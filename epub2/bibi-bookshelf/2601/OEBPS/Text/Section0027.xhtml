<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12"><span class="calibre14">XXIX. SONUÇ</span></h3>

  <h4 class="3 sigil_not_in_toc"><a id="bookmark2"></a><span class="calibre4">Geçmişe Yönelik Kısa Bir Değerlendirme ve Geleceğe Yönelik Öngörü Denemesi</span></h4>

  <p class="calibre7">Bu kitabı baştan sona sabırla okuma zahmetine katlanmış olan okuyucunun canını sıkmış olabilirim. Çalışmanın sunduğu pek çok yeni malzeme, bunları değerlendirme ve çözümleme konusunda başvurduğu yeni bakış açıları, bunlar hakkında üretilen çok sayıda soru ve verilmeye çalışılan yanıtlar kısaca bütün bunlar pek çok okuyucunun canını sıkarak tedirgin ya da rahatsız etmiş olabilir. Bilimsel sorunları incelerken biz de tam, pek çok olayı tek bir formülle ifade edebileceğimizi sandığımız bir sırada toprağın ayağımızın altından kayıp gittiği gibi bir izlenime kapılarak her zaman tedirgin oluyoruz. Bu nedenle de boyumuzu aşan malzemenin içinde boğulup gideceğimizi düşündüğümüz bir sırada karşımıza bizi bir seçim yapmaya zorlayan; sağlam zemine sahip bir adacığa sığınmak ya da yüzmeyi öğrenmek gibi iki olasılığın çıktığını görüyoruz.</p>

  <p class="calibre7">Bu kitap hiç kuşkusuz bugüne kadar kapitalist zihniyetin doğasını ve gelişmesini açıklamaya çalışan pek çok kalıplaşmış düşünceyi yerle bir etmiştir. Bu arada sosyalist literatürde “burjuvayla” ilgili bölümleri dolduran klişelerden söz etmeyi gereksiz bulmaktayım. Bu çalışma aynı zamanda Max Weber’in çok zekice varsayımlarına bile bir yaşam hakkı tanımamaktadır. Dayanıksızlığını göstermiş olduğum formüllerin yerine yenilerini üretmediğim için de pek çok kişi kitabı okuyup bitirdiğinde bir tatminsizlik duygusuna kapılabilir.</p>

  <p class="calibre7">Böyle bir duyguya kapılmak önünüze konulmuş olan değerlerin yadsınmasını gerektirir mi? Zeki bir adam bir gün iyi bir kitabın tek bir tümceyle özetlenebileceğini söylemişti. Eğer bu doğruysa benim kitabım iyi kitaplar kategorisine sokulamaz, tek tümcede ısrar edildiği takdirde şöyle bir şey söylememizde umarım bir sakınca yoktur: Kapitalist zihniyet sorununun doğası ve kökenleri olağanüstü bir şekilde karışık olup, bugüne kadar sanılandan ve sandığımdan çok daha karmaşık bir şeydir.</p>

  <p class="calibre7">Araştırmalarımın, beni, ele almış olduğum konunun henüz çözülememiş taraflarını göstermek gibi tek bir sonuca doğru yönlendirdiğini kabul etmekle birlikte, bu konuda kuşkuya düşen ve ulaşılan sonuçla tatmin olmayan okuyucuları da bu duygudan kurtarmaya çalışacağım. Bu işi, onlara basit ve kullanışlı bir formül sunarak, yani daha sonra herhangi bir araştırma yapmalarına gerek bırakmayacak şekilde değil, bir araya getirmiş olduğum malzeme bolluğu içinde kendilerine bir yön çizmelerini sağlayacak bir tür harita sunarak yapacağım.</p>

  <p class="calibre7">Okuyucuda bir hoşnutsuzluk duygusuna yol açabilecek şey hiç kuşkusuz kapitalist zihniyet açıklamasını yaparken ileri sürmüş olduğum nedenlerdir. Daha önceki çalışmalarım konusunda uzman eleştirmenler de beni aynı konuda eleştirerek, tarihsel bir olgunun ortaya çıkmasına katkıda bulunmuş olan pek çok nedenin sıralanmasıyla yetinmek yerine bunların hiyerarşik konumlarını belirlemek, birbirleriyle olan bağımlılık ve boyun eğme ilişkilerini ortaya koymamın daha doğru bir şey olacağını söylemişlerdi.</p>

  <p class="calibre7">Sahip olduğumuz güncel bilgi birikiminden yola çıkarak bizi ilgilendiren konunun kökeninde bulunan nedenleri tek bir <span class="calibre4">causa causansa</span> (temel nedene) bağlamaya çalışmanın boşuna çaba harcamak olacağını söyleyebilirim. Tarihi, materyalist bir bakış açısından olacağını söyleyebilirim. Tarihi, materyalist bir bakış açısından (bu konuda hiçbir öden vermeden) ele almaktan yana olanlar da zaten böyle yapmışlar ancak daha önce olgulara dayanarak göstermiş olduğum gibi başarısız olmuşlardır. Ekonomik nedenlere dayalı bir açıklamaya bir başka evrensel açıklamayla karşı çıkmak benim yapabileceğim türden bir iş değil çünkü nedenleri hiyerarşik bir şekilde sınıflandırmak için tarihsel oluşumun bütününü temsil edecek belirleyici durum ve koşulları bir tablo üzerinde bir araya getirmem gerekiyor ki, bu tablo üzerinde kimi nedenleri hiyerarşik bir şekilde sıralayabilmek mümkün görünmekle birlikte, kendilerinden önce ya da sonra gelenlerle belirgin bir bağları olmayan yan nedenler de aynı tablo üzerinde yer almak durumundadır. Bu son nedenlerin bir “kaza sonucu” ortaya çıkan olaylar bölümüne ait olmakla birlikte nihai sonuca ulaşma konusundaki etkilerinin en az “zorunlu” olaylar kadar önemli oldukları söylenebilir.</p>

  <p class="calibre7">Bu şekilde ele alındığında burjuvanın doğası ve gelişimi konusunda şöyle bir manzarayla karşılaşılmaktadır.</p>

  <p class="calibre7">Bütün bu gelişmenin temelinde Roma İmparatorluğu’nun çökmesinden sonra ortaya çıkan halkların bulunduğu ve bunların Avrupa tarihini şekillendirmiş olduklarını hepimiz bildiğimizden, bu gelişmenin tüm özelliklerini belirlediğini de koşulsuz bir şekilde kabul etmek durumundayız. Bu halklar başlangıçtan, yani tarih sahnesine çıktıkları andan itibaren dayanılması güç eğilimlere yol açan çok belirgin iki özelliğe sahiptirler: altın aşkı ve girişimcilik ruhu. Bu iki özelliğin uzun vadede birbirleri içinde eridikleri görülmektedir. Bu kaynaşma her ülkede ekonomik ya da başka özelliğe sahip güçlü örgütlenmelere yol açmıştır ancak her şeyden önce modern Devlet ve onunla birlikte kapitalist zihniyetin gelişmesine çok büyük bir katkıda bulunmuş bir unsur varsa o da Avrupa’ya özgü etnik ruhun temel özellikleri arasında yer alan güçlü bir dinî gereksinimin sonucu olan sapkın inançtır.</p>

  <p class="calibre7">Bu eğilimler Avrupa toplumlarını dışa yönelik fetih ve girişimlerde bulunmaya itmiştir. Böylelikle altın aşkı ve girişimcilik anlayışlarını yüceltmelerini sağlayacak çok zengin değerli maden yatakları keşfetmişlerdir. Kurmuş oldukları koloniler zamanla kapitalizmin tohumlarının atıldığı fidanlıklara dönüşmüşlerdir.</p>

  <p class="calibre7">Başlangıçta senyörlerin tekelinde bulunan ve bu yüzden büyük bir şiddet içeren girişimcilik anlayışının zamanla daha geniş kitleleri et-kişi altına almakla birlikte, şiddetten tiksinen bu insanların çok daha yumuşak yöntemlerle para kazanabileceklerini görmüş oldukları söylenebilir. Bu dönüşüme, bu girişimcilik anlayışını yumuşatma sürecine en büyük katkıda bulunmuş olan şeyin Avrupa toplumlarına özgü belli bir zihniyet olduğu ve bunun da düzen ve tasarruf aşkı ile tedbirli ve hesaplı olma gibi özelliklere sahip olduğu görülmektedir.</p>

  <p class="calibre7">Bizim burjuva alışkanlıkları ve nitelikleri dediğimiz ve yumuşak yöntemler üzerine oturan bu sonuncu girişim çeşidinin zaman içinde halklar arasında kök salmaya başlayarak, diğerlerine oranla, kimilerinde çok daha hızlı ve geniş bir alana yayılmış oldukları görülmektedir. Örneğin Etrüskler, Frisonlar ve Yahudilerde kapitalist girişimcinin ruhsal yapısı burjuvalaşma anlamında bir dönüşüme uğradıkça bu girişim biçiminin etkisinin de arttığı görülmektedir.</p>

  <p class="calibre7">Başlangıçtakilere koşut bir şekilde sonunda akıntılar bir yerde buluşmakta ve belli bir andan itibaren kapitalist girişimci aynı zamanda hem kahraman hem tüccar hem de burjuva kimliklerine sahip olmaktadır. Ancak akıntının daha sonraki aşamasında kişi, kahraman kimliğini terk ederek diğer ikisini muhafaza etmektedir. Bu kahramanlık unsurunun saf dışı bırakılma sürecine çok farklı nedenlerin katkıda bulunmuş oldukları söylenebilir. Örneğin profesyonel orduların gelişmesi, ahlâki ve özellikle de dinî güçlerin otoritesi ki, bu otoritenin özellikle barışsever burjuva niteliklerine sahip insanlar üzerinde çok etkili olduğu söylenebilir. Son olarak tüccar ve burjuva unsurun egemen olmasını sağlayan kan alışverişini de unutmamak gerekir. Özetle kahramanlık birkaç kişiye özgü bir ayrıcalık görünümüne büründükçe, kitlelerin yetenekleri üzerine oturan bir kurumun da giderek yaygınlaştığı ve güçlendiği görülmektedir.</p>

  <p class="calibre7">Kapitalist zihniyetin gelişmesini iki döneme bölebiliriz: Birincisi XV. yüzyılın sonuna kadar uzanırken; İkincisi o dönemden başlayarak günümüze kadar süregelmiştir. Birinci dönemde kapitalizm henüz yeni doğarken kapitalist zihniyetin töreler ve ahlâk, öncelikle de Hıristiyan ahlâkının öğretileri ve talimatlarının egemenliği altında bulunduğu görülmektedir. XIX. yüzyılın sonundan itibaren her türlü engelleme ve kısıtlamadan kurtulmuş olduğu söylenebilir.</p>

  <p class="calibre7">Kazancı hedefleyen kapitalist girişimi sonsuz bir birikim ve sınırsız bir zenginlik eğiliminden ayrı düşünebilmek olanaksızdır. Bu eğilimin ortaya çıkmasına şu koşulların yaratılmasıyla destek olunduğu görülmektedir:</p>

  <p class="calibre7">1.Romano-Germen bir düşünce yapısının ürünü olan doğa bilimi modern tekniğin ortaya çıkmasını sağlamıştır;</p>

  <p class="calibre7">2.Borsa, Yahudi düşüncesinin bir ürünüdür. Modern teknik ve modern borsanın bir araya gelmesiyle kazanç peşinde koşan kapitalizmin belirgin bir özelliği haline gelen sınır tanımama eğiliminin üretilmesine yol açan dışsal biçimler oluşmuştur;</p>

  <p class="calibre7">Bu özgürleşme sürecine en güçlü destek şuralardan gelmiştir:</p>

  <p class="calibre7">3.XVII. yüzyıldan itibaren Yahudilerin Avrupa’daki ekonomik yaşamı etkilemeye başladığı, sahip oldukları kendiliğinden denilebilecek sınırsız kazanç eğilimlerininse dinsel öğretileri tarafından büyük ölçüde desteklediği görülmektedir. Modern kapitalizmin oluşma sürecinde Yahudiler bir katalizör görevi yapmışlardır;</p>

  <p class="calibre7">4.Başlangıçta kapitalist zihniyete âdetler ve ahlâk konusunda dayatılan kısıtlamalarda görülen gevşeme Hıristiyan halklarda da dinî duyguların gevşemesine yol açmıştır;</p>

  <p class="calibre7">5.Göç eden ya da sürülen ekonomik öznelerin en çalışkan ve yetenekli olanları yabancı bir ülkeye yerleştikten sonra birbirlerine karşı artık hiçbir yükümlülük bağıyla bağlı ve ahlaki kurallara uymak zorunda olmadıklarını düşünmeye başlamışlardır.</p>

  <p class="calibre7">Kapitalizm işte bu şekilde büyümüş, yaygınlaşmış ve gelişmiştir.</p>

  <p class="calibre7">Zincirlerinden boşalan bu dev, yolu üzerinde ilerlemesine karşı çıkan bütün engelleri yıkıp dümdüz ederek ülkeden ülkeye yayılmaktadır.</p>

  <p class="calibre7">Bizi nasıl bir gelecek bekliyor sorusunaysa şöyle yanıt verebiliriz.</p>

  <p class="calibre7">Kapitalizm adlı bu devin doğa ve insanları yok ettiğini düşünenler günün birinde onun denetim altına alınabileceğini ve yıkıp geçmiş olduğu duvarların gerisine itilebileceğini ummaktadırlar. Bu sonuca ulaşabilmek içinse insanların ahlâki açıdan ikna edilmelerinin yeterli olabileceği sanılmaktadır. Bana göre bunlar acınası türden girişimlerdir. Bu dev, gücünden bir şey yitirmediği sürece yapılabilecek tek şey insanların yaşamlarını ve sahip olduklarını koruyabilecek türden önlemler almaktır. İşçileri, yuvaları, vs. koruyabilecek itfaiye pompasına benzeyen türden koruyucu yasalar çıkartılarak bunlar, iyi örgütlenmiş ve düzgün insanlardan oluşan bir personele emanet edilebilir. Böylelikle uygarlık sınırlarımız içindeki huzur dolu yuvalara sıçrayan ateş parçalarını söndürebilmek mümkün olabilir.</p>

  <p class="calibre7">Bu dev gücünü sonsuza dek koruyabilecek midir? Günün birinde koşmaktan yorulmayacak mıdır? Bana göre er ya da geç bir gün yorulacaktır. Kanımca kapitalist zihniyet kendi yıkılış ve ölümüne yol açacak tohumu da bünyesinde taşımaktadır. Daha önce birçok kez kapitalist zihniyetin gerilemesine tanık olmuştuk. Örneğin, XVI. yüzyılda Almanya ve İtalya, XVIII. yüzyılda Hollanda ve Fransa, XIX. yüzyıl (ve günümüzde) İngiltere’de. Bu gerilemenin kökeninde başka ne gibi koşullar bulunursa bulunsun, en önemli rol hiç kuşkusuz, geçmişte olduğu gibi gelecekte de etkisini gösterecek olan kapitalist zihniyetin özünde bulunan bir eğilim tarafından oynanacaktır. Bir rantiye yaşantısı içine gömülmek ya da senyörvari davranışların benimsenmesi kapitalist zihniyetin ayakta kalmasını sağlayan girişimcilik ruhunu her zaman öldürmüştür. Zenginleştikçe yağ bağlayan burjuva, elde ettiği gelirden bir rantiye gibi yararlanmaya, yani lüks bir yaşantı sürdürmeye ve bir soylu gibi kırda yaşaması gerektiğini düşünmeye başlamaktadır. Geçmişte işe yaradığını gördüğümüz bütün güçlerin tamamen etkisiz hale gelmeleri ve modern kapitalizmin bunlar olmadan düşünülebilmesi oldukça tuhaf olacaktır.</p>

  <p class="calibre7">Günümüzde kapitalist zihniyeti tehdit eden bir başka tehlike de şirketlerde giderek büyüyen bürokrasidir.</p>

  <p class="calibre7">Kapitalist zihniyetten rantiyede kalmış olanları da bürokrasi alıp götürmektedir. Zira bürokratik bir örgütlenmenin yanısıra ekonomik akılcılık ve girişimcilik anlayışının mekanikleşmesi üzerine oturan devasa bir sanayide kapitalist zihniyete ayrılacak fazla bir yer kalmamaktadır.</p>

  <p class="calibre7">Bugün sahip olduğu canlılığı yitirdiği gün kapitalist zihniyetin başına neler gelebileceği bizi ilgilendirmiyor. Görme yetisini kaybeden dev belki de demokratik bir uygarlığı sırtında taşımaya mahkûm edilecektir. Belki de tanrıların çöktüğü bir dönemde <span class="calibre4">[altının yeniden Ren nehrine atılmasına</span><a href="Notlar_2.xhtml#nntson" id="nnson">*</a> ] yeniden ilkel doğaya dönüşe tanık olacağız.</p>

  <p class="calibre7">Kim bilebilir ki?</p>

  <p class="calibre7"><br class="calibre11"/></p>
</body>
</html>