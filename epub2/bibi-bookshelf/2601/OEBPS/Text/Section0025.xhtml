<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12"><span class="calibre14">XXVI. TEKNİK</span></h3>

  <p class="calibre7">Son beş yüzyılda tekniğe, özellikle de, üretim ve taşımaya yönelik tekniğe özgü gidişat göz önünde bulundurulmadan modern ekonomi insanının belli başlı özelliklerini anlayabilmek olanaksızdır.</p>

  <p class="calibre7">Sözcüğün geniş anlamında teknik dediğimde aklıma insanların belli hedeflere ulaşabilmek, belli amaçları gerçekleştirebilmek için yararlandıkları yöntemler geliyor. Ancak sözcüğü daha dar anlamında ele aldığımda, somut nesnelerin akılcı bir şekilde kullanılmasını kolaylaştıran ya da mümkün kılan araçsal bir şey olarak gördüğümü söyleyebilirim. Beni ilgilendiren de zaten bu sonuncu açıklamadır. Araçsal teknikten mal üretme amacıyla yararlanıldığı zaman buna üretim tekniği diyoruz. Kişilerin, malların ya da haberlerin bir yerden bir yere taşınmasını kolaylaştırdığında ya da mümkün kıldığında o zaman da ulaşım tekniklerinden söz ediyoruz.</p>

  <p class="calibre7">Kendi başına “teknik”, “toplumsal” değil zihinsel bir koşuldur. Bizi ilgilendiren sonuçlarsa ancak belli bir toplumsal örgütlenme çerçevesinde yaşama geçirildiğinde bir işe yaramaktadırlar. Bu durumu toplumsal koşullar başlığı altında ele alıp inceleyebiliriz.</p>

  <p class="calibre7">Az önce tekniğin sonuçlarından söz ettik. Ancak tek başına ele aldığımızda, teknik, ekonomi insanına ait bir eser, kapitalist zihniyetin ürettiği bir şey değildir. Öyleyse nasıl oluyor da kapitalist zihniyete yol açan bir olgu gibi görülüyor.</p>

  <p class="calibre7">Bence bu itirazla zaman yitirmek anlamsız. Bu yüzden öncelikle her teknik buluşun kapitalist zihniyetin ürünü olduğunu düşünme gibi bir yanılgıya düşmekten kaçınmamızı öneriyorum. Pek çok buluş hiç beklenmedik bir anda doğal olaylara benzer bir şekilde ortaya çıkmıştır. Uzun bir düşünme sürecinden sonra ortaya çıkan bu buluşlar çoğunlukla bu buluşları yapan insanların hiç beklemedikleri sonuçlara yol açabilmektedirler.</p>

  <p class="calibre7">İkinci olarak, her teknik yeniliğin kapitalist zihniyetin bir sonucu olduğunu varsaysak bile, bir kez devreye girip kullanılmaya başlandığında bu kez onun kendisini doğuran kapitalist zihniyeti etkileyerek daha sonraki gelişmesini bir ölçüde belirlemiş olduğu söylenebilir. Böylelikle <span class="calibre4">Kapitalist Zihniyetin Kökenleri</span> başlıklı incelememizde pek çok kez göstermiş olduğumuz gibi sonucun kendisini doğuran neden üzerindeki etkisi, terimlere yer değiştirttiğiniz zaman, sonucu nedene dönüştürmekte ve süreç böyle tersine döne döne sürüp gitmektedir.</p>

  <p class="calibre7">Tekniğin yol açtığı sonuçlar kapitalist zihniyeti doğrudan ya da dolaylı bir şekilde teşvik eden birileri önemli, diğerleri ikincil bir öneme sahip iki grup halinde ele alınabilir.</p>

  <p class="calibre7">Teknik, öncelikle girişimcilik ruhunu uyandıran ve giderek gelişmesine katkıda bulunan bir unsur gibi hareket etmektedir. Dilerseniz önce kapitalist gelişmenin ilk evrelerine bir göz atalım.</p>

  <p class="calibre7">1484 yılından yani usturlabın icadından önce bir geminin denizde yolunu bulabilmesi olanaksız bir şeydi. Bu yüzden okyanus aşırı seferler düzenlenmesi söz konusu değildi. 1484 yılından itibaren bu seferlerin düzenlenmeye başlanması o zamanın girişimci ruhuna sahip insanlarında nasıl bir atılım yapma gereksinimine yol açmıştır gibi bir soru sorulabilir.</p>

  <p class="calibre7">Yine hidrolik makinelerin (XVI. yüzyılda) bulunmasından önce madenlerde ancak belli bir derinliğe kadar inilebildiği ve içeride biriken suyu dışarı atmanın mümkün olmadığı söylenebilir. Ancak terk edilmiş madenler yeniden işletmeye açıldıklarında ve derinlik bir sorun olmaktan çıktığında, bu olgu, bir grup insan için ilk kapitalist girişimlerde bulunma konusunda iyi bir fırsat olmuşa benzemektedir. XVI. yüzyılda madenlere hidrolik makinelerin yerleştirilmesinin pek çok kapitaliste, maden işletmeciliğini, doğrudan kapitalist bir temele oturtarak örgütleme olanağı tanıdığını göstermek çok kolay bir iştir.</p>

  <p class="calibre7">O başlangıç yüzyıllarından bugüne şeyler bu şekilde olup bitmiştir. Üretim ve ulaşım sürecini geliştirip genişletmeye yönelik ve daha çok ara unsur kullanımını içeren her buluş sonuç olarak üretim sürecini devam ettirmeye neden olmuş ve henüz farkında olmadıkları girişimci yanlarını keşfetmemiş olanlar üzerinde kışkırtıcı bir etki yapmıştır. Yeni tekniğin belirlediği yeni mal üretim biçimi girişimcilik ruhunun ortaya çıkmış olduğunu söylememize olanak tanıyorsa bunun nedeni onun aynı zamanda o düşüncenin oluşması ve somutlaşmasının da kökeninde bulunuyor olmasıdır. Teknik gelişmeler sayesinde üretim ve ulaşım karmaşıklaşıp büyüdükçe yeni görevlerin yerine getirilebilmesi için daha çok sayıda girişimci ruha sahip insana gerek duyulmuştur. Her teknik gelişme sonrasında ortalığı: “Girişimciler cepheye!” sesleri çınlatmıştır. Ekonomik özneler bütünü arasından girişimci tiplerin seçilip ayrılması teknik sayesinde mümkün olmuştur. Girişimciyi yönlendiren tekniktir. Teknik önemli ve geniş çaplı gereksinimlere yanıt verdiğinden, yeni teknik buluşların gerektirdiği örgütlenmelerin de büyük bir öneme sahip olduğu söylenebilir.</p>

  <p class="calibre7">Modern tekniğe özgü yasalardan biri olarak kabul edilebilecek ve girişimcinin giderek artan zorunlulukları hoşnut etmesiyle ilgili yadsınması olanaksız bir olgu vardır çünkü her yeni buluş, kendinden öncekinden daha karmaşık ve daha gelişmiş araçlara ihtiyaç duymaktadır. Bu ise aynı zamanda (çoğunlukla) bir nesne ya da belli bir nesneler bütününün üretilmesini sağlayan süreci uzatmaktadır.</p>

  <p class="calibre7">Günümüzdeki en önemli sanayi dalını üretim araçları sanayii, yani makineler ve makine yapımında kullanılan malzemeleri üreten başka bir deyişle makine sanayii ve maden sanayii olarak adlandırabiliriz. Bu sanayiler birinci sınıf girişimcilerin müdahalesini zorunlu kılan ve kapitalist zihniyetin yaygınlaşmasına, gelişmesine en elverişli olan alanlardır. Adı geçen sanayilerin gelişmesi için en elverişli doğa koşullarına sahip ülkelerin aynı zamanda kapitalist zihniyetin en çok gelişmiş olduğu ülkeler arasında yer aldıkları görülmektedir. Almanya, İngiltere ve Amerika’daki kömür ve demir yataklarının bu ülkelerdeki kapitalist zihniyetin gelişmesine önemli katkılarda bulunmuş oldukları söylenebilir. Doğal hidrolik güç kaynaklarına sahip bir ülkede, bu güç, elektrik fabrikaları kurulması söz konusu olduğunda büyük bir girişim atılanına yol açabilmektedir <span class="calibre4">(NB:</span> Değişik ülkelerdeki kapitalist zihniyetin farklı gelişme düzeylerine sahip olmasının nedenlerinden biri de budur. Örneğin Fransa ile İngiltere'yi karşılaştırabilirsiniz. Bunun nedenlerden biri olduğunu söylüyoruz ancak aynı zamanda en önemli neden olduğunu söylememiz gerekir zira gelişigüzel iki ülke seçtiğimiz zaman bile, tüm diğer koşulların eşit olması durumunda, demir ve kömür yataklarına sahip olan ülkede kapitalist zihniyetin daha bir gelişmiş olduğu görülmektedir).</p>

  <p class="calibre7">Bu arada günümüzdeki tekniğin daha önce gerçekleşmesi olanaksız görünen yepyeni projelerin ortaya çıkmasını ve yepyeni ufukların açılmasını sağlamış olduğunu unutmamamız gerekir. Canlı doğa ve örgütleyici güçlerin katkısından vazgeçme olanağına sahip olduğu; binlerce yıldan bu yana toprağın içinde birikmiş olan güneş enerjisinden yararlanmayı başardığı; amaçlarını ölü tözler ve “mekanik” güçler yardımıyla gerçekleştirmeyi öğrendiği günden bu yana, hiçbir sınır tanımadan, insanlığa her zaman olanaksız görünmüş pek çok şeyi gün be gün yaşama geçirip dağ üstüne dağ ekleyerek, dünyayı yeniden yaratmıştır.</p>

  <p class="calibre7">Burada modern tekniğin inanılmaz projeleri yaşama geçirmesine izin vermiş olan nedenleri araştırmak gibi bir niyetimiz yok. Kapitalist zihniyetin gelişmesi konusundaki en etkili unsurlardan birinin bizim her geçen gün yaygınlaşan o sınır tanımayan gücümüz olduğunu anlamak için gerçekleştirilmiş olan işlerin gözden geçirilmesi yeterlidir. Günümüzdeki engel, sınır tanımayan girişim anlayışını iyice anlayabilmek için, sahip olduğumuz teknik gücün yaygın kullanımını da göz önünde bulundurmak gerekmektedir. Teknik mucizeler olmaksızın modern bir şirketin kapitalist çılgınlıklar gerçekleştirmesi olanaksızdır. Ekonomi insanı önüne çıkan büyük engelleri ancak teknik güçlere dayanarak gerçekleştirdiği örgütlenmeler aracılığıyla aşabilmiştir. Teknik gelişmenin yol açtığı sorunların çözümü konusunda harcanan çabalar hem büyük girişimcilerimizin ruhlarını hem de bizimkini yakan bir ateşe yol açmıştır.</p>

  <p class="calibre7">Öte yandan modern tekniğin en önemli özelliklerinden biri sahip olduğu dönüştürme gücüdür. Her geçen gün ortaya yeni buluşlar çıktığından bunlar yeni teknik ve ekonomik, örgütlenme olasılıkları ve zorunluluklarına yol açabilmektedirler ki, bu olgu aynı zamanda kapitalist zihniyete yeni gelişme olanakları ve zorunlulukları sunmaktadır. Yeni örgütlenme biçimlerini zorunlu kılan teknik gelişmeler sonucunda üretim yöntemlerinin iki-üç yılda bir radikal değişime uğradığı bir ülkede, kapitalist zihniyetin gelişmesi, tekniğin on yıllar boyunca hiçbir değişikliğe uğramadığı, fabrikaların neredeyse ilk kuruldukları günden bu yana aynı yöntemlerle çalıştığı bir ülkedekinden çok daha hızlı bir şekilde olmaktadır. Teknik gelişmenin yol açtığı yeni örgütlenme biçimleri şirketlerde derinlemesine bir dönüşümün yaşanmasına yol açmıştır. Öte yandan teknik, girişimcilik ruhunun en saldırgan ve kanlı kardeşi gibi görülen spekülasyon anlayışı aracılığıyla yeni şirketlerin ortaya çıkmasını sağlamaktadır. Son yüzyılların tarihine bakıldığında büyük spekülasyon dönemlerinin, yaşamsal keşiflerin gerçekleştirildiği dönemlere ya da pek çok keşif ya da buluşun arka arkaya ortaya çıktığı zaman dilimlerine denk geldikleri görülmektedir.</p>

  <p class="calibre7">Bir kez daha XVII. yüzyılın sonunda yaşanmış olan o müthiş dönemin ilk spekülasyon ateşinin ortalığı kasıp kavurduğu döneme denk geldiğini düşünüyorum. Bu dönemde sayısız teknik buluşun yapılmış olduğu görülmektedir. En doğru öngörülere sahip olmuş tanıkların ifadelerine göre bu hem bir <span class="calibre4">“age of projecting''</span> [proje üretme] hem de bir <span class="calibre4">“age of invention"</span> [yeni icatlar] dönemidir.</p>

  <p class="calibre7">O dönemde henüz büyük çaplı bir buluş gerçekleştirilmiş olunmamasına karşın, yol açtıkları spekülasyon çılgınlığının toplumu belli ölçüde etkilemiş olduğu görülmektedir. Oysa her gün oldukça önemli hattâ hayati olduğu söylenebilecek yeni bir buluşla karşılaştığımız günümüz dünyasında sürekli beslenen ve teşvik edilen spekülasyon tutkusu hiçbir sınır tanımamaktadır. XIX. yüzyılın ortalarına doğru demiryollarının bulunmasından sonra ortaya çıkan ve yine aynı yüzyılın sonuna doğru elektroteknik alanında gerçekleştirilen buluşların ardından görülen spekülasyon dönemini anımsatmak isterim.</p>

  <p class="calibre7">Tekniğin bir yandan ekonomik öznelerde güçlü enerji birikimlerine yol açarak bunların somut bir şekilde dışavurulmasını sağladığı ne kadar doğruysa, ekonomik insanın düşünme biçimini derinlemesine etkileyerek gerçek bir entelektüel devrime yol açtığı da o kadar doğrudur.</p>

  <p class="calibre7">Teknik her şeyden önce insanı amaçlı, bilinçli bir düşünce yapısına sahip olmaya; daha önce de görmüş olduğumuz gibi, kişide, kapitalist zihniyetin temel bir unsuru olan akılcılığı uyandırmaya ve teşvik etmeye çalışmaktadır. Başka yazarlar teknik ve teknik buluşların her zaman akılcı düşüncenin ve özellikle de ekonomik akılcılığın oluşmasında bir rol oynamış olduğuna dikkat çekmişlerdir. Her teknik buluş ekonomik özneyi sürekli olarak (Vierkandt’ın<a href="Notlar_2.xhtml#nnt43" id="nn43"><sup class="calibre13">43</sup></a> o çok güzel deyimiyle) “gerçekle bağlantı halinde” olmaya zorlayarak, insan ruhuna derinlemesine kök salmış olan gelenekselci eğilimleri yok etmektedir. Teknik yöntemlerin dönüşümü “bu yöntemlerle uzak ya da yakın bir ilişkisi olan koşullar bütününün bilinç tarafından bir tür gözden geçirilmesi” anlamına gelmektedir. Teknik yenilikler çok uzun aralıklarla ortaya çıktıkları zaman gelenekselci eğilimleri yerlerinden kımıldatamamaktadırlar. Bu eğilimlerde geçici denilebilecek bir gerileme gözlenmekte ve gündelik yaşama özgü alışkanlıklar üstün körü temizlenmiş toprak üzerinde kısa bir süre sonra yeniden filizlenmektedir. Geçmiş yüzyılın ortasından bu yana görüldüğü üzere, teknik yeniliklerin birbirlerini izlemesi durumunda gelenekselci eğilimler derinlemesine etkilenmekte ve uzun vadede eski otların yeniden filizlenmesi söz konusu olmamaktadır. Teknik yöntemlerin hızlı bir şekilde birbirlerini izlemelerinin bilinç düzeyinde, tek başına, insanlarda yeni ve kalıcı bir zihniyetin oluşmasına yol açabileceklerini düşünüyorum. Ancak yüzyıldır akılcı düşünce ürünü bilimsel verilerden büyük ölçüde yararlanan modern tekniğin, ekonomik akılcılığı giderek doğrudan ve daha düzenli bir şekilde teşvik ettiği görülmektedir.</p>

  <p class="calibre7">Buluşları ne kadar muhteşem olursa olsun eskiye özgü teknik tamamıyla empirik bir özelliğe sahip olup, bireysel deneyim üzerine oturmaktaydı. Bu teknik yine kişisel bir eğitim aracılığıyla kuşaktan kuşağa, ustadan ustaya aktarılıyordu. Gerektirdiği el becerileri, uygulanacak yöntemler biliniyor ve bu teknik yeterli oluyordu. Zamanla belli bir deneyim sahibi olunuyor ve bunun yitirilmemesi, korunması yönünde bir çaba harcanıyordu.</p>

  <p class="calibre7">XVII. yüzyıldan başlayarak, teknik, kişisel deneyimin payını azaltmaya ve doğa bilimlerinin verilerini temel olarak almaya çalışmıştır. Bu tarihten sonra şu ya da bu ustanın kişisel deneyimine dayanan yöntemler değil, bu konuyla ilgili insanlar tarafından üretilmiş, üstüne oturduğu yasalar bilinen ve başarılı olmasına kesin gözüyle bakılan uzun, bilinçli bir gözlemlemenin sonucu olan yöntemlere başvurulmaya başlanmıştır. Eskiden belli kurallara uyularak çalışılırken, şimdi, akılcı bir şekilde hareket etmek isteyenler için yeni keşfedilmiş ve uygulanmaya başlanmış ilkelere uymak asal bir görev olarak kabul edilmektedir.</p>

  <p class="calibre7">Bir yandan eski ve modern teknik; diğer yandan zanaatkâr ve kapitalist arasındaki ekonomik zihniyet karşıtlığı somut bir şekilde ortadadır. Bu iki karşıtlık biçimi ampirizm ve akılcılık arasındaki zıtlaşmaya da taşınabilir. Ancak ampirizmden akılcılığa giden yolda teknik ve ekonomi gibi birbirine çok yakın iki alanda aynı gelişme süreciyle karşılaştığımızda, yanılgıya düşme gibi bir kaygı duymadan, bir neden sonuç ilişkisi karşısında bulunduğumuzu ve ekonomik akılcılığı teknik akılcılığın doğurduğunu söyleyebiliriz.<br class="calibre11"/></p>

  <p class="calibre7">Bu <span class="calibre4">a priori</span> sonuç olgular tarafından bütünüyle doğrulanmış olup, teknik akılcılığın ekonomik yaşamı ne kadar derinlemesine etkilemiş olduğunu ve bilimsel temellere dayanan tekniğin ekonomik akılcılığı nasıl doğrudan teşvik etmiş olduğunu göstermektedir. Günümüzde özel ekonominin pek çok dalında örgütlenmenin aslında tamamıyla tekniğe boyun eğdiği ve bir şirket yöneticisinin üretim aşamasında ne kadar kusursuz bir tekniğe sahipse kendini o kadar başarılı gördüğü söylenebilir. Yukarıda gelişmiş modern sanayi alanlarındaki akılcılığın açık seçik semptomları konusunda ortak bir bilimsel kültüre sahip yardımcılardan yararlanma olayından söz etmiştik. Bu konuda elimizde tekniğin zorunlu kılması sonucunda ortaya çıkmış, özünde akılcı olan çarpıcı bir örgütlenme örneği var. Bizim sözünü etmiş olduğumuz süreci açıklama konusunda bu kadar çarpıcı olmayan başka örnekler de verilebilir.</p>

  <p class="calibre7">Özellikle modern tekniğin etkisiyle ekonomi insanı daha belirgin amaçlara, daha bilinçli, daha akılcı bir düşünce biçimine sahip olmuştur. Yine tekniğin etkisiyle düşüncenin daha bir kesin, doğru hale geldiği ve bunun da özellikle tekniğin başta zaman olmak üzere yaratmış olduğu ve çok değişik büyüklükleri ölçme olanağı tanıyan yöntemler aracılığıyla gerçekleştirilmiş olduğu söylenebilir.</p>

  <p class="calibre7">Cep saatinin keşfi modern ekonomi insanının entelektüel tarihinde önemli bir rol oynamıştır. Ağır duvar saatleri X. yüzyılda keşfedilmişti. Bilinen ilk çarklara sahip saatin Fransa kralı V. Charles için 1364 yılında Heinrich von Wick tarafından yapıldığını biliyoruz.</p>

  <p class="calibre7">XIV. yüzyılda az çok önemli bütün İtalyan kentlerinde her saat başı çalan saatler vardı. 1510 yılında Peter Hele’nin icat etmiş olduğu cep saatlerini 1511 yılında Johann Coelaus şu şekilde betimlemektedir: “Birçok çarktan oluşan, 40 saat boyunca her saat başını gösteren ve çalan, cepte ya da bir kesede taşınabilen demirden saatler imal ediyor.” 1690 yılında bu saate damar atışlarını (bu icadın herhangi bir</p>

  <p class="calibre7">ekonomik çıkarla uzak yakın bir ilişkisi yoktu) doğru tespit edebilme amacıyla John Floyer tarafından saniyeleri gösteren bir iğne eklenmiştir. Zamanın kesin bir şekilde bölünebilmesi ancak zamanın kesin bir şekilde ölçülebilmesiyle mümkün olabilirdi; tıpkı para sayabilmenin hatasız para yapımını sağlayan bir teknikle mümkün olabilmesi gibi.</p>

  <p class="calibre7">Teknik alanda durmak bilmeyen gelişmeler sayesinde ekonomi de doğru ve akılcı bir şekilde yönetilebilmiştir. Belli aralıklarla alman siparişler ancak eksiksiz bir teknik donanıma dayanarak yapılacak hesaplar üzerine oturtulabilirdi. Güncel iletişim/ulaşım araçları otomatik bir şekilde çalışan dev bir makineyi andıran modern sanayinin ortaya çıkmasını sağlamışlardır. Bir anlamda hesaplama yeteneği büyük ölçüde tekniğin eseri olarak görülebilir.</p>

  <p class="calibre7">Günümüz ekonomi insanı yaşam ve çalışma ritmini modern tekniğin büyük başarıları arasında yer alan demiryolları, telgraf ve telefona borçludur. Bu, üzerinde durulması gereksiz bir gerçektir. Başka unsurların da aynı sonuca ulaşılmasına katkıda bulunacaklarını göreceğiz ancak bu olguyu olasılaştıran, yaygınlaştıran ve genel geçer hale getiren şey tekniktir.</p>

  <p class="calibre7">Günümüz ekonomi insanının zihinsel yönlendirilmesiyle dünyaya salt niceliksel bir anlam yüklemesinin tek sorumlusu modern tekniktir. Hiç kuşkusuz şeylerin değerlerini parayla ifade etme alışkanlığı bu zihniyetin oluşmasına önemli katkılarda bulunmuştur. Ancak unutulmaması gereken bir şey varsa o da, modern bilimsel düşüncenin apaçık bir şekilde nitelikleri niceliklere indirgeme eğiliminde olduğudur. Kant, bize, bir olayı ortaya çıkaran yasaları ancak, onları matematiksel bir formül şeklinde ifade edebildiğimiz zaman gerçekten öğrenmiş olacağımızı söylemiyor mu?</p>

  <p class="calibre7">Öyleyse burada da, diğer pek çok durumda olduğu gibi teknik aracılığıyla dışavurulan bilimsel düşüncenin gelişmesiyle kapitalist zihniyet arasında bir koşutluk bulunduğu söylenebilir. Son olarak dikkati, kapitalist zihniyet ile tekniğin gelişmesinin birbiriyle bağlantılı olduğunu ortaya koyan süreç kadar açık seçik bir psişik süreçler bütününün önemine çekmek istiyorum.</p>

  <p class="calibre7">Söz konusu olan şey, çağımıza özgü muazzam teknik gelişmeler sonucunda yer değiştiren ve modern ekonomi insanının oluşumunda çok önemli bir rol oynayan yaşamsal değerlerdir.</p>

  <p class="calibre7">Modern tekniğin başarıları sayesinde günümüz insanlarının belli başlı uğraşları arasında ilk sırayı teknik konular ve teknik sorunlar almaktadır. Bu açıklaması kolay bir durumdur, zira bir süreden beri merakımızı en çok celbeden şey yalnızca tekniğin insanı her geçen gün şaşırtan başarılarıdır ve dikkatimizi üstüne çekmekte ve göğsümüzün gururla kabarmasına yol açmaktadır. Teknik, hiçbir çekinme ve sıkılma duygusuna kapılmadan bir alacak-verecek bilançosu çıkartabileceğimiz tek alandır. Devamlı bir başarı arayışı içinde olan kitlelerin, en cahil ve deneyimsiz insanların bile dikkatini çeken bu alandaki başarılar silsilesiyle ilgilenmemesi mümkün müdür? Telsiz, telgraf ve havacılık gibi konuların insanların ve özellikle de günümüz gençliğinin ilgisini, insanlığın işlediği ilk günah sorunu ya da genç Werther’in çektiği acılardan çok daha fazla çektiği gerçeğini sanırım kimse yadsıyamaz.</p>

  <p class="calibre7">Modern zihniyetin bir başka özelliği olan maddi şeylere abartılı bir değer atfetme alışkanlığımızı yine önemli teknik gelişmelere borçluyuz. Çok kısa bir süre içinde zenginleştik. Teknik bizi veba ve kolera gibi korkulardan kurtardı hattâ bir ara sonsuza dek sürecek bir barışın gerçekleşebileceğini düşünmeye başladık. Bütün bunlarda insana tuhaf gelen bir şey yok. Bu koşullarda insanın bastırılmış içgüdülerinin, hiçbir şeyin keyfini bozmasına izin vermeme arzusunun, refah ve konfor aşkının, idealist düşüncelerinin önüne geçtiği görülmektedir. Sürü, yağlı otlarla bezeli çayırlarda sakin bir şekilde otlanmayı sürdürmektedir.</p>

  <p class="calibre7">Çağımızda egemen olan maddi çıkarlar, tamamıyla kazanca yönelik bir çalışma düzeni kurmuş, zenginleşmekten başka bir amacı olmayan kapitalist girişimcinin işini oldukça kolaylaştırmaktadır. Kimi girişimci-filozofların yaldızlı kulelerinden hiç çıkmadan dolar peşinde koşan insan sayısının sanıldığı kadar çok olmadığı iddiası, bize, inandırıcı olmaktan uzak görünüyor. Modern ekonomi evrenimizin çarklarını döndüren bu insanlar ve teknik ilerlemelerin azdırdığı kazanç aşkı, günümüz ekonomi insanının ruhsal örgütlenmesinin temel unsurunu oluşturmaktadır. Kazanç aşkının bir kusur olmaktan çıkmış olması, dolar peşinde koşmanın ayıplanacak bir şey olarak görülmemesi, doları tek tanrı olarak gördüğünü bildiğimiz insanların ellerini saygıyla sıkmamız, doğal olarak bizim burada açıklamasını yapmaya çalıştığımız kapitalist zihniyeti, büyük teknik başarıların ardından ortaya çıkan modern zihniyetin somut bir sonucu olarak görmeye itmektedir.</p>

  <p class="calibre7">Teknik gelişmelere atfedilen abartılı değer ve önem tam tersine kapitalist girişimciyi dur durak tanımayan her türlü yenilik ve her geçen gün kusursuzlaşan teknikten yararlanmaya iterek kazanç tutkusunu kamçılamıştır. Modern ekonomi insanının belli başlı özelliklerinden birinin amaçsız ve nedensiz bir şekilde üretme, olabildiğince çok üretme eğilimi olduğunu daha önce görmüş ve bu özelliğin psikolojik açıklamasını (doğal olarak böyle bir açıklamayı onaylaması koşuluyla) her türlü yeniliğin kendisinde uyandırdığı tamamıyla çocukça sevince bağlamıştık. İçinde yaşamakta olduğumuz teknik ağırlıklı yüzyılın bu sevinci sürekli beslediği görülmektedir. Bir girişimcinin daha çok makine, uçak, vs. imâl etmenin daha kârlı ve ilginç bir şey olduğunu düşünerek, bu düşünceyi yaşama geçirmekten belli bir (başka nedenlerin yanısıra üretim aşkının burada oldukça önemli bir rol oynadığını kabul etmek zorundayız) keyif alabileceği de söylenebilir. Kanımızca bu olgunun açıklanabilmesi bizim sunduğumuz verilerin yaşadığımız döneme ait genel geçer eğilimler olarak kabul edilmesiyle mümkün olabilir.</p>

  <p class="calibre7">Pek çok büyük girişimcide karşılaşılan bu özellik ile; şu Amerikan zihniyetine çocukça ve safça bir iyimserlik katan “gelişmenin” yol açtığı coşku duygusu arasında çok yakın bir bağ olduğunu bütün gezginler fark etmiştir. Çocuk zihniyeti, koloni insanının zihniyeti olarak adlandırılan bu zihniyet aynı zamanda tekniğin egemen olduğu bir yüzyılda yaşayan insanların da zihniyetidir. Genelde doğruluğu tartışılır bir düşünce olan gelişme düşüncesi herhangi bir anlama sahipse bunun yalnızca teknik güç alanıyla sınırlı olduğu söylenebilir. Zira Kant’ın sunduğu felsefi yaklaşımın Platon’a oranla bir “gelişme” anlamına mı geldiğini ya da Bentham doktrinlerini, Budha’nınkilere oranla bir “gelişme” olarak mı kabul etmek gerektiğini doğrusu bilemiyoruz ama 1913 yılına ait buharlı makinenin Watt'ınkine oranla “gelişmiş” bir model olduğunu kesinlikle söyleyebiliyoruz.</p>

  <p class="calibre7"></p>

  <p class="calibre1">Bu değerler mutasyonuyla ilgili olarak modern ekonomi insanının (daha genelde modern insanın) psişik yaşamında önemli bir yere sahip olan ve aracın durmaksızın amaca dönüşmesi denilen bir başka olaydan söz etmek istiyoruz. Hiç kuşkusuz paranın varlığı bu değerler mutasyonuna önemli bir katkıda bulunmuştur. Ancak tekniğin de bu konuda büyük bir paya sahip olduğunu biliyoruz. Teknikte görülen gelişmelerin izlenmesi bizim dikkat ve ilgimizi nesnenin işe yaraması gereken alandan alarak yavaş yavaş nasıl imâl edildiği ve nasıl iş gördüğü alana doğru kaydırmıştır. Değişik iletişim süreçlerini ya da bir ata binmeyi kolaylaştıracak “araçlar” öylesine zekice ve karmaşık bir görünüm kazanmışlardır ki, bakışlarımızı, bizi şaşkına çeviren bu nesnelerden ayıramaz hale gelerek neredeyse hangi amaçla üretildiklerini unutur olduk. Bir baskı makinesinin karşısında ağzımız hayretten bir karış açıldığından olsa gerek, neredeyse bu âletin dünyaya şantaj yapan uğursuz bir kâğıt parçası gönderdiğini unutacak hale geliyoruz. Bir uçağın havalanışına tanık olduğumuzda, bu olayın bizi alışkın olduklarımızdan biraz daha fazla eğlendiren ve bu arada birkaç fabrikatörü zengin eden bir şey olduğunu unutarak sevinçten havalara sıçrıyoruz. Bunlar gibi her alandan daha pek çok örnek verilebilir. Burada bizim değerler çizelgemiz ve günümüze özgü bütün kapitalist özlemlerin saçmalığı konusunda kısmi bir açıklama yaptık.</p>

  <p class="calibre1">Bunlara bir de şu eklemeyi yapalım. Daha önce görmüş olduğumuz gibi günümüz burjuvasının en belirgin özelliği insanın alınyazısı sorununa karşı tamamen duyarsızlaşmış olmasıdır. İnsan denilen varlık ekonomik değerler çizelgesi ve ekonomik çıkarlar alanının neredeyse tamamıyla dışına itilmiş durumdadır. Bugün yalnızca üretim, ulaşım ve fiyatların belirlenme süreciyle, vs. ilgilenilmektedir. <span class="calibre4">Fiat productio etpereat homo!</span> Ekonomi insanına özgü bu düşünce biçimi de aslında teknik dönüşümün bir sonucuna benzemektedir. Modern teknoloji, komutları yerine getiren organ olarak görülen insanı üretim sürecinden soyutlamıştır. Eski üretim sürecinde karşılaşılan organik bölümlenmede birliği, insan adlı canlı varlık sağlıyordu. Günümüzdeyse bölümlenme yalnızca mekanik bir özelliğe sahip olup, tamamıyla başarıya yönelik bir şekilde tasarlanmaktadır.</p>

  <p class="calibre1">Doğal, yaşayan dünya bir harabeye dönüştürülerek bunun kalıntıları üzerine insan icadı ve cansız maddelerden oluşan yapay bir dünya kurulmuştur. Bu yaklaşım teknik kadar ekonomi için de geçerlidir. Teknik yöntemlerimizde görülen bu dönüşüm hiç tartışmasız bütün değerler skalamızı, dünya ve insana değin tüm değer yargılarımızı da dönüştürmüştür. Teknik yüzünden üretim sürecinin merkezindeki yerini yitiren insan, ekonomik ve kültürel değerini de yitirmiştir.</p>

  <p class="calibre1">Tekniğin, kapitalist zihniyetin gelişmesi üzerinde, saymakla bitmeyecek kadar çok dolaylı etkiye sahip olduğu söylenebilir. Bu konuda ayrıntıya girmeden yalnızca iki önemli ve anlamlı örnek vermekle yetineceğim.</p>

  <p class="calibre1">Önceki bölümde XVI. ve XVII. yüzyıllarda ele geçirilen ve Avrupa’yı zenginleştiren büyük miktardaki altın ve gümüşün ortalığı kasıp kavuran ilk spekülasyon ateşi sırasında çok önemli bir rol oynadığını görmüştük. Gelişmiş bir teknik olmasaydı bu altın ve gümüşe sahip olabilmek mümkün olamazdı. Gelişmiş bir teknik olmasaydı insanlar Amerika’ya asla yerleşemezlerdi. Bunlar herkesin bildiği şeyler. Ancak bunların yanısıra XVI. ve ardından gelen diğer yüzyıllarda değerli maden birikimine en çok katkıda bulunan şey, bu değerli madenlerin çıkartılması ve üretilmesine yönelik teknik gelişmelerdir. Bu dönemde Avrupa’daki gümüş madenlerinin işletilmesinde önemli gelişmelere yol açan bir şey varsa o da, su pompalama makineleridir. Su pompalama makinesinden daha önemli bir başka buluş da yine aynı döneme (1557) ait olup cıva kullanarak gümüş elde edilmesini sağlayan karma yöntemdir. Bu karma yöntem sayesinde, Cordilleres’in ağaçtan arındırılmış çıplak tepelerinde bile, düşük bir maliyetle büyük miktarda gümüş elde edilmiş, yani büyük kârlar sağlanmıştır.</p>

  <p class="calibre1">Tekniğin, kapitalist zihniyetin gelişmesi üzerindeki diğer dolaylı etkisi konusunda vereceğimiz örnek, XIX. yüzyılda hızla artan nüfustur. Bu olgunun büyük ölçüde teknik gelişmelerden kaynaklandığı söylenebilir, zira söz konusu olan şey doğumlarda görülen artıştan çok, ölümlerde görülen azalmadır. Özünde bunun kökeninde iki ayrı teknik gelişme biçiminin bulunduğu söylenebilir. Birincisi sağlık koşullarında görülen gelişmedir. Salgın hastalıklara karşı oluşturulan mücadele araçları ve genel sağlık tekniğinde görülen gelişmelerse eskiden büyük bir çoğunluğu kronik ve çoğunlukla düzenli olduğu söylenebilecek, açlıktan etkilenen nüfusun tamamının gıda gereksiniminin karşılanmasına yol açmışlardır.</p>

  <p class="calibre1">Nüfusta görülen bu artış çağımıza özgü temel olaylardan biri olup, kapitalizmin gelişmesini iki şekilde doğrudan etkilemiştir. Bir yandan göçü özendirmiş, diğer yandan da girişimcilikten alman zevkin artmasını sağlamıştır. Göçün yol açtığı sonuçlardan bir önceki bölümde söz etmiştim. Girişimcilikten zevk alma konusuna gelince, bunun kökeninde nüfus artışının bulunduğunu söylüyorum. Bunu şu gerekçelere dayandırıyorum: Nüfusta görülen hızlı artış kısa vadede ekonomik tansiyonun yükselmesine, dolayısıyla daha çok, olabildiğince çok üretim yapılmasına yol açmaktadır ki, bu da işleri yolunda giden ancak doğum oranı çok düşük olan bir nüfusu bekleyen stagnasyon tehlikesinin azalmasını sağlamaktadır. Gerçekten de zengin bir adamın erkek çocuklarının sayısı ne kadar çoksa bu çocukların yaşam karşısında o kadar aktif bir tutum içinde olabilecekleri söylenebilir. Birinci durumda sekiz-on çocuklu bir ailede tek mirastan her erkek çocuğa eşit pay düşeceğinden, yakınlarının sosyal düzeyine sahip olmak isteyenler daha büyük bir kişisel çaba harcayarak daha yoğun bir ekonomik yaşam sürdürmek zorunda kalacaklardır. Oysa servetin iki-üç çocuk arasında paylaştırıldığı bir ailede durum farklı olacaktır. Birinci aile çocuklarının başarılı olmaları için çaba gösterirken, ikinci aile onların işe yaramaz rantiyeler olmalarına yol açacaktır.</p>

  <p class="calibre1">XIX. yüzyıldaki nüfus artışı ve kapitalist zihniyetin gelişmesi arasında öylesine koşut ve eşanlı örnekler vardır ki, ikisi arasmda bir neden sonuç ilişkisi kurmamızı engelleyebilecek hiçbir şey yoktur. Örneğin, kapitalizmin Fransa gibi bir ülkede yavaş gelişme nedenini nüfusun yavaş artışına bağlayabilir; buna karşın Almanya ve İngiltere gibi ülkelerin bir önceki yüzyılda kapitalist atılım yapmasına yol açan şeyin hızlı ve küçümsenemeyecek bir nüfus artışı olduğunu söyleyebiliriz.</p>
</body>
</html>