<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 style="text-align: center;">Üçüncü Bölüm: KAPİTALİST ZİHNİYETİN ULUSAL GÖRÜNÜMLERİ</h2>

  <h3 class="calibre12" id="sigil_toc_id_5"><a class="calibre2" id="bookmark2"></a>X. KAPİTALİZME ÖZGÜ ÇEŞİTLİ YÖNTEMLER</h3>

  <p class="calibre7">Kapitalist zihniyetin ortaya çıkışı ve gelişimi bütün Avrupa ve Amerika toplumlarına özgü ortak bir olgu olup, bunların alın yazılarında modern zamanların tarihini oluşturmak vardır. Bu kesinlemenin kanıtlarıyla bol miktarda karşılaşılmaktadır. Önceki sayfalarda yer alan her ulustan alınmış örnekler aracılığıyla bu zihniyetin oluşumunu göstermeye çalıştım. Gözlerimizin önünde olup biten olaylar bu ortak gelişme sürecini onaylamaktadır.</p>

  <p class="calibre7">Modern ekonomik zihniyetin gelişme biçimine bakıldığında bir ülkeden diğerine, bir ekonomik dönemden diğerine farklılıklar olduğu yadsınamaz. Biz de burada özellikle ulusal farklılıkları ele alacak ve sırasıyla bu farklılıkların neler olduğunu inceleyeceğiz.</p>

  <p class="calibre7">Kapitalist çağın başlangıcında ticari muhasebe konusunda İtalya hiç kuşkusuz birinci sırada yer almaktadır. Daha sonra Hollandalılar bu konuda birinci sırayı kapmışlardır. Hollanda yalnızca burjuva erdemleri konusunda değil kesin ve doğru hesaplama konusunda da örnek bir ülke olmuştur. XVIII. yüzyılda Hollanda ve Amerika’da işlerin çok farklı şekilde yürütüldükleri görülmektedir.</p>

  <p class="calibre7">Franklin, Amerikalı ortaklarından biri yaşarken kendisine hiç hesap göndermemiş olmasına karşın, Hollandalı dul eşinin hesapları düzenli ve eksiksiz bir şekilde gönderdiğini söylemektedir. Ardından da “Muhasebe, Hollanda’da kadın eğitiminin temel dallarından biridir” demektedir. Bu cümle 1730 yılında yazılmıştır.</p>

  <p class="calibre7">Daha sonraları İngiltere, Hollanda’dan sonra ikinci sıraya yerleşmiştir. XIX. yüzyıl başında Alman tüccarlar İngiltere ve Hollanda’dan “ticari eğitim” düzeyinin çok yüksek olduğu ülkeler olarak söz etmektedirler. Bu açıdan Almanya'da yalnızca Hamburg kenti bu ülkelerle karşılaştırılabilir. Konuyu yakından bilen biri 1830 yılında şunları yazmıştır:</p>

  <blockquote class="calibre10">
    <p class="calibre7"><i>"Tüccar doğmuş olan şu İngiliz, ticaretle ilgili konularda bir Hamburglunun çok nadiren ve uzun bir süre sonunda başarabildiği bir açıklık, berraklık ve özgürlükte konuşabilmektedir. İngilizlere özgü kararlılık ve bağımsızlıkla Hamburglu tüccarda pek karşılaşılmamaktadır. Ancak bu sonuncuya özgü kesinlik ve doğruluğu Almanya’nın geri kalan tüccarları örnek olarak alabilir. Bu açıdan bakıldığında Hamburglu tüccarın Hollandalı tüccara çok benzemekle birlikte ondan daha liberal, ancak onun kadar dürüst olmadığı söylenebilir."<a href="../Text/Notlar.xhtml#nt92" id="n92"><sup class="calibre13">92</sup></a></i></p>
  </blockquote>

  <p class="calibre7">Bu satırların yazılmış olduğu dönemde hesap kitap işi en az gelişmiş toplumlar tarafından bile bilinen, kendinden kaçılması olanaksız bir zorunluluk, kapitalist zihniyetin temel araçlarından biriydi.</p>

  <p class="calibre7">Bu sonuncu uyarılar bize, “burjuva erdemleri” ve genelde kapitalist zihniyet olarak adlandırdığımız şeyin gelişimi ve somut görünümleri konusunda uluslar arasında çeşitli farklar olduğunu göstermektedir.</p>

  <p class="calibre7">Sonraki bölümlerde bu farklılıkları daha ayrıntılı bir şekilde alıp daha derinlemesine çözümleyeceğiz.</p>

  <p class="calibre7">1.Kapitalist gelişme akımına aynı anda kapılmamış bir ulus (ya da halk veya belli sayıda insandan oluşan grup: burada sınırlandırma biçiminin bizim açımızdan bir önemi yoktur. Sözünü edeceğimiz büyük tarihsel ulusları özel gruplar olarak değerlendiriyorum) diğerinden (kapitalist zihniyetin somut sonuçları açısından) farklı olabilir. Başka bir deyişle birinde burjuva tipinin oluşumu diğerinden geç ya da erken gerçekleşmiş olabilir.</p>

  <p class="calibre7">2.Bir ulus, bir diğerine göre daha uzun ya da daha kısa süreyle kapitalist zihniyetin egemenliği altında kalmış olabilir. Bu yüzden gelişme evrelerinde de farklılıklarla karşılaşılabilir.</p>

  <p class="calibre7">3.Farklılıklar kapitalist zihniyetin yoğunluk derecesi ve bunun somut görünümleriyle ilgili olabilir: Girişimcilik anlayışı, kazanç aşkı, burjuva erdemleri, hesap kitap yeteneği, vs.</p>

  <p class="calibre7">4.Kapitalist zihniyet bir halkın bünyesinde diğerine oranla daha fazla yaygınlaşmış olabileceği gibi; bir toplumsal katmanda diğerine oranla çok daha yaygın olabilir.</p>

  <p class="calibre7">5.Bir halktan diğerine değişiklik gösterebilecek bir başka şey de kapitalist zihniyetin geneline oranla kendisini oluşturan temel unsurların (girişimcilik ruhu, bu zihniyetin değişik ifadeleri, burjuva zihniyeti, vs.) oynadıkları görece roldür.</p>

  <p class="calibre7">6.Bu temel unsurların yoğunluk ve gelişme sürelerinin de farklı oldukları görülmektedir. Örneğin bu unsurlar ya aynı anda ve koşut bir şekilde ya da her biri bağımsız bir şekilde, teker teker gelişebilmektedir.</p>

  <p class="calibre7">Bütün bu olasılıklar sonsuz sayıda kombinasyon oluşturulmasını sağlayabilir. Burjuva zihniyetinin gelişme biçiminin de ulustan ulusa değişebileceğini öngörmek pek zor değildir. Belli başlıları arasında: Genelde kapitalizmin az çok yoğun olması; kendisini oluşturan bütün unsurların ya da aralarından yalnızca birkaçının (hangileri?) gelişmesini tamamlamış olması; zor ve zahmetli bir başlangıç yapılmış olunması nedeniyle az çok gecikmiş olan kapitalist gelişme; bu gelişmenin geçici, aralıklı ya da sürekli olma özelliğine sahip olması.</p>

  <p class="calibre7">Bu değişik olasılıklar ya da kombinasyonların çeşitli ülkelerde nasıl gerçekleşmiş olduklarını ve bu ülkelere özgü kapitalist zihniyet tarihinde ne türden izler bıraktıklarını göstermeye çalışacağız.</p>

  <h4 class="3 sigil_not_in_toc"><a id="bookmark3"></a></h4>
</body>
</html>
