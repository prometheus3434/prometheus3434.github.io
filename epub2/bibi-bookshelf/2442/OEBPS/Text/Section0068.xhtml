<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">16</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Katrina sabah İncil’e erkeğin yanına geldi. Sean, «Bir kez yemin ettim!» diye çıkışacak oldu. Fakat gecenin anılarıyla hâlâ mutlu olan Katrina ona güldü. Kitabın baş sayfasını açtı.’ «Buraya... Benimkinin yanına ismini yazmalısın.»
    </div>

    <div>
      Erkeğin iskemlesinin yanında durmuş bakıyordu.
    </div>

    <div>
      «Doğum tarihini de ilave et.»
    </div>

    <div>
      Sean, ‘9 Ocak, 1862’ diye yazdı. Sonra sordu. «Buradaki ‘Ölüm tarihi’ de ne? Orasını doldurmamı da istiyor musun?
    </div>

    <div>
      Genç kadın telaşla, «Böyle konuşma,» diyerek tahtaya vurdu.
    </div>

    <div>
      Sean bu sözleri söylediğine pişman oldu. Hatasını örtmeye çalıştı. «Burada sadece altı çocukluk yer var.»
    </div>

    <div>
      «Diğerlerini sayfanın kenarına yazarız. Annem öyle yaptı. Hem onun çok çocuğu oldu. Bizim de o kadar çocuğumuz olur mu dersin, Sean?»
    </div>

    <div>
      Erkek gülümsedi. «Bu anda hissettiklerime göre bu kitabi bitirim de Tevrat’a geçebiliriz.» Başlangıç iyi olmuştu.
    </div>

    <div>
      Haziranda yağmurlar dindiğinde Katrina karnındaki ağırlığı taşıyabilmek için omuzlarını geriye atarak yürümek zorunda kalıyordu. Kampta neşeli bir hava esiyordu. Katrina birden olgunlaşmıştı. Sean’un onun durumu karşısında duyduğu çekingenlikten zevk alıyordu. Neşeli ve canlıydı. Sık sık kendi kendine şarkılar söylüyordu.
    </div>

    <div>
      Sean da baba olacağı için çok heyecanlıydı. Karısına büyük bir hayranlıkla bakıyor, Katrina da gururla ona gülümsüyordu. Hem Sean da eskisi gibi canlıydı.
    </div>

    <div>
      Adamlarla şakalaşıyor, eskisi gibi sinirleri gerilmeden avlanıyordu.
    </div>

    <div>
      Sabi nehrini izleyerek kuzeye gidiyorlardı. Bazen bir ay bir yerde kalıyorlardı. Sular çekildiği için hayvanlar nehre iniyorlardı artık. Yine arabalara fildişi dolmaya başlamıştı. Eylülde bir öğleden sonra Sean’la Katrina kamptan ayrılarak nehir boyunca yürüdüler. Topraklar yine kahverengi olmuş, her yer kuru ot kokuyordu.
    </div>

    <div>
      Nehirin suları da epey çekilmiş, kumlu yatağın ortasında gölcükler kalmıştı. Sean; «Çok sıcak,» diyerek şapkasını çıkarıp yüzündeki teri sildi. «Sen o iç eteklerinin altında pişiyorsun mutlaka.» «Yok ben iyiyim.»
    </div>

    <div>
      Katrina onun koluna girmişti.
    </div>

    <div>
      «Haydi, yüzelim.»
    </div>

    <div>
      Katrina hayretle baktı. «Yani çıplak mı?»
    </div>

    <div>
      «Evet. Neden olmasın?»
    </div>

    <div>
      «Bu terbiyesizlik sayılır.»
    </div>

    <div>
      «Haydi, gel.» Her adımda itiraz eden kadını kıyıdan aşağıya indirerek kayaların arkasında soydu. Katrina gülüyor, içini çekiyor, kızarıyordu. Sean onu küçük göle götürünce sevinçle çenesine kadar suya gömülüp gizlendi. Açtığı saçları suyun üstünde yüzüyordu. Kocaman karnı bembeyaz duruyordu.
    </div>

    <div>
      «Nasıl beğendin mi?»
    </div>

    <div>
      Katrina, «Güzel,» diye itiraf etti. «Su tıpkı ipek çamaşır gibi yumuşak.»
    </div>

    <div>
      Sean başında şapkası çırılçıplak kenarda duruyordu. Kadın, «Otur,» diye mırıldanarak başını çevirdi.
    </div>

    <div>
      «Neden?»
    </div>

    <div>
      «Neden olduğunu biliyorsun... Kabasın. Ne deni bu.»
    </div>

    <div>
      Sean onun yanına oturdu. «Şimdiye dek bana alışman gerekirdi.»
    </div>

    <div>
      «Öyle ama alışamadım işte.»
    </div>

    <div>
      Sean suyun içinde onun beline sarılarak kulağından öptü. «Güzelsin. Sevdiğimsin.» Sonra kadının karnına dokundu. «Ne olacak dersin?» Kız mı, oğlan mı?» Son günlerin en önemli konusuydu bu.
    </div>

    <div>
      «Oğlan.» Katrina kesin konuşmuştu.
    </div>

    <div>
      «Peki ona ne ad takacağız?»
    </div>

    <div>
      «Kısa süre içinde bir rahip bulamazsan ona öfkelendiğin zaman adamlarına söylediğin sözü ad olarak vereceğiz.» Sean, «Piç,» diye mırıldanırken birden düşünceli bir hal aldı. «Amanın, bu aklıma gelmemişti! Bir rahip bulmalıyız. Benim çocuğum piç olamaz. Louis Tritchard’a gitmeliyiz.» «Sadece bir ayın var.» «Tanrım, yetişemeyiz. Bu işi çok geçe bıraktık.» Sean’un rengi solmuştu. «Dur. Buldum. Dağların ötesinde sahilde Portekizliler var.» «Fakat Sean. Onlar Katolik.» «Ama hepsi de aynı Patrona çalışıyor.» Katrina kuşkulu bir tavırla, «Dağları aşmak ne kadar zaman alır?» diye sordu.
    </div>

    <div>
      «Bilmiyorum. Belki at sırtında iki haftada sahile inebiliriz.»
    </div>

    <div>
      «At sırtında mı?»
    </div>

    <div>
      «Ama Allah kahretsin unuttum... Sen ata da binemezsin.» Sean burnunu kaşıdı. «Gidip bir rahip getirmeliyim.
    </div>

    <div>
      Burada tek başına kalabilir misin? Mbejane’yi sana bakması için burada bırakırım.»
    </div>

    <div>
      «Evet. Bana bir şey olmaz.»
    </div>

    <div>
      «İstemezsen gitmem. Bu iş fazla önemli değil.»
    </div>

    <div>
      «Önemli olduğunu sen de biliyorsun. İnan bana bir şey olmaz.» Sean ertesi sabah ayrılmadan Mbejane’yi bir kenara çekti. «Benimle neden gelmediğini biliyorsun değil mi?» Zulu başını salladıysa da Sean kendi sorusunu kendi cevaplandırdı. «Çünkü burada seni bekleyen daha önemli iş var.» «Geceleri Nkosizani’nin arabasının altında uyurum.» Sean, «Uyuyacak mısın?» diye çıkıştı. Mbejane güldü. «Çok ender olarak hafif bir uyku çekeceğim.» Sean, «Böylesi daha iyi.» diye mırıldandı.
    </div>
  </div>
</body>
</html>
