<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">22</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean toplantı masasında karşısında oturan Duff a baktı. Onun desteğini istiyordu. Fakat Duff kayıtsızlıkla purosunun dumanını üfledi. Genç adam, ‘Beni destekleyecek,’ diye düşündü.
    </div>

    <div>
      Bir gece önce şiddetle tartışmışlardı. Duff’un fikrini değiştireceğini ummuştu ama yanıldığını anlıyordu. Son kez onu razı etmeyi denedi. «İşçiler’ yüzde on zam istediler. Bu kentte fiyatlar çok yükseldi. Ama aylıklar aynı kaldı.
    </div>

    <div>
      Bu adamların eşleri ve çocukları var. Bunları hesaba katamaz mıyız beyler?» Duff yine purosunun dumanını üfledi. Hradsky de saatini çıkararak anlamlı anlamlı baktı. Max, «Bunu daha önce de konuştuk, Mr.Courteney,» diye mırıldandı. «Artık oylama yapalım?»
    </div>

    <div>
      Sean önerisini reddeden Hradsky’nin elini kaldırdığını gördü. Duff a bakmak istemiyordu. Onun Hradsky’le birlikte oy vermesini görmek istemiyordu. Fakat kendisini zorlayarak başını çevirdi. Duff ellerini masaya dayamıştı.
    </div>

    <div>
      Max sesini biraz yükseltti. «Lehte oy verenler?» Duffla Sean aynı anda sağ ellerini kaldırdılar. Sean ancak o anda arkadaşının aleyhte oy vermesinin kendisi için ne demek olacağını anladı. Duff göz kırpınca da dayanamayarak gülümsedi.
    </div>

    <div>
      «Otuza karşı altmış oyla Mr.Courteney’in önerisi reddedildi. Ben Madenciler Sendikasına şirketin kararını bildireceğim. Oturumu kapatmadan önce görüşülecek başka konu var mı?»
    </div>

    <div>
      Sean, Duff’la beraber kendi bürosuna döndü. İngiliz tatlı tatlı, «Seni desteklememin tek nedeni,» dedi.
    </div>

    <div>
      «Hradsky’nin kazanacağını bilmemdi.» Sean, gülünce de oralı olmayarak devam etti. «Aylıklara yüzde on zam yapmak masraflarda her ay on bin altın bir artışa yol açar.» Sean kapıyı tekmeleyerek kapattı ve sesini çıkarmadı.
    </div>

    <div>
      «Tanrı aşkına insanlara duyduğun iyi hisleri saçmalık derecesine vardırma. Hradsky haklı. Bu ara yatırımlar yapacağız. Böyle masrafların yükselmesine izin veremeyiz.» Sean, «Pekâlâ,» diye homurdandı. «Yakında bir grev olmayacağını umarım.» «Grevleri hal etme yolları vardır. Hradsky polislerin bizden yana olmasını sağladı. Üstelik Kimberley’den hemen iki yüz adam getirebiliriz.»
    </div>

    <div>
      Sean patladı. «Allah kahretsin, Duff! Bunun doğru olmadığını biliyorsun. O küçük gözlü, biçimsiz Buda da bunu biliyor. Lanet olsun, ben ne yapabilirim? Kendimi çok aciz hissediyorum.»
    </div>

    <div>
      Duff güldü. «Yönetimi ona vermemizi isteyen sendin. Dünyayı değiştirmeye çalışmaktan vazgeç de evimize gidelim.» Fakat Max onları dış odada bekliyordu. Adam pek sinirli gibiydi. «Bağışlayın, beyler,» dedi. «Sizinle biraz konuşabilir miyim?» Sean atıldı. «Konuşan kim? Mr.Hradsky mi? Sen mi?» «Bu özel bir iş.» Sean onu itip geçmeye kalkınca da adam yalvardı. «Lütfen, Mr.Courteney. Çok önemli.»
    </div>

    <div>
      Duff, «Ne var, Max?» diye sordu.
    </div>

    <div>
      «Sizinle yalnız konuşmalıyım.» Sesini daha da alçalttı. Bir yandan da endişeyle sokak kapısına bakıyordu.
    </div>

    <div>
      «Acaba daha sonra benimle buluşabilir misiniz?» Duff, «Ay ışığında buluşuyoruz, Maxmilan? Yoksa müstehcen resim satmaya mı başladın? »
    </div>

    <div>
      «Mr.Hradsky beni otelde bekliyor. Bazı kâğıtları almak için buraya uğrayacağımı söyledim. Gecikirsem kuşkulanır.» Max neredeyse ağlayacaktı. Duff birden ilgilendi. «Norman’ın bunu bilmesini istemiyor musun?» «Aman Tanrım, hayır!» Max korkuyla yutkunuyordu. «Ne zaman ve nerede buluşmamızı istiyorsun? »
    </div>

    <div>
      «Bu gece ondan sonra... Mr.Hradsky yattıktan sonra... Küçük Kardeş Madeninin doğusunda bir yol var. Orasını artık kullanmıyorlar.» «Peki onu çeyrek geçe oraya geleceğiz.» Max, «Teşekkür ederim, Mr.Charleywood, pişman olmayacaksınız,» diyerek kapıdan süzülüp gitti.
    </div>

    <div>
      Duff memnun kalmıştı. «Bu adam patronuna kazık atmaya hazırlanıyor.»
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div>
      Gece dokuz buçukta konaktan çıkarak arka sokaklardan dolaşıp Cape yoluna indiler. Sean istememekle birlikte heyecanlanmıştı.
    </div>

    <div>
      Duff’un canlılığı her zaman bulaşıcıydı zaten. Yan yana atla ilerlerken Duff’un pelerini havalanıyor, Sean’ın purosunun ateşi karanlıklarda parlıyordu.
    </div>

    <div>
      «Yola geldik Duff. Ağırlaş biraz. Saat kaç?» «Onu çeyrek geçiyor. Erken geldik galiba.» Küçük Kardeş
    </div>

    <div>
      Madeninin yanındaki tepeye doğru ilerlerlerken Duff’un atı ürktü. Sean da kendi atının şaha kalkmasını önlemek için dizlerini kastı. Başını kaldırınca Max’ın yolun kenarında bodur ağaçların arkasına çıkmış olduğunu gördü.
    </div>

    <div>
      Duff. «Ay ışığında buluşuyoruz, Maxmillan,» diye alay etti.
    </div>

    <div>
      «Lütfen, yoldan ayrılın beyler.» Adam hâlâ telâşlandı.
    </div>

    <div>
      İki arkadaş atlarını bir ağaca bağlayıp Maxmillian’in peşi sıra karanlıklara daldılar.
    </div>

    <div>
      Max, «Bu konuyu açmadan önce bana bir söz vermenizi istiyorum,» diye mırıldandı. «Bundan bir sonuç alsanız da, olmasanız da anlatacaklarımı kimseye söylemeyeceksiniz.»
    </div>

    <div>
      Sean başını salladı. «Kabul.»
    </div>

    <div>
      Duff da, «Yemin ederim,» diye güldü.
    </div>

    <div>
      Max ceketini açıp uzun bir zarf çıkardı.
    </div>

    <div>
      «Size önce bu belgeleri gösterirsem durumumu açıklamam kolaylaşacak.»
    </div>

    <div>
      Sean zarfı aldı. «Bunlar nedir Max?»
    </div>

    <div>
      <br />
    </div>

    <div>
      «Mr.Hradsky’nin iş yaptığı dört bankadaki hesapları.» Duff heyecanla, «Bir kibrit yak Sean,» dedi. Max mırıldandı. «Yanımda lambam var.» Sean’la Duff onun yanında çömelerek sarı ışıkta belgeleri incelediler.
    </div>

    <div>
      Sean hayretle, «Bu kadar borç,» diyebildi.
    </div>

    <div>
      «Doğrusu böyle borcum olmadığına seviniyorum.»
    </div>

    <div>
      Max uzanıp onun elinden zarfı alarak yine ceketinin içine soktu. Sonra eğilerek lambayı söndürdü. Her şeyi karanlıkta anlatmak daha kolaydı. «Mr.Hradsky, size anlaşma gereğince nakit para vermek zorunda kaldı. Bu çok büyük bir paraydı. Bu arada elmas madenlerindeki ye ni anlaşmalar yüzünden de bankalardan fazla borç alması gerekti. Ne kadar borç aldığını siz de gözlerinizle gördünüz. Bankalar ondan teminat istediler tabii. Mr.
    </div>

    <div>
      Hradsky de şirketteki bütün hisse senetlerini karşılık olarak gösterdi. Bankalar her bir hissenin otuz beş şilin olduğunu kabul ettiler. Yani böyle bir sınır koydular. Oysa siz de bu hisselerin tanesinin doksan şilin olduğunu biliyorsunuz. Ancak hisselerde bir oynama olur da otuz beş şiline düşerse, banka kendi parasını hemen almak için bunları satacak. Mr.Hradsky’nin şirketteki bütün hisselerini satacaklar.» Duff, «Devam et, Max,» diye mırıldandı. «Sesinin tonunu beğenmeye başladım.» «Mr.Hradsky Johannesburg’dan bir süre uzaklaşacak olursa... İngiltere’ye makine almaya filân giderse elinize bir, fırsat geçecektir. Siz şirketin hisselerinin otuz beş şiline düşmesini sağlayabilirsiniz. Hemen kendi hisselerinizi satarak Lider Kayasında altın kalmadığı söylentisini çıkarabilirsiniz. Mr.Hradsky kendi hakkını korumak için burada olmayacaktır. Hisseler otuz beş şiline düşünce bankalar bunları ellerinden çıkaracaklardır. O zaman hisse senetleri iyice düşecektir. Siz de elinizdeki hazır parayla bütün hisseleri toplayabilirsiniz. Şirketin yönetimini elinize geçirip açıktan da iki milyon altın kazanmamanız için bir neden yok.» Uzun bir sessizlik oldu. Sonra Sean, «Bu işten sen ne Kazanacaksın, Max?» diye sordu. «Yüz bin altınlık çekinizi, Mr.Courteney.» Sean, «Ücretler artıyor,» diye söylendi. «Bu tip işler için verilen paranın sadece otuz gümüş olduğunu sanıyordum. Yanılmıyorsam, bu miktarı da vaktiyle senin bir yurttaşın uygun bulmuş.» Duff homurdandı. «Sus, Sean.» Sonra sesimi tatlılaştırdı. «Mr.Courteney, şaka yapmasını sever. Max, yalnızca para mı istiyorsun? Seninle açık konuşacağım. Buna pek inanamadım. Sen zaten zengince bir adam sayılırsın.» «Bana taktıkları adları bilmiyor muyum sanıyorsunuz? ‘Saray Maskarası’,
    </div>

    <div>
      ‘Hradsky’nin Dili’, ‘Popo Yalayıcı’, Bunlardan hoşlandığımı mı düşünüyorsunuz? Günün her dakikasında boyun eğmek bana zevk mi veriyor? Tekrar bağımsız olmayı, yeniden bir erkek olmayı istiyorum.» Sesi titremeye başlamıştı. Birden el eriyle yüzünü örttü. Hıçkırarak ağlıyordu. Sean utancından ona bakamadı. Duff bile rahatsız olmuştu.
    </div>

    <div>
      Max tekrar konuşmaya başladığı zaman sesi her zamanki gibi yumuşak ve hazindi. «Mr.Courteney yarın büronuza gelirken sarı yeleğinizi giyerseniz, durumu uygun bulduğunuzu ve kabul ettiğinizi anlayacağım. O zaman Mr.Hradşky’nin buradan ayrılmasını sağlayacağım.» Atını çözüp bindi ve yola çıkarak karanlıklara karıştı. İki arkadaş ayağa kalkmadılar. Duff, «O banka hesapları doğruydu,» dedi. «Mühürlere baktım.» «Max’ın duyguları daha da gerçekti. Hiç kimse bu kadar iyi rol yapamaz. Onu dinlerken midem bulandı. Bir insan böyle soğukkanlılıkla nasıl kalleşlik edebilir?» «Oğlum Max’ın namusunu tartışmaya kalkmayalım. Gerçekleri düşünelim. Norman elimize düştü. Bence onu yutmalıyız.» Sean gülümsedi. «Bunu yapmamız için birkaç iyi neden göster. Bugünkü toplantıdan sonra kendisine duyduğum hisler yüzünden beni kolaylıkla ikna edebilirsin.» Duff parmağıyla işaret etti. «Bir, Norman bunu hakketti. İki, yönetimi ele geçirirsek her şeyi istediğimiz gibi yapabiliriz. Sen verdiğin iyi karara uyarak herkesin aylığını arttırırsın. Ben de bir numaralı adam olurum.» Sean düşünceli düşünceli bıyığını çekiştirdi.
    </div>

    <div>
      «Evet.»
    </div>

    <div>
      «Üç. Buraya para kazanmaya geldik. Böyle bir fırsatı da bir daha bulamayız.» Sean mırıldandı. «Fakat başka bir Lochtkamper olayı istemiyorum. O intihar çok tatsızdı.»
    </div>

    <div>
      Duff ayağa kalktı. «Norman akıllı adamdır. Bunu yapmaz. Hem elmas madenleri ona kalıyor. Yine zengin olacaktır. Biz sadece Witwatersrand’daki sorumluluklarından kurtulmasını sağlayacağız.»
    </div>
  </div>
</body>
</html>
