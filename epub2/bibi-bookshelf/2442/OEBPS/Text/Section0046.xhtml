<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">16</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean beline bir havlu sararak banyodan çıktı. Kristal şişedeki kolonyayı avucuna döküp saçlarına sürerken, bir yandan da neşeli neşeli şarkı söylüyordu. Duff yaldızlı koltuklardan birine oturmuş, onu seyrediyordu. Genç adam saçlarını taradıktan sonra aynada kendi kendine gülümsedi. Görüntüsüne, «Seni eşsiz yaratık,» dedi.
    </div>

    <div>
      Duff homurdandı. «Şişmanlıyorsun.» Sean alınarak, «Sadece kas,» diye karşılık verdi. Sonra konsolun çekmesinden ipek bir gömlek çekerek giydi. «Bu sabah hiç de neşeli değilsin.» «Sonra, bir duygu fırtınasından kurtuldum.
    </div>

    <div>
      Candy kilisede evlenmek istiyor.»
    </div>

    <div>
      «Bunun ne kötülüğü var?»
    </div>

    <div>
      «Hafızan bu kadar zayıf mı?»
    </div>

    <div>
      «Ha! Öbür karını söylüyorsun. Peki bunu Candy’e anlattın mı?» «Tanrı korusun!» Duff dehşete kapılmıştı.
    </div>

    <div>
      «Sorununu anlıyorum. Ama Candy’nin de kocası vardı. Böylece ödeşmiş sayılırsınız. Öyle değil mî?» «Hayır, o adam Tanrısına kavuşmuş.» «Bu da iyi işte. Evli olduğunu bilen var mı?» Duff, «Hayır,» dedi. «Kimseye söylemedim.» «Bu senin özel sorunun sayılır... Kadını kiliseye götür ve evlen.» Duff pek huzursuzdu. «Yargıcın bizi evlendirmesine bir itirazım yok. Böylece yaşlı Hollandalı yargıçla iki tanığı kandırmış olurum. Fakat kiliseye gitmek...» Susup başını salladı. Sean, «Bunu bilen bir ben varım;» diye güldü.
    </div>

    <div>
      «Sen ve Tanrı.»
    </div>

    <div>
      Sean sırıttı. «Duff, ahlak kuralların var. Ne şaşılacak iş!»
    </div>

    <div>
      Duff koltuğunda rahatsız rahatsız kımıldandı. Genç adam alnına vurarak, «Bir dakika,» diye bağırdı. «Dur düşüneyim. Evet, evet buldum. Candy’e gider her şeyin halledildiğini söylersin. Onunla kilisede evlenmeye razı olmakla kalmadığını, kendi kiliseni yaptıracağını belirtirsin.» Duff alaylı alaylı söylendi. «Harika. Böylece bu zorluktan kurtulurum.» Sean gümüş puro tabakasını doldurmaya başladı. «Bırak da bitireyim. Ona ayrıca Belediye nikâhı da istediğini söylersin. Sanırım krallar da böyle yapıyor. Kendisine böyle söyleyip kandırabilirsin.
    </div>

    <div>
      Ondan sonra da evimizin yanına küçük bir kilise yaptırırsın. Şöyle kibar halli birini buluruz. Ona rahip cüppesi giydirir, söyleyeceği sözleri öğretiriz. Bu da Candy’i mutlu eder. Törenden sonra rahip arabaya atlayıp Kap’a döner. Sen de Candy’i alır, yargıcın karşısına gidersin. Bu da seni mutlu eder.» Duff hayretle ona baktı, sonra yüzü mutluluk dolu bir gülüşle aydınlandı. «Dahisin... Sen bir dahisin.»
    </div>

    <div>
      Sean yeleğini ilikledi. «Artık izin verirsen gidip biraz çalışmam gerekiyor. İkimizden birinin bu garip hayallerini gerçek yapması için çalışması gerekli.» Ceketini giyip altın topuzlu bastonunu aldı. Giydiği ipek gömlek ve sürdüğü kolonya hoşuna gitmişti. Merdivenden indi. Mbejane arabayı otelin avlusuna getirmişti. Sean oturunca arabanın arkası ağırlığı yüzünden hafifçe yana eğildi. Koltuk da pek yumuşaktı doğrusu. Günün ilk purosunu yakarken Mbejane ona gülümsedi.
    </div>

    <div>
      «Seni iyi görüyorum, Nkosi.»
    </div>

    <div>
      «Ben de seni, Mbejane. Başının yanındaki yumru nedir?» «Nkosi biraz sarhoştum. Yoksa o maymun Basuto savaş sopasıyla bana dokunamazdı.»
    </div>

    <div>
      «Neden dövüştünüz?»
    </div>

    <div>
      Mbejane omuz silkti. «Bir erkeğin kavga etmesi için neden gerekir mi?»
    </div>

    <div>
      «Genellikle gerekir.»
    </div>

    <div>
      Mbejane, «Bir kadın olduğunu anımsıyorum,» dedi.
    </div>

    <div>
      «Bu da olağan bir durum. Kavgayı kim kazandı?»
    </div>

    <div>
      «Adamın biraz kanı aktı ve arkadaşları onu alıp götürdüler. Kadını bıraktığım zaman uykusunda gülümsüyordu.» Sean gülerken gözleri Zulunun çıplak sırtına ilişti. Arabasının böyle yarı çıplak dolaşması hiç hoşuna gitmiyordu. Bunu başkâtibine söylemişti. Onun işi unutmadığını umuyordu. Şirketin önüne gelince araba durdu ve kâtiplerden biri hemen verandadan inip kapıyı açtı.
    </div>

    <div>
      «Günaydın Mr.Courteney.»
    </div>

    <div>
      Sean tazı gibi önden koşan kâtibin peşi sıra binaya girdi. Büyük bürosundaki memurların hepsi kalkarak onu selâmladı. «Günaydın, Mr.Courteney.» Sean onlara bastonunu salladıktan sonra kendi odasına geçti.
    </div>

    <div>
      Şöminenin üstündeki portresi ona alaylı alaylı bakıyordu. Genç adam ona göz kırptı.
    </div>

    <div>
      «Bu sabah ne var, Johnson?»
    </div>

    <div>
      «Bu raporlar, efendim. Yatırılacak çekler ve mühendislerden gelen geliştirme raporları.» Johnson yağlı saçlı, ufak tefek bir adamdı. Ayrıca sahte bir nezaketi vardı. Çok becerikli olduğu için tutmuştu onu Sean. Fakat aslında başkâtibinden hiç hoşlanmıyordu.
    </div>

    <div>
      Genç adam bir süre kâtibi dinledi. O gün yapacağı işleri sıraya koydu ve sonra, «Teşekkür ederim, Johnson,» diye mırıldandı. «Ben Borsada olacağım. Önemli bir şey çıkarsa beni orada bulursun.» «Emredersiniz, Mr.Courteney. Yalnız bir şey daha var.» Adam gidip karşıdaki kanepede duran büyükçe bir paketi işaret etti.
    </div>

    <div>
      «Terziniz gönderdi.» Sean gülümsedi. «Tamam! Uşağımı buraya yolla,» Kalkıp paketi açtı. Birkaç dakika sonra da Mbejane’nin iri vücudu kapı ağzını doldurdu.
    </div>

    <div>
      «Nkosi?»
    </div>

    <div>
      «Mbejane... Yeni üniforman.» Sean koltuktaki kıtığı işaret etti. Mbejane sırmalı koyu kır mızı cekete bakarken gözleri birden ifadesizleşti.
    </div>

    <div>
      «Haydi, giy de bir bakalım.»
    </div>

    <div>
      Zulu bir an durakladıktan sonra kafalarındaki eteği çıkarıp attı. Pantolonu giyip ceketi iliklerken Sean sabırsız sabırsız bakıyordu. Sonra adamın etrafında döndü. «Fena değil.» Zulu dilinde ilâve etti. «Güzel, değil mi?»
    </div>

    <div>
      Mbejane alışmadığı ceketin içinde omuzlarını oynattıysa da bir şey söylemedi.
    </div>

    <div>
      «Eee, Mbejane, beğendin mi?»
    </div>

    <div>
      «Çocukken Port Natal’e sığır satmaya giden babam beni de götürdüydü. Orada bir iskemleye oturttuğu maymunla dolaşan bir adam gördük. Maymun dans edince insanlar gülüp ona para atıyorlardı. O maymunun da böyle bir elbisesi vardı, Nkosi. Onun pek de mutlu bir maymun olduğunu sanmıyorum.»
    </div>

    <div>
      Sean’un yüzündeki gülüş silindi. «Yani sen postlarını giymeyi tercih mi edersin?» «Benim giydiğim Zulu savaşçılarının kılığıdır.»
    </div>

    <div>
      Sean, «Bu üniformayı giyeceksin,» diye bağırdı.
    </div>

    <div>
      «Sana söylediğimi giyeceksin. Hem de gülümseyerek. Beni duyuyor musun?»
    </div>

    <div>
      «Nkosi seni duyuyorum.» Mbejane kaplan kuyruklarından yapılmış kasık örtüsünü alarak çıktı. Sean arabasına gittiği zaman Mbejane sırtında yeni üniformasıyla sürücü yerinde oturuyordu. Borsaya gelene kadar Zulunun sırtı bu durumu protesto eder gibiydi ve bir kelime konuşmadılar. Sean Borsadaki kapıcıya kötü kötü baktı.
    </div>

    <div>
      Sabah dört kadeh konyak içti. Öğle üzeri yine Mbejane’nin itiraz eden sırtına bakarak bürosuna döndü.
    </div>

    <div>
      Johnson’u azarladı. Banka müdürüne çıkıştı. Candy Madenine de büyük bir öfkeyle gitti. Fakat Mbejane’nin sessizliği başa çıkılacak gibi değildi. Sean da gururundan fedakârlık etmeden bu konuyu tekrar açamazdı.
    </div>

    <div>
      «Mr.Du Toit nerede?» diye gürledi. «Üç numaralı tünelde Mr.Courteney.» «Orada ne yapıyor? Beni burada bekleyecekti.»
    </div>

    <div>
      «Bir saat sonra geleceğinizi sanıyorduk efendim.» Sean, «Bana bir tulum ve bir madenci miğferi bulun.» diye bağırdı. «Orada öyle durmayın.»
    </div>

    <div>
      Teneke miğferi kafasına geçirerek altı kalın botları giyip üç numaralı tünele gitti. Asansörle toprağın yüz elli metre derinliğine indirdiler. Sean, bir an başını kayalara dayayarak dur du. Sonra orada duran usta başına. «Mr.Du Toit nerede?» diye sordu. O sırada François de karşıdan gözüktü.
    </div>

    <div>
      «Hoş geldiniz, Mr.Courteney.» Sean onun sizli bizli konuşmasına uzun süre önce engel olamayacağını anlamıştı. «Sizi karşılayamadığım için özür dilerim. Saat üçte geleceğinizi sanıyordum.»
    </div>

    <div>
      «Ziyanı yok François. Nasılsın?»
    </div>

    <div>
      «Romatizmalarım acı veriyor, Mr.Courteney.
    </div>

    <div>
      Fakat bunun dışında bir şeyim yok. Mr.Charleywood nasıl?»
    </div>

    <div>
      «İyi.» Sean merakını daha fazla gizleyemedi.
    </div>

    <div>
      «Franz, aşağı indiğim de kulağımı duvara dayadım ve garip bir ses duydum. Bunun ne olduğunu anlayamadım.»
    </div>

    <div>
      «Nasıl bir ses?»
    </div>

    <div>
      «Bir tür sürtünme gibi bir şey. Yani iki cam parçası birbirine sürtermiş gibi...» François’un gözleri yuvalarından uğradı ve rengi de kül gibi kesildi. Sean’un kolunu yakalayarak, «Nerede?» diyebildi.
    </div>

    <div>
      «Tam indiğim yerde.»
    </div>

    <div>
      François güçlükle, «Duvar çöküyor,» diyebildi. «Kayalar çöküyor!» Sean onun kolundan tutacak oldu. Fakat ufak tefek adam kendini kurtararak panik dolu bir sesle, «Tünel çöküyor!» diye feryat etti.
    </div>

    <div>
      Telâşla asansöre koştu. Onun paniği Sean’a da geçmişti. François’un peşinden giderken birden durdu. Bir an korku benliğini kapladı. Dönüp içerideki işçilere seslenmeliydi ya da François’in peşinden koşup kurtulmalıydı. Sonra içindeki korku kendine bir arkadaş buldu. Bu da aynı derece soğuk ve korkunçtu. Bunun adı da utançtı. Sean bu utanç yüzünden geri dönerek koştu. O arada bellerine kadar soyunmuş beş zenciyle bir beyaz vardı. Adamlara
    </div>

    <div>
      «Tünel çöküyor!» diye haykırdı. Bu iki kelimeyi duyan işçiler dehşetle kalakaldılar, sonra paniğe kapılarak koştular. Sean da onlarla birlikte koşuyordu. Çamur ağır botlarını yakalayıp çekiyordu ve bacakları da rahat yaşam, arabayla dolaşmak yüzünden eskisi gibi güçlü değildi. Adamlar teker teker onun yanından geçtiler.
    </div>

    <div>
      Sean, «Beni bekleyin!» diye bağırmak istedi. Çamurlu yerde kayarak düştü, sonra zorla sürünerek kalktı. Sakalı çamurlanmıştı, kulaklarında kanı uğulduyordu. Tek başına tünelde ilerlemeye çalıştı. Birden tüfek patlamasını andıran bir ses duydu. Payandalardan biri kayan kayanın ağırlığını çekemeyerek ortadan kırılmıştı.
    </div>

    <div>
      Bunu ötekiler izledi. Tünel toz, toprak içinde kalmıştı. Her tarafta topraklar inler, bağırır gibi sesler çıkarıyordu. Sean, dışarıya çıkamayacağını anlamıştı. Kayalar yuvarlanırken yine de koşmaya çalıştı. Bir kaya parçası miğferine çarparak sendelemesine neden oldu. Yine de koşacaktı ama birden korkunç bir homurtuyla önündeki tüneli kayalar kapattı. Sean sürünerek oradaki demir arabanın altına girmeyi başardı. Etrafında hâlâ kayalar devriliyordu. Tulumunun önünü açarak gömleğinin eteğini yırttı ve bu parçayı maske gibi yüzüne örttü. Çeiik bir tabutta, toprağın yüz elli metre derinliğine gömülmüştü. Paniğe kapılmakta olduğunu hissederek,
    </div>

    <div>
      «Kafanı oyalayacak bir şeyler düşünmelisin,» dedi. «Etrafındaki kayaların dışında bir şeyler bulmalısın.» Arabanın altındaki daracık yerde güçlükle kımıldayarak ceplerini aradı. «İçinde iki havana sigarası olan gümüş bir tabaka.» Kutuyu yanına bıraktı. «Bir kutu kibrit, ıslanmış.» Bunu da tabakanın üstüne koydu. «Bir saat..., Bir İrlanda keteni mendil... Markalı.» «Bir bağa tarak... Altın...» Bunları dikkatle saydı. «Yirmi beş tane altın. Bir şişe iyi şampanya ısmarlayacağım. Opera’dan da bir Malayalı kız bulacağım. Neden cimrilik ediyorum? On Malayalı kız.»
    </div>

    <div>
      Ceplerinde onu oyalayacak başka bir şey yoktu. Susuzluktan ölene dek burada kalacaktı. Acaba susuzluğa ne kadar dayanırdı? Y a açlığa? Fakat açlık önemli değildi. O susuzluktan ölecekti.
    </div>

    <div>
      Birden kendisini topladı. Gömülüp kaldığı yer sessizdi artık. Oradan bir taş alarak demir arabaya vurmaya başladı. «Bir, iki, üç, dört...» Sonra taşı attı. Ama çok uzaktan vuruşların yankısını andıran sesler geldi kulağına.
    </div>

    <div>
      O anda vücudu kasıldı ve dikkatle dinledikten sonra titremeye başladı. Taşı alarak yine vurdu. Buna da karşılık geldi.
    </div>

    <div>
      «Tanrım,» diye inledi. «Sevgili Tanrım, beni duydular. Sevgili Tanrım...»
    </div>

    <div>
      Mbejane, Sean üç numaralı tünele inene kadar bekledikten sonra yeni ceketini çıkarıp dikkatle katlayarak yanına bıraktı. Bir süre oturup omuzlarını ısıtan güneşin zevkini çıkardı.
    </div>

    <div>
      Sonra inip atları teker teker yalağa götürüp su içirdi. Ondan sonra da otların üstüne yerleşip bir taş alarak mızraklarını bilemeye koyuldu. İlk mızrakla kolundan birkaç tüyü kesti. Sonuçtan memnun kalarak mızrağı yanına bıraktı. Otlara uzanarak sıcak güneşte uyuyakaldı. Bağrışmalar uyandırdı onu. Doğrulur doğrulmaz güneşe baktı. Böylece bir saat kadar uyuduğunu anladı. Duff bağırıyordu, korkudan titreyen üstü başı çamur içindeki François ona cevap veriyordu. İkisi yönetim binasının önünde duruyordu. Duff’un atının üstü köpük içindeydi. Mbejane kalkıp yaklaşarak bağıran adamların ne söylediklerini anlamaya çalıştı.
    </div>

    <div>
      François, «Peşimden geliyordu,» diyordu.
    </div>

    <div>
      «Ama sonra geri dönmüş.»
    </div>

    <div>
      «Neden... Neden döndü?»
    </div>

    <div>
      «Ötekileri çağırmak için.»
    </div>

    <div>
      «Tüneli temizlemeye başladın mı?» «Hayır, sizi bekliyordum.» «Tanrının belâsı budala. Orada sağ olabilir. Her an önemli.» «Mr.Charleywood, kurtulması imkânsız.
    </div>

    <div>
      Ölmüş olmalı.»
    </div>

    <div>
      «Kahrolası sesini kes!» Duff dönerek tünele doğru koştu. Orada adamlar bekliyordu. Mbejane birden Sean’un aşağıda kaldığını anladı.
    </div>

    <div>
      Koşup tünele erişmeden Duff a yetişti.
    </div>

    <div>
      «Nkosi mi?»
    </div>

    <div>
      «Evet?»
    </div>

    <div>
      «Ne oldu?»
    </div>

    <div>
      «Kayalar çöktü.
    </div>

    <div>
      Mbejane, Duffla birlikte asansöre bindi.
    </div>

    <div>
      Aşağıya inene kadar ikisi de konuşmadı. Orada adamlar ellerinde demirler, kürekler, kazmalarla kararsız bekliyorlardı. Mbejane onları omuzlayarak aralarından geçti. Duffla beraber tüneli kapatan kayanın önünde durdu.
    </div>

    <div>
      Duff, beyaz bir adama döndü. «Sen oradaydın, değil mi?»
    </div>

    <div>
      «Evet?»
    </div>

    <div>
      «O seni çağırmak için geri döndü, değil mi?»
    </div>

    <div>
      «Evet.»
    </div>

    <div>
      «Ama sen onu tünelde bıraktın.»
    </div>

    <div>
      Beyaz madenci, «Bizi izlediğini sanıyordum,» diye mırıldandı.
    </div>

    <div>
      «Sen yalnızca kendi canını düşündün. Küçük pis korkak, se/seri...» Mbejane onu kolundan yakalayınca Duff sustu. O zaman içeriden gelen sesi duydular. Tınk... Tınk... Tınk...
    </div>

    <div>
      Duff fısıldadı. «O... Sean olmalı... Yaşıyor!» İşçilerden birinin elindeki demiri kaparak tünelin ağzındaki kayaya vurdu. Soluklarını tutarak beklediler. Bu sefer cevap daha güçlüydü, Mbejane hemen demiri Duff un elinden alarak düşmüş kayanın içindeki bir çatlağa soktu. Taşı çekerken sırtındaki kaslar yumru yumru kabardı. Demir teneke gibi kıvrılınca Zulu bunu atarak elleriyle kayaya saldırdı.
    </div>

    <div>
      Duff azarladığı vardiye şefine döndü. «Sen! Düşen kayaları temizlerken destek olacak tahta gerekli.» Yerlilere baktı. «Dördünüz
    </div>

    <div>
      destekleri takacaksınız. Diğerleriniz parçalayacağımız kayayı
    </div>

    <div>
      çekeceksiniz.» Dört saatte tünelin dört buçuk metre kadar bir kısmını temizlediler. Balyozlar ve büyük çekiçlerle kayaları kırıyorlardı.
    </div>

    <div>
      Duff’un vücudu sızlıyordu. Ellerinin derisi soyulmuştu. Bir ara dinlenmesi gerektiğini anlayarak asansörün olduğu yere gitti. Orada battaniyeler ve kocaman bir kâse çorba gördü. «Bunlar nereden geldi?»
    </div>

    <div>
      «Candy’nin otelinden efendim. Johannesburg’luların yarısı tünelin girişinin yanında bekliyor.»
    </div>

    <div>
      Duff bir battaniyeye sarılıp biraz çorba içti. «Du Toit nerede?»
    </div>

    <div>
      «Onu bulamadım efendim.»
    </div>

    <div>
      Mbejane hâlâ büyük kayayla uğraşıyordu. İlk dört yerli dinlenmeye gitmiş, yerine yenileri gelmişti. Mbejane zaman zaman onlara bir emir veriyor, yapacaklarını gösteriyordu. Fakat bütün gücüyle kayaya saldırmaktan da geri kalmıyordu. Duff bir saat dinlendikten sonra aşağıya indi. Mbejane hâlâ oradaydı. İngiliz onun kollarını kocaman bir bira fıçısı gibi bir kayaya doladığını ve ayaklarını yere dayayarak kayayı yerinden söktüğünü gördü.
    </div>

    <div>
      Bu kopmayı izleyen taş ve toprak yağmuru yüzünden Zulunun bacakları dizlerine kadar gömüldü. Duff onun yardımına koştu.
    </div>

    <div>
      İki saat sonra Duff’un yine dinlenmesi gerekti.
    </div>

    <div>
      Bu sefer Mbejane’yi de zorla alıp götürdü. Ona da bir battaniye verdi ve biraz çorba içmesini sağladı. Sırtlarını tünelin duvarına dayamış otururlarken vardiye şefi geldi. «Mrs. Eautenbach size bunu yolladı.» Yarısına kadar dolu bir konyak şişesini uzattı.
    </div>

    <div>
      «Ona teşekkür ettiğimi söyle.» Duff mantarı dişleriyle çıkarıp iki yudum içti. Gözleri yaşardı birden. Sonra şişeyi Zuluya uzattı.
    </div>

    <div>
      Mbejane, «Bu uygun düşmez,» diye reddedecek oldu.
    </div>

    <div>
      «İç.»
    </div>

    <div>
      Mbejane içip şişenin ağzını dikkatle battaniyeye sildikten sonra Duff’a iade etti. İngiliz bir yudum daha aldı ve şişeyi yine uzatacak oldu. Zulu başını salladı. «Bunun azı güç, çoğu zayıflıktır. Yapılacak iş var.» Duff şişenin mantarını taktı. Mbejane, «Ona ne kadar sonra erişebiliriz?» diye sordu.
    </div>

    <div>
      «Bir ya da iki gün...»
    </div>

    <div>
      Zulu, «Bir insan iki günde ölebilir,» diye mırıldandı.
    </div>

    <div>
      Duff onu yatıştırdı, «Vücudu boğa ve öfkesi şeytanınki gibi olan biri ölmez.» Mbejane gülümseyince Duff, Zulu dilinde sözleri bulmaya çalışarak devam etti. «Onu sever misin, Mbejane?»
    </div>

    <div>
      Zulu baş parmağına baktı. Tırnağı yerinden çıkmıştı. Mbejane tırnağı dişlerinin arasına alarak çekip çıkardı ve yere tükürdü. Onu seyreden Duff titredi.
    </div>

    <div>
      Zulu ayağa kalktı. «Bu maymunlar emir almazlarsa çalışmazlar. Dinlendin mi?» Duff, «Evet,» diye yalan uydurarak onunla birlikte gitti.
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div>
      Çamurda yatan Sean elini oynatınca parmakları altınlara dokundu. Birden vurarak altınları etrafa saçtı. ‘Beni bu tuzağa sürükleyen bunlar,’ diye düşünüyordu. «Şu anda milyonlarca insan gibi güneş ve rüzgârı yüzümde hissetmek için neler vermezdim.» Karanlıklardan kurtulmak için gözlerini kapattı. O anda birden Garrick’in yüzünü gördü. Aylardır ailesini düşünmemişti. Altın hasatına dalarak her şeyi unutmuştu.
    </div>

    <div>
      Ama o anda anılar kafasına üşüştü.
    </div>

    <div>
      Unuttuğu ne kadar çok şey vardı. Güç ve altının yanında her şey önemsiz olmuştu. Hatta insanların hayatlarının bile anlamı kalmamıştı. Fakat şimdi kendi hayatı siyah bir uçurumun kenarında sallanıyordu.
    </div>

    <div>
      Balyozların sesi düşüncelerden sıyrılmasına neden oldu. Tünelin öbür yanında kendisini kurtarmaya çalışan adamlar vardı. Her an çökebilecek olan bu belâlı kayaların arasında çalışıyorlardı.
    </div>

    <div>
      Oysa insanların hayatı bu zehirli
    </div>

    <div>
      madenden çok daha değerliydi.
    </div>

    <div>
      Dikkatsizliği yüzünden sakatladığı Garry’i, babası olduğu piçi, vedalaşmadan ayrıldığı Ada’yı. tabancasıyla beynini dağıtan Karl Lochtkamper’i ve onun yüzünden mahvolan ya da ölen öteki isimsiz adamları düşündü.
    </div>

    <div>
      Sean kuruyan dudaklarını yalayarak balyozların sesini dinledi. Bunların daha yakından geldiğinden emindi.
    </div>

    <div>
      «Buradan kurtulursam değişeceğime yemin ediyorum,» dedi.
    </div>

    <div>
      <br />
    </div>

    <div>
      Otuz altı saat çalışma sırasında Mbejane sadece dört saat dinlendi. Duff, Zulunun terlerken zayıfladığını gördü.
    </div>

    <div>
      Yerli kendisini öldürüyordu. Duff bitkin haldeydi ve elleriyle çalışamıyordu artık. Sadece tüneli açmaya çalışan adamlara emir veriyordu. İkinci gece tünelin kapanan kısmının otuz metresini temizlediler. Duff yolu adımlarıyla ölçüp Zuluya yaklaştı. «Son defa ona ne zaman işaret verdin?» Mbejane paralanmış elinde balyozla durdu.
    </div>

    <div>
      Balyozun sapı kahverengi kandan yapış yapıştı.
    </div>

    <div>
      «Bir saat önce. Sesten aramızda ancak bir mızrak boyu kaldığını anladım.»
    </div>

    <div>
      Duff yerlilerden birinin elindeki demiri alarak kayaya vurdu. Hemen cevap geldi. «Sean, demirden yapılmış bir şeye vuruyor. Hem kendisi seksen, doksan santim ötedeymişe benziyor. Mbejane bırak öbür adamlar devam etsinler. İstersen sen kal seyret ama artık mutlaka dinlenmelisin.»
    </div>

    <div>
      Mbejane cevap olarak balyozu kaldırıp kayaya vurdu. Kaya çatlayınca iki yerli el erindeki demirlerle parçaları yerlerinden çıkardılar. Böylece bir delik açıldı. Oradan bakınca demir arabayr gördüler. Duff haykırdı. «Sean! Sean beni duyabiliyor musun?»
    </div>

    <div>
      «Konuşmayı kes de beni buradan çıkar.» Sean’un sesi susuzluk ve tozlardan kısılmıştı.
    </div>

    <div>
      «Arabanın altında.»
    </div>

    <div>
      «Nkosi iyi misin?»
    </div>

    <div>
      Bu sözleri duyan gerideki madenciler haberi hemen asansör istasyonunda bekleyenlere yetiştirdiler. «Bulundu... Bir şeyi yok. Bunundu.»
    </div>

    <div>
      Duff'la Mbejane yorgunluklarını unutarak birlikte ileriye atıldılar. Son kaya parçalarını da elleriyle temizlediler.
    </div>

    <div>
      İkisi birden eğilerek arabanın altına baktılar. «Nkosi seni iyi görüyorum.»
    </div>

    <div>
      «Ben de seni, Mbejane. Neden bu kadar geç kaldın?» «Nkosi, yolda birkaç küçük taş vardı.» Mbejane eğilip Sean’u koltuk altlarından tutup çekerek arabanın altından çıkardı.
    </div>

    <div>
      «Tam da gömülecek yer bulmuşsun, oğlum.
    </div>

    <div>
      Nasılsın?»
    </div>

    <div>
      «Bana biraz su verirsen bir şeyim kalmaz.» Duff, «Su!» diye bağırdı. «Su getirin!»
    </div>

    <div>
      Sean maşrapadaki suyu bir yudumda içmeye kalkıp öksürdü, sular burnundan çıktı. Duff sırtına vurdu. «Sakin ol oğlum.» Sean ikinci maşrapadaki suyu daha ağır içti ve bu çabası yüzünden de soluk soluğa kaldı. «Haydi, gel. Yukarıda bir doktor bekliyor.» Duff arkadaşının omuzlarına bir battaniye sardı. Mbejane de onu kucağına aldı.
    </div>

    <div>
      «Tanrının belâsı beni yere bırak. Yürümesi ni unutmadım.» Zulu onu usulca yere bıraktı ama uzun yatakta yatmış bir hasta gibi Sean’un bacakları bükülüverdi. Mbejane onu hemen kucağına alıp doğru asansör istasyonuna götürdü. Birlikte yukarıya çıktılar.
    </div>

    <div>
      «Ay parlıyor... Ve yıldızlar..., Tanrım, ne güzel.» Sean’un sesinde derin bir şaşkınlık vardı. Zuluyla Duff soğukta kalmaması için onu hemen yönetim binasına götürdüler. François’in odasındaki divana yatırdılar. Doktor Symmonds onu muayene etti. Boğazına bakıp nabzını dinledi.
    </div>

    <div>
      Duff a dönerek, «Kapalı bir arabanız var mı?» diye sordu.
    </div>

    <div>
      «Evet.» «Onu sıkıca sarın ve evine götürüp yatırın. Tünelde tozlar ve kirli hava yüzünden zatürree olması tehlikesi yar.
    </div>

    <div>
      Ben de sizinle gelirim. Hastaya bir yatıştırıcı ilâç veririm.» Sean gülümsedi. «Buna gerek yok doktor.» «Size neyin iyi geleceğini ben bilirim, Mr.Courteney.» Doktor Symmonds genç bir adamdı. Zengin Johannesburg’luların beğendiği, yani moda olan bir doktordu. Durumunu pek ciddiye alıyordu.
    </div>

    <div>
      Sean, «Gitmeden önce,» dedi. «Uşağımın ellerine bir baksanız. Elleri berbat halde. Etleri parçalanıp kopmuş.»
    </div>

    <div>
      Doktor Symmonds oralı olmadı. «Ben dinsizlere bakmam, Mr.Courteney. Kente dönünce ona bakacak bir doktor bulacağınızdan eminim.»
    </div>

    <div>
      Sean ağır ağır kalkınca omuzlarından battaniye kaydı. Doğru doktorun yanına gitti. Adamı, boğazından yakalayarak duvara dayadı. Doktorun kalıplanmış uçları yukarı kalkık bir bıyığı vardı. Sean bıyığın bir tarafını tutarak büküp koparınca Symmonds can acısıyla haykırdı.
    </div>

    <div>
      «Bu andan başlayarak dinsizlere de bakıyorsun doktor.» Symmonds’un cebinden mendilini çekerek kopan bıyığın yerinden akan kanları sildi. «İyi bir adam olduğunu göster ve uşağıma bak.»
    </div>
  </div>
</body>
</html>
