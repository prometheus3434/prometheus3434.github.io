<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">28</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean Zulu çarpışmasından döneli altı hafta geçmişti. Kocaman karyolanın ortasında bağdaş kurup oturmuş, büyük fincandaki kahveyi içerken olanları düşünüyordu. Son altı hafta üzüntü ya da pişmanlık duymasına vakit bırakmayan şekilde türlü yorucu işlerle geçmişti. Fakat geceleri Waite’in çalışma odasında otu rurken babasını anımsıyor ve derin bir acı duyuyordu. Artık üç çiftlik vardı. Theunis ve Pye’dan kiraladıkları öteki iki çiftlik. Sean yeni çiftliklere hisseleri olan sığırlarla daha sonra satın aldığr hayvanları yollamıştı. Zulu topraklarından yüz bin baş kadar hayvan getirildiği için sığır fiyatları hemen düşmüştü. Sean da rahat rahat istediği gibi birinci sınıf hayvanları seçmişti. Hem fiyatlar yükselene kadar da yine rahatlıkla bekleyebilirdi. Sean yataktan kalkıp leğene koyduğu buz gibi suyla yüzünü yıkadıktan sonra sırtındaki beyaz geceliği çıkardı. Giyinmeye başladı. At pantolonunu giyip gömleğinin uçlarını içine sokarken Audreyl düşünüyordu. Kasabaya inip kızı görmek için vakit bulmalıydı.
    </div>

    <div>
      Evlenmeye karar vermişti artık. Bunun da üç iyi nedeni vardı. Evlenmedikçe Audrey’in iç eteklerinin altına girebilmenin, İngiltere Bankasının kasa dairesine girmekten daha zor olduğunu anlamıştı. Sean bir şeyi istediği zaman da ödenecek ücret hiçbir zaman fazla sayılmazdı. Sonra Theunis Çiftliğinde Garry ve Anna’yla yaşarken yemeklerini yapacak, söküklerini dikecek, anlatacaklarını dinleyecek kendi kadını olması hoştu. Çünkü Sean çiftlikte kendisini biraz yalnız hissediyordu.
    </div>

    <div>
      Üçüncüsü de Audrey’in kasaba bankasıyla ilişkisiydi. İhtiyar Pye’ın en zayıf tarafıydı kızı. Banker belki düğün armağanı olarak
    </div>

    <div>
      Mahoba’nın Kloof Çiftliğini de verirdi. Ama Sean bunu pek sanmıyordu. İhtiyar Pye parasından ayrılmayı hiç sevmezdi.
    </div>

    <div>
      Sean, ‘Evet,’ diye düşündü. ‘Kasabaya gidecek vakit bulmalı ve bunu Audrey’e söylemeliyim.’ Genç adam kıza kendisiyle evlenmek isteyip istemediğini sormayı aklından bile geçinmiyordu. Saçlarını fırçalayıp, sakalını taradıktan sonra aynada kendine göz kırptı ve koridora çıktı. Pişen kahvaltının kokusunu duymuş, ağzı sulanmıştı.
    </div>

    <div>
      Mutfakta ocağın önünde duran Anna’nın sıcaktan yüzü kızarmıştı.
    </div>

    <div>
      «Kahvaltıda ne var, küçük kardeşim?» Anna alnındaki saçları geriye iterek hemen ona döndü. «Senin kardeşin değilim. Bana böyle demeni istemiyorum.» Sean bu itirazı duymamış gibi konuştu.
    </div>

    <div>
      «Garry nerede?»
    </div>

    <div>
      «Daha kalkmadı.»
    </div>

    <div>
      «Zavallı çocuk çok yoruldu herhalde.» Sean sırıtınca Anna şaşalayarak arkasını döndü.
    </div>

    <div>
      Sean onun kalçalarına hiç arzu duymadan baktı . Garry’le evlendiği için Anna’ya olan arzusunun ölmesine şaşıyordu. Hattâ geçmişte yaptıkları şeylerin anısı bile Sean’a biraz pis ve müstehcen geliyordu. Anna’nın kalınlaşan belini fark ederek mırıldandı. «Şişmanlıyorsun.»
    </div>

    <div>
      Anna başını salladıysa da ses çıkarmadı. «Dört yumurta istiyorum. Lütfen Joseph’e söyle yumurtaları çok pişirmesin.» Sean yemek salonuna geçtiği sırada Garry de yan kapıdan girdi. Yüzü hâlâ uykuluydu. ve ağzı da içki kokuyordu. Sean, «Merhaba Romeo,» deyince Garry mahcup mahcup gülümsedi. Gözleri kanlıydı ve traş da olmamıştı «Günaydın Sean. İyi uyudun mu?» «Teşekkür ederim. Fevkalâde uyudum. Senin de iyi uyuduğunu umarım.» Sean oturup büyük kaseden tabağına şekerli yulaf ezmesi aldı. «Sen de ister misin?»
    </div>

    <div>
      «Teşekkür ederim.» Garry uzatılan kâseyi alırken Sean onun elinin titrediğini gördü. ‘Garry’e fazla içmemesini söylemeliyim,’ diye düşündü. Biraz sonra Anna da gelip onlara katılınca Joseph kahveyi getirdi.
    </div>

    <div>
      Anna birden kararlı bir tavırla konuştu. «Sean’a durumu anlattın mı Garry?» «Hayır.» Şaşıran Garry kahveyi yutarken öksürmeye başladı.
    </div>

    <div>
      «Bana ne söyleyecekti?»
    </div>

    <div>
      Fakat ikisi de ses çıkarmadı. Garrick sinirli sinirli ellerini ovuşturdu. Korktuğu an gelmişti. Ya Sean bebeğin kendisinin olduğunu anlayınca» onları... Anna’yla bebeği alıp götürürse ne yapardı? Garry o zaman tek başına kalakalırdı. Garrick bu mantığa sığmayan çılgınca korku yüzünden gözlerini kardeşine dikerek öylece hareketsiz kaldı.
    </div>

    <div>
      Anna, «Ona söyle, Garry,» diye emretti.
    </div>

    <div>
      «Anna’nın bebeği olacak.» Sean’un yüzüne bakıyordu. Kardeşinin yüzündeki hayret birden neşeye döndü. Sean kolunu onun omzuna a, tarak olanca gücüyle sıktı.
    </div>

    <div>
      Sean, «Harika!» diye bağırdı. «Böyle devam edersen kısa süre içinde evi çocuklarla, dolduracağız Seninle gururlanıyorum.» Garry rahatladığı için aptal aptal sırıtırken Sean’un Anna’yı bir kardeş gibi alnından öpmesini seyretti. «Aferin, Anna. Çocuğun erkek olmasını sağlamalısın. Bize burada ucuz işçi gerek.» Garrick, ‘Durumu sezemedi,’ diye düşündü. «Bir şey bilmiyor. Bebek benim olacak. Onu kimse, elimden alamaz.’
    </div>

    <div>
      O gün güney tarafında çalıştılar. İki kardeş beraberdiler. Garry, Sean’un şakalarına şaşkınlıkla karışık bir mutlulukla gülüyordu. Sean’un ona böyle ilgi göstermesi ne zevkliydi. İşi erken bitirdiler. Çünkü ilk kez Sean çalışmak istemiyordu. Sean eğilip Garry’nin omzuna vurdu. «Haydi, işi kesip kasabaya inelim. Bu olayı kutlamak için otelde birkaç tek atar, sonra gidip Ada’ya müjdeyi veririz.» Sean üzengilere basıp ayakta durarak bağıran hayvanların arasından sesini duyurmak için haykırdı. «Mbejane, on hasta hayvanı öbür ağıla götür.»
    </div>

    <div>
      Yarın hayvan satış yerinden sığır getireceğimizi de unutma.» Zulu anladığını belirtmek için el sallayınca Sean, Garrick’e döndü. «Haydi, buradan gidelim. »
    </div>

    <div>
      Yan yana ilerlediler. Hava soğuktu ve tepe sisler içinde kaybolmuştu. Sean, «Tam konyak havası,» deyince Garrick cevap vermedi. Ada’ya bir şey söylemek istemiyordu. Üvey annesi durumu sezecekti.
    </div>

    <div>
      O her şeyi anlardı. Çocuğun Sean’dan olduğunu da anlayacaktı. Ada’ya yolan söylenemezdi.
    </div>

    <div>
      Yolun ikiye ayrıldığı yere eriştiler. Sean, «Ada büyükanne olmaktan çok zevk alacak,» derken birden atı tökezledi, sonra sol ön ayağını yere basmamaya çalışarak topallaya topallaya gitmeye başladı. Sean eğerden atlayıp hayvanın ayağını kaldırdı ve çok derine batmış olan iri kıymığı gördü. Bir küfür salladı. «Allah kahretsin!»
    </div>

    <div>
      Eğilip kıymığın ucunu dişlerinin arasına aldı, çekip çıkardı. «Ladyburg’a gidemeyeceğiz. Atın ayağı günlerce acıyacaktır.»
    </div>

    <div>
      Garry’nin içi rahatladı. Ada’ya durumu anlatmaları ertelenecekti. «Ama senin atında bir şey yok. Sen git ve anneme de sevgilerimi söyle.» Garry durakladı. «Ona başka gün söyleriz. Haydi, eve dönelim.»
    </div>

    <div>
      «Haydi, git, Garry. Senin bebeğin. Durumu anneme anlat.» Garrick tartışmaya başladıysa da Sean’un öfkelendiğini sezerek içini çekti ve yola koyuldu. Sean da atını dizginlerinden tutarak Theunis Çiftliğine götürdü.
    </div>

    <div>
      Eve gelince Anna’nın eşikte durduğunu gördü. Kadın, «Garry nerede?» diye seslendi.
    </div>

    <div>
      «Endişe edecek bir şey yok. Ada’yı görmeye gitti. Akşam yemeğine kadar döner.» Seyislerden biri gelerek Sean’un atını aldı.
    </div>

    <div>
      Ama Sean durup eğilerek hayvanın sakatlanan ayağını tuttu. O anda at pantolonu kalçalarına yapıştı ve biçimli uzun bacakları daha belirli incil aldı. Anna onu seyrediyordu. Sean doğruldu. Islanmış beyaz gömleği omuzlarının genişliğini iyice ortaya koymuştu. Sean verandanın basamaklarına yaklaşırken kadına gülümsedi. «Artık sana daha iyi bakmamız gerekiyor.» Anna’yı kolundan tutarak içeriye soktu. «Bundan sonra öyle soğukta durmamalısın.» Birlikte camlı kapıdan geçtiler. Kadın ona baktı. Başı ancak Sean’un omuzlarına erişebiliyordu. «Çok iyi bir kadınsın, Anna.
    </div>

    <div>
      Harika bir bebeğin olacağına da inanıyorum.» Bu bir hataydı. Çünkü Sean bu sözleri söylerken gözlerinde yumuşak bir ifadeyle dönerek kolunu onun omzuna atmıştı.
    </div>

    <div>
      «Sean!» Kadın âdeta azapla söylendi bu adı. Birden harekete geçerek kollarını erkeğin boynuna doladı.
    </div>

    <div>
      Vücudunu onun vücuduna bastırarak dudaklarından öptü.
    </div>

    <div>
      Sean şaşkınlıktan bir an öyle kaldıktan sonra birden dudaklarını kurtardı. «Çıldırdın mı sen?» Anna’yı itmeye çalışıyordu. Fakat kadın canla başla savaşıyordu. Kollarını sıkıca Sean’un boynuna dolayıp başını da onun göğsüne gömdü.
    </div>

    <div>
      «Ne olur... ne olur... Seni seviyorum. Bana sarıl. Sadece seni böyle kollarımda tutmak istiyorum.» Sesi boğuklaşmış, zangır zangır titriyordu.
    </div>

    <div>
      «Benden uzaklaş.» Sean sert bir hareketle onun kollarını açtı ve kadını hırsla şöminenin yanındaki divana doğru itti. «Sen artık Garry’nin karısısın. Yakında onun çocuğunun anası olacaksın. Kızgın küçük vücudunu ona sakla.»
    </div>

    <div>
      Geriye çekilen Sean’un öfkesi gitgide artıyordu. «Fakat seni seviyorum, Sean. Oh, Tanrım çektiklerimi sana bir anlatabilsem. Burada yanımdaydın ama sana dokunamıyordum bile. Bu yüzden ne denli acı çektim.»
    </div>

    <div>
      Sean, Anna’nın oturup kaldığı divana yaklaştı.
    </div>

    <div>
      «Beni dinle.» Sesi çok sertti. «Seni istemiyorum. Seni hiç bir zaman sevmedim. Hele şimdi sana el sürmeme imkân yok. Bu annemle sevişmem kadar olanaksız.» Anna onun yüzündeki tiksintiyi gördü. «Sen Garry’nin karışısın. Bir daha başka bir erkeğe bakmaya kalkarsan seni gebertirim.» Elini kaldırdı. «Seni ellerimle boğarım.» Yüzünü kadına yaklaştırmıştı. Anna onun gözlerindeki ifadeye dayanamayarak saldırdı. Neyse Sean gözlerini kurtarmak için tam anında kaçabildi. Fakat tırnaklar yanağında ve burnunun yanında kanlı izler bıraktı.
    </div>

    <div>
      İnce bir kan sızıp sakalına süzülürken Anna’nın bileklerini tuttu adam. Ama Anna kurtulmak için debeleniyor ve avaz avaz bağırıyordu. «Domuz... Pis domuz. Garry’nin karısı olduğumu söylüyorsun. Garry’nin bebeğini doğuracağımı söylüyorsun.» Başını arkaya atarak çığlıklar arasında deli gibi güldü. «Şimdi sana gerçeği söyleyeceğim. İçimdeki şeyi bana sen verdin.
    </div>

    <div>
      Bu senin! Garry’nin değil!»
    </div>

    <div>
      Sean onun bileklerini bırakarak geriledi. «Olamaz,» diye fısıldadı. «Yalan söylüyorsun.» «Savaşa gitmeden benimle nasıl vedalaştığını unuttun mu? Arabada geçirdiğimiz geceyi anımsamıyor musun? Anımsamıyor musun?.
    </div>

    <div>
      Artık sözleriyle yaralamak için hafif sesle konuşuyordu Anna.
    </div>

    <div>
      Sean daha da gerileyerek kekeledi. «Bu... Bu aylar önceydi. Doğru olamaz.» «Uç buçuk ay önce. Kardeşinin bebeği dünyaya biraz erken gelecek değil mi? Ama pek çok kimsenin çocuğu erken doğuyor...» Yüzü sapsarı kesilmiş olan Anna tirtir titriyor ve durmadan konuşuyordu.
    </div>

    <div>
      Sean daha fazla dayanamadı. «Beni yalnız bırak. Yalnız bırak. Düşünmem gerek.» Kadının yanından geçerek koridora çıktı. Anna, Waite’in çalışma odasının kapısının çarparak kapandığını duydu. Olduğu yerde kaldı ve biraz sonra solukları sakinleşti. Öfkesi geçmiş, yerini korkunç bir kin almıştı. Doğru kendi odasına giderek aynaya baktı.
    </div>

    <div>
      «Ondan nefret ediyorum,» dedi. Yüzü hâlâ soluktu. «Ondan alabileceğim tek bir şey var.
    </div>

    <div>
      Garry artık benim... Onun değil.»
    </div>

    <div>
      Başındaki firketeleri çekip yere attı. Saçları sırtına döküldü. Sonra ellerini kaldırıp saçlarını iyice karıştırdı. Üst dişlerini alt dudağına geçirerek kanayana dek ısırdı. Acı duyarken, «Oh Tanrım ondan nefret ediyorum!» diye fısıldadı. Elbisesinin önünü çekip yırttı. Aynada iri göğüslerine ilgisizlikle baktı. «Ondan nefret ediyorum.» Eğilip iç eteklerinin altından kilotunu çekti, yırtıp yatağın üstüne attı. Sonra bir vuruşta masanın üstündeki parfüm, pudra ve öteki şeyleri yere savurdu. Gidip yatağına çöktü. İç eteklerini çıkarıp halının üstüne bıraktı.
    </div>

    <div>
      Hava karardığı sırada kapısına hafifçe vuruldu. Anna, «Ne var?» diye sordu.
    </div>

    <div>
      «Nkosikazi akşam yemeği için ne pişireceğimi söylemedi.» İhtiyar Joseph’in sesi saygılıydı.
    </div>

    <div>
      «Bu gece yemek yok. Sen ve öteki adamlar gidebilirsiniz.»
    </div>

    <div>
      «Peki, Nkosikazi.»
    </div>

    <div>
      Garrick hava karardıktan sonra döndü. İyice içmişti. Anna onun basamakları çıkarken sendelediğini duydu.
    </div>

    <div>
      Seslendiği zaman da dili dolaşıyordu. «Hey! Herkes nerede? Anna! Anna! Ben geldim.» Bir sessizlik oldu.
    </div>

    <div>
      Garrick bir lamba yakmıştı. Sonra tahta ayağın sesi koridorda yankılandı. Garrick endişeyle seslenmeye başladı. «Anna... Anna... Neredesin?» Kapıyı açarak elinde lambayla durdu. Anna ışıktan kaçarak yüzünü yastıklara gömdü. Kocasının lambayı tuvalet masasına bıraktığını, sonra çıplak kalçalarını örtmek için eteğini aşağıya çektiğini duydu. O zaman Anna başını çevirip Garrick’e baktı. Onun gözlerindeki dehşeti okudu.
    </div>

    <div>
      «Oh sevgilim... Anna, sevgilim ne oldu? Garrick karısının morarmış dudağına çıplak göğüslerine bakıyordu.
    </div>

    <div>
      Şaşkın şaşkın başını çevirince yırtılmış külotu ve yerdeki şişeleri gördü. Yüz hatları gerilerek yatağa yaklaştı.
    </div>

    <div>
      «Canın yanıyor mu?» Anna, ‘Hayır’ der gibi başını salladı.
    </div>

    <div>
      «Kim? Söyle bunu kim yaptı?» Anna yine başını çevirip yüzünü yastıklara gömerek gizledi. «Sevgilim... Zavallı sevgilim. Kim... Uşaklardan biri mi?»
    </div>

    <div>
      Anna’nın sesi utancından pek boğuk çıktı.
    </div>

    <div>
      «Hayır?»
    </div>

    <div>
      «Lütfen söyle Anna. Ne oldu?»
    </div>

    <div>
      Kadın birden doğrulup sıkıca Garrick’e sarılarak dudaklarını onun kulağına yaklaştırdı. «Biliyorsun, Garry.
    </div>

    <div>
      Kimin yaptığını biliyorsun.» «Hayır yemin ederim bilmiyorum! Lütfen söyle.» Anna bir soluk aldı. «Sean!»
    </div>

    <div>
      Kollarındaki vücudun birden gerildiğini hissetti. Genç adam vurulmuş gibi geriye gitti.
    </div>

    <div>
      Kadın onun. «Demek bunu da yaptı,» dediğini duydu. «Bunu da.» Sonra Anna’nın kendisine sarılan kollarını açarak kalktı. Dolaba gidip bir çekmeden Waite’in tabancasını çıkardı. Anna, ‘Sean’u öldürecek,’ diye düşündü.
    </div>

    <div>
      Garrick bir daha ona bakmadan odadan çıktı. Anna yumruklarını sıkıp bekledi. Vücudu iyice gerilmişti.
    </div>

    <div>
      Sonunda patlamayı duydu. Ses şaşılacak kadar hafifti. «Vücudu gevşeyip yumrukları açılan kadın hafif sesle ağlamaya başladı.
    </div>
  </div>
</body>
</html>
