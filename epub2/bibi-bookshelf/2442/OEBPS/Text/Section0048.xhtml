<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">18</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Ekim ayında Duff ve Sean’un evinin tamamlanmasına pek az kalmıştı. Üçü yine bir cumartesi öğleden sonra eve gittiler. Sean, «Altı ay gecikme oldu,» diye söylendi. «Şimdi mimar Noele tamamlayacağını söylüyor. Fakat kendisine ‘Hangi Noel?’ demeye cesaret edemedim.»
    </div>

    <div>
      Duff atıldı. «Buna Candy’nin istediği değişiklikler neden oldu. Candy, zavallı adamcağızın aklını iyice karıştırdı.»
    </div>

    <div>
      Candy, dudak büktü, «işin başında bana danışsaydınız bütün bunlar olmazdı.» Araba mermer sütunlu kapıdan bahçeye girince etraflarına baktılar. Daha şimdiden çimenler düzgün şekilde kırpılmıştı. Araba yolunun iki yanındaki Jakaranda ağaçları omuz boyunu bulmuştu.
    </div>

    <div>
      Sean memnun kaldı. «Doğrusu bahçıvanlar başarılı.» Duff gülümsedi. «Onların yüzüne böyle deme. Adamlar bahçıvan değil bitki uzmanı.» Mimar onları evin önünde karşıladı. Birlikte bir saat içeride dolaştılar. Dışarıya çıkınca da baş bahçıvanın yerli işçilerle kuzey sınırı yakınında çalıştığını gördüler.
    </div>

    <div>
      Duff onu selâmladı. «İşler nasıl gidiyor, Joubert?»
    </div>

    <div>
      «Fena değil. Mr.Charleywood. Ama zaman alıyor, biliyorsunuz.» «Bugüne dek olağanüstü bir iş çıkardın.
    </div>

    <div>
      Benim labirenti ne zaman yapacaksın?» Joubert şaşırdı. Cjbndy’e bakarak ağzını açıp kapadı.
    </div>

    <div>
      Candy atıldı. «Labirentler yararsız, saçma saparı şeylerdir. Hem çok yer alır, hem de bir işe yaramazlar.
    </div>

    <div>
      Joubert’e bunu yapmamasını söyledim.» «Neden böyle yaptın? Çocukluğumda Hampton Sarayını gezdiğimden beri kendi labirentim olmasını istemiştim.» Sean onun tartışacağını sandı ama arkadaşı birden sustu.
    </div>

    <div>
      Candy, «Dufford,» diye mırıldandı. «Şemsiyemi arabada bıraktım. Lütfen gidip getirir misin?» »Duff gidince kadın Sean’un koluna girdi. «Burası güzel bir ev olacak. Burada çok mutlu olacağız.» Sean sordu. «Tarihe karar verdiniz mi?» «Evin bitmesini bekliyoruz. Böylece hemen taşınacağız. Gelecek yıl şubatta hazır olur sanırım.»
    </div>

    <div>
      Şapelin önüne gelince durdular. Candy hülyalı bir tavırla, «Ne tatlı, küçük bir kilise,» diye gülümsedi. «Hem Dufford bunu düşünmekle iyi etti. Kendi özel kilisemiz.»
    </div>

    <div>
      Sean rahatsız olarak kımıldandı. Sonra,
    </div>

    <div>
      «Candy,» dedi. «Üstüme vazife değil. Ben evliliği bilmem. Ama atları terbiye etmesini iyi bilirim. Hayvanların sırtlarına eğeri takmadan önce onları geme alıştırırsın.» Candy şaşırdı..
    </div>

    <div>
      «Anlayamadım. Ne demeye çalışıyorsun?» «Hiç, unut bunu. İşte Duff geliyor.» Otele döndüklerinde kâtip Sean’a bir mektup uzattı. Candy mutfağa bakmaya giderken iki arkadaş da salona geçtiler. Sean zarfı açıp mektubu okudu.
    </div>

    <div>
      ‘Önemli bir konuyu konuşmak için sizi ve Mr.Charleywood’u görmek isterim. Yemekten sonra otelimde olacağım. Bana uğramanız için saatin uygun olduğunu umarım.
    </div>

    <div>
      N. Hradsky’
    </div>

    <div>
      Sean, notu Duff’a uzattı. «Ne istiyor dersin? »
    </div>

    <div>
      «Senin çok iyi bir sporcu olduğunu öğrendi. Belki tünele girme dersleri almak istiyordur. »
    </div>

    <div>
      «Gidecek miyiz?»
    </div>

    <div>
      «Tabii gideceğiz. Norman’ın zevk veren dostluğuna dayanamadığımı bilirsin.» Yemek fevkalâdeydi. Buzların içine gömülmüş olan langustlar ta Kap’dan gelmişti.
    </div>

    <div>
      Yemek bitince Duff, «Candy,» dedi. «Sean’la
    </div>

    <div>
      Hradsky’i görmeye gidiyoruz. Biraz geç kalabiliriz.»
    </div>

    <div>
      Candy güldü. «Hradsky’e gidiyorsanız sorun yok. Ama kaybolmayın. Opera da özel casuslarım olduğunu biliyorsun.»
    </div>

    <div>
      Duff arkadaşına döndü. «Arabaya mı binelim?» Sean onun kadının şakasına gülmediğini farketmişti.
    </div>

    <div>
      «İki blok. Yürüsek daha iyi.»
    </div>

    <div>
      Sessiz sedasız giderlerken Duff mırıldandı.
    </div>

    <div>
      «Sean... »
    </div>

    <div>
      «Evet?»
    </div>

    <div>
      «Candy...» Adam yine duraksadı.
    </div>

    <div>
      Sean onu konuşturmak için, «Harika bir kadın,» diye gülümsedi. «Evet, iyi bir kadın.»
    </div>

    <div>
      «Bütün söyleyeceğin bu muydu?»
    </div>

    <div>
      «Şey... Neyse boş ver. Gidip anlayalım hele, canavarla bakıcısı ne istiyormuş.» Max onları Hradsky’nin dairesinin önünde karşıladı. «İyi geceler beyler. Gelebildiğiniz için çok mutluyum.» «Merhaba, Max.» Duff onun yanından geçerek şöminenin önünde duran Hradsky’e yaklaştı. «Norman, sevgili dostum nasılsın?» Hradsky başıyla onu selâmlayınca, Duff adamın ceketinin yakasını tutarak yalandan düzeltti. Sonra omzundan hayali bir ipliği aldı. «Doğrusu giyinmesini çok iyi biliyorsun. Norman dostumuz çok şık değil mi, Sean? Yirmi beş
    </div>

    <div>
      altınlık bir elbiseyi sırtına giyip buna içi portakal dolu bir torba havası veren başka bh rini tanımıyorum.»
    </div>

    <div>
      Hradsky’nin kolunu sevgiyle okşadı. «Evet, teşekkür ederim. Bir içki içerim.» Gidip içki dolabını açtı. Bir kadehe konyak doldurdu. «Şimdi benim için ne yapabilirsiniz, beyler?» Max, Hradsky’e bakınca adam başını salladı. Max, «Hemen konuya gireceğim,» diye mırıldandı. «Witwatersrand’da en büyük iki şirket bizimkiler. Geçmişte çoğu kez işbirliği yaptık. Şimdi en akla yakını güçlerimizi
    </div>

    <div>
      birleştirip daha da büyük olmaktır.» «Yani şirketlerimizi
    </div>

    <div>
      birleştirmemizi mi öneriyorsunuz?»
    </div>

    <div>
      «Evet. Mr.Courteney İki dev şirketin birleşmesini teklif ediyoruz. Buna ne dersiniz beyler?»
    </div>

    <div>
      «Üstünde düşünmemizi sağlayacak bir plân yaptın mı, Max?» «Evet, Mr.Courteney.» Adam köşedeki masanın üstünden bir deste kâğıt alarak götürüp Sean’a verdi.
    </div>

    <div>
      «Bir hayli çalışmışsın, Max. Ne teklif ettiğinizi anlamak için bir, iki gün bu belgeleri incelememiz gerekecek.»
    </div>

    <div>
      «Memnun olurum., Mr.Courteney. İstediğiniz kadar zamanınız var. Bu plânı yapabilmek için bir ay uğraştık.
    </div>

    <div>
      Çalışmamızın boşa gitmeyeceğini umarım. Teklifimizin çok cömertçe olduğunu göreceksiniz.» Sean ayağa kalktı. «Birkaç gün sonra seni ararım, Max. Gidelim mi Duff?» Duff içkisini bitirdi. «Norman’a iyi bak Max. O bizim için çok değerli.» İki arkadaş doğru Elodd Caddesindeki bürolarına gittiler. Saat ikiye kadar kâğıtları okudular. Böylece Hradsky’nin teklifinin ana hatlarını anlamış oldular. Sonunda Sean yerinden kalkarak gidip koltuğa uzandı. «Önce senin fikrini anlayalım, Duff.» Duff elindeki kalemi dişlerine vurarak düşünüyordu.
    </div>

    <div>
      «Önce onunla birleşmeyi isteyip istemediğimize karar verelim.»
    </div>

    <div>
      Sean, «Bizim için kazançlı olursa bunu yapabiliriz,» diye cevap verdi.
    </div>

    <div>
      Duff arkasına yaslandı. «Bu konuda senin gibi düşünüyorum. Şimdi asıl soruna gelelim. Hradsky’nin bu teklifindeki amaç nedir?» «Biz kulağa hoş gelen unvanlara ve bol paraya sahip olacağız. Şirketin yönetimi de Hradsky’nin eline geçecek.» «İşin can damarına parmağını bastın. Norman paradan ÇOK işin yönetimini istiyor.
    </div>

    <div>
      Böylece en tepeye çıkacak ve herkese bakarak, ‘Namussuzlar kekemeysem ne olacak yani?’ diyecek.» Kalkıp Sean’a yaklaştı. «Ona yönetimi verecek miyiz?» Sean, «İstediğimiz paraya karşılık verebiliriz.» dedi.
    </div>

    <div>
      Duff dönüp pencereye doğru gitti. «Biliyorsun, ben patron olmaktan hoşlanıyorum.» «Dinle Duff. Biz buraya para kazanmaya geldik. Hradsky’le birleşirsek daha fazlasını kazanabiliriz.»
    </div>

    <div>
      «Oğlum o denli çok paramız var ki, şu anda bu odayı belimize kadar altınla doldurabiliriz. Harcayabileceğimizden çok fazla param var ve ben birinci adam olmayı seviyorum.»
    </div>

    <div>
      «Hradsky bizden güçlü. Bunu kabul etmek zorundayız. Hem onun elmas madenleri de var. Onun için şimdi bile buradaki birinci adam sen değilsin. Onunla birleşirsek yine birinci adam olamayacaksın fakat servetin çok daha artacak.»
    </div>

    <div>
      Duff, «Yenilmez bir mantık,» diye mırıldandı.
    </div>

    <div>
      «Sözlerini kabul ediyorum. Yönetimi Hradsky’e verecek fakat bu arada parasını da iyice sızdıracağız. Sıkıp suyunu çıkaracağız.»
    </div>

    <div>
      Sean kanepeden kalktı. «Tamam. Öyleyse bu teklifi iyice değiştirip kendi istediğimiz hale getirelim.» Duff saatine baktı. «Saat ikiyi geçiyor. Bu işi bırakalım artık. Sabah taze kafayla başlarız.»
    </div>

    <div>
      Ertesi gün bürolarına öğle yemeği getirttiler, Johnson’u da fiyatlara bakması ve olağanüstü bir şey olursa hemen haber vermesi için Borsaya yolladılar.
    </div>

    <div>
      Johnson, geri dönünce, «Borsa bütün gün pek sessizdi, efendim,» diye anlattı. «Çeşitli söylentiler çıkmış. Biri büronuzda ışıkların gece ikiye kadar yandığını görmüş. Sonra Bors aya gitmeyip beni yolladığınız için de türlü sorular soruldu.»
    </div>

    <div>
      «Peki Johnson. Gidebilirsin artık.»
    </div>

    <div>
      İki arkadaş akşam yedi buçukta işi keserek otele döndüler. Sean salona girerken Trevor Heyns’in, «İşte geldiler!» dediğini duydu. Bir an sonra da Trevor yanında ağabeysi Jock’la geldi. Jock sanki iki arkadaşı görünce şaşırmış gibi bir tavır takındı. «Merhaba, çocuklar.
    </div>

    <div>
      Burada ne yapıyorsunuz?»
    </div>

    <div>
      Duff gülümsedi. «Gördüğün gibi oturuyoruz.»
    </div>

    <div>
      «Oh, evet... tabii. Haydi, bizimle bir içki için.» Duff, «Böylece ağzımızı arayıp bütün gün ne yaptığımızı öğreneceksin herhalde,» diye cevap verdi.
    </div>

    <div>
      Jock sıkılır gibi oldu. «Ne demek istediğini bilmiyorum. Sadece birlikte bir içki içmemizi söylemiştim.»
    </div>

    <div>
      «Teşekkürler Jock ama yorucu bir gün geçirdik. Gidip yatacağız.» Duff yürüyeceği sırada iki kardeşe bakarak sesini hafifletti. «Size bir şey söyleyeceğim. Hem o kadar önemli ki, bir süre kafanız alamayacaktır. Bunun bunca zamandır burnunuzun dibinde olduğunu anlayınca da kendi kendinize küfredeceksiniz.» Şaşkın şaşkın arkalarından bakan Heyns kardeşleri bırakarak yukarıya çıktılar.
    </div>

    <div>
      Sean, «Acımasızsın,» dedi. «Bu yüzden ikisi de bir hafta uyumayacak.»
    </div>
  </div>
</body>
</html>
