<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">13</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Kendi borsası ve genelevi bulunan Johannesburg’un bir kent olduğunu kabul eden Devlet Başkanı Kruger de oradaki komiteyi dağıttı ve kendi polisini yolladı. Maden kazançlarıyla ilgili yeni yasalar da çıkardı. Bu arada kent gitgide büyüyordu.
    </div>

    <div>
      Sean ve Duff da onunla birlikte büyümekteydiler. Yaşam biçimleri birden değişmişti. Madenlere sadece haftada bir uğrayıp denetliyorlardı.
    </div>

    <div>
      İşleri tuttukları adamlar yönetmekteydi. Madenlerden Eloff Caddesindeki şirketlerine altın akıyordu. Çünkü bulunabilecek en iyi adamları tutmuşlardı.
    </div>

    <div>
      Bir gün Sean bankadan gerekli bir tapuyu istetti. Bunu bir kâtibin getireceğini ummuştu. Ama müdür yardımcıyla baş kâtibin saygıyla içeriye girdiklerini görünce şaştı. Bu, çok zevkli bir şok oldu ve durumunu ancak o zaman fark edebildi. Yoldan geçtiği zaman adamların kendisine nasıl baktıklarını da görüyordu artık. Birden bin beş yüzden fazla erkeğin geçinebilmek için kendisine muhtaç olduklarını anladı. Her sabah Borsaya geldiğinde ona yol açmaları da hoşuna gidiyordu. Üyeler locasında yerini alıyor, Borsa açılmadan Duff’ia aralarında hafif sesle konuşuyorlardı. Bütün büyük balıklar da onları gözetliyordu. Hradsky kısık gözlerini onlardan ayırmıyordu. Jock, Trevor, Heyns, Karl Lochtkamper ve diğerleri onların gizli konuşmalarını duymak için madenlerinin bir günlük gelirlerini seve seve verebilirlerdi. Borsa açılınca Sean, «Satın alıyoruz!» diyordu.
    </div>

    <div>
      Sürü, «Alıyoruz!» diye onu izleyince fiyatlar birden yükseliyordu. Ama paralarını çektikleri zaman da fiyatlar düşüyordu. Sean’la Duff paralarını bu sefer başka yerlere yatırıyorlardı.
    </div>

    <div>
      1886’da bir mart sabahı bu heyecan dayanılmayacak kadar zevkli bir hal aldı. Max, Norman Hradsky’nin yanından kalkarak onların yanına geldi ve âdeta özür diler gibi bir tavırla bakarak bir deste kâğıt uzattı. «Günaydın, Mr.Courteney. Günaydın Mr.Charleywood. Mr.Hradsky, bu yeni hisse senetleriyle ilgili bilgileri size vermemi söyledi. Belki bu raporlarla ilgilenirsiniz. Bunlar gizli tabii ama kendisi sizin desteğinizi sağlamak için göstermemi uygun buldu.» Sean, ‘Bizden nefret eden adamın böyle ricaya kalkması güçlü olduğumuzu gösterir,’ diye düşündü. Hradsky’nin bu ilk yaklaşmasından sonra sık sık birlikte çalıştılar. Milyoner onları görmezlikten geliyor ve bir kelime de söylemiyordu. Buna karşılık Duff her sabah büyük salonda neşeli neşeli gülerek, «Merhaba, geveze,» diye bağırıyordu. «Bize şarkı söyle, Norman.»
    </div>

    <div>
      Hradsky gözlerini kırpıştırıp koltuğunda biraz daha çöküyordu. Fakat o gün Borsa açılmadan Max patronunun yanından kalkıp onlara yaklaşıyordu. Hradsky boş şömineye bakarken kısa bir konuşma oluyor ve Max yine Hradsky’nin yanına dönüyordu. Birlikte hareket etmek çok kazançlıydı. Sadece bir sabahki alım satım iki arkadaşa elli bin altın kazandırdı. Silâh kullanmasını öğrenmemiş bir çocuk tüfeği oyuncak gibi tutardı. Sean da yirmi iki yaşındaydı. Onun elinde tuttuğu güç de bütün silâhlardan daha tehlikeliydi. Bir söz ya da imza altın fiyatının oynamasına, insanların telâşlanmasına neden oluyordu. Önce bunu bir oyun gibi kabul etti Sean.
    </div>

    <div>
      Sonuçlar çok uzaktaydı.
    </div>

    <div>
      Önemli olanı bankanın yolladığı hesaplardaki rakkamlardı. Sanki Witwatersrand bir satranç tahtasıydı. Altın ve insanlar da bunun üstündeki taşlardı. Ama genç adam aynı mart ayında tahtadan atılan bir adamın oyma bir vezir gibi kayıtsızca kutusuna konulamayacağını da anladı. Karl Lochtkamper neşeli yüzlü, sık sık kahkaha atan bir Almandı. Fakat o işde hata yapmış, Rand’ın doğusundaki topraklarında yeni binalar dikmek için kısa vadeli borçlar almıştı. Aciz durumdaydı ve köpekbalıkları da bunu hissetmiştiv Max, « Lochtkamper, parayı nereden alıyor?» diye sordu.
    </div>

    <div>
      Sean sordu. «Sen biliyor musun?»
    </div>

    <div>
      «Hayır ama tahmin edebilirim.»
    </div>

    <div>
      Max ertesi gün yine onların yanına geldi.
    </div>

    <div>
      Üzgün bir sesle fısıldadı. «Ödeyemediği sekiz senedi var. İşte listesi, Mr.Hradsky yanlarında işaret olanları alacak. Kalanları siz alabilir misiniz?»
    </div>

    <div>
      Sean başını salladı. «Olur.»
    </div>

    <div>
      Senetlerin vadesi geldiği gün hepsi birden Karl’ın üstüne çullandılar. Ona borçlarını ödemesi için yirmi dört saat verdiler. Karl sırayla üç bankaya da gitti.
    </div>

    <div>
      «Üzgünüm Mr.Lochtkamper ama bu ara kredi vermemiz olanaksız.» «Borç senetleriniz Mr.Hradsky’de... Üzgünüm.»
    </div>

    <div>
      «Üzgünüm Mr.Lochtkamper. Mr. Charley wood yönetim kurulu üyesidir.»
    </div>

    <div>
      Karl Lochtkamper atına atlayıp Borsaya döndü. Son defa o salona girdi. Ortada durarak üyelere baktı. Yüzü kül gibi olmuştu. Titreyen sesi de çok acıydı. «Zamanınız gelince Tanrının da size bu kadar acıma göstereceğini umarım, dostlarım! Sean, seninle kaç kez birlikte içki içtik? Duff, dün elimi sıkan sen miydin?» Adam salondan ve kapıdan çıktı. Büyük Kuzey Otelindeki dairesi Borsanın ancak elli metre ötesindeydi. Üyeler locasında oturanlar tabancanın sesini iyi duydular. O gece Sean’la Duff, Victoria dairesinde sarhoş oldular.
    </div>

    <div>
      «Neden bunu yaptı? Neden kendisini öldürmesi gerekti?» Duff, «Gerekli değildi,» diye cevap verdi.
    </div>

    <div>
      «Ama korkaktı.»
    </div>

    <div>
      «Bunu yapacağını bilseydim... Ah Tanrım, bilseydim...» «Allah kahretsin be adam! O bir kumar oynadı ve kaybetti. Suç bizde değil. Yerimizde olsaydı o da bize aynını yapardı.» «Bu işi sevmiyorum. Pis bir şey bu...
    </div>

    <div>
      Buradan gidelim, Duff.» «Kalabalıkta biri yere devrilince hemen ‘Yeteri’ diye bağırmaya kalkıyorsun.» «Artık durum farklı. Başlangıçta böyle değildi.»
    </div>

    <div>
      «Evet. Sabaha da her şey değişecek, oğlum. Haydi, seninle Operaya gidelim. Buna ihtiyacın var Sean.» Duff haklıydı. Genç adam kendisini, sabah farklı hissetti. Günlük işler sırasında Karl’ı yalnızca bir kez anımsayabildi.
    </div>

    <div>
      Cenazesine güzel bir çelenk gönderdiler.
    </div>

    <div>
      Sean oynadığı oyundaki gerçeği görmüştü.
    </div>

    <div>
      Yapabileceği şeyi düşünmüştü. Yaptığı serveti alıp buradan gidebilirdi. Fakat o zaman elde ettiği güçten vazgeçmesi gerekecekti. Gücün tiryakisi olmuştu ve bunu itiraf ediyordu. Bu. yüzden bilinçaltı vicdanını uyutmuştu. Zaman zaman vicdanının kıpırdandığını hissediyordu:
    </div>

    <div>
      Ama vicdanına böyle baskı yaptığı için zamanla hiç ses vermez hale gelecekti. Duff da bu konuda ona yardım ediyordu. Sean, Duff un söyledikleriyle yaptıklarının aslında Duff un inançları olamayacağını da henüz öğrenememişti. Oyunu acımasızca kazanmak için oynayacaktı.
    </div>
  </div>
</body>
</html>
