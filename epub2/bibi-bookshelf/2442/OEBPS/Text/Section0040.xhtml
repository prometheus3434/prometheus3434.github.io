<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">10</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean, «Onu bir daha tutmalıyım,» dedi.
    </div>

    <div>
      Duff hemen uzattı.
    </div>

    <div>
      Sean içini çekti. «Epey ağır.»
    </div>

    <div>
      Duff, «Daha ağır bir şey yoktur,» diye başını salladı. «Yirmi beş kilo var.» Sean’un iki eliyle tuttuğu külçe bir puro kutusu kadardı. «Yok daha ağır! İki gün çalışmayla bütün zararımızı çıkardık. Hattâ kâra bile geçtik.» Sean külçeyi ikisinin arasındaki masaya bıraktı.
    </div>

    <div>
      Duff eğilip parlak sarı madeni okşayarak, «Ellerimi bundan ayıramıyorum,» diye itiraf etti. «Ben de öyle.» Sean da altına dokundu.
    </div>

    <div>
      «Bir, iki hafta sonra Candy’nin yerlerini satın alabileceğiz.»
    </div>

    <div>
      Duff irkildi. «Ne dedin?»
    </div>

    <div>
      «Candy’den haklarını satın alabileceğiz.»
    </div>

    <div>
      «Ben de kulağıma sesler geldi sandım.»
    </div>

    <div>
      Duff sevgiyle onun koluna vurdu. «Beni dinle, oğlum. Sana kısaca açıklayacağım. Bu topraklar için ne kadar süremiz var?»
    </div>

    <div>
      «Üç yıl.»
    </div>

    <div>
      «Tamam. Şimdi ikinci soru. Bu bölgede kaç kişinin parası var?» Sean şaşırdı. «Şey... Bizim paramız var ve...»
    </div>

    <div>
      «Hradsky geri gelene kadar kimsede para yok. Heyns kardeşler altın buldular ama Londra’dan makineleri gelene dek bir şey çıkaramayacaklar. Candy’den o hakları satın alacak yer de...» Elini altın külçesine vurdu. «Bunu ve benzerlerini, bulabildiğimiz her hakkı satın almak için harcayacağız. Önce bizim madenle Jack ve Whistle’ın arasında kalan Doktor Sutherland’ın toprakları var.
    </div>

    <div>
      Ondan sonra iki büyük makine ısmarlayacağız. Onlar altın akıtırken de toprak alacağız, fabrikalar kuracağız, binalar yaptıracağız. Şirketlerimiz olacak. Şana daha önce de altın kazanmak
    </div>

    <div>
      için,kazmaktan başka yollar olduğunu söylemiştim.»
    </div>

    <div>
      Sean ses çıkarmadan ona bakıyordu. Duff, «Yükseklerde başın dönmez değil mi?» diye sordu.
    </div>

    <div>
      «Hayır.»
    </div>

    <div>
      «Bu iyi, çünkü ihtiyacın olacak. Sen kartalların uçtuğu yerlere çıkacaksın. Bu ülkedeki en büyük servetin nasıl kazanıldığını göreceksin.&nbsp;
    </div>

    <div>
      Sean, Candy’nin purolarından birini yaktı. Elleri hafif hafif titriyordu. «Bu kadar acele etmesek olmaz mı Duff?
    </div>

    <div>
      Daha Lider’de çalışmaya başlayalı iki gün oldu. Hem...» Duff onun sözünü kesti. «Bin altın kazandık. Dinle Sean, bütün ömrüm boyunca böyle bir fırsat bekledim. Lider kayası bu alanda ilki ve bir kaltağın bacakları gibi de ortada. Buradan her şeyi alacağız.» Ertesi sabah Duff talihi yardım ettiği için Doktor Sutherland’ı içkiye başlamadan buldu.
    </div>

    <div>
      Doktor iskemlelerinden düşüp sızmadan Sean ve Duff’a yirmi beş hisse sattı. Daha anlaşmanın mürekkebi kurumadan Duff ata atlayıp Kuzen Jock’un öbür yanındaki topraklarda hakkı olan Ted Reynecke’yi bulmak için Ferrieras kampına gitti. Sean da Candy madeninde makineyi çalıştırmış, endişeyle tırnaklarını yiyordu. Dutf yedi gün içinde yüzden fazla altın arama hakkını satın alıp onları kırk bin sterlin borca sokmuştu.
    </div>

    <div>
      Sean ona yalvardı. «Duff, çıldırıyorsun. Yine her şeyi
    </div>

    <div>
      kaybedeceğiz.» «Şimdiye kadar Candy Madeninden ne aldık?»
    </div>

    <div>
      «Dört bin altın.»
    </div>

    <div>
      «Borcumuzun onda birini on günde çıkardık.
    </div>

    <div>
      Üstelik bunu, o adi, eski tip makineyle başardık. Sıkı tutun oğlum. Yarın da gidip Jack ve Whistle’ın öbür tarafında kalan hisseleri satın alacağız. Onları bu gün de alırdım. Ama Tanrının belâsı Rum her biri için bin altın istiyor. Sonunda vermek zorunda kalacağım galiba.» Sean iki elini şakaklarına bastırdı. «Yapma Duff, gırtlağımıza kadar borçtayız zaten.
    </div>

    <div>
      Ben yatmaya gidiyorum. Sen yarını bizi mahvetmekle geçirmeye kararlı olduğuna göre, sabah vardiyası yine bende.»
    </div>

    <div>
      «Buna gerek yok. Curtis adlı bir Amerikalı madenci tuttum. Ayda otuz altına çalışmaya razı oldu. Yarın benimle gel de seni zengin etmemi seyret. Rumla sabah dokuzda Candy’nin otelinde buluşacağım.»
    </div>
  </div>
</body>
</html>
