<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">14</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Duff, Sean’un bürosundaki şöminenin önünde durmuş, purosunu içiyordu. İkisi de kendilerini Borsaya götürecek arabanın gelmesini bekliyorlardı. Şöminedeki ateş adamın pırıl pırıl çizmelerine vuruyordu. Kış sabahı soğuk olduğu için paltosunu çıkarmamıştı. Fakat açık yakasından kravatının üstünde renkli ışıklar saçan iri pırlanta gözüküyordu, «insan bir kadına alışıyor,» diyordu. «Candy’i tanıyalı dört yıl oîdu. Ama onu ömrüm boyunca tanımışım gibi geliyor. Otuz beş yaşındayım. Eğer bir oğlum olmasını istiyorsam... » Sean elindeki kalemi bırakarak arkadaşına baktı. «Bu adam vaktiyle bana, ‘Kadınlar insanı yumuşak beyinleriyle sararlar. Onlar paylaşmaz sahip çıkarlar,’ demişti. Duyduğum yeni bir şarkı mı?» Duff rahatsız rahatsız kımıldandı.
    </div>

    <div>
      «Zaman değişiyor. Otuz beşindeyim ve açıkçasını istersen...»
    </div>

    <div>
      Sözlerini bitiremedi. Dışarıdan nal sesleri yankılanmıştı. Sean ayağa kaikıp baktı. «Bir tatsızlık çıkmış! Curtis geliyor ve yüzü. de berbat. İyi bir haber getirmediği belli.»
    </div>

    <div>
      Dışarıda telaşlı sesler yükseldi. Sonra Martin Curtis kapıya vurmadan içeriye daldı. Adam madenci tulumu ve üstü çamur içinde kalmış kalın altlı botlar giymişti. «Dokuzuncu tünelde hızla akan çamurla karşılaştık.» Duff, «Durum ne derece kötü?» diye sordu. «Çok kötü. Sekizinci tünele çamurlu sular bastı.» Sean bağırdı.
    </div>

    <div>
      «Amanın, bunu temizlemek için en az iki ay ister. Bu durumu bilen var mı?
    </div>

    <div>
      Kimseye anlattın mı?»
    </div>

    <div>
      «Doğru buraya geldim. Cronje ve beş adamın dinamit kullandığımız sırada sekizinci tünelin ağzındaydılar.»
    </div>

    <div>
      Sean, «Hemen oraya dön,» diye emir verdi. «Ama sakin ol. Dünyaya başımıza gelen işi ilân etmek istemiyoruz.
    </div>

    <div>
      Kimseyi madenden dışarıya bırakma. Madeni satmak için bize vakit gerek.» «Evet, Mr.Courteney.» Curtis durakladı. «Cronje ve beş adamın çamurda boğuldular. Eşlerine haber yollayayım mı?»
    </div>

    <div>
      «İngilizce anlamıyor musun? Saat ondan önce bu iş duyulmamalı. Bize zaman gerek.» «Fakat Mr.Courteney...» Curtis afalladı. Orada durup Sean’a bakakaldı. Genç adam hafif bir suçluluk duyarak rahatsız oldu. Altı madenci çamurlara batarak boğulmuştu... Fakat kesin bir tavırla elini salladı.
    </div>

    <div>
      «Bunu yapamayız...»
    </div>

    <div>
      Duff sözünü kesti. «Onlar ölmüş. Saat on da karılarına haber verdiğimizde de aynı şekilde ölü olacaklar. Haydi, git, Curtis.» Borsa açılır açılmaz Küçük Kardeş Madenindeki hisselerini sattılar ve bir hafta sonra hisseleri yarı fiyatına geri aldılar. İki ay sonra da maden eskisi gibi tam kapasite çalışmaya başladı.
    </div>
  </div>
</body>
</html>
