<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">9</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean bir şeyi olduğunu hissederek uyandı. Doğrulmaya kalktıysa da can acısı ona engel oldu. Ezilmiş kasları sancıyor, yanağındaki yara acıyordu. Ağır ağır kalkarak ne kadar hasar gördüğünü anlamaya çalıştı. Göğsündeki kıllar Jan Paulus’un çizmesinin bıraktığı morluğu gizleyemiyordu. Usul usul dokunarak muayene etti ve kaburgalarının kırılmamış olduğunu anladı. Kolunu oynatınca omzundaki kopmuş lifler yüzünden bir bıçak saplanmış gibi acı duydu. Küfrede küfrede zorlukla arabadan indi.
    </div>

    <div>
      Köpekler dahil bütün kamptakiler onun inişini seyrettiler. Sean yere ayağını basar basmaz bağırmaya başladı.
    </div>

    <div>
      «Ne oluyor...?» Ama dudağı tekrar yarılıp kanamaya başlayınca sustu. Sonra hafif sesle devam etti. «Burada bira içen yaşlı karılar gibi neden toplandınız? Hlubi seni fillere bakmaya yollamıştım sanırım.» Hlubi hemen gitti.
    </div>

    <div>
      «Kandhla kahvaltım nerede? Mbejane bana bir leğen su ve traş aynamı getir.» İskemlesine oturup kötü kötü yüzüne baktı.
    </div>

    <div>
      Mbejane, «Onun yüzünün yanında sizinkisi hiç, Nkosi,» Sean’u yatıştırdı.
    </div>

    <div>
      Sean başını kaldırdı. «Hali kötü mü?»
    </div>

    <div>
      «Uşaklarından biriyle konuştum. Daha yatağından çıkmamış. Orada yatmış çalılar arasındaki bir aslan gibi kükrüyormuş. Ama gözleri yeni doğmuş bir aslan yavrusununki gibi kapalıymış.»
    </div>

    <div>
      «Daha anlat, Mbejane. Doğru söyle. İyi bir kavga mıydı?» Mbejane onun iskemlesinin yanına çömeldi. «İki erkek fil ölene dek dövüştükleri zaman ormanda bunun kadar cesur bir savaş daha olamaz. Öyle değil mi?»
    </div>

    <div>
      Sean başını sallarken gözü parlıyordu.
    </div>

    <div>
      «Nkosi fillerin kavgası sizinkinin yanında bir çocuk oyunu sayılırdı.»
    </div>

    <div>
      Sean bu övgüleri dinledi. Mbejane, Zuluların bu en eski sanatında ustaydı. Sözlerini bitirince Sean’un yüzüne baktı ve onun mutlu olduğunu gördü. Mbejane gülümseyerek kasıklarını örten eteğin içinden bir kâğıt çıkardı.
    </div>

    <div>
      «Sen uyurken bunu öbür kamptan bir adam getirdi.» Sean yazıyı okudu. Hollanda dilindeki mektubu bir kızın yazdığı belliydi. Çünkü bu okul çocuklarının yazısını andırıyordu. Kendisini yemeye davet ediyorlardı.
    </div>

    <div>
      «Kandhla, takım elbisemi ve en yeni çizmelerimi çıkar.» Yine aynaya baktı. Yapabileceği fazla bir şey yoktu.
    </div>

    <div>
      Ancak sakalını düzeltebilirdi. Aynayı bırakıp suyun öbür yanında ağaçların yarı gizlediği Leroux kampına baktı.
    </div>

    <div>
      Mbejane önden yürüyerek elindeki lambayla yolu aydınlatıyordu. Ağır gittiği için Sean’un topallaması fazla belli olmuyordu. Öbür kampa gelince, Jan Paulus zorla iskemlesinden kalkarak soğuk bir selam verdi. Mbejane yalan söylemişti. Adamın kırılan bir dişi dışında aralarında pek fark yoktu. Oupa, Sean’un sırtına vurup eline bir bardak konyak tutuşturdu. Uzun boylu bir erkekti. Fakat yirmi günlük güneş etlerini kurutup geriye sıska kaslar bırakmıştı. Beyaz sakalında hâlâ kırmızı teller vardı. Adam Sean’u çok soru sorup cevap vermesine vakit bırakmadan bir iskemleye götürdü.
    </div>

    <div>
      Oupa konuştu, Sean dinledi ve Jan Paulus somurttu. Yaşlı adam kuzeydeki topraklardaki avdan, sığırlardan söz ediyordu. Sean birkaç dakika sonra bu konuşmaya karışmaması gerektiğini anladı. Onun için adamı dinlerken bir yandan da arkada yemek pişiren kadınların fısıltılarını duymaya çalıştı. Bir ara tatlı bir kahkaha duydu. Gülenin o kız olduğunu sezdi. Çünkü onun pırıltılı gözlerindeki neşeyi görmüştü. Sonunda yemek hazırlığı bitti. Oupa yanında gelini ve kızıyla geldi. Sean ayağa kalkınca Katrina’nin omuzlarının bir erkek çocuğununki gibi geniş ve boyunun da uzun olduğunu anladı.
    </div>

    <div>
      Bacakları uzun, ayakları küçüktü. Kızıl ışıkli koyu renk saçlarını arkada kocaman bir topuz yapmıştı.
    </div>

    <div>
      Oupa, Sean’un kolunu tuttu. «Ah benim savaşçı ayım. Seni gelinim Henrietta’yla tanıştırayım. Henrietta, işte az kalsın bu adam kocanı öldürüyordu.» Jan Paulus oturduğu yerde öfkeyle, burnunu çekti. Oupa da göğsünü neşeli neşeli hoplatarak güldü. Henrietta koyu renk gözlü, ufak tefek bir kadındı. Sean hemen, ‘Benden hiç hoşlanmıyor,’ diye sezdi. Hafifçe eğilip kadının elini tuttu. Ama Henrietta hemen elini çekti. «Bu da en küçük kızım, Katrina. Onu dün gece gördün.» ‘Benden hoşlanıyor.’ Kızın uzun parmaklı elini tutarak gülümseme tehlikesini göze aldı. «Kızınızın yardımı olmasaydı dün gece kan kaybından ölebilirdim.» Kız ona yine gözleriyle güldü.
    </div>

    <div>
      «Yaralarınıza iyi dayanıyorsunuz, meneer. Üstelik de o mor göz size çok yakışmış.» Oupa sert sesle çıkıştı.
    </div>

    <div>
      «Yeter kız. Git annenin yanına otur.» Sean’a döndü. «Sana atı anlatıyordum.
    </div>

    <div>
      Adamlara, ‘Bu hayvan değil on beş, beş altın bile etmez,’ dedim...»
    </div>

    <div>
      Kızın ince pamuklu bluzu, sabırsızlıkla iten göğüslerine güçlükle engel oluyordu. Sean o kadar güzel bir şey daha görmemiş olduğunu düşündü.
    </div>

    <div>
      Sonunda ateşin yanındaki açılır kapanır masaya gittiler. Oupa yemekten önce bir duayı tekrarladı/karısı da ‘Amin.’ dedi. Sonra kova büyüklüğünde bir tencereden tabaklara yahni koydu. Katrina da taze ekmekleri getirdi.
    </div>

    <div>
      Sofraya bir sessizlik çöktü. Sean yemeğin salçasını ekmeğiyle sıyırarak, «Mevteouw Leroux, dedi. «Uzun süre bir gün böyle bir yemek yemek umuduyla yaşadım.» «Yahni bol, meneer. Bir erkeğin iştahla yemek yemesini seyretmekten zevk alırım. Oupa bir zamanlar çok iştahlıydı. Sonunda baban beni alıp götürmesini istedi. Çünkü beni görmek için evimize her gelişinde onu doyurmak çok pahalıya mal oluyordu.» Sean’un tabağını alarak doldurdu. «Sen yemek yiyebilen bir erkeğe benziyorsun.»
    </div>

    <div>
      Oupa Leroux cana yakın bir kadındı; Sean’dan hoşlandığı da belliydi. Genç adam yine Katrina’ya baktı ve birden büyük bir mutluluk duydu.
    </div>
  </div>
</body>
</html>
