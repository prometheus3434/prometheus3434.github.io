<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">12</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Heyns Kardeşlerin makineleri de aynı gemiyle gelmişti. Onun için Jock ve Duff birlikte Port Natal’a gidip yüz araba kiralayarak makineleri getirdiler. Daha sonra gelişmekte olan Johannesburg’daki Candy’nin yeni lokantasında oturup içki içerlerken Duff, «Seninle bir iddiaya girelim, Jock,» dedi. «Bizim makinelerin seninkinden önce çalışacağına bahse girerim. Kaybeden makinelerin nakil ücretini ödeyecek. Hem ayrıca açıktan da beş yüz altın koyuyorum.»
    </div>

    <div>
      «Kabul!»
    </div>

    <div>
      Sean arkadaşını dürttü. «Duff, bunu yapamayız.»
    </div>

    <div>
      Duff, «Neden yapamıyormuşuz?» diye fısıldadı.
    </div>

    <div>
      «Aldığımız krediden bin beş yüz altın kaldı.»
    </div>

    <div>
      «Hayır kalmadı.»
    </div>

    <div>
      Duff hemen cebinden borç anlaşmasını çıkardı.
    </div>

    <div>
      «Bunu oku anlarsın.»
    </div>

    <div>
      Sean belgeyi ondan alarak, «Teşekkür ederim,» diye mırıldandı. «Gidip adama borcumuzu vereyim.»
    </div>

    <div>
      «Hangi adam?»
    </div>

    <div>
      «Jock’la Port Natal’da kiraladığıntz arabaların sahibi olan adam. Ondan arabaları satın aldım.»
    </div>

    <div>
      «Şaka ediyorsun!»
    </div>

    <div>
      «Nakliyat işine başlamak senin fikrindi. Arabalar makinelerimizi boşaltır boşaltmaz Dundee’den kömür almaya gidecekler.» Duff dayanamayarak sırıttı. «Sen söylenenleri hiç unutmaz mısın? Peki oğlum, git bari. Bir yolunu bulup iddiayı kazanmaya çalışacağız artık.» Makinelerden birini Candy’e, öbürünü de Kuzey Jock Madeninin gerisindeki yeni yerlerden birine yerleştirdiler. Johannesburg’dan işsiz kalmış madencileri tuttular. Madenlerden birinin başında Sean, öbürününde Curtis vardı. Duff da ikisi arasında mekik dokuyordu. Bu arada her sefer Kuzen Jock’a uğrayıp Trevorla Jock’un ne yaptıklarına bakıyordu.
    </div>

    <div>
      Bir gün gelip, «Bizden ilerdeler,» diye endişeyle açıklıyordu. «Kazanlar yakılmış ve basınçları yükselmiş.» Ama ertesi gün gülümsüyordu. «Platformun betonunu dökerlerken yeteri kadar çimento katmamışlar. Üstüne ağırlık binince platform çöktü. Tekrar beton dökecekler.
    </div>

    <div>
      Bu da üç, dört günlerini alır.»
    </div>

    <div>
      Durumu bilen öteki madenciler de her gün meyhanelerde bahse tutuşmaktaydılar. Bir gün François, Candy Madenine gelip işlere göz attıktan sonra, «Parlak Meleklerde bahse girenler Hyens’leri tutuyorlar,» diye açıkladı.
    </div>

    <div>
      «Kardeşlerin gelecek hafta sonuna dek her şeyi bitireceğini söylüyorlar.» Duff, «Git bizim üstümüze, benim için beş yüz altın koy!» diye bağırınca Sean umutsuzlukla başını salladı. «Üzülme oğlum, kaybetmeyeceğiz.
    </div>

    <div>
      Jock Heyns kırma kıskaçlarını ters tarafa takmış. Bunu bu sabah fark ettim. Makineyi çalıştırmaya kalkınca büyük bir sürprizle karşılaşacaktır.»
    </div>

    <div>
      Duff haklıydı. Onlar makinelerini Heyns kardeşlerden on beş saat önce çalıştırmayı başardılar. Jock atına atlayarak onları görmeye geldi. «Tebrikler.» «Teşekkürler Jock. Çek defterini getirdin mi?» «Ben de bunu konuşmaya geldim. Bana biraz zaman verir misin?» Sean, «Bizim için sözün yeterlidir,» dedi.
    </div>

    <div>
      «Gel bir içki iç. Sana kömür satayım.»
    </div>

    <div>
      «Ah, evet bu sabah arabalarının geldiğini duydum. Kaçtan veriyorsun?»
    </div>

    <div>
      «Altmış kilosu on beş altın.»
    </div>

    <div>
      «Tanrım! Sen korkunç bir haydutsun. Kömürün altmış kilosunu beş şilinden daha ucuza aldığına iddiaya girebilirim.» Sean, «İnsanın makul bir kâr sağlaması gerekli,» diye itiraz etti.
    </div>

    <div>
      Sean’la Duff tepeye tırmanana kadar çok uğraşmışlardı. Fakat ondan sonra her şey kolay oldu. Para akıyordu.
    </div>

    <div>
      Candy Madeninde Ana Kayadan ayrılan Lider Kayası altın doluydu. Bir gece cıvalı altını özel kaba koyduklarında François oradaydı. Cıva kaynarken adamın gözleri yuvalarından uğradı. Altına, çıplak bir kadını seyreden bir erkek gibi baktı. «Tanrım! Bundan sonra size saygıyla beyefendi demem gerekecek galiba.» Duff,
    </div>

    <div>
      «Bu kadar zengin bir kaya daha gördün mü, François?» diye övündü.
    </div>

    <div>
      «Hayır. Allah kahretsin be adam! Çok talihlisiniz.
    </div>

    <div>
      Gözleriniz kapalı olarak tatlıdaki eriği buldunuz. Bizim maden ancak bunun yarısı kadar zengin.» Bankadaki borçları birden azalıverdi. Satıcılar onları gülümseyerek karşılıyorlardı. İki ortak, Doktor Sutherland’a da yüz yıl viski içmesini sağlayacak bir çek verdiler.
    </div>

    <div>
      Candy haklarının tamamını satın almakla kalmayıp yüzde yedi de faiz verdikleri zaman ikisini de öptü. Ondan, sonra da yeni gelişen ve kentleşmeye başlayan Johannesburg’da kendisine yeni bir otel yaptırdı Candy.’İki katlı otelin yemek salonuna büyük bir kristal avize astırttı. İkinci kattaki daireyse bordo ve altın yaldızlı eşyalarla dolduruldu.
    </div>

    <div>
      Duff’la Sean hemen bu daireyi tuttular. Ancak Kraliçe Johannesburg’a gelecek olursa onun kalması için daireyi boşaltacaklarına söz verdiler. Candy de umutla buraya Victoria Dairesi adını taktı.
    </div>

    <div>
      Candy Madeninin başına geçmesi için
    </div>

    <div>
      François’i kandırmak zor olmadı. Adam bir sandık giyim eşyasıyla dört sandık ilâcını alarak geldi. Martin Curtis de Küçük Kardeş Madeninin Müdürü oldu. Bu, Candy kadar zengin değildi ama her ay iyi bir servet veriyordu.
    </div>

    <div>
      Ağustos sonunda Sean’la Duff un alacaklıları kalmamıştı. Haklar da, makineler de onlarındı. Ayrıca yatırım yapacak paraları da vardı. Sean, «Burada kendi büromuz olmalı,» diye yakındı. «Bu işi yatak odalarından yönetemeyiz.»
    </div>

    <div>
      «Haklısın. Dükkânların bulunduğu alanın en yakınındaki köşeye kendi binamızı yapmalıyız.». Önce mütevazı dört odalı bir yer düşünmüşlerdi.
    </div>

    <div>
      Ama sonunda yerleri parke, duvarları tahta kaplamalı, yirmi odalı, iki katlı bir bina halini aldı.
    </div>

    <div>
      Sean, «Toprak fiyatları üç ayda üç katına çıktı,» dedi. «Hâlâ da yükseliyor.» «Haklısın. Almanın tam zamanıdır.
    </div>

    <div>
      Doğru dürüst düşünmeye başladın.» Sean, «Bu senin fikrindi,» diye cevap verdi.
    </div>

    <div>
      «Öyle mi?»
    </div>

    <div>
      «Kartalların uçtuğu yere çıkacağımızı söylediğini anımsamıyor musun?» Duff, «Sen bir şeyi unutmaz mısın?» diye sordu.
    </div>

    <div>
      Toprak almaya koyuldular. Portakallık adlı yerde beş bin dönüm. Hastane Tepesinde de yine beş bin dönüm satın aldılar. Nakliyat için kutlandıkları arabaları dört yüze çıkmıştı. Bunlar her gün Port Natal ve Laurenço Marques arasında gidip geliyorlardı. Tuğla ocakları da günde yirmi dört saat çalışmaktaydı. Yine de istekleri karşılayamıyordu burası.
    </div>

    <div>
      Johannesburg bir kent olmuştu. Sean bir opera binası yapmaması için Duffı güçlükle kandırabildi. Ancak buraya yerleşen maden sahipleri ve zenginlerden oluşan bir komite Opera adı verilen başka tür bir eğlence yeri yaptırdı.
    </div>

    <div>
      Buraya Kap ve Port Natal’dan orkestralar, şarkıcılar geliyordu. Operada iki tür eğlence vardı. Komite üyeleri ve zenginler için yan tarafta özel bir kapı yapılmıştı. Oradan fevkalâde lüks döşenmiş bir salona geçiliyordu. En iyi şampanyanın satın alınabildiği bu salonda Kimberley Borsasındaki fiyatları konuşuyorlardı. Salonun gerisinde de yine zevkle döşenmiş dinleme odaları bulunuyordu. Buna karşılık işçiler için kuyruk oldukları bir koridor vardı. Paralarına karşılık seçme hakları olmadığı gibi sadece beş dakikayı satın alabiliyorlardı onlar. Bir ay içinde Opera. Jack ve Whistle Madeninden daha fazla altın getirdi.
    </div>

    <div>
      Aralık ayında Johannesburg’da artık milyonerler vardı: Hradsky, Heyns Kardeşler, Karl Lochtkamper, Duff Charleywood, Sean Courteney ve daha bir düzine adam. Onlar maden, toprak, binalaft ve kentin sahipleriydi.
    </div>

    <div>
      Witwatersrand’ın zenginleri böylece soylulaşmış ve altın taç giymiş gibiydiler.
    </div>

    <div>
      Noelden bir hafta önce kentin kralı sayılan Hradsky hepsini Candy’nin özel salonlarından birinde topladı.
    </div>

    <div>
      Jock Heyns, «Bu adam kendini ne sanıyor?» diye söylendi. «Bize bir avuç yerliymişiz gibi emir veriyor.»
    </div>

    <div>
      Ötekiler de bunu kabul etmekle birlikte yine de toplantıya gittiler. Çünkü Hradsky’nin her yaptığı iş para demekti.
    </div>

    <div>
      Onlar da buna dayanamıyorlardı. Puro dumanı içinde kalmış salona en son giren Duff'la Sean oldu. Herkes umutla bekliyordu. Hradsky deri koltuklardan birine çökmüş, Max da sessiz sedasız onun yanında oturuyordu.
    </div>

    <div>
      Duff’u görünce milyonerin gözlerinde hafif bir pırıltı belirdi. Fakat yüzünün ifadesi değişmemişti. İki arkadaş oturunca Max kalktı. «Beyler, Mr.Hradsky sizi buraya bir öneride bulunmak için çağırdı. Sizin durumunuzdaki kimselerin zaman zaman yeni yatırımlar yapabilmek için sermayeye ihtiyacı olmaktadır. Bu arada elinde paraları olanlar da bunları kullanacak yer aramaktadırlar.» Max hafifçe öksürüp hüzünlü gözleriyle adamları süzdü. «Şimdiye dek karşılıklı ihtiyaçlarımızı konuşabileceğimiz bir toplantı yerimiz olmadı. Bize en yakın olan Kimberley Borsasıdır. Fakat bu da Johannesburg’dan işimize yaramayacak kadar uzakta kalıyor. Mr, Hradsky sizi kendi borsamızı kurmak ve eğer bu fikri kabul ederseniz bir başkanla yönetim kurulu seçmek için çağırdı.» Max oturunca adamlar, ‘Bu iş benim için yararlı olur mu?’ diye düşünmeye başladılar. Sonunda hepsinin de aklı bu işe yattı. Karar verildiğinde gece yarısı olmuştu. Max yine ayağa kalktı. «Beyler, Mr.Hradsky yeni borsanın kuruluşu şerefine kendisiyle birlikte birer kadeh şampanya içmenizi istiyor.» Duff atıldı. «Buna inanamam işte. O son kez 1860’da içkilerin parasını verdiydi. Çabuk, fikrini değiştirmeden biriniz bir garson bulun.» Hradsky duyduğu nefreti gizlemek için göz kapaklarını indirdi.
    </div>
  </div>
</body>
</html>
