<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">12</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Arabaları sabah erkenden karşıya geçirmeye başladılar. O iş arasında Katrina’yla konuşmasına imkân yoktu.
    </div>

    <div>
      Sean öğleye kadar ırmağın yatağında durup sıcaktan kan ter içinde kaldı. Gömleğini çıkarmıştı ve atıyla Katrina’nın arabasının yanında ilerlerken kız ona bir baktı. Çıplak göğsünü görünce yüzü kıpkırmızı kesildi. Bir daha da erkekten tarafa dönmedi.
    </div>

    <div>
      Sean artık rahatlamıştı. Yıkanıp üstünü değiştirdi. Uzun öğleden sonrayı Katrina’nın yanında geçireceğini umuyordu. Ama onu Oupa karşıladı. «Teşekkür ederim ayıcığım. Kızlar sana yolda yemen için soğuk et hazırladılar. Bir şişe de kahve verdiler.» Sean’un ağzı açık kaldı. O tanrının belası fildişini unutmuştu. Oupa ve Paulus isterlerse fildişini aralarında bölüşebilirlerdi.
    </div>

    <div>
      «Bizim için artık üzülmeyin, meneer. Bir erkeğin neler düşündüğünü bilirim. İş varken her şey İkinci planda kaldı.» Katrina yemek paketiyle kahve şişesini onun eline tutuşturdu. Sean onun bir işaretini bekledi. Böyle bir şev olsaydı Oupa’ya bile kafa tutacaktı.
    </div>

    <div>
      Kız sadece, «Çok fazla çalışmayın,» diye fısıldadı. Sean’un işten kaçabileceği aklına bile gelmemişti. O zaman böyle bir şeyi teklif etmediğine memnun oldu.
    </div>

    <div>
      Oupa onu kuşkuyla karşıladı. «Çok geç geldin. Hisseni kaybetmek istemiyorsan hemen çalışmaya başla.»
    </div>

    <div>
      Fillerin dişlerini çıkarmak ince bir işti. Balta biraz kayacak olursa fildişinde iz kalır ve bu değerinin yarıya düşmesine neden olurdu. Sıcakta çalışmaya koyuldular. Leşler çürümeye başlamış, karınları iyice şişmişti.
    </div>

    <div>
      Üstlerinden terler akarken kolları dirseklere kadar kan içinde kalmıştı. Sean kendi hissesinin bin iki yüz altını bulduğunu saptadı. Bu, Borsa’da iyi bir güne eşitti.
    </div>

    <div>
      Kampa dönmek için yola çıktıklarında da neşesi yerindeydi. Fakat gün uzayıp ağır yüklü arabalarla uğraşırken keyfi kaçtı. Sean’un kampına hava karardıktan bir saat sonra varabildiler. Onun hissesini arabalardan boşaltıp ırmak boyunca gittiler ve köprüden güney kıyısına geçtiler. Jan Paulus, Sean’a seslendi. «Annem yemek hazırlamıştır. Yıkanıp temizlenince gel bizimle yemek ye.» Sean akşam yemeğini Leroux’larla yedi ama Katrina’yla yalnız kalamadı. Kuşkularının gerçek olduğunu anlayan Oupa onu engelledi. ‘Yaşlı adam yemekten hemen sonra elindeki kozu kullanarak Katrina’ya gidip yatmasını söyledi. Kız yalvarır gibi Sean’a baktıysa da onun yapabileceği bir şey yoktu.
    </div>

    <div>
      Kız yatmaya gidince Sean da kendi kampına döndü. Yorgunluktan bitkin haldeydi. Soyunamadan yatağına serilip kaldı. Yağmurlar gece yarısı korkunç bir gökgürültüsüyle başladı. Hemen arabadan/sarkarak, «Mbejane,» diye seslendi. «Hayvanları iç tarafa geçir. Arabaların brandalarının sıkı takılıp takılmadıklarına da bak.»
    </div>

    <div>
      «Hepsini yaptım, Nkosi. Öküzlerin kaçmaması için arabaları da birbirine bağladım... ve..» Rüzgâr onun sesini alıp götürdü.
    </div>

    <div>
      Sean sabah sandıktan muşambasını çıkarıp giydi. Öküzler arabaların oluşturduğu dairenin içinde dizlerine kadar çamurlara batmışlardı. Kahvaltı için ateş yakmak imkânsızdı. Yağmur hâlâ yağıyordu ve çıkardığı ses inanılmayacak kadar fazlaydı. Sean durup dinleyince birden durumu anladı. Duyduğu ses taşan Limpopo Irmağıydı. Çamurlarda kayarak koşup ırmağın kıyısında durdu. Deli gibi akan suya baktı. Sonra başını kaldırarak karşı kıyıyı gözleriyle araştırdı. Leroux’ların arabaları yoktu.
    </div>

    <div>
      Üzüntüyle, «Katrina,» dedi. «Katrina.» Bu kayıp yüzünden duyduğu acı birden öfkelenmesine yol açtı. Bunun kolaylıkla bastırılacak bir ihtiras olmadığını anlıyordu. Gerçek bir iç sızlamasıydı bu,. Kalbi, vücudu sızlıyordu.
    </div>

    <div>
      Kızın gitmesine izin veremezdi. Arabasına koşup sırtındakileri çıkardı.
    </div>

    <div>
      «Onunla evleneceğim,» dedi. Sonra bu sözlerine şaştı. Çırılçıplak durarak hayretle çevresine bakındı. Sonra, «Onunla evleneceğim,» diye tekrarladı.
    </div>

    <div>
      Sandıktan bir şort alıp giydi. «Onunla evleneceğim!» Bu cesaretine güldü. «Evlenmezsem kahrolayım!»
    </div>

    <div>
      Kemerini taktıktan sonra bir çift botu kemere bağladı. Dışarıya fırlayıp çamurda durdu. Sırtına vuran yağmurda önce hafifçe titredi. Sonra Mbejane’nin bir arabadan çıktığını görerek hızla koştu.
    </div>

    <div>
      «Nkosi, Nkosi ne yapıyorsun?» Sean kendisini kovalayan Mbejane’den kurtulmak için daha hızla koştu.
    </div>

    <div>
      Zulu bağırıyordu. «Bu delilik... Önce bir konuşalım. Ne olur Nkosi, lütfen... »
    </div>

    <div>
      Sean çamurlu suya dalarak kıyıdan ayrıldı. Mbejane de onun peşinden atladı. Ama çamurlara bulanan adam pek kaygan hale gelmişti. Onün için de Mbejane onu yakaladıysa da tutamadı. Sean kendini kurtararak alttaki akıntıya kapılmamak için sırtüstü yüzmeye başladı. Sular onu götürüyordu. Bir dalga çamurlu suların ağzına dolmasına neden oldu. Sean iki büklüm olarak öksürdü. Aynı anda sular onu ayaklarından yakalayarak aşağıya çekti. Sonra onu bıraktı ırmak. Ancak bir soluk alabildi Sean ve yine sular onu dibe sürükledi. Çırpınarak suyun yüzüne çıktı. Sonra bir çağlayandan aşağıya düştü. Göğsündeki sızıdan boğulmak üzere olduğunu anlıyordu.
    </div>

    <div>
      Kayaların arasından akan sulara kapılmıştı. Artık bir şeyin önemi yoktu. Çok yorgundu. Şiddetle göğsü çizilince farkına varmadan korunmak için elini uzatarak bir dalı yakaladı. Başını sudan çıkardı. Derin bir soluk aldı.
    </div>

    <div>
      Sıkıca dala yapışmıştı. Sağdı ve yaşamak istiyordu.
    </div>

    <div>
      Bu kalın dala tutunup ayaklarıyla tekme atarak akıntının yanına kaçtı.
    </div>

    <div>
      Bir süre sonra da sular onu bir ağacın altına getirdiler. Sean uzanıp ağacın dal arına tutunarak kendini koyu çamurlu sudan çıkardı. Ağzından burnundan sular akıyordu. Botlarını kaybetmişti. Su ne denli hızla akıyordu ve orada ne kadar kalmıştı? Herhalde arabalardan on beş mil kadar aşağıdaydı. Yağmur yağıyordu hâlâ.
    </div>

    <div>
      Titreyerek dönüp yukarıya doğru yürümeye başladı Arabalara ancak üç saatte varabildi. Mbejane ve diğerleri bunu görünce sevinçle el salladılar ama Sean ırmağın gürültüsünden batırılanları duyamadı. Üşüyor, ayakları acıyordu. Leroux’ların arabalarının bıraktığı izler yağmurda kayboluyordu. Sean bu izlere bakarak ilerlerken yağmur perdesinin arkasında bir branda bezini seçti ve o anda ayaklarının acısını unuttu. Jan Paulus, «Aman Tanrım!» diye bağırdı.
    </div>

    <div>
      «Irmağı nasıl geçtin?»
    </div>

    <div>
      Sean güldü. «Uçtum. Başka türlü nasıl geçebilirdim? Katrina nerede?»
    </div>

    <div>
      Jan Paulus da eğerinde geriye giderek bir kahkaha attı. «Demek durum böyle. Yani bu yolu sırf benimle vedalaşmak için aşmadın.» Sean kızardı. «Pekâlâ, neşeli dostum. Bugün yeteri kadar eğlendin... O nerede?»
    </div>

    <div>
      Oupa dörtnala onlara doğru geldi. Yaşlı adam ilk sorusunu elli metre uzaktan ve beşincisini de onların yanına erişince sordu. Sean tecrübeleri sayesinde onlara cevap vermeye çalışmanın bir yararı olmadığını biliyordu. İki Leroux’ un arkasından gelen kızı fark etmişti. Öndeki arabadan çıkmış koşuyordu. Bonesi geriye kaymış, saçları her adımda dalgalanıyordu. Çamurlanmaması için eteğini toplamıştı. Yanakları kızarmış, gözleri daha da koyu bir yeşil olmuştu. Sean, Oupa’nın atının yanından geçerek kızı karşılamaya koştu.
    </div>

    <div>
      Sonra ikisi de sıkılarak durdular. Erkek, «Katrina benimle evlenir misin?» diye sordu. Genç kız sarardı. Sean’a hayretle baktıktan sonra arkasını döndü. Ağlıyordu. Erkek o anda içinde korkunç bir boşluk duydu.
    </div>

    <div>
      Oupa öfkeyle haykırdı. «Hayır. Seninle evlenmeyecek. Buradan git. Onu ağlattın. O daha bir bebek. Buradan git.» Atıyla ikisinin arasına girdi.
    </div>

    <div>
      Oupa da konuşmaya katılmak için soluk soluğa geldi. «Kapa çeneni. Herkesin işine karışma. Hem bu konuda ne biliyorsun? Kızın ağlaması onu istemediği anlamına gelmez.» Katrina, «Benim gitmeme izin vereceğini sandım,» diye hıçkırdı. «Bana aldırmadığını düşündüm.»
    </div>

    <div>
      Sean, Oupa’nın atının yanından geçmek istedi. Fakat yaşlı adam atını sürerek ona engel oldu. «Kızı rahat bırak. Onu ağlattın. Kızım ağlıyor.»
    </div>

    <div>
      Katrina gerçekten ağlıyor, bir yandan da Oupa’nın atının yanından geçmeye çalışıyordu. Jan Paulus, «Vat haor!» diye haykırdı. «Kızı al. Haydi, git kızı al, be adam!» Oupa atın dizginlerini tutarak çekti. Çok güçlü bir kadındı. Sean’la Katrina birbirilerine çarpıp sarılarak kaldılar.
    </div>

    <div>
      Jan Paulus bağırdı. «Tamam, oğlum. Atından atlayarak Sean’un sırtına vurmaya başladı. Kendisini koruyamayan Sean her darbeyle öne doğru sallanıyordu.
    </div>

    <div>
      Oupa çok sonra somurtarak, «Çeyiz olarak iki araba alabilir,» diye söylendi.
    </div>

    <div>
      Katrina atıldı. «Üç!»
    </div>

    <div>
      Oupa ilave etti. «Dört!»
    </div>

    <div>
      «Pekâlâ, dört. Ellerini o adamdan çek. Senin utanman yok mu?» Katrina telaşla Sean’un beline doladığı kollarını açtı. Sean, Paulus’dan ödünç elbise alarak giymişti. Ateşin yanında duruyorlardı. Yağmur dinmiş, fakat bulutlar yüzünden hava erken kararmıştı.
    </div>

    <div>
      Oupa kocasına. «Dört de at vereceksin,» dedi.
    </div>

    <div>
      «Dilenmemi mi istiyorsun, kadın?» Oupa tekrarladı. «Dört at.» «Peki, peki... dört at.» Oupa kızına bakarken gözleri üzgündü. «O daha bir bebek. Henüz on beşinde.» Oupa, «On altı,» dedi.
    </div>

    <div>
      Katrina mırıldandı. «On yedime yaklaştım.
    </div>

    <div>
      Hem söz verdin baba. Artık sözünden dönemezsin.»
    </div>

    <div>
      Oupa içini çekti, Sean’a bakarken birden kaşları çatıldı. «Paulus, İncil’i al arabamdan. Bu koca maymun kitaba el basıp yemin edecek.» Jan Paulus, İncil’i arabanın arkasındaki tahtanın üstüne koydu. Oupa, Sean’a, «Buraya gel,» diye emretti. «Elini kitabın üstüne daya. Bana bakma. Yukarıya bak be adam, yukarıya bak.
    </div>

    <div>
      Şimdi sözlerimi tekrarla, ‘Bu kadına iyi davranacağıma Tanrı üzerine yemin ederim... Acele etme. Ağır ağır söyle... ‘Bir rahip bulup bizi evlendirene kadar ona bakacağım. Bu sözü tutmazsam Tanrı beni yıldırımıyla çarpsın, yılanlarına ısırtsın, sonsuz cehennem ateşinde yaksın...’»
    </div>

    <div>
      Oupa türlü fenalığı saydıktan sonra memnun memnun öksürdü. Din kitabını kolunun altına sıkıştırdı. «Tanrı bütün bunları sana yapacak fırsatı bulamayacaktır. Çünkü Ondan önce ben icabına bakacağım.» Sean o gece Jan Paulus’un arabasında kaldı. Uyuyacak halde değildi. Sabah yine yağmur yağıyordu ve vedalaşma üzücüydü. Henrietta ağlarken Jan Paulus gülüyordu. Oupa hem ağladı, hem güldü.
    </div>

    <div>
      Oupa da kızını öptü. «Annen gibi bir kadın ol,» dedikten sonra Sean’a bakarak kaşlarını çattı.
    </div>

    <div>
      Sean’la Katrina yan yana durarak yağmur ve ağaçların gerisinde kaybolan arabaları seyrettiler. Sean kızın elini tutarken onun üzüntüsünün farkındaydı. Son araba da gözden kaybolunca yalnız kaldılar. Katrina titreyerek yanında duran adama göz attı. Çok iri yarı ve tam anlamıyla bir erkekti. Ama bir yabancıydı. Birden korkuya kapıldı. Gülen annesinin sesini duymayı, arabanın önünde giden babasıyla ağabeysinin yanında olmayı istiyordu.
    </div>

    <div>
      «Oh, lütfen... istediğim...» Sean’un kolundan çıktı ama sözlerini tamamlayamadı. Çünkü onun ağzını görmüştü.
    </div>

    <div>
      Dolgun dudaklar bir gülüşle bükülüyordu. Sonra Sean’un gözlerini gördü, korkusu geçti. Bu gözler ona baktığı sürece hiç korkmayacaktı. Ölene dek korkmayacaktı ve bu da çok uzaktaydı henüz. Onun aşkı sayesinde güvende yaşayacaktı. Bu güçlü duygu kızın içini ısıttı birden.
    </div>
  </div>
</body>
</html>
