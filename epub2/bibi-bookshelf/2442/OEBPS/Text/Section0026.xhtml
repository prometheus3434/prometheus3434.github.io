<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">26</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean elli metre kadar uzaklaşıp yerleri inceledikten sonra ağır ağır dönen Mbejane’ye bakarken köpeği Tinker’i anımsadı. Tinker de av peşine düştüğü zaman böyle olurdu. Güneş doğmuştu. Sean deri ceketini çıkararak arkasındaki sarılı battaniyenin içine soktu. Zulu durarak yerdeki inek pisliğine baktı. Steff Erasmus, ‘Hierdie Kaffir varstaan wat hy doen.,» diyerek durumdan memnun olduğunu açıkladı. Ama öteki atlılar ses çıkarmadılar.
    </div>

    <div>
      Mbejane haklıydı. Engebeli topraklara gelmişlerdi. Hem bu tepeler Natal’daki gibi düzgün ve az eğimli de değildi. Aralarında uçurumlar bulunan dorukları kayalık tepelerdi bunlar. Her tarafta da boyları yüksek çalılıklar ve dikenler vardı. Sert otlar da çok yüksekti.
    </div>

    <div>
      Frikkie Van Essen, «Bir içki içerdim doğrusu,» diyerek elinin tersiyle ağzını sildi. Steff, «Kaç tane?» diye sorunca iri yarı Zulu yaklaşıp onun atının yanında durdu.
    </div>

    <div>
      «Elli... Daha fazla yok.»
    </div>

    <div>
      «Ne zaman?»
    </div>

    <div>
      «Dün. Günün sıcağı hafifleyince ağır ağır vadiye inmişler. Burada otlamışlar. Atla gidilirse aramızda ancak yarım saatlik bir mesafe var.» Stef başını sal adı. Sadece elli hayvan. Daha fazla da olabilirdi. «Peki yanlarında kaç kişi var?» Mbejane aşağı gören bir tavırla dilini şaklattı. «İki çocuk.» Mızrağıyla yerdeki çocuk ayak izlerini işaret etti. «Onlar erkek olmamış.» Steff, «İyi,» diye karşılık verdi. «Onları izleyelim.»
    </div>

    <div>
      Bester Klein hemen atıldı. «Bir şey bulursak hemen dönüp haber vermemizi söylediler.
    </div>

    <div>
      Kendi başımıza bir işe kalkışmamalıyız.»
    </div>

    <div>
      Steff eğerinin üstünde döndü. Soğuk bir sesle, «İki çocuktan mı korkuyorsun?» diye sordu. Klein’in yüzü daha da kızardı. «Bir şeyden korkmuyorum.
    </div>

    <div>
      Ama bize öyle söylendi. Sen sığır gördün mü deliye dönersin. Hepiniz de öyle.
    </div>

    <div>
      Tıpkı bazı adamların içkiye düşkün olması gibi siz de sığırlar için çıldırıyorsunuz.» Klein demiryolu işçilerinin başıydı.
    </div>

    <div>
      Steff ona arkasını döndü. «Haydi, gidelim.» On dakika kadar yol aldıktan sonra, Steff hafif sesle yerlilere bir şey söyledi ve adamlar:. durdular. Hepsi de dikkatle çevreyi dinliyorlardı. Steff sonunda mırıldandı. «Bir şey yok.
    </div>

    <div>
      Ne kadar yaklaştık?» Mbejane, «Çok yakınız,» diye cevap verdi.«Onları buradan duymamız gerekirdi.»
    </div>

    <div>
      Adamın kasları çok gelişmiş heykel gibi vücudu terden pırıl pırıldı. Duruşundaki gurur da onu öteki yerlilerden ayırıyordu. Güçlükle zaptedebildiği bir heyecanı olduğu da belliydi.
    </div>

    <div>
      Steff işaret etti. «Tamam, onları izleyelim.» Mbejane deri kalkanını omzuna yerleştirip yine önden yürüdü.
    </div>

    <div>
      Bir süre sonra ileride bir yerde bir öküzün hafif sesle bağırdığını duydular.
    </div>

    <div>
      «Tamam!»
    </div>

    <div>
      «Onları bulduk!»
    </div>

    <div>
      «Haydi, gidelim!»
    </div>

    <div>
      Steff, «Durun!» diye emretti. «Sean, benim, dürbünü al ve şu ağaca tırman. Bana gördüklerini haber ver.»; Sean dürbünü boynuna asarak ağaca tırmandı ve kalın bir dala oturdu. Bakar bakmaz da bağırdı. «Tam ilerimizdeler!»
    </div>

    <div>
      «Kaç hayvan?»
    </div>

    <div>
      «Küçük bir sürü., Yanlarında iki çoban çocuk var. Bataklığa benzeyen bir açıklıkta sığırlar. »
    </div>

    <div>
      «Yanlarında başka Zulu olup olmadığına bak.» Sean konuşmaya kalkınca da bağırdı.
    </div>

    <div>
      Steff. «Dürbünü kullan! Allah kahretsin! Orada Zulu varsa gizleniyordur.»
    </div>

    <div>
      Sean dürbünle etrafı iyice taradıysa da iki çocuktan başka Zulu göremedi. «Sadece iki çoban.»
    </div>

    <div>
      «Öyleyse aşağıya in.»
    </div>

    <div>
      Keşif kolu ortaya çıkar çıkmaz, iki çoban çocuk koşarak bataklığın öbür tarafındaki ağaçların arasına girip kayboldular.
    </div>

    <div>
      Steff güldü. «Bırakın gitsinler. Zavallı çocukların zaten yeteri kadar dertleri var.» Uzun Otların arasına sürdü atını. «Sean... Sen ve Frikkie soldan dolaşın...» Sözlerini tamamlayamadan etraflarındaki otların arasında birden Zulular belirdi. Savaş kılığındaki Zuluların sayısı yüzden fazlaydı.
    </div>

    <div>
      Steff haykırdı. «Pusuya düşürüldük! Sayıları fazla. Savaşmaya kalkmayın! Kaçmaya bakın!» O sırada Zulular onu attan çektiler. Çamurlara giren atlar ürkmüştü. Klein’in tüfeğinin sesi savaşçıların zafer naraları arasında âdeta kayboldu. Mbejane yetişip Sean’un atının gemini yakaladığı gibi hayvanın başını çevirdi. «Dörtnala git, Nkosi. Çabuk ol. Bekleme.»
    </div>

    <div>
      Boynuna bir mızrak saplanmış, ağzından oluk gibi kan akan Klein sırt üstü devrilip öldü.
    </div>

    <div>
      Sean şaşılacak kadar sakindi. Yandan gelen bir Zulu’nun yüzüne namluyu dayayıp tetiği çekti . Zulunun başı uçtu. Sean kovanı çıkarıp tüfeğe tekrar mermi sürdü.
    </div>

    <div>
      Mbejane haykırdı. «Git, Nkosi.» Sonra kalkanını kaldırarak saldıran savaşçılardan ikisini çamurlara devirdi.
    </div>

    <div>
      Mızrağı inip kalktı, inip kalktı. Mbejane, «Ngi dhla» diye gürledi. Bu, karnımı doyurdum anlamına geliyordu.
    </div>

    <div>
      Savaş çılgınlığına tutulmuştu. Cesetlerin üstünden atlayarak saldırdı. Karşısında biri belirince de Mbejane, kalkanını onun kalkanının altına takarak çekti. Böylece adamın sol yanı mızrağına açılmış oldu. Mbejane yine,
    </div>

    <div>
      «Ngi dhla» diye haykırdı. Saldıranların arasında bir yol açmıştı Mbejane. Sean onu izledi çünkü atının ayakları çamurda kayıyordu. Bir Zulu dizginlerini tutmaya kalınca Sean namluyu onun göğsüne dayayıp tetiği çekti. Zulu feryat etti.
    </div>

    <div>
      Sean, «Mbejane!» diye bağırdı. «Üzengimi tut!» Frikkie Van Essen’in işi bitmişti. Atı yerdeydi ve Zulular ellerinde kırmızı mızraklarla etrafını sarmışlardı.
    </div>

    <div>
      Sean atından eğilerek Mbejane’nin beline kolunu sardı ve onu çamurdan çekip çıkardı. Neyse atın ayaklarının altındaki topraklar sertleşmeye başlamıştı ve daha hızlı gidiyorlardı. Başka bir Zulu elinde mızrağıyla karşılarına çıktı.
    </div>

    <div>
      Sean, bir kolunda kurtulmak için tepinen Mbejane, öbür elinde boş tüfekle acizdi. Çaresiz atı savaşçının üstüne sürdü. Zulu yana kaçıp tekrar saldırdı. Sean mızrağın önce baldırını kestiğini, sonra atının göğsüne saplandığını anladı. At sarsıldı. Ama artık bataklıktan çıkıp ağaçların arasına girmişlerdi.
    </div>

    <div>
      Sean’un atı yere kapaklanana dek onları; bir mil kadar götürdü. Mızrak çok derine batmıştı. At devrilirken Sean ayaklarını üzengilerden kurtarıp atlamayı başardı. Mbejane’yle soluk soluğa durup atın ölüsüne baktılar.
    </div>

    <div>
      Zulu telâşla, «Bu çizmelerle koşabilir misin? » diye sordu.
    </div>

    <div>
      «Evet, derisi ince.»
    </div>

    <div>
      «Ama at pantolonu bacaklarına engel olacak.» Mbejane eğilip mızrağıyla Sean’un pantolonunu kesti. Böylece genç adamın bacakları diz üstünden çizmelere kadar açıkta kaldı. Durup çevreyi dinlediler ama peşlerinden gelen; yoktu.
    </div>

    <div>
      «Silâhını bırak. Çok ağır. Fişekliğinle şapkanı da bırak.» Sean, «Tüfeğimi almalıyım,» diye itiraz etti. Mbejane sabırsızlandı. «Öyleyse al ve öl.. Onu taşırsan seni öğle olmadan yakalarlar.» Sean bir an durakladıktan sonra silâhı namlusundan tutup en yakındaki ağacın gövdesine vurdu. Dipçik paralanıp dağıldı.
    </div>

    <div>
      Mbejane, «Artık gitmeliyiz.» dedi.
    </div>

    <div>
      Sean ölen atına bir baktı. Deri ceketini battaniyesinin üstüne bağlamıştı. ‘Anna’nın bu kadar uğraşması boşa gitti,’ diye düşündü. Sonra Mbejane’nin peşinden koşmaya başladı.
    </div>

    <div>
      İlk saat çok kötü geçti. Sean, Zulu kadar hızlı koşmakta zorluk çekiyordu. Vücudunu kasarak koştuğu için kısa süre sonra iki yanına hançer gibi ağrılar saplandı. Mbejane onun acısını anlayarak durdu ve birkaç dakika dinlendiler. Sonra Zulu ona vücudunu kasmadan nasıl koşacağını gösterdi. Böylece Sean da rahat rahat koşmaya başladı. Bir saat sonra Sean soluk soluğa kaldığını hissetti. Güçlükle, «Orduya erişmemiz için ne kadar koşmamız gerekiyor?» diye sordu.
    </div>

    <div>
      «Belki iki gün... Konuşma.»
    </div>

    <div>
      Koşarlarken topraklar da değişmeye başlamıştı. Artık tepeler öyle dik ve kayalık değildi. Ağaçlar seyreldi ve otluğa çıktılar. «Bizi kovalamıyorlar sanırım.» Sean yarım saatten beri ilk defa konuşuyordu.
    </div>

    <div>
      «Belki.» Mbejane kayıtsızdı. «Bunu söylemek için vakit çok erken.» Ayaklarını kurumuş, sert topraklara aynı anda vurarak yan yana koşuyorlardı. Sean, «Tanrım çok susadım,» dedi. «Su yok. Fakat bundan sonraki tepede biraz durup dinlenebiliriz.» Tepede oturup geriye baktılar. Sean’un gömleği terden sırılsıklamdı. Derin derin fakat rahat soluk alıyordu. «Bizi izlemiyorlar. Belki biraz ağırlaşabiliriz.» Mbejane cevap vermedi. O da çok terliyordu ama hareketlerinden ve başının dimdik durmasından henüz yorulmadığı anlaşılıyordu.
    </div>

    <div>
      Kalkanını omzunda taşıyordu. Öbür elindeki mızrak kuruyan kanlar yüzünden siyahımsı bir renk almıştı. Geldikleri yöne beş dakika kadar baktıktan sonra hiddetle homurdandı. Mızrağıyla o yanı işaret etti. «İşte oradalar! Ağaçların yakınında. Onları görebiliyor musun?»
    </div>

    <div>
      «Allah kahretsin!» Sean dört mil geride ağaçların seyreldiği yerde kurşun kalemle çizilmiş çizgiyi andıran sırayı gördü. Adamlar hareket halindeydi. «Kaç kişiler dersin?» Mbejane, «Elli kadar var,» dedi. «Çok fazla. »
    </div>

    <div>
      «Keşke tüfeğimi getirseydim.»
    </div>

    <div>
      «Öyle yapsaydın onların şimdi daha yakınında olurduk. Bir tüfek elli kişiye karşı...» Mbejane sözünü tamamlamadı.
    </div>

    <div>
      «Öyleyse gidelim.»
    </div>

    <div>
      «Biraz daha dinlenmeliyiz. Gece çökmeden son dinlenmemiz bu.» Solukları düzgünleşmişti. Sean kendisini inceledi. Bacakları biraz ağrıyordu. Fakat gerçekten yorulmasına daha saatler vardı. Güçlükle tükürdü. Su istiyordu ama bunun ölümle sonuçlanacak bir çılgınlık olacağını da biliyordu. Zulu. «Ah!» diye mırıldandı. «Bizi gördüler. Onun için de kovalayıcıları yolluyorlar.» Uzaktaki Zuluların arasından üç nokta ayrılmış ilerliyordu.
    </div>

    <div>
      «Ne demek istiyorsun?»
    </div>

    <div>
      «En iyi koşucularını önden yolluyorlar. Böylece bizi bitkin hale gelene kadar koşturacaklar. Bu arada öndekiler de yorulacak ama biz arkadan gelenlerin eline düşeceğiz.» Sean, «Aman Tanrım!» derken gerçekten telâşlanmıştı. «Peki ne yapacağız.» Mbejane, «Her numaraya karşılık bir numara vardır,» diye cevap verdi.
    </div>

    <div>
      «Artık yeteri kadar dinlendik. Haydi, gidelim.» Sean can havliyle kendisini tepeden aşağıya bırakıverdi.
    </div>

    <div>
      Ama Zulu onu yakalayıp çekti. «İstedikleri bu. Eskisi gibi koş.» Yine bacaklarını iyice açarak tempoyla koşmaya başladılar. Sean ilk tepeye çıkınca, «Daha yaklaştılar,» dedi. Üç nokta diğerlerinin çok önündeydi artık.
    </div>

    <div>
      «Evet.» Mbejane’nin sesi ifadesizdi. Yine tepeden inerek aynı tempoyla koşmaya devam ettiler.
    </div>

    <div>
      Vadinin dibinde bir akar su vardı. Tertemiz su beyaz kumların üstünden akıyordu. Sean suya özlemle baktıktan sonra üstünden atlayarak önündeki tepenin yamacına tırmanmaya başladı. Tam doruğa erişecekleri sırada arkadan hafif bir bağırma duydular. Mbejane’yle dönüp baktılar. Biraz önce indikleri yarım mil gerideki tepedeydi üç Zulu koşucu. Sean öyle bakarken başlarındaki tüyler sallanan, kaplan kuyruğundan etekleri havalanan savaşçılar onlara doğru geldiler., Kalkanlarını atmışlardı ama üçünün de mızrakları vardı.
    </div>

    <div>
      Mbejane memnunlukla, «Bacaklarına bak!» diye atıldı. Sean o zaman yerlilerin yorgunluktan âdeta sendeleyerek koştuklarını fark etti. Mbejane güldü. «Çok hızlı koşmaları gerektiği için işleri bitik. Şimdi onlara ne kadar korktuğumuzu göstermeli ve rüzgâr gibi koşmalıyız. »
    </div>

    <div>
      Doruğa sadece yirmi adım kalmıştı. Paniğe kapılmış gibi hızla koşarak doruğu açtılar. Gözden kaybolunca Zulu, Sean’u kolundan tutup fısıldadı. «Yere yat.» Otların arasına dalıp karın üstü sürünerek biraz hareketsiz kaldılar.
    </div>

    <div>
      Mbejane bacaklarını altına alıp mızrağını öne doğru çevirdi. Dudaklarında bir gülüş belirmişti. Sean da otların arasını arayarak tam sağ eline uygun boyda bir taş buldu.
    </div>

    <div>
      Zuluların geldiğini duydular. Adamların nasırdan boynuzlaşmış gibi olan çıplak ayakları tepede sert sesler çıkarıyordu. Sonra ıslığı andıran sert solukları da duydular. Adamlar doruktan hızla inince Sean ve Mbejane’nin olduğu yere geldiler. Sean ve Zulu onları karşılamak için ayağa kalktı. Zuluların yorgunluktan grimsi renk almış yüzlerinde büyük bir hayret belirdi. Adamlar avlarının yarım mil uzakta olduğunu sanmışlardı. Mbejane onlardan birini mızrağıyla öldürdü. Yerli bu darbeden kaçınmak için kollarını bile kaldıramadı. Mızrağın ucu sırtından çıktı.
    </div>

    <div>
      Sean da taşı, ikinci yerlinin yüzüne attı. Yere düşen olgun bir bal kabağı gibi bir ses çıktı. Zulunun elinden mızrağı fırladı. Üçüncü adam dönüp kaçacak oldu. Ama Mbejane onun sırtına atladı. Çekip yere yatırdı ve çenesini geriye iterek gırtlağını kesti.
    </div>

    <div>
      Sean öldürdüğü adama bakıp, «Bugün üç kişiyi öldürdüm,’ diye düşündü. »Hem çok kolaydı.’ Mbejane ona döndü. «Artık bizi hava kararmadan yakalayamazlar.» Sean, «Sadece bir gece maymunu karanlıklarda görebilir,» dedi. Bu şakayı anımsayan Zulu güldü ve o anda yüzü birden gençleşti. Gece tam zamanında gelerek onları kurtardı. Sean bütün gün koşmuştu ve vücudu artık isyan ediyordu. Hırıltılı hırıltılı soluk alıyordu.
    </div>

    <div>
      Vücudunda terleyecek su da kalmamıştı. Mbeljane onun yanında, «Biraz daha, biraz daha,» diye gayret veriyordu.
    </div>

    <div>
      Takipçiler yayılmışlardı. Hızlı koşanlar onlardan en fazla bir mil gerideydiler. Ötekiler arkada kalmıştı.
    </div>

    <div>
      Mbejane, «Güneş gidiyor,» diye mırıldandı. «Artık
    </div>

    <div>
      dinlenebileceksin.» Sean’un omzuna dokundu. Nedense Sean bundan büyük güç kazandı ve eskisi kadar sendelemeden daha iyi koşmaya başladı. Bir bayırdan inerlerken, kıpkırmızı, kocaman güneş de birden battı. Topraklar gölgelere gömüldü.
    </div>

    <div>
      Mbejane, «Çok az kaldı,» derken Sean bileğini burkarak yere devrildi. Toprak göğsünü ve yanağını bereledi.
    </div>

    <div>
      Zulu bağırdı. «Kalk!» Sesi umutsuzdu. Sean acıyla kusarak biraz safra çıkardı.
    </div>

    <div>
      «Kalk.» Zulu onu tutarak diz üstü kaldırdı. «Kalk ya da burada öl.» Sean’un saçlarını tutarak hiç acımadan büküp çekti. Gözleri acıdan yaşaran genç adam, küfrederek Zuluya vurmaya kalktı.
    </div>

    <div>
      Mbejane, «Kalk,» diye tehdit edince Sean. çaresiz doğruldu. «Koş.» Zulu itince Sean farkına varmadan koşmaya başladı. Mbejane bir kere daha arkaya baktı. En yakındaki Zulu onlara sokulmak üzereydi ama gölgeler etrafı kaplamıştı. Koşmaya devam ettiler. Sean düşecek gibi olunca Mbejane ona yardım ediyordu.
    </div>

    <div>
      Sonra Afrika’ya özgü şekilde hava birden simsiyah oldu. Mbejane hâlâ endişeyle çevresine bakıyordu. Sean ise bir şey görmeden yalpalayarak onun yanında koşmaktaydı.
    </div>

    <div>
      Zulu yüksek sesle, «Şimdi deneyeceğiz,» dedi. Sean’u tutup çevirdi. Artık kendilerini kovalayanlara doğru gidiyorlardı. Fakat izleyecekleri yol onları savaşçıların biraz açığından geçirecekti ve o karanlıkta görülmeyeceklerdi. Sonra ağırlaşarak yürümeye başladılar. Mbejane bir kolunu Sean’un omuzlarına atmış, ona destek oluyordu; öbür elinde de mızrağı hazırdı.
    </div>

    <div>
      Karanlıkta takipçilerin elli adım kadar açıktan geçtiğini duydular. Biri Zulu dilinde bağırdı.
    </div>

    <div>
      «Onları görebiliyor musun?»
    </div>

    <div>
      Başka biri, «Hayır,» diye cevap verdi.
    </div>

    <div>
      «Açılın. Karanlıkta geri dönmeye kalkabilirler.»
    </div>

    <div>
      «Evet!»
    </div>

    <div>
      Sesler uzaklaştı. Sonra gecenin sessizliği yeniden sardı onları. Mbejane, Sean’u hâlâ yürütüyordu. Ay çıkınca Mbejane, yavaş yavaş yön değiştirerek güneydoğuya doğru gitmelerini sağladı. Sonra kıyısında ağaçlar olan bir akar suya geldiler. Sean boğazı şişip yandığı için suyu zorlukla içebildi. Daha sonra da ağaçların altındaki yaprakların üstüne uzanıp ısınabilmek için birbirlerine sokularak uyudular.
    </div>

    <div>
      Chelmsford’un son kamp kurduğu yeri de ertesi gün öğleden sonra buldular. Sıra sıra kamp ateşlerinin izleri kalmıştı. Atların bağlandığı kazıklar, boş tuzlu et ve bisküvi tenekeleri etrafa saçılmıştı.
    </div>

    <div>
      Mbejane, «Buradan iki gün önce ayrılmışlar,» dedi.
    </div>

    <div>
      Sean bu sözlerin doğruluğundan hiç kuşkulanmadan başını salladı. «Ne tarafa gitmişler? »
    </div>

    <div>
      «İsandhlwana’daki karargâha.»
    </div>

    <div>
      Sean şaşırdı. «Bunu neden yaptılar acaba?»
    </div>

    <div>
      Zulu omuz silkti. «Acele ayrılmışlar. Atlılar piyadelerden önce dörtnala gitmişler.» «Onları izleyelim.» Bin adam, arabalar ve silâh taşıyıcılar geçtikleri yerlerde pek çok iz bırakmışlardı. O gece aç ve üşüyerek bu izlerin yanında yatıp uyudular. Ertesi gün yola koyulduklarında alçak yerler hafif buz tutmuştu. Öğleye varmadan İsandhlwana’nın granit tepesini gördüler. Farkına varmadan adımları sıklaştı. Sean bir çizmesi topuğunun derisini olduğu gibi yüzdüğü için topallıyordu. Saçları ter ve tozdan yapış yapıştı. Yüzü de toz toprak içinde kalmıştı. Sean İngilizce konuşarak, «Şu anda karavana bile lezzetli gelecek,» dedi. Ama onu anlamayan Mbejane yüzünde hafif bir endişeyle ileriye bakıyordu.
    </div>

    <div>
      «Nkosi, iki günlük yolda kimseye rastlamadık. Oysa şimdiye kadar karargâhtan gelen keşif kollarıyla karşılaşmamız gerekirdi.» Sean ilgilenmeyerek mırıldandı. «Belki onlara rastlamadık.» Fakat Zulu başını salladı.
    </div>

    <div>
      Sessiz sedasız yürümeye devam ettiler. Mbejane, «Kamptan hiç duman yükselmiyor,» dedi. Sonra başını hafifçe kaldırdı ve birden irkildi.
    </div>

    <div>
      «Ne var?» Sean ilk kez telâşlandı.
    </div>

    <div>
      Zulu hafif sesle, «N’yoni,» diye fısıldadı. Sean da o zaman İsandhlwana tepesinde uçuşan kuşları fark etti.
    </div>

    <div>
      Sean onlara bakarken öğle güneşinde buz kesildiğini hissetti. Koşmaya başladı.
    </div>

    <div>
      Aşağıdaki düzlükte bir hareket oldu. Devrilmiş bir arabanın yırtılmış brandası birden gerildi. Sonra çakallar arabadan çıkıp kaçtılar.
    </div>

    <div>
      Daha yukarıda bir sırtlan bağırdı.
    </div>

    <div>
      Sean, «Oh Tanrım!» diyebildi. Mbejane mızrağına dayandı. Yüzü sakin olmakla birlikte gözleri düzlükte dolaşıyordu.
    </div>

    <div>
      «Ölmüşler mi? Hepsi de ölmüş mü?» Bu sorulara cevap vermeye gerek yoktu. Artık arabaların etrafındaki otların arasında yatan adamları görebiliyordu. Yamaçta da yine cesetler vardı. Mbejane sessiz sedasız durmuş bekliyordu. İri bir siyah akbaba alçaktan, hemen önlerinden uçtu. Sonra ölülerin arasına kondu. Gagasını yeşil İskoç eteği giymiş bir askerin cesedine soktu.
    </div>

    <div>
      «Chelmsford nerede? O da burada mı yakalandı. »
    </div>

    <div>
      «Hayır. O çok geç gelmiş.» Mızrağıyla Tugela’yı işaret etti. «Irmağa dönmüş. Ölülerini gömmek için bile beklememiş.» Sean’la Zulu ilerleyince Savaşçılardan kalmış pek çok kalkan ve paslanmaya başlamış mızrak gördüler. Ölülerin düşmüş olduğu yerlerde otlar ezilmişti. Fakat Zulu ölüleri götürülmüştü. Bu da onların zafere eriştiğini kanıtlıyordu. İngiliz hatlarına gelince Sean yapılanları görerek kusacak gibi oldu. Yüzleri morarmış cesetler üst üste yığılmış, hepsinin de karınları deşilmişti. Karın boşluklarında sinekler dolaşıyordu. Sean, «Neden bunu yapıyorlar?» diye sordu. «Neden böyle cesetleri paralıyorlar?» Arabaların yanından geçti. Sandıklar dolusu yiyecek ve içki yerlere dökülmüştü. Cesetlerin etrafına giyecekler, kâğıtlar ve mermi sandıkları atılmıştı. Çürümekte olan etlerin kokusu çok yoğundu ve Sean kokunun genzine, boğazına yapıştığını hissetti.
    </div>

    <div>
      Hafif sesle mırıldandı. «Babamı bulmalıyım.» Mbejane onun on adım kadar gerisinden geliyordu. Sonra gönül ülerin kamp kurduğu yere yaklaştılar. Çadırlar kesilmiş, üstünde tepinilen brandalar topraklara gömülmüştü. Çakılmış kazıklara bağlı atlar oldukları yerde bıçaklanmışlardı. Leşlerin hepsi de şişmişti. Sean babasının atı Çingene’yi tanıdı. Ona yaklaşarak, «Merhaba, kızım,» dedi. Kuşlar kısrağın gözlerini oymuşlardı.
    </div>

    <div>
      Yan yatan hayvanın iyice şişmiş karnı Sean’un beline kadar geliyordu. Genç adam onun etrafından dolaşınca ilk defa Ladyburg’lu erkekleri gördü. Akbabalar onların yüzlerini delik deşik etmişlerdi fakat Sean yine de hepsini tanıdı. Sonra cesetlerle dolu alandan geçerek tepeye doğru gitti. Burada da sıra sıra cesetler vardı. Gönüllüler çarpışarak gerileyip Tugela’ya erişmeyi düşünmüşlerdi. İki tarafta da Zuluların devrildiğini gösteren izleri fark etti.
    </div>

    <div>
      Sean, «Her birimize karşılık yirmi Zulu,» diye fısıldadı. Hafif bir gurur duyar gibi olmuştu. Tepeye çıkınca biraz aşağıda yatan babasını buldu.
    </div>

    <div>
      Orada dört kişiydiler. Gönüllülerden geriye kalan dört kişi: Waite Courteney, Tim Hope Brown, Hans ve Nile Erasmus. Birbirilerine yakın yerlerde yatıyorlardı. Waite sırt üstü düşüp kollarını iki yanına açmıştı. Akbabalar yüzünü yiyip kemiklerini çıkarmışlardı ortaya. Fakat geriye kalan sakalı hafif rüzgârda kımıldıyordu. Karnındaki çukura da yeşil renkli, kocaman sinekler dolmuştu.
    </div>

    <div>
      Sean babasının yanına oturdu. Yere düşmüş olan bir fötr şapkayı alarak adamın korkunç şekilde paralanmış yüzüne örttü.
    </div>

    <div>
      Mbejane, «Bu adamı tanıyor musun?» diye sordu.
    </div>

    <div>
      Sean ona bakmadan cevap verdi. «Babam.» «Sen de ha!» Sesinde anlayış olan Mbejane dönüp onları yalnız bıraktı.
    </div>

    <div>
      Mbejane,. «Hiç kimsem yok,» demişti. Artık Sean’un da kimsesi yoktu. İçinde sadece bir boşluk vardı. Ne öfke, ne üzüntü, ne acı duyuyor, ne de gerçeği düşünebiliyordu. Parçalanmış cesede bakarken bunun bir zamanlar bir erkek olduğuna inanamıyordu. Buradaki sadece etti. O adam gitmişti.
    </div>

    <div>
      Mbejane az sonra geldi. Yakılmamış arabalardan birinin brandasını kesmişti. Birlikte Waite’i buna sardılar. Sert, kayalıklı toprakta güçlükle bir mezar kazdılar. Waite’i brandası sarılı olarak bu mezara yatırdılar.
    </div>

    <div>
      Üstüne de taşları yığıp mezarı kapattılar. Sonra ikisi mezarın başında durdular.
    </div>

    <div>
      «Baba...» Sean’un sesi bir garip çıkıyordu.
    </div>

    <div>
      Babasıyla konuştuğuna inandıramıyordu kendisini. «Baba... Benim için yaptığın her şeye teşekkür ederim.»
    </div>

    <div>
      Durup öksürerek boğazını tıkayan şeyden kurtulmaya çalıştı. «Annemle çiftliğe elimden geldiği kadar iyi bakacağımı biliyorsun...
    </div>

    <div>
      Garry’e de.» Tekrar sustu ve dönüp
    </div>

    <div>
      Zuluyu süzdü. «Söyleyecek bir şey yok.» Sesi şaşkın ve hüzünlüydü.
    </div>

    <div>
      Mbejane doğruladı. «Evet, söyleyecek bir şey yok.» Sean birkaç dakika daha orada kalarak ölümün korkunçluğunu düşünmeye, kesinliğini anlamaya çalıştı. Sonra dönerek Tugela’ya doğru yürüdü. Mbejane onun yanında ve bir adım gerisindeydi. Sean, «Irmağa varmadan hava kararacak,» diye düşünüyordu. Çok yorgundu ve su toplayan topuğu yüzünden topallamaktaydı.
    </div>
  </div>
</body>
</html>
