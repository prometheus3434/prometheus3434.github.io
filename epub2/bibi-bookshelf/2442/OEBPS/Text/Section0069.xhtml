<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">17</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean karısıyla vedalaştı. Katrina’ onun gitmesinin gerekli olduğunu bildiği için ağlamadı. Uzun bir süre arabanın yanında birbirilerine sarılarak kaldılar. Sonra Sean atını getirtti. Hlubi eşya yüklü ata binerek onu izledi. Sean nehri geçince dönerek arkasına baktı. Katrina hâlâ arabanın yanında duruyordu. Mbejane de onun arkasındaydı. Başında yeşil bonesiyle bir çocuğu andırıyordu Katrina. Sean şapkasını sallayıp onu selamladıktan sonra dağ yolunu tuttu. Bir süre gidince orman yerini otlara bıraktı.
    </div>

    <div>
      Dağlara tırmanırlarken her gece sonuncusundan daha soğuk olmaya başladı. Sean’la Hlubi, hayvanların izlerini takip ederek gidiyor, bunları kaybederek aşılmaz doruklara yaklaşınca geri dönüyorlardı. Sonunda pırıl pırıl bir gün öğleye doğru dağa çıkmayı başardılar. Batıda topraklar tıpkı bir harita gibi gözüküyordu. Bir haftada aldıkları yol da acınacak kadar kısaymış izlenimini veriyordu. Sean gözlerini kısarak bakarken koyu yeşil bir kurdeleye benzeyen şeyin Sabi Nehri olduğunu anladı. Doğudaysa topraklar bir mavilikle birleşiyordu. Bu gökyüzü olamazdı. Adam bir süre bunun ne olduğunu anlayamadı.
    </div>

    <div>
      Ama sonra, «Deniz!» diye haykırınca
    </div>

    <div>
      Hlubi de onunla güldü. Çünkü bu kadar yüksekte durup etrafa bakmak insana tanrılaşmış gibi bir his veriyordu.
    </div>

    <div>
      Neyse aşağıya inmek için rahat bir yol buldular. Doğu yamaçlarını aşarak sahildeki düzlüğe geldiler. Ekilmiş tarlaları, insanların oturduğu kulübeleri görmek Sean’u birden çok etkiledi. Adam artık kendisiyle yanındakilerin dünyada son kalan insanlar olduğunu sanmaya başlamıştı.
    </div>

    <div>
      Köylüler onu görünce kaçıştılar. Anneler çocuklarını yakaladıkları gibi kocaları kadar hızlı koşmaya başladılar.
    </div>

    <div>
      Çünkü Afrika’nın bu bölgesinde esir tüccarlarının anıları hâlâ unutulmamıştı. Sean köye girince yine dünyada yapayalnız kaldığına inanacak gibi oldu. Hlubi Afrika’daki kabilelerin hepsini aşağı gören bütün Zulular gibi üzgün üzgün başını sallayarak, «Maymunlar,» dedi.
    </div>

    <div>
      Atlardan altlayarak köyün ortasındaki ağaca yaklaştılar. Atları buraya bağlayıp gölgeye oturarak beklemeye başladılar. Kulübeler ottan yapılmış arı kovanlarını andırıyordu. Birkaç tavuk kulübelerin arasında yem arıyordu. Yarım saat sonra Sean siyah bir yüzün çalıların arasından kendisine baktığını fark etti.
    </div>

    <div>
      Sonra zenci yavaş yavaş çalıların arasından çıktı. Sean onu görmezlikten gelerek bir dal parçasıyla toprağa şekiller çizmeye başladı. Ama bir göz atınca adamın çekine çekine yaklaştığını gördü. Bacaktan bir leyleğinkini andıran, sıska, yaşlı zenciyi öbürleri elçi seçmişlerdi anlaşılan. Onun ölmesiyle kayıplarının az olacağını düşünmüşlerdi herhalde.
    </div>

    <div>
      Sean başını kaldırıp bakarak adama tatlı tatlı güldü. İhtiyar dondu, sonra korkusu hafifledi ve rahatlayarak gülümsedi. Sean kalkıp onun elini sıkınca, çalıların arkasından fırlayan köylüler bağırıp gülerek koştular.
    </div>

    <div>
      Sean’un etrafına toplanıp elbisesini yokladılar. Yüzüne bakıp sevinçle haykırdılar. Çoğunun o güne dek beyaz bir erkek görmediği bel iydi. Sean hâlâ elini bırakmayan yaşlı zenciden kurtulmaya çalışırken, Hlubi aşağı gören bir tavırla bir ağaca dayanmış, bu karşılamaya katılmıyordu. Yaşlı adam birden tiz bir sesle bağırınca daha önce gösterdiği cesaretin ödülünü aldı. Onun emri üzerine on iki genç kadın koşarak oymalı tahta arkasız bir iskemle ve altı testiyle geldiler. Testilerde kendi yaptıkları bira vardı. Yaşlı adam Sean’u götürüp iskemleye oturttu.
    </div>

    <div>
      Sonra en büyük testiyi ona verdiler. Sean içince biranın köpüklü ve hoş lezzetli olduğunu anlayarak şaştı.
    </div>

    <div>
      «İyi,» dedi.
    </div>

    <div>
      Köylüler onu taklit ettiler. «İyi.»
    </div>

    <div>
      Kızlardan biri bir testi alarak Hlubi’ye götürdü.
    </div>

    <div>
      Onun önünde çömelerek utana sıkıla birayı ikram etti. Beline bağladığı örgü ot kemerden önlük gibi bir parça sarkıyordu. Fakat arkası ve olgun kavun büyüklüğündeki göğüsleri çıplaktı. Hlubi uzun uzun kızın göğüslerine baktıktan sonra bira testisini aldı.
    </div>

    <div>
      Sean en yakındaki Portekiz kasabasına gitmek istiyordu. Aklında bir tek yerin adı kalmıştı. İhtiyara, «Nova Sofola,» dedi.
    </div>

    <div>
      Yaşlı zenci diş etlerini göstererek güldü. Eliyle sahili işaret etti. Birkaç dakika içinde de anlaştılar. Yaşlı zenci ona rehberlik edecekti. Hlubi atları eğerledi. İhtiyar zenci de kulübelerin birinden bir hasırla bir savaş baltası aldı. Sean atına atladı ve Hlubi’nin de aynı şeyi yapmasını bekledi. Ama Zulunun hali garipti. Sean, kadere razı olarak, «Ne, var?» diye sordu.
    </div>

    <div>
      «Nkosi.» Hlubi gözlerini tepedeki bir dala dikmişti. «O ihtiyar eşya yüklü atı götürebilir. Acaba denizden dönünce yine buradan geçecek misin?» Sean, «Tabii,» diye cevap verdi. «İhtiyarı köyüne bırakacağım. Neden soruyorsun, Hlubi?» «Ayağıma bir diken battı, Nkosi. Bana acı veriyor. Bana ihtiyacınız yoksa burada’ beklerim.
    </div>

    <div>
      Belki o orada dikenin yarası da geçer.» Sean, şaşırmıştı ama sonra Hlubi dayanamayarak köylülerin arasındaki kıza baktı.
    </div>

    <div>
      Sean, durumu anlayarak güldü. «Sendeki diken acı veriyor ama bu ayağında değil. Onların maymun olduğunu söylemiştin... Fikrini değiştirdin mi?» «Nkosi, onlar gerçekten maymun.» Hlubi içini çekti. «Ama çok dost maymunlar.» «Kal öyleyse. Ama fazla bitkin düşmemelisin. Kampa dönmek için yine o dağları aşacağız.»
    </div>
  </div>
</body>
</html>
