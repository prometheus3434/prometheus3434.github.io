<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">10</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Okulda küçük ve büyük öğrencilerin hepsi için sadece bir sınıf bulunuyordu. Buraya çift kişilik sıralar konulmuş, duvarlara birkaç harita asılmıştı. Platformdaki kürsüsünün arkasında duran Mr.Anthony Clark, yeni öğrencilerini inceliyordu.
    </div>

    <div>
      Kızlardan biri gülünce adam sesin geldiği yere baktı. Sonra, «Sizi eğitmek ne yazık ki benim görevim,» diye söze başladı. Şaka etmiyordu. Yıllar önce çocuklara duyduğu nefret yüzünden mesleğinden tiksinmişti. Artık sadece aylık almak için çalışıyordu.
    </div>

    <div>
      Parlak yüzlere hoşnutsuzlukla baktı. «Buna cesaretle dayanmak da sizin tatsız göreviniz olacak.» Sean dudaklarını oynatmadan konuştu. «Bu adam ne diyor?» Garrick, «Suss!» diye mırıldandı.
    </div>

    <div>
      Mr.Clark’in gözleri birden Garrick’e döndü. Platformdan inip ağır ağır sıraların arasından geçerek Garrick’in yanında durdu, sokağındaki saçlardan bir tutamı yakaladığı gibi yukarıya doğru çekti. Garrick bağırınca da öğretmen yine ağır ağır ağır kürsüsüne döndü. «Şimdi derse başlayacağız. Birinci sınıf alfabelerini açsın lütfen.
    </div>

    <div>
      İkinci sınıf da okuma kitabının on beşinci sayfasından başlayacak.» Sean fısıldadı. «Canını yaktı mı?» Kardeşi usulca başını sallayınca, Sean bu adama ani ve korkunç bir kin duydu. Gözlerini ona dikti. Otuzunu yeni geçmiş, sıska, soluk renkli bir adam olan Mr.Clark da o anda başını kaldırdı ve Sean’la göz göze geldi. Bir an birbirlerine baktılar. Öğretmen, ‘Tehlikeli,’ diye düşündü. Bu konuda yanılmazdı. ‘Yönetilemez hale gelmeden önce ona haddini bildirmeliyim.’
    </div>

    <div>
      Sonra seslendi. «Çocuk, senin adın ne?»
    </div>

    <div>
      Sean kasıtla dönerek arkaya baktı. Başını çevirdiğinde Mr.Clark’in yanaklarının biraz renklenmiş olduğunu gördü. «Ayağa kalk.»
    </div>

    <div>
      «Kim? Ben mi?»
    </div>

    <div>
      «Evet, sen.»
    </div>

    <div>
      Sean ayağa kalkınca yine, «Adın nedir?» diye sordu adam.
    </div>

    <div>
      «Courteney.»
    </div>

    <div>
      «Efendim, diyeceksin!»
    </div>

    <div>
      «Courteney, efendim.» Yine bakıştılar. Öğretmen Sean’ın gözlerini kaçırmasını beklediyse de böyle bir şey olmadı. Adam, ‘Bu büyük belâ,’ diye düşündü. ‘Sandığımdan da büyük belâ.’ Sonra söylendi. «Peki, otur.»
    </div>

    <div>
      Sınıftakilerin birden rahatladıkları belli oldu. Sean sınıftakilerin saygısını hissediyordu.
    </div>

    <div>
      Onlar Sean’un böyle davranmasıyla gururlanmışlardı.
    </div>

    <div>
      Birinin omzuna dokunduğunu duydu. Arkasında oturan Anna’ydı dokunan. Başka zamanlar Sean’u öfkelendirecek böyle bir küstahlık, o an için kendisiyle daha da övünmesine yol açtı. Sonra önde oturan Karl’ın elini arkaya atarak uzattığı kâğıdı gördü. Üstünde ‘Sivrisinekler’ yazılıydı. Sean’un sivrisinek taklidi daha önceki öğretmenin istifa etmesinin nedenlerinden biriydi. Adam altı ay sınıfta sivrisinek olduğunu sanmış, sonra altı ay da bu oyunu oynayan çocuğu yakalamak için uğraşmıştı. Bu yüzden sonunda sinirleri bozulmuştu. Sean hemen sivrisinek gibi vızıldamaya başladı. Ses artıyor ve bir süre sonra hafifliyordu. Sanki sivrisinek platforma doğru gidip uzaklaşıyordu. Mr.Clark o sırada kara tahtaya yazı yazıyordu. İşini bitirip dönünce Sean durmak hatasını yapmadı, bir süre daha devam etti. Öğretmen de gidip öteki taraftaki çocukların yazdıkları yazılara bakmaya başladı. Sonra sınıfın arkasından dolaşıp Sean’a yaklaştı ve Anna’nın sırasının yanında durdu. «L harflerini böyle kuyruklu yapmamalısın,» dedi. «Yazıda gösteriş yapmak günlük yaşamda gösteriş kadar kötüdür.» Adam birden tek ayağının üstünde dönerek Sean’un başının yanına şiddetli bir tokat attı. Sonra,
    </div>

    <div>
      «Kulağına bir sivrisinek konmuştu,» diye açıkladı.
    </div>
  </div>
</body>
</html>
