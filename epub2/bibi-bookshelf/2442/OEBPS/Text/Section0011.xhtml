<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">11</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Geçen iki yıl içinde Sean ve Garrick, çocukluktan çıkıp delikanlılık çağına girdiler. Yaşam nehrinde güçlü bir akıntıya kapılmış gider gibiydiler.
    </div>

    <div>
      Ada bu çağda ikizlere daima destek ve yardımcı oldu. Kadın kocasına ve benimseyip kendisinin saydığı çocuklara her zaman anlayış gösteriyor, evde uyumu koruyordu. Bu sırada Garrick de Sean’a gitgide daha fazla dayanmaya başlamıştı. Aylar geçtikçe bu isteği şiddetleniyordu, çünkü Sean onun koruyucuydu. Kendisini korumak için Sean yanında olmadığı zamanlar, Garrick tehlikelerle karşı karşıya olduğunu sanıyor ve hemen kafasındaki sıcak, yoğun sislerin arasına gizleniyordu. Bir seferinde ikizler, Karl, Dennis ve iki arkadaşla şeftali çalmaya gittiler. Mr.Pye’in meyve bahçesinin etrafında mazılardan oluşan çok kalın bir çit vardı. Bahçedeki şeftaliler de bir erkeğin yumruğu büyüklüğünde ve pek tatlıydı. Sean çite yaklaşıp içeriye girecek bir aralık bulunca, «Bir ağaçtan fazla şeftali kopartmayın!» diye tembih etti. «Yoksa ihtiyar Pye durumu çakar. Garry, sen burada kal ve gözcülük et. Biri gelirse ıslık çal.»
    </div>

    <div>
      Garrick rahatladığını belli etmemeye çalıştı. Bu tür işlerden hiç hoşlanmıyordu. «Şeftalileri sana vereceğiz. Ama işimiz bitene kadar onları yeme.» Karl sordu. «Neden o da bizimle gelmiyor?»
    </div>

    <div>
      «Çünkü koşamaz. O yakalanırsa kaçanların kimler olduğu da anlaşılır.» Karl bunu akla yakın buldu. Sean elleriyle dizlerinin üstünde sürünerek açıklıktan geçti. Ötekiler de onu izlediler. Garrick tek başına kaldı.
    </div>

    <div>
      Mazılara sokulmuş, gizlenmeye çalışıyordu. Dakikalar geçerken iyice telaşlanmaya başlamıştı. Birden sesler duydu. Çiftlik tarafından birileri ona doğru geliyordu. Sonra ağaçların arasından çıkan Ronny Pye’i tanıdı.
    </div>

    <div>
      Çocuğun yanında da iki arkadaşı vardı. Bir an görülmeyeceğini sandı Garrick ama sonra Ronny başını çevirince onu fark etti. Aralarında on adım kala birbirilerine baktılar. Ronny’nin hayreti yavaş yavaş sinsiliğe döndü.
    </div>

    <div>
      Etrafına göz atıp Sean’un civarda olmadığını anlayınca, yanına gelen arkadaşlarına, «Bu bizim tahta bacak,» diye bağırdı. «Burada ne yapıyorsun Tahta Bacak?»
    </div>

    <div>
      «Kediler dilini mi kaptı, Tahta Bacak?»
    </div>

    <div>
      Hepsi birden güldüler. «Yok karıncalar bacağını yemiş!» Yaşına göre ufak tefek olan, kızıl saçlı Ronny Pye, acımasız bir çocuktu. «Haydi, gel bizimle konuş Tahta Bacak,» diye bağırırken, korkuyla dudaklarını yalayan Garrick’in gözleri doldu.
    </div>

    <div>
      Bir arkadaşı da atıldı. «Ronny, Haydi, onu böyle yürütsene.» Çocuk, topallaya topallaya dolaşmaya başladı.
    </div>

    <div>
      Ötekiler daha fazla gülüp cesaretlenerek Garrick’in çevresini aldılar. «Haydi, bize nasıl yürüdüğünü göster.
    </div>

    <div>
      Kardeşin de burada yok. Onu araman boş, Tahta Bacak.» Ronny onu çekip çitten uzaklaştırdı.
    </div>

    <div>
      «Haydi, yürümeni göster.»
    </div>

    <div>
      Garrick çaresizlikle Ronny’nin elinden kurtulmaya çalıştı. «Bırak beni. Sean’a söylerim. Beni bırakmazsan Sean’a söylerim.» Ronny, «Pekâlâ seni bırakıyorum,» diyerek iki eliyle çocuğu göğsünden itti. «Karşımdan çekil, öbür yana git.» Garrick sendeleyerek gerilerken çocuklardan biri onu bekliyordu. «Üstüme gelme. Öbür tarafa git!» O da Garrick’i sırtından itti. Böylece, üçü etrafını alarak itip kakmaya başladılar. Garrick’in yanaklarından yaşlar süzülüyordu.
    </div>

    <div>
      «Lütfen... lütfen durun!»
    </div>

    <div>
      Onlar da, «Lütfen, lütfen,» diye tekrarlayarak alay ettiler.
    </div>

    <div>
      Sonra Garrick gözkapaklarının gerisindeki kıpırtıyı hissederek birden rahatladı. Yüzler soluklaştı ve artık onların ellerini hissetmiyordu. Yüz üstü yere düştüyse de acı duymadı. Çocukların ikisi onu kaldırmak için eğildi.
    </div>

    <div>
      Garrick’in yanaklarına bulaşan toprak gözyaşlarıyla çamur olmuştu.
    </div>

    <div>
      Sean birden gömleğinin içi şeftali dolu olarak arkadaki çitten çıktı. Bir an çömelerek olanlara baktı, sonra ayağa fırladı. Onun geldiğini duyan Ronny, Garrick’i bırakarak döndü. «Babamın şeftalilerini çalıyordun!» diye bağırdı. «Ona söyleyeceğim...» Burnuna Sean’un yumruğunu yiyince de yere oturdu. Sean ötekilere saldıracak oldu ama kaçtılar. Biraz peşlerinden koşan çocuk dönünce Ronny’i de elinden kaçırmış olduğunu gördü. Burnundan akan kanlar gömleğini kızıla boyayan Ronny, eliyle yüzünü tutmuş, ağaçların arasından koşuyordu.
    </div>

    <div>
      Sean kardeşinin yanına diz çöküp kirli bir mendille yüzünü temizlemeye çalıştı.
    </div>

    <div>
      Sonra onu tutarak ayağa kaldırdı. Garrick ayakta durup sendelerken gözleri açıktı ve yüzünde boş bir gülüş belirmişti.
    </div>

    <div>
      Bir sabah Waite Courteney, kahvaltıda karşısında oturan Sean’a bakarken, çatalındaki pastırmalı yumurtayı ağzına atmayı unutarak, kuşkulu bir sesle, «Yüzünü pencereye doğru çevir,» diye söylendi. «Allah kahretsin yüzündeki nedir?»
    </div>

    <div>
      Sean elini yüzüne attı. «Ne?»
    </div>

    <div>
      «En son ne zaman yıkandın?»
    </div>

    <div>
      Ama masanın altından kocasının bacağına dokundu. «Saçmalama şekerim. Bu kir değil sakal.»
    </div>

    <div>
      Waite dikkatle Sean’un yüzüne bakarak sırıttı. «Sakal ha?» Ada onun kaba bir şaka yapacağını ve daha erkeklik çağına yeni girmekte olan çocuğu derinden yaralayacağını sezerek hemen atıldı. «Ona bir ustura alsan iyi olur, Waite.» Adam yapacağı şakayı unutarak çatalı ağzına soktu.
    </div>

    <div>
      «Onları kesmek istemiyorum,» diye Sean kızardı birden.
    </div>

    <div>
      Ada gülümsedi. «Traş olursan sakalın daha çabuk uzar.» Karşıda oturan Garrick üzgün üzgün kendi çenesini yokladı.
    </div>

    <div>
      Daha sonra Waite onlara, «Odanıza gidin,» diye emretti. «Bu yıl, Noel armağanlarınızı biraz erken alacaksınız.
    </div>

    <div>
      Gidip bakmanızın bir zararı yok.» Sean önden koşarak odalarının kapısına erişti. Garrick umutsuzlukla arkasından bağırıyordu.
    </div>

    <div>
      «Beni bekle... Lütfen beni bekle.»
    </div>

    <div>
      Sean kapıda durup, «Tanrım!» diye fısıldadı. Garrick de yanına gelince birlikte odanın ortasındaki büyük masanın üstünde duran köşeleri pirinçli, parlak deriden yapılmış, ince yassı mahfazalara bakakaldılar.
    </div>

    <div>
      «Tüfekler!» Sean sanki her an bunların kaybolmasını bekler gibi usulca yaklaştı masaya. Sonra yakındaki mahfazanın kilidinin yanındaki altın harflere parmağıyla dokundu. «Bak! Üstünde adlarımız bile yazılı!» Kilidi açıp kapağı kaldırdı. Yeşil çuhanın üstünde pırıldayan çelik ve tahtadan oluşmuş tüfek onun için eşsiz bir şiir kadar güzeldi. Sonra omzunun üstünden kardeşine baktı.
    </div>

    <div>
      «Sen kendininkini açmayacak mısın?»
    </div>

    <div>
      Garrick hayal kırıklığını gizlemeye çalışarak topalaya topallaya masaya yaklaştı. Noel’de Dickens’in romanlarını alacağını öyle ummuştu ki . ..
    </div>

    <div>
      Noel tatilinin son haftasında Garrick soğuk alarak yattı. Waite Courteney de Pietermaritzburg’a sığır yetiştiricilerin toplantısına gitmişti. Çiftlikte o gün yapılacak fazla iş yoktu. Sean öğleden sonra oltasını, bir teneke dolusu solucanı alıp atına atlayarak Baboon Stroom köprüsünü geçerek çağlayanlara doğru gitti. Van Eessen’lerin evinin altında kalan şekerkamışı çiftliğinin yanından ilerlerken birden bu yolu seçmekle hata yapmış olduğunu anladı. Çünkü eteklerini dizlerinin üstünde toplamış olan Anna ağaçların arasından fırlamıştı.
    </div>

    <div>
      Sean atını mahmuzlayarak ona bakmadan geçmek istedi. «Sean.. Hey Sean.» Kız önüne çıkmıştı ve kaçmasına olanak yoktu. Çaresiz durdu. «Merhaba, Sean.» Anna soluk soluğa kalmış, yüzü de kızarmıştı.
    </div>

    <div>
      Sean homurdandı. «Merhaba.»
    </div>

    <div>
      «Nereye gidiyorsun?»
    </div>

    <div>
      «İleriye kadar gidip döneceğim.»
    </div>

    <div>
      «Balık tutmaya gidiyorsun. Seninle gelebilir miyim?» Yalvarır gibi gülümsedi kız. Dişleri beyaz ve küçüktü.
    </div>

    <div>
      «Hayır, sen çok konuşuyorsun. Balıkları ürkütürsün.» Atını mahmuzlayacak oldu. Anna onun yanında koşarak bağırdı. «Ne olur. Ses çıkarmam. Söz veriyorum.»
    </div>

    <div>
      «Hayır.» Genç dizginleri çekerek ondan kurtulmak için atı hızla sürdü. Yüz metre kadar gidince başını çevirip baktı. Siyah, uzun saçları rüzgârda dalgalanan Anna hâlâ ardından koşuyordu. Atı durdurunca kız ona yetişti.
    </div>

    <div>
      Soluk soluğa, «Duracağını biliyordum,» dedi. «Evine döner misin sen? Peşimden gelmeni istemiyorum.» «Sesimi çıkarmayacağıma söz veririm.»
    </div>

    <div>
      Sean onun peşini bırakmayacağını anlayarak çaresiz razı oldu.
    </div>

    <div>
      «Pekâlâ. Ama bir tek söz... bir kelime söylersen seni evine yollarım.» «Söz veriyorum. Lütfen beni atına al.»
    </div>

    <div>
      Sean tutup çekince kız atın arkasına oturarak kollarını da onun beline doladı. Anna, Sean’ın kendisini geri yol amasına imkân bırakmayacak kadar gittikten sonra konuşmaya başladı. Bir cevap istediği zaman gencin belini sıkıyor ve onun homurdanmasına neden oluyordu. Kıyıya gelince Sean attan indi. Hayvanı serbest, bırakıp eğer ve gemini de oradaki bir karınca çukuruna gizledi. Anna önden koşmuş, suya çakıl taşları atıyordu.
    </div>

    <div>
      Sean, «Dur!» diye bağırdı. «Balıkları korkutacaksın.»
    </div>

    <div>
      «Oh özür dilerim... unuttum.» Kız oturup çıplak ayaklarını kuma soktu. Sean da oltaya yem takarak yeşil sulara attı. İkisi de bir süre sessiz sedasız oltanın akıntıyla sürüklendiği yere baktılar. Anna, «Burada balık yok galiba,» diyecek oldu.
    </div>

    <div>
      «Sabretmelisin. Oltaya hemen balık gelmez.»
    </div>

    <div>
      Anna ayak parmaklarıyla kumlarda şekiller çizmeye başladı ve beş dakika yavaş yavaş geçti.
    </div>

    <div>
      «Sean...»
    </div>

    <div>
      «Susss!»
    </div>

    <div>
      Beş dakika daha geçti. «Balık tutmak saçma, tatsız bir iş.» «Sana buraya gelmeni söyleyen olmadı.» Kız,
    </div>

    <div>
      «Burası sıcak,» diye yakındıysa da Sean ses çıkarmadı.
    </div>

    <div>
      Anna ayağa kalkarak sazları koparmaya başladı. «Canım sıkılıyor. Burası da sıcak.» «Öyleyse evine git.»
    </div>

    <div>
      Anna, «Haydi, yüzelim,» diye teklif etti. Sean ona aldırmayarak oltayı çekip iğnedeki solucana baktıktan sonra tekrar suya attı. Güneşten korunmak için de şapkasını öne indirdi. Anna başını çevirirse zayıflık göstermiş olacaktı. Acı acı, ‘Kızlar!’ diye düşündü. Arkadaki kızın birden koştuğunu duydu, sonra beyaz bir vücut yanından geçip sulara daldı. Sean ayağa fırladı. «Ne yapıyorsun?»
    </div>

    <div>
      Beline kadar suya girmiş, ıslanan saçları göğüslerine yapışan Anna güldü. «Yüzüyorum.» Sean onun bir elmanın içi kadar beyaz olan göğüslerine baktı.
    </div>

    <div>
      Göğüs uçları da koyu pembe, âdeta kırmızıydı. Anna sırt üstü yatarak suları tekmelemeye başladı. «Küçük balıklar!
    </div>

    <div>
      Kaçın küçük balıklar!»
    </div>

    <div>
      Sean istememekle birlikte mırıldandı. «Bunu yapmamalısın.» Kızın tekrar ayağa kalkmasını istiyordu.
    </div>

    <div>
      Göğüslerini görünce midesinde bir kasılma olmuştu. Anna çenesine kadar suya girmişti. Genç onun doğrulmasını bekliyordu. «Su çok güzel. Neden gelmiyorsun?» Yüz , üstü dönerek başını suya sokunca yuvarlak kaba etleri ortaya çıktı. Sean’ın midesi yine kasıldı. Birden şaşırmıştı. Son birkaç saniye içinde kıza karşı olan duyguları inanılmayacak kadar değişmişti. Esrarlı beyaz çıkıntıların yanında suda olmak istiyor, fakat çekiniyordu. Anna durup gözlerindeki suları sildi. «Geliyor musun? Korkuyorsun galiba. Haydi, gel.
    </div>

    <div>
      Cesaretin varsa gel.» Bu kafa tutma Sean’ı sinirlendirdi birden.
    </div>

    <div>
      «Korkmuyorum!»
    </div>

    <div>
      «Öyleyse gel.»
    </div>

    <div>
      Sean birkaç saniye durakladıktan sonra şapkasını çıkarıp attı, gömleğinin düğmelerini çözdü. Pantolonunu indirirken de kıza arkasını döndü. Sonra suların vücudunu gizleyeceğine sevinerek ırmağa daldı. Fakat Sean’un başı suyun yüzüne çıkar çıkmaz, Anna atlayıp onun sırtına bindi. Sean onu kolaylıkla sırtından atabilirdi ama teninin dokunuşu hoşuna gitmişti. Kız kıyıdan bir avuç kum alarak onun başına sürdü. Sean hafifçe karşı koyar gibi oldu. Anna boynuna sarılınca da onun bütün vücudunu arkasında hissetti. Dönerek kızı yakalamaya çalıştı.
    </div>

    <div>
      Fakat Anna elinden kurtulup derin sulara daldı. Sean peşinden gittiyse de kız gülerek kaçtı.
    </div>

    <div>
      Sonunda çenelerine kadar çıkan suda karşı karşıya durdular. Sean öfkelenmeye başlamıştı. Anna’yı yakalayıp tutmak istiyordu. Kız onun değiştiğini sezip hemen yüzerek kıyıya gitti. Sean’un gömleğini alarak yüzünü kuruladı. Utanmadan orada çırılçıplak duruyordu. Belki de çok erkek kardeşi olduğu için utanma duygusunu çoktan yitirmişti. Sean onun vücuduna baktı. Bir zamanlar sıska olan bacakların dolgunlaştığını gördü. Bacakları bitişikti ve üstünde de kadınlığının simgesi dikkati çekiyordu. Anna gömleği yere serip üstüne oturarak gence seslendi. «Çıkmıyor musun?» Sean elleriyle kendisini örtmeye çalışarak çekine çekine sudan çıkınca, Anna yana çekildi.
    </div>

    <div>
      «İstersen oturabilirsin.»
    </div>

    <div>
      Sean hemen oturup dizlerini iyice yukarıya çekti. Bir yandan da göz ucuyla kıza bakıyordu. Soğuk su yüzünden Anna’nın göğüs uçlarının etrafında küçük kabarıklar belirmişti. Kız Sean’un onu gözetlediğinin farkındaydı.
    </div>

    <div>
      Bundan zevk alarak omuzlarını geriye attı. Sean, yine şaşaladı. Kız tümüyle duruma hakimdi artık. Daha önce Anna homurdandığı biriyken, şimdi emirler veriyor ve Sean da bunları yerine getiriyordu. Anna dönerek ona baktı. «Göğsünde kıllar var.» Sean, biraz yumuşak bulmakla birlikte bu tüylere sahip olduğuna sevindi.
    </div>

    <div>
      Bacaklarını uzattı. «Frikkie’den daha yakışıklı bir erkeksin.» Sean yine bacaklarını toplayacaktı, fakat kız elini dayayarak ona engel oldu. «Sana dokunabilir miyim?» Sean konuşmaya çalıştıysa da boğazı tıkanmıştı, sesi çıkmadı. Anna izin beklememişti zaten. «Ah, bak! Tıpkı Caribou’ gibi erkekleşiyorsun.» Caribou, Mr.Van Essen’in küheylanıydı.
    </div>

    <div>
      Kız devam etti. «Babamın Caribou’yu ne zaman bir kısrakla çiftleştireceğini bilirim. Bana gidip Lottie Teyzemi görmemi söyler. Ama ben şekerkamışlarının oraya gizlenirim. Oradan ahırın avlusunu kolaylıkla görebiliyorum.» Anna’nın eli yumuşak ve hareketliydi. Sean bundan başka bir şey düşünemiyordu.
    </div>

    <div>
      Anna, «İnsanların da hayvanlar gibi çiftleştiklerini biliyorsun, değil mi?» diye sordu.
    </div>

    <div>
      Sean başını salladı. Okul tuvaletinde bu konuyu arkadaşlarıyla çok konuşmuştu. Bir süre sesleri çıkmadı. Sonra Anna fısıldadı. «Sean, bana bunu yapar mısın?» Sean boğuk bir sesle, «Nasıl yapacağımı bilmiyorum,» diyebildi.
    </div>

    <div>
      Anna, «Bana kalırsa atlar da ilk seferinde bilmiyorlar,» diye karşılık verdi. «İnsanlar da öyle. Ama deneyebiliriz.»
    </div>

    <div>
      Eve akşam üzerine doğru döndüler. Atta Sean’un arkasında oturan Anna kollarını onun beline dolamış ve yanağını da sırtına gömmüştü. Sean onu şekerkamışı tarlalarının orada bıraktı. Anna, «Seni pazartesi okulda görürüm,» diyerek yürüyecek oldu.
    </div>

    <div>
      «Anna... »
    </div>

    <div>
      «Evet?»
    </div>

    <div>
      «Hâlâ canın acıyor mu?»
    </div>

    <div>
      Kız, «Hayır,» diye cevap verdi ve bir an durduktan sonra ilâve etti. «Çok hoşuma gitti.» Dönüp koşarak ağaçların arasına daldı. Sean eve çok düşünceli döndü. İçinde bir boşluk, bir hüzün duyuyor, buna şaşıyordu.
    </div>

    <div>
      Odasına girince burnunun etrafı kızarmış ve çatlamış olan Garrick, yatakta okuduğu kitabı indirerek ona gülümsedi. Nezleden iyice boğuklaşmış bir sesle, «Neredeydin?» diye sordu.
    </div>

    <div>
      «Irmağın üst kısmına, çağlayanların oraya gittim.»
    </div>

    <div>
      «Balık mı tuttun?»
    </div>

    <div>
      Sean yatağına çöküp dirseklerini dizlerine dayadı. «Anna’ya rastladım. Benimle beraber geldi.» Garrick kızın adını duyunca ilgiyle Sean’un yüzüne baktı. Ama o hâlâ şaşkın gibiydi. Fakat bu konudan söz etme ihtiyacını duyuyordu. «Garry... Garry, Anna’yla yattım.» Garrick tıslamayı andıran bir sesle içini çekti. Rengi iyice solmuş, sadece burnunun çevresindeki kırmızılık kalmıştı. Sonra, «Sana izin verdi mi o?» diye fısıldadı.
    </div>

    <div>
      «Bunu kendisi istedi.»
    </div>

    <div>
      Garrick’in gözlerindeki tuhaf ifadeyi fark etmemişti.
    </div>

    <div>
      Mr.Clark, Sean’u yenmeyi başaramamıştı. Tam tersine genç onunla çekişmeye başlamıştı. Mr.Clark bu savaşı yavaş yavaş kaybetmekte olduğunun farkındaydı. Artık Sean’dan korkuyordu. Hem genci ayağa da kaldırmıyordu. Çünkü Sean da kendisi kadar boyluydu. İki yıl birbirilerinin zayıf taraflarını aramış ve bunlardan nasıl yararlanacaklarını düşünmüşlerdi. Mr.Clark burun çekilmesine dayanamazdı. Belki de bilinçaltı bunu eğri burnuyla alay sayıyordu. Sean da türlü şekillerde burun çekmesini öğrenmişti. Çektikten sonra da, «Özür dilerim efendim,» diyordu.
    </div>

    <div>
      Ama buna karşılık Mr.Clark da, Sean’un zayıf tarafını öğrenmişti. Garrick’e en küçük bir şey yapılmasına dayanamıyordu kardeşi. Bu durumda Sean korkunç acı çekiyordu. O haftayı da kötü geçirmişti öğretmen. Sıtma yüzünden epey zayıflamıştı. Üç günden beri başı çatlayacak gibi ağrıyordu. Ayrıca okulun anlaşmasını yenileme konusunda da kuşkuları vardı. Sean bir gün önce yeteri kadar burnunu çekmişti.
    </div>

    <div>
      Adamın daha fazla dayanacak hali kalmamıştı. Mr.Clark sınıfa girip kürsüsünün arkasında durarak gözlerini öğrencilerin üstünde dolaştırdı. Sonunda gözleri Sean’a takılıp kaldı. ‘Hele bir başlasın,’ diye düşündü. ‘Bu gün başlayacak olursa onu geberteceğim.’
    </div>

    <div>
      İki yıl içinde öğrencilerin yerleri değiştirilmişti. Sean ve Garrick ayrılmıştı. Garrick öğretmenin kolayca erişebileceği yerde, en önde oturuyordu. Sean ise arkada kalıyordu. Mr.Clark, «Okuma kitabınızı açın,» dediği sırada, Garrick saman nezlesi yüzünden burnunu çekt i . Mr.Clark kitabını ‘şak’ diye kapatarak, «Kahrol!» diye gürledi. Sesi gitgide yükseliyordu. «Kahrol!» Öfkeden titremeye başlamış, kabaran burun deliklerinin etrafı bembeyaz kesilmişti. Hemen platformdan inerek Garrick’e yaklaşıp haykırdı. «Kahrol! Kahrol! Tanrının belâsı küçük sakat!» Garrick’e şiddetli bir tokat attı. Genç el erini yanağına götürüp ona bakakaldı. Mr.Clark kendinde değildi. «Pis, küçük domuz. Demek sen de başladın!»
    </div>

    <div>
      Garrick’i saçlarından tutarak başını şiddetle sıraya vurdu. «Sana dersini vereceğim. Şart olsun dersini vereceğim.»
    </div>

    <div>
      «Sana göstereceğim.» Güm!
    </div>

    <div>
      «Sana göstereceğim.» Güm!
    </div>

    <div>
      Sean’un onlara yetişmesi için bu kadar zaman gerekti. Hemen Mr.Clark’ı kolundan yakaladığı gibi geri çekti.
    </div>

    <div>
      «Kardeşimi bırak! O bir şey yapmadı!» Sean ancak yetişebilmişti. Mr.Clark onun yüzünü gördüğünde bilincini yitirmişti. Artık bir şey düşünebilecek durumda değildi. Bu yüz, iki uzun yıl kendisine azap vermişti. Yumruğunu sıkıp o yüze vurdu.
    </div>

    <div>
      Sean darbenin etkisiyle geriledi ve can acısından gözleri yaşardı. Bir an bir sıraya sırt üstü düşerek kaldı, sonra Clark’a bakarak birden kükredi.
    </div>

    <div>
      Bu ses Clark’ın kendisine gelmesine neden oldu. İki adım gerileyecek oldu ama Sean ona saldırdı. Genç durmadan yumruklarını indiriyor ve her yumrukta da homurdanıyordu. Öğretmenin gerileyerek kara tahtanın önüne kadar gerilemesine neden oldu. Clark kaçmaya çalışıyordu. Ancak Sean onu yakasından tutarak çekti.
    </div>

    <div>
      Yaka parçalanırken tekrar vurdu. Clark dayandığı duvardan kayarak yere oturdu. Sean onun başında durmuş soluyordu.
    </div>

    <div>
      Clark, «Defol,» dedi. Ağzından akan kanlar yüzünden dişleri pembe bir renk almıştı. İnce bir kan dudaklarının yanından sızıyordu. Yırtılan yakasının ucu havaya kalkmıştı. Sınıfta Sean’un soluklarından başka ses çıkmıyordu.
    </div>

    <div>
      Clark, «Defol,» diye tekrarladığı sırada Sean’un öfkesi geçti. Olayın tepkisi yüzünden zangır zangır titremeye başladı. Clark eliyle Garrick’i işaret etti. «Sen de... Git ve bir daha gelme!» Sean, «Gel, Garry,» diye mırıldandı.
    </div>

    <div>
      Garrick ayağa kalkıp topallayarak Sean’un yanına geldi. İki kardeş okul avlusuna çıktılar. «Şimdi ne yapacağız?» Garrick’in alnında yumurta büyüklüğünde kıpkırmızı bir şiş belirmişti. «Eve gitmemiz en doğrusu sanırım.» «Ya eşyalarımız ne olacak?» «Hepsini taşıyamayız. Daha sonra adam yol ayıp onları aldırmamız gerekiyor. Haydi, gel.» Birlikte bahçeden çıkarak kasabadan geçtiler. Baboon Stroom köprüsüne gelene dek ikisi de konuşmadı. Sonra Garrick, «Babam ne yapacak dersin?» diye sordu.
    </div>

    <div>
      Sean sırıttı. «Babam ne yaparsa yapsın buna değer. Onu nasıl tepelediğimi gördün mü ha? Şak diye ağzının ortasına indirdim.» «Bunu yapmamalıydın, Sean. Babam bizi öldürecek. Beni de... Oysa ben bir şey yapmadım.»
    </div>

    <div>
      «Bunu söylemenin bir yardımı dokunmaz, Garry. Eğri burnunun canına okudum. Artık babama söyleyecek bir şey düşünmeliyiz.» Garrick mırıldandı. «Bana vurdu. Neredeyse beni öldürecekti.» Sean kendini temize çıkarmak ister gibi, «Bana da,» diye ilâve etti.
    </div>

    <div>
      Çiftliğe vardıklarında Ada evin önündeydi.
    </div>

    <div>
      Onları gören kadın hareketsiz kalarak duygularına hâkim olmaya çalıştı. Eski tecrübeleri ona üvey oğullarından en korkunç şeyleri bekleyebileceğini öğretmişti. Durum o kadar kötü olmadığı zaman haline şükrediyordu. Gençler ona çekinerek yaklaştılar. Ada,
    </div>

    <div>
      «Merhaba,» dedi. İkisi bir ağızdan cevap verdiler. «Merhaba.» Garrick cebinden mendilini çıkarıp burnunu sildi.
    </div>

    <div>
      Sean da sanki ilk kez görüyormuş gibi evin sivri damına bakıyordu. Ada onları süzdü.
    </div>

    <div>
      «Ne oldu?»
    </div>

    <div>
      Garrick, «Mr.Clark eve dönmemizi söyledi,» diye cevap verdi.
    </div>

    <div>
      Ada, sakinliğini güçlükle koruyordu. «Neden?»
    </div>

    <div>
      «Şey...» Garrick yardım ister gibi kardeşine baktı. Fakat Sean hâlâ damı inceliyordu. «Şey...: Sean yere yığılana dek onun yüzünü yumrukladı. Ben bir şey yapmadım.» Ada hafifçe inledi. «Oh, olamaz!» Sonra derin bir soluk aldı. «Pekâlâ. Olanları başından başlayıp sonuna kadar anlatın.» İkisi bir ağızdan olayı karmakarışık şekilde anlattılar. Zaman zaman birbirilerinin sözünü kesip ayrıntılar üstünde tartışıyorlardı. Sözlerini bitirince üvey anneleri, «Odanıza gidin en iyisi;» diye mırıldandı. «Babanız bu gün evin yakınında çalışıyor. Öğle yemeğine gelir neredeyse. Onu biraz hazırlamaya çalışacağım.» Odaları bir idam mahkûmunun hücresinden daha da kasvetliydi. Garrick, «Kaçar kamçı yiyeceğiz acaba?» diye sordu.
    </div>

    <div>
      «Yorulana kadar bizi dövecektir. Sonra biraz dinlenip tekrar başlayacaktır.» Waite’in atının avluya girdiğini duydular.
    </div>

    <div>
      Babaları seyise bir şey söyledikten sonra güldü. Mutfak kapısı çarparak kapandı. Bunu korku dolu yarım dakika izledi ve Waite’in gürlediğini işittiler. Garrick telâşla zıpladı.
    </div>

    <div>
      On dakika kadar Waite’le Ada’nın mutfakta tartıştığını da duydular. Babalarının haykırmasını, Ada’nın yatıştırıcı mırıltıları izliyordu. Sonra Ada odaya gelerek, «Babanız sizi görmek istiyor,» diye haber verdi. «Kendisi çalışma odasında.» Waite şöminenin önünde duruyordu. Adamın sakalı toz içinde kalmış, yanık yüzü öfkeden kırışmıştı.
    </div>

    <div>
      Sean kapıya vurunca adam gürledi. «İçeriye gelin!» iki çocuk kamçısıyla hafif hafif bacağına vuran adamın karşısında durdular. Waite, Garrick’e işaret etti. «Buraya gel.» Oğlunu saçlarından tutup başını yukarıya kaldırdı ve alnındaki moraran şişe baktı. «Hımm.» Elindeki kamçıyı yazı masasına attı. «Buraya gel, Sean.
    </div>

    <div>
      Ellerini uzat. Hayır avuçların yere baksın.» İki elin üstü de soyulmuş, eklemlerden biri şişip kızarmıştı. Adam yine, «Hımm,» dedi. Dönüp şöminenin rafından piposunu alıp taş kavanozdan tütün doldurdu. «İkiniz de Tanrının belâsı ahmaklarsınız. Ama yine de bu tehlikeyi göze alarak sizi haftada beşer şilinle işe başlatacağım.
    </div>

    <div>
      Haydi, gidip öğle yemeğiniz; yiyin...
    </div>

    <div>
      Öğleden sonra işimiz var.»
    </div>

    <div>
      İkizler bir an ona inanmaz gözlerle baktıktan sonra kapıya doğru gittiler.
    </div>

    <div>
      «Sean.» Genç durdu. Cezasız kurtulacağına inanmakla hata ettiğini düşünüyordu artık.
    </div>

    <div>
      «Onun neresine vurdun?»
    </div>

    <div>
      «Her tarafına baba. Neresine erişebildiysem...»
    </div>

    <div>
      Waite, «Bu işe yaramaz,» diye cevap verdi. «Başın yan tarafına vurmalısın.» Piposuyla çenesini işaret etti.
    </div>

    <div>
      «Hem yumruklarını iyi sıkmalısın. Yoksa yaşın ilerlemeden bütün parmaklarını kırarsın.»
    </div>

    <div>
      «Evet, baba.»
    </div>

    <div>
      Kapı usulca kapanınca Waite kendi kendine güldü. Yüksek sesle, «Zaten yeteri kadar kitap okudular,» dedi. «Tanrım bu kavgayı görmek isterdim. O çokbilmiş ukala bir daha oğluma yaklaşmaması gerektiğini anlamıştır.»
    </div>
  </div>
</body>
</html>
