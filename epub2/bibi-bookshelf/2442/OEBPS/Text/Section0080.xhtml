<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">28</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Katrina yorulmadığını biliyordu. Sean, o kadınla bu odada kayıtsızca yatmıştı. Bu yaptığı Katrina’yı tokatlayıp sokağa atmasından beterdi. Hummadan zayıf düşen, çocuğunu kaybedince sinirleri bozulan kadının savaşacak gücü yoktu. Artık orada kalamazdı. Irkının inatçı gururu buna engeldi. Tek bir çare vardı. Usulca eğilip kocasını öperken onun sıcaklığını duydu. Kararından cayacak gibi oldu. Sean’un boynuna sarılıp yalvarmayı, kendisine bir fırsat daha vermesini istemeyi düşündü. ‘Sean, onu mutlu edemememin nedenlerini söylerse,’ diye düşündü.
    </div>

    <div>
      «Değişmeye çalışırım. Belki yine ıssız kırlara gidersek...» Kendisini zorlayarak sürünürcesine yataktan uzaklaştı. Yumruğunu ağzına bastırarak, «Bu imkânsız,» dedi. Kocası kararını vermişti. Yalvarsa bile aralarındaki engel kalkmayacaktı. Bir şatoda yaşamışken artık toprak bir kulübeye razı olamazdı. Gururu onu zorlayınca gardıroptan uzun bir palto alarak giydi. Palto geceliğini örtüyordu. Yeşil şalı da başına sardı. Sonra tekrar Sean’a baktı. Usulca koridora çıkarak kapıyı kapattı.
    </div>

    <div>
      Sean ertesi sabah uyandığında kendisini elbiseyle yatağının üstünde bulunca şaşırdı. Hava hafif hafif aydınlanmaya başlamıştı ve oda soğuktu. Bir dirseğinin üstünde, doğrulup gözlerini ovuştururken aklı başına geldi, hemen kalkıp Katrina’nın yatağına baktı. Karyolayı boş görünce önce içi rahatladı. Demek Katrina kendine gelip ayağa kalkabilmişti. Ama banyoya gidip orasının da boş olduğunu görünce endişelenmeye başladı. Dirk’in kapısı kilitliydi ve anahtar da dışarıdaydı. Telaşla kapıyı açınca Dirk doğrularak yatakta oturdu.
    </div>

    <div>
      Sean döndü, kapıdan fırlayıp merdivenleri ikişer üçer atlayarak aşağıya indi. Otel kâtibini tutarak sarstı. «Gece kimse buradan geçti mi?» «Bil... bilmiyorum.» Sean kapıyı işaret etti. «Bu kilitli mi?» «Hayır, efendim, sadece sürgülü. Dışarıya çıkabilirsiniz ama içeriye giremezsiniz.» Adam telaşla sokağa fırladı. Katrina’yı nerede aramalıydı.’ Ne tarafa gitmişti.? Arabaları bıraktıkları Pretorio’ya mı? ‘Yok, bunu yapamaz,’ diye düşündü.
    </div>

    <div>
      ‘Bunun için araba tutması gerek. Oysa parası yok. Hem neden Dirk’i ve eşyalarını almadan gitsin? Belki de doktorun verdiği ilaç onun dengesini bozdu.’
    </div>

    <div>
      Otelin yanından dolaşarak ahırlara yaklaştı.
    </div>

    <div>
      «Mbejane!» diye haykırdı. «Mbejane, ne cehennemdesin?»
    </div>

    <div>
      Zulu, bir atı kaşağılamakta olduğu yerden çıktı. «Nkosi?»
    </div>

    <div>
      «Nkosizani’yi gördün mü?»
    </div>

    <div>
      «Hayır.»
    </div>

    <div>
      Sean onun yanından geçip ahıra dalarak bir eğer kapıp en yakındaki atın üstüne attı. Bu arada Mbejane’yle konuştu. «Nkosizani hasta. Gece buradan ayrılmış. Belki de uykuda gibi geziyor.
    </div>

    <div>
      Git arkadaşlarına haber ver. Onu arasınlar. Bulana on altın var. Sonra buraya gel ve ben dönene kadar Dirk’in yanında kal.» Sean atla ahırdan ayrılırken Mbejane de haberi yaymaya koştu. Sean birkaç dakika sonra Johannesburg’daki Zuluların yarısının Katrina’yı aramaya çıkacaklarını biliyordu. Kabileye sadakat ve on altın yeterli nedenlerdi.
    </div>

    <div>
      Sean saatlerce at koşturduktan sonra geri döndü. Kimse Katrina’yı görmemişti. Tam Jeppe Caddesinden beşinci kez geçerken Candy’nin iki katlı otelini fark etti. «Candy, bana yardım edebilir,» diye fısıldadı.
    </div>

    <div>
      Kadını, yere İran halıları yayılmış, yaldızlı eşyalarla döşenmiş bürosunda buldu. Kapı açılınca hafif bir öfkeyle kaşlarını çatarak başını kaldırdıysa da erkeği görünce hemen değişti. «Oh, Sean... Seni gördüğüme çok sevindim.» Masasının arkasından çıkarak ipek iç eteklerini hışırdata hışırdata koştu. Beyaz cildi düzgün, mavi gözlen pırıl pırıldı. El erini uzatırken birden adamın yüzünü görerek durdu. «Ne oldu,, Sean?» Sean telaşla anlatınca da çıngırağı çaldı. İçeriye giren adama emirler vermeye başladı. «Tren istasyonuna birini yolla. Ana yollardan geçen bütün posta arabalarına haber gönder. Kentteki her otel ve pansiyonu arattır.» Candy, Sean’a döndü. «Şöminenin yanındaki dolapta konyak var. Bana da bir kadeh ver. Tam karının istediği gibi davranıyorsun.» «Ne demek istiyorsun?» «Karın seni cezalandırarak yola sokmak istiyor.» Kanepeye yerleşip işaret etti. «Gel yanıma otur. Senin küçük külkedisini bulacağız.» «Cezalandırmak mı? Neden?» «Kötü hareketlerine kızmış olmalı.» Candy konyaktan bir yudum alıp öksürdü. «Aradan yıllar geçmiş olmakla birlikte konyak konusunda hâlâ değişmemişsin. ‘Kadehe biraz içki koy’ deyince bir litre dolduruyorsun... Neyse dediğim gibi küçük Katrina korkunç bir kıskançlığa kapıldı. Belki de evlendiğinizden beri ıssız yerlerde baş başa yaşadığınız için seni ilk defa kıskanıyor. O Courteney cazibesinin kadınları nasıl etkilediğini şimdiye kadar görmemiş olacak.» «Saçma.
    </div>

    <div>
      Kıskanacak kim vardı ki?» Candy, «Ben,» diye cevap verdi. «Geçen gece bana her bakışında göğsüme bir bıçak saplandığını hissettim.» Kadın eliyle şahane göğsünü işaret ederek Sean’un dikkatini çekti. Hem taze menekşe kokuyordu. Sean rahatsız rahatsız kımıldanarak başını çevirdi.
    </div>

    <div>
      «Saçma,» diye tekrarladı. «Biz eski arkadaşız.
    </div>

    <div>
      Neredeyse... »
    </div>

    <div>
      «Şekerim kardeş sayılacağımızı söylemeyeceğini umarım. Yoksa geçmişi unuttun mu?»
    </div>

    <div>
      Sean unutmamıştı. Her ayrıntıyı hâlâ berraklıkla hatırlıyordu. Kızararak kalktı. «Gideyim artık. Onu aramaya devam edeceğim. Yardımın ve içki için teşekkürler, Candy.» Kadın, «Nem varsa senin mösyö,» diye mırıldanıp göz süzerken Sean’un kızarmasından zevk duydu. «Bir şey duyarsam hemen haber vereceğim.» Fakat geceye kadar aradıysa da Katrina’yı bulamadı Sean. Otele döndüğünde Mbejane onu bekliyordu. Zululardan da haber çıkmamıştı. «Nkosi geceden beri yemeğin hazır. Bugün adamlarım yine arayacaklar. Onlar Nkosizani’yi bulurlar.» «Onlara söyle bulana yüz altın vereceğim.» Bitkin bir tavırla elini yüzüne götürdü. «Dirk nasıl?»
    </div>

    <div>
      «İyi, Nkosi. Onun yanında kaldım. Artık yemek yemelisin.» Sean, «Bana bir at eğerle,» dedi. «O sırada ben de karnımı doyururum.» Sean uykusuzluktan eğerin üstünde sallanarak aramaya devam etti. Belki kırk, elli defa Johannesburg’da yaşayan Zululara rastladı. Kalçalarına postlar takmış iri yarı zenciler hızla koşarak gidiyor ve tazı gibi etrafı araştırıyorlardı. Adamlar onu görünce selam verdiler. Bu selamlarda bir anlayış gizliydi.
    </div>

    <div>
      «Mbejane bize söyledi, Nkosi. Onu bulacağız.»
    </div>

    <div>
      Sean onlardan ayrılarak tek başına yoluna devam etti. Ömründe bu kadar yalnız kaldığını bilmiyordu. Hava kararınca Johannesburg’a döndü. Topallayarak otelin antresine girince içindeki küçük umut da söndü. Kâtip ona acıyan gözlerle bakıyordu.
    </div>

    <div>
      «Korkarım bir haber çıkmadı, Mr.Courteney.»
    </div>

    <div>
      Sean başını salladı. «Teşekkür ederim. Oğlum iyi mi?» «Uşağınız kendisine iyi bakıyor, efendim.. Bir saat önce yukarıya yemek yolladım.» Tırmandığı merdiven ona sonsuzmuş gibi geldi. Yorgun, hem de çok yorgundu ve endişeden hastalanacak hale gelmişti. Dairenin! kapısını açınca Candy karşıdaki bir koltuktan kalktı. Sean yine umutlanır gibi oldu.
    </div>

    <div>
      Heyecanla, «Bir haber...» diye başladı.
    </div>

    <div>
      Kadın hemen onun sözünü kesti. «Yok... Hayır... Üzgünüm, Sean.» Erkek bir kanepeye yığılınca da yazı masasının üstünde hazır duran kristal sürahiden bir kadehe konyak doldurdu. Sean zorla gülümseyerek teşekkürünü belirtirken,’ Candy onun itirazına aldırmadan bacağını tuttu ve çizmesinin tekini çıkardı. Bunu ikincisi izledi.
    </div>

    <div>
      Kadın yumuşak bir sesle, «Dün şaka yaptığım için beni bağışla,» diye mırıldandı. «O zaman karını ne kadar sevdiğini anlayamamıştım,, sanırım.» Kendi kadehini kaldırdı. «Bu araştırmanın mutlulukla sonuçlanmasına içelim.» Sean bir yudumda içkinin yansını yuttu. Candy sordu. «Onu seviyorsun, değil mi?» Sean sert bir sesle,
    </div>

    <div>
      «O karım benim,» diye cevap verdi.
    </div>

    <div>
      Candy öfkenin yorgunluğun altına gizlendiğini bile bile cesaretle devam etti. «Fakat hepsi bu kadar değil.»
    </div>

    <div>
      «Evet, onu seviyorum. Onu ne kadar sevdiğimi daha yeni anlıyorum. Bir daha öyle sevemeyeceğimi de biliyorum.» Konyağını bitirerek.
    </div>

    <div>
      Kadehine baktı. Güneşten esmerleşmiş yüzü grimsi bir renk almıştı. Koyu renk gözlerinden mutsuzluğu okunuyordu. «Aşk... Aşk...» Bu sözü tartar gibi söylemişti. «Bu sözü kirlettiler... Operada da aşk satıyorlar... Bu sözü o kadar çok tekrarladılar ki şimdi, ‘Katrina’yı seviyorum demek istediğim zaman bu, duygularımı açıklayamıyor.» Sean elindeki kadehi duvara çarptı. Kadeh sert bir ses çıkararak kırıldı. Dirk de yatak odasında kımıldandı.
    </div>

    <div>
      Sean’un sesi de birden şiddetli bir fısıltı halini aldı. «Onu öyle seviyorum ki, içim paralanıyor. Katrina’yı öyle seviyorum ki, onu kaybetmeyi düşünmek ölmeyi beklemekten farksız.» Yumruklarını sıkarak öne doğru eğildi.
    </div>

    <div>
      «Fakat onu kaybetmeyeceğim. Onu bulacağım. Tanrı adına yemin ediyorum. Onu bulunca kendisine bunları söyleyeceğim. Tıpkı sana söylediğim gibi ona her şeyi anlatacağım.» Birden durarak kaşlarını çattı. «Ona hiç bir zaman, ‘Seni seviyorum,’ demedim sanırım. Hiç bir zaman bu sözü kullanmaktan hoşlanmadım. Ona sadece, ‘Benimle evlen,’ dedim. Ayrıca, ‘Sen sevgilimsin,’ dedim. Fakat hiç bir zaman aşkımı anlatmadım.» Candy’nin gözlerinde garip bir ifade belirmişti. Bu gözlerde acıma, anlayış ve biraz da özlem vardı. «Belki de Katrina, bu yüzden kaçtı, Sean. Belki de onu sevdiğini hiç söylemediğin için böyle Bir duygu beslemediğini sandı.» Sean,
    </div>

    <div>
      «Onu bulacağım,» diye tekrarladı. «Ve bu sefer ona söyleyeceğim... Eğer çok geç kalmadımsa tabii.» «Onu bulacaksın ve geç kalmış da değilsin. Yer yarılıp onu yutmadı ya. Karın da bu sözleri söylediğini duyunca mutlu olacaktır.» Candy ayağa kalktı. «Artik dinlenmelisin. Önünde çok yorucu bir gün var.» Secin salondaki koltukta elbisesiyle uyuyakaldı. Fakat bu çok rahatsız bir uykuydu. Kafası her birkaç dakikada bir onu uyanması için zorluyordu.
    </div>

    <div>
      Sonunda şafaktan önce tekrar uyandı ve artık uyuyamayacağını da anladı. Ayağa kalkınca vücudunun her tarafının sızladığını hissetti. Gidip gaz lambasının fitilini yükseltti. Sonra masanın üstündeki İncil’e dokundu.
    </div>

    <div>
      Parmaklarının altındaki deri serin ve yumuşaktı. Kapağı açar açmaz da soluğu bir hırıltı gibi çıktı. Katrina kendi adının altına ölüm tarihini yazmıştı. Çocuksu yazısının mavi mürekkebi henüz koyulaşmamıştı bile.
    </div>

    <div>
      O sayfa birden büyüdü büyüdü ve Sean ondan başka bir şey göremez oldu. Kulaklarında homurtulu bir ses duyuyordu. Bu tıpkı kabarmış akan bir nehrin sesini andırıyordu. Fakat bunun dışında başka sesler, değişik sesler de duymaktaydı. «Gidelim, Sean, Burası bir mezara benziyor.»
    </div>

    <div>
      «Fakat onun en çok sevgiye ihtiyacı var,.» «Yer yarılıp onu yutmadı ya.» En son kendi sesini işitti. «Eğer çok geç değilse tabii. Çok geç değilse tabii.» Sean, Candy Madeninin eski binasının bulunduğu yere eriştiğinde hava yeni aydınlanmıştı. Atını bırakarak otların arasında madenin eski ağzına doğru koştu. Rüzgâr hafif olmakla birlikte soğuktu. Otları hışırdatıyor, tünelin ağzındaki paslı tele takılıp kalmış olan Katrina’nın yeşil şalını sallıyordu. Rüzgârda şal kocaman kanatlarını çırpan iri yeşil bir kuşu andırıyordu. Sean tele erişerek tünelin ağzına baktı. Orada bir yerde otlar koparılmıştı. Sanki biri aşağıya düşerken otlara tutunmak istemişti. Sean şalı dikenli telden kurtararak aldı.
    </div>

    <div>
      Kalın kumaşı avuçlarında büküp buruşturdu. Sonra bunu kaldırıp tünele attı. Şal karanlıklara doğru inerken birden açıldı.
    </div>

    <div>
      Katrina’nın parlak yeşil gözlerinin rengin deydi bu.
    </div>

    <div>
      Sean, «Neden?» diye fısıldadı. «Neden bize bunu yaptın, sevgilim?» Sonra dönerek taşların arasında sendeleye sendeleye atına doğru yürüdü.
    </div>

    <div>
      Mbejane onu otelde bekliyordu.
    </div>

    <div>
      Sean, «Arabayı getir,» dedi.
    </div>

    <div>
      «Nkosizani...?»
    </div>

    <div>
      Sean, «Arabayı getir,» diye tekrarladı. Sonra Sean, Dirk’i kucağına alarak aşağıya indirdi. Resepsiyona giderek hesabını ödedi. Oğluyla birlikte Mbejane’nin getirdiği arabaya gittiler. Sean arabaya binip, oğlunu da yine kucağına aldı.
    </div>

    <div>
      Dirk, «Annem nerede?» diye sordu.
    </div>

    <div>
      «Annen bizimle gelmiyor.»
    </div>

    <div>
      Dirk ısrar etti. «Biz yalnız mı gideceğiz?»
    </div>

    <div>
      Sean bezgin bezgin başını salladı. «Evet, oğlum biz yalnız gideceğiz.»
    </div>

    <div>
      «Annem sonra mı gelecek?»
    </div>

    <div>
      «Hayır, Dirk. Hayır, annen gelmeyecek.»
    </div>

    <div>
      Sean, »Her şey bitti,’ diye düşündü. ‘Her şey bitti. Bütün hayaller, kahkahalar ve aşk,’ Acıyı duyamayacak kadar uyuşmuştu. Fakat bunun daha sonra geleceğini biliyordu.
    </div>

    <div>
      «Neden beni öyle sıkıyorsun, baba?» Sean ellerini gevşeterek kucağındaki çocuğa baktı. O zaman her şeyin bitmediğini anladı. Bu da sadece yeni bir başlangıçtı’.
    </div>

    <div>
      Kendi kendine, «Ama önce bu acının hafiflemesi için zamanın geçmesi gerek,» dedi. «Bu yaranın iyileşebilmesi için sığınabileceğim sessiz bir yer olmalı. Arabalar bekliyor. Artık ıssız kırlara dönmeliyim. Belki bir yıl sonra bu yara biraz kapanınca her şeye baştan başlayabilirim. Oğlumla Ladyburg’a dönerim. Ladyburg’a, Ada’ya, Garry’e dönerim.» Sonra birden o acıyı duydu. Bu yakıcı acı onu korkuttu.
    </div>

    <div>
      Sean, «Yalvarırım Tanrım,» diye dua etti. «Ne olur bana bu acıya dayanacak gücü ver.» «Ağlayacak mısın, baba? Ağlayacak gibi bir halin var.» Dirk, Sean’un yüzüne büyük bir merakla bakıyordu. Adam oğlunun başını usulca omzuna bastırıp öylece tuttu.
    </div>

    <div>
      Sonra, ‘Gözyaşları borçlarımızı ödeyebilseydi,’ diye düşündü. ‘Gözyaşlarımla senin acı çekmemeni sağlayabilseydim... Şu anda ağlamakla senin ömür boyu ağlamanı önleyebilseydim... O zaman gözlerim akıp gidene dek ağlardım.’ Sean, «Hayır, Dirk,» diye cevap verdi. «Ağlamayacağım... Ağlamanın hiç bir zaman pek öyle yararı olmaz.»
    </div>

    <div>
      Ve Mbejane onları Pretoria’da arabaların beklediği yere götürdü.
    </div>
  </div>
</body>
</html>
