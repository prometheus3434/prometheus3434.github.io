<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">20</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Anna, «Geldiğim için kızmadığını umarım,» dedi. «Fakat seninle konuşmam gerekiyor.» Garrick içtenlikle karşılık verdi. «Yok, geldiğine sevindim. Seni tekrar görmek ne hoş, Anna. Buradan ayrılalı beri bana bir sonsuzluk geçmiş gibi geliyor.» «Biliyorum. Çok... pek çok şey oldu. Babam ve senin baban... Sonra Sean.»
    </div>

    <div>
      Durdu. «Oh, Garry buna hâlâ inanamıyorum. Bana kaç kere söylediler fakat inanamıyorum. Sean... çok canlıydı.» Garrick, «Evet,» diye mırıldandı. «Yaşam doluydu.» «Buradan ayrılmadan bir gece önce ölümden söz etti. O ana dek böyle bir şey aklımdan bile geçmemişti. Onun ölebileceğim’ hiç düşünmemiştim. Oh Garry, ne yapacağım?»
    </div>

    <div>
      Garrick dönüp Anna’ya baktı. O sevdiği Anna... Sean’un Anna’sıydı. Fakat Sean ölmüştü. Kafasında bir fikir kıpırdanır gibi oldu. Bunu dile getirmemekle birlikte birden vicdan azabı duydu. Bu fikirden kaçtı.
    </div>

    <div>
      «Oh, Garry ne yapabilirim?»
    </div>

    <div>
      Anna’nın yardım istediği sesinden belliydi. Babası İsandhlwana’da ölmüştü. Ağabeyleri hâlâ Tugela’da Chelmsford’un yanındaydı. Annesiyle üç küçük kardeşine bakması gerekiyordu. Bunu anlayamamakla budalalık etmişti
    </div>

    <div>
      «Anna. sana yardım edebilir miyim? İstediğini söyle.» «Hayır, Garry, bana kimse yardım edemez. »
    </div>

    <div>
      «Eğer para gerekiyorsa...» Durakladı. «Artık zengin bir erkeğim. Babam Theunis Çiftliğini Sean’la bana bıraktı. Sean da...» Anna sesini çıkarmadan ona bakıyordu. «Sana yeterince borç para verebilirim. Ne kadar istersen.»
    </div>

    <div>
      Anna hâlâ kendisine bakarken birden kendini topladı Garrick. Artık Theunis Çiftliğinin sahibiydi. Çok zengindi.
    </div>

    <div>
      Sean’un olabileceğinden iki misli zengindi. Sean da ölmüştü. «Lütfen sana yardım etmeme izin ver, Anna. Bunu gerçekten yapmayı istiyorum.» Anna’yı sevdiği acınacak şekilde belliydi. Sean da ölmüştü.
    </div>

    <div>
      «İzin verir misin, Anna?»
    </div>

    <div>
      Anna açlığı, yalın ayak gezmeyi, solana kadar yıkanan elbiseleri, yamalı iç eteklerini düşündü. Yoksul olduğu için içinde daima bir korkuyla, güvensizlikle yaşamıştı. Garry zengin ve sağdı. Sean da ölmüştü.
    </div>

    <div>
      «Lütfen buna izin verdiğini söyle.» Garrick öne eğilerek Anna’nın kolunu telâşla sıkıca tuttu.
    </div>

    <div>
      Genç kadın onun yüzüne bakarak, ‘Birbirilerine benziyorlar,’ diye düşündü. ‘Fakat bunun yumuşak ve kararsız olmasına karşılık, Sean güçlüydü. Hem bunun saçları soluk kahve ve gözleri de uçuk mavi. Sean’un saçları simsiyah, gözleri de lâcivertti. Sanki bir ressam bir portreyi alıp birkaç fırça darbesiyle tümüyle değiştirmiş ve ortaya başka bir resim çıkarmış.’ Anna onun bacağını düşünmeyi de hiç istemiyordu. «Çok iyisin, Garry,» diye mırıldandı. «Fakat bankada biraz paramız var. Topraklarımız da ipotekli değil. Gerekirse atlarımızı da satabiliriz. »
    </div>

    <div>
      «O halde ne var? Lütfen söyle.»
    </div>

    <div>
      Anna o zaman ne yapacağını anladı. Garry’e yalan söyleyemezdi. Bunun için çok geçti. Ona her şeyi söyleyecekti ve gerçeğin onda bir değişiklik yapmayacağını da biliyordu. Belki bu Garry’i biraz etkileyecekti ama Anna’nın istediğini elde etmesini engelleyecek kadar değil Zengin olmayı, karnındaki çocuğa bir baba bulmayı istiyordu.
    </div>

    <div>
      «Garry, çocuğum olacak.»
    </div>

    <div>
      Garrick irkildi, sonra soluğunu tuttu. «Bir bebek mi?»
    </div>

    <div>
      «Evet, Garrick. Hamileyim.»
    </div>

    <div>
      «Kimin? Sean’un mu?»
    </div>

    <div>
      «Evet, Garry. Sean’un çocuğunu doğuracağım. »
    </div>

    <div>
      Garrick koltuğundan kalkarak topallaya topallaya verandada ilerledi. Sonra durup sağlam eliyle parmaklığı tuttu.
    </div>

    <div>
      Anna’ya arkasını dönerek, Theunis Çiftliğinin topraklarına baktı. Sean’un çocuğu. Bu düşünce onu şaşırtmıştı.
    </div>

    <div>
      Sean’un Anna’yla yattığını biliyordu. Sean bunu anlattığı zaman da kızmamıştı. Sadece biraz kıskanmıştı. Ama Sean ona gerçeği anlattığı için bunun birazı da Garrick’in olmuştu. Yalnız bir bebek... Sean’un çocuğu.
    </div>

    <div>
      Birden Sean’un çocuğunun kardeşinin yaşayan bir parçası olacağını düşündü. Zulu bir çoklarının kesemediği bir parçaydı bu. Sean’u tümüyle kaybetmemişti. Anna’nın çocuğuna bir baba bulması gerekliydi. Aynı anda hem Anna’ya, hem bebeğe sahip olabilirdi. İki sevdiği şeyi bir arada elde edebilirdi. Sean ve Anna. Onun kendisiyle evlenmesi gerekiyordu. Başka çaresi yoktu. Büyük bir zafer duygusuna kapılarak döndü. «Ne yapacaksın, Anna?» Kendisine güveniyordu artık. «Sean öldü. Ne yapacaksın?» «Bilmiyorum.» «Bebeği doğuramazsın. Bu bir piç olur.» Anna’nın bu söz yüzünden irkildiğini görünce duyduğu güven daha da arttı.
    </div>

    <div>
      «Port Natal’a gitmem gerekiyor.» Anna’nın sesi ifadesizdi. Garry’e sakin sakin bakıp onun ne söyleyeceğini bilerek ilâve etti. «Kısa süre sonra gideceğim. Bir çare bulurum elbet.» Garry onun yüzünü inceliyordu. Başı, bir kadın için geniş olan omuzlarına göre küçüktü. Çenesi sivriydi, beyaz olan dişleri pek düzgün sayılmazdı.
    </div>

    <div>
      Gözleri de bir kedininkileri andırmakla birlikte yine de hoştu.
    </div>

    <div>
      «Seni seviyorum, Anna. Bunu biliyorsun değil mi?» Genç kadın başını sallayınca uzun siyah saçları dalgalandı ve kedi gözleri memnunlukla yumuşadı. «Evet, biliyorum, Garry.» Garry soluğunu tuttu. «Benimle evlenir misin?» Anna onun aldırmadığını bile bile, «Fakat Sean’un çocuğundan rahatsız olmuyor musun?» diye sordu.
    </div>

    <div>
      «Seni seviyorum ve başka bir şeyin önemi yok.» Uzanınca Anna onun kendisine sarılmasına izin verdi. «Benimle evlenir misin, Anna?» «Evet.» Ellerini hafifçe Garry’nin omuzlarına dayamıştı.
    </div>

    <div>
      Ama erkek yavaşça hıçkırınca Anna’nın yüzünde bir tiksinti belirdi ve tam onu iteceği sırada kendisini tuttu.
    </div>

    <div>
      Garrick, «Sevgilim,» diye fısıldadı. «Pişman olmayacaksın. Pişman olmayacağına yemin ederim.»
    </div>

    <div>
      «Bunu hemen yapmalıyız, Garry. Hem kasabadakiler dedikoduya da başlayabilirler. Pietermaritzburg’da evlenmeliyiz.»
    </div>

    <div>
      «Olur, ne zaman istersen, Anna.»
    </div>

    <div>
      Genç kadın, «Yarın,» dedi. «Yarın oraya gideriz.»
    </div>
  </div>
</body>
</html>
