<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">14</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Bir hafta sonra Sabi Nehrine geldiler. Karşı tarafta, uzakta kalan sıra dağlar mavimsi gri gözüküyordu. Suyu epey yükselmiş nehir de kahverengiydi. Ertesi gün hava açtı; yağmur dinmişti. Katrina bir gün önce Mbejane’nin bulduğu devekuşu yumurtasıyla kayık tabağı büyüklüğünde bir omlet yaptı. Bunu yumuşacık ekmekler, yaban balı, kahve ve Sean için bir yaprak sigarası izledi. Katrina, «Bu gün ava gidecek misin?» diye sordu.
    </div>

    <div>
      «Hım.»
    </div>

    <div>
      «Ya!»
    </div>

    <div>
      «Gitmemi istemiyor musun?»
    </div>

    <div>
      «Bir haftadır kampta kalmadın.»
    </div>

    <div>
      «Gitmemi istemiyor musun?»
    </div>

    <div>
      Genç kız hemen kalkıp sofrayı toplamaya
    </div>

    <div>
      başladı. «Zaten fil bulamayacaksın. Çoktandır da bulamadın.»
    </div>

    <div>
      «Kalmamı istiyor musun?»
    </div>

    <div>
      «Ne güzel bir gün,» Katrina tabakları alması için Kandhla’ya işaret etti.
    </div>

    <div>
      «Kalmamı istiyorsan bunu doğru dürüst söyle.»
    </div>

    <div>
      «Pekâlâ öyleyse. Lütfen kal.»
    </div>

    <div>
      «Mbejane, atın eğerini çıkar. Ona binmeyeceğim.»
    </div>

    <div>
      Katrina eteklerini havalandırıp gülerek arabasına koştu. Sonra köpeklere seslendi. Döndüğünde başına bonesini giymişti ve elinde bir sepet vardı. Peşinden gelen köpekler de zıplayıp havlıyorlardı.
    </div>

    <div>
      Sean onlara bağırdı. «Haydi, siz yola çıkın bakalım!» Köpekler birbirilerini kovalayıp neşeli neşeli bağırarak önden koştular. Sean’la Katrina da el tutuşarak yürüdüler. Yeni çıkan mantarlardan toplayarak bir saat içinde sepeti doldurdular. Sonra bir marula ağacının altına oturdular. Sean sırt üstü uzandı. Katrina da bir ot kopararak onun yüzünü gıdıklamaya koyuldu. Sonunda erkek onu kolundan çekerek göğsüne yatırdı.
    </div>

    <div>
      Etraflarına toplaşmış olan köpekler onları seyrediyorlardı.
    </div>

    <div>
      Katrina, «Kap’da Paarl’ın hemen dışında bir yer var,» dedi. «Orası dağlıktır, önünden de bir ırmak akar. Su çok berrak olduğu için dipteki balıkları görürsün. Bir gün orada bana bir çiftlik alır mısın?»
    </div>

    <div>
      «Tabii.»
    </div>

    <div>
      «Geniş verandası olan bir ev yaparız. Pazarları küçükleri arabanın arkasına oturturuz. Büyük oğullarımız da atlara biner ve kiliseye gideriz.» Sean, «Kaç çocuğumuz olacak?» diye sorarken onun biçimli küçük kulağına baktı.
    </div>

    <div>
      «Oh, çok... Erkek fazla tabii ama birkaç da kız olsun.»
    </div>

    <div>
      «On iyi mi?»
    </div>

    <div>
      «Daha fazla... On beş çocuğumuz olmalı.»
    </div>

    <div>
      İkisi de yattıkları yerde bunu düşündüler. Sean on beş çocuğun uygun olduğu kanısına vardı.
    </div>

    <div>
      «Sonra tavuklarım olmalı. Çok tavuk isterim.»
    </div>

    <div>
      «Peki?»
    </div>

    <div>
      «itirazın yok ya?»
    </div>

    <div>
      «Olması mı gerekiyor?»
    </div>

    <div>
      Katrina, «Bazı kimseler tavukları sevmezler.» diye anlattı. «Senin böyle olmamana sevindim.
    </div>

    <div>
      Daima tavuk istedim.»
    </div>

    <div>
      O sırada köpekler bir ağızdan havlamaya başlayınca Sean doğruldu ve Jagarı gördü. Hayvan elli metre ötede, nehrin kıyısındaki ağaçların önünde durmuş onlara bakıyordu. Sarılı siyahlı Jagar epey iri olmakla birlikte karnı dümdüzdü. O birden fırlayarak uzaklaştı. Köpekler de sürü halinde onun peşine düştüler. Hırsız en öndeydi.
    </div>

    <div>
      Sean, «Geri dönün!» diye haykırdı. «Allah kahretsin, buraya gelin.» «Sean, onlara engel ol. Bütün köpekleri kaybedeceğiz.»
    </div>

    <div>
      Erkek kalkıp sesin geldiği tarafa doğru koştu. Sonra bağırmalar değişti. Sean ne olacağını anlayarak dinledi.
    </div>

    <div>
      Durum farklıydı artık. ‘Hayvan durdu,» diye düşündü. ‘Köpekleri parçalayacak.’ Koşmaya başladığı sırada ilk köpeğin feryadını duydu. Sonra jagarın fırlatıp attığı yaşlıca dişi köpeği gördü. Hayvanın karnı yarılmıştı. Sean ilerledi. İkinci köpeği de gördü. Barsakları deşilmiş sarı köpek hâlâ sağdı ve sahibine yaklaşmak için sürünüyordu. Daha hızlı koşmaya başladı.
    </div>

    <div>
      Sean koşarken kalbi deli gibi çarpıyor, ağzı kuruyordu.
    </div>

    <div>
      Birden açıklığa çıktı. Orada sadece üç köpek kalmıştı. Onlardan biri de Hırsız’dı. Hayvanlar jagarın etrafında döneniyor, arka ayaklarına saldırmaya çalışıyorlardı. Vahşi yaratık kükreyince de geri kaçıyorlardı. O sırada köpeklerden biri fazla ileriye gitti ve jagar pençeleriyle onu yakalayıp arka ayaklarıyla tekmeleyerek karnını deşiverdi.
    </div>

    <div>
      Sean olanca sesiyle haykırıyordu. İki köpek onun şeşini duydu.Ama jagar da duymuştu. Hemen fırlayıp kaçmaya kalktı. Fakat Hırsız onun ayaklarına saldırarak tekrar durmasına neden oldu. Sean yine bağırdı «Onu bırak oğlum! Büroya gel Hırsız!» Hırsız, Sean’un kendisine cesaret verdiğini sanarak korkunç pençelerden kaçıp dönerek yine lagara meydan okudu. Durum son derece nazikti. Sean köpeklerin saldırısını engellerse vahşi hayvanın kaçacağını biliyordu. Bir adım ilerleyerek Hırsız’ın üstüne atmak için yerden bir taş aldı.
    </div>

    <div>
      Doğrulunca jagarın kendisine bakmakta olduğunu gördü. Korkuyla midesi kasıldı. Artık vahşi hayvanın kendisine saldıracağını anlamıştı. Bunu jagarın başına yapışan kulaklarından, kurulu zemberek gibi gerilen omuzlarından anlamıştı. Sean taşı bırakıp belindeki bıçağını tuttu.
    </div>

    <div>
      Jagarın dudakları gerilerek sarı dişleri ortaya çıktı. Hayvan, köpekleri bir yana fırlatarak hızla yerde sürünür gibi geldi. Kısa otların üstünde âdeta bir yılan gibi kayıyordu. Sonra birden inanılmaz bir hızla havalandı. Sean hayretle karışık bir acı duydu. Sırt üstü düşmüş, can acısından soluğu kesilmişti. Jagar pençelerini onun göğsüne gömdü. Sean kaburgalarına değen tırnakları hissetti.
    </div>

    <div>
      Güçlükle hayvanın çenesini koluyla geriye bastırdı. O anda jagarın mezar kokan soluğunu yüzünde duydu. Otların arasında yuvarlandılar. Vahşi hayvan hâlâ onun göğsünü paralıyordu. Sean art ayakların karnını deşmek için büzüldüğünü de hissetti. Bu sefer o ayaklar Sean’u öldürecekti.
    </div>

    <div>
      Hırsız tırnaklar Sean’un karnına batamadan dişlerini jagarın bacağına geçirdi. Köpek ön ayaklarını olanca gücüyle yere dayamış, dişleriyle çekiyor, Sean’un üstüne uzanmış jagarı tutuyordu. Sean, gözlerinin önünde parlak siyah beneklerin uçuştuğunu görüyordu. Güçlükle bıçağı hayvanın sırtına belkemiğinin yakınına batırarak tıpkı bir kasabın pirzola kesmesi gibi kaburgaların arasına doğru çekti. Jagar bağırarak serbest ayağıyla Sean’un bacağını kalçasına kadar yardı. Vücudu sarsılırken tırnaklarını adamın göğsünde kıvırdı. Sean tekrar tekrar bıçağı saplayarak vahşi hayvanın etlerini kesmeye, parçalamaya devam ederken iki köpek de hırlayarak onun bacaklarını ısırıyorlardı. Jagar can acısıyla dönerek bıçağa pençe atmaya çalıştı. Ağzından akan kanlar, Sean’un kanına karışıyordu.
    </div>

    <div>
      Sonra öldü hayvan.
    </div>

    <div>
      Sean da bıçağı atarak bacağındaki kesiklere baktı. Kan, pekmez gibi koyuydu ve akıyor, akıyordu. Karanlıkların arasından bakarken bacak uzaklaştı. Bu onun bacağı değildi.
    </div>

    <div>
      «Garry,» diye fısıldadı. «Garry, Oh çok üzgünüm! Mahsus yapmadım! Ayağım kaydı.» Sonra karanlıklar daha yoğunlaştı. Bir ara bu karanlıkların içinde Katrina’nın yüzünü seçer gibi oldu.
    </div>

    <div>
      Ona ne kadar üzüldüğünü, bunun bir kaza olduğunu anlatmak istedi. Kız ağlıyordu. Sean onun anladığını hissederken yine karanlıklara karıştı. Yalnız o acı, duyduğu korkunç acı bir türlü dinmiyordu. Bacağı ateş dökülmüş gibi durmadan yanıyordu.
    </div>

    <div>
      Uzun süre sonra gözlerini açınca Katrina’nın yüzünü gördü. Pek solgundu ve gözlerinin altı morarmıştı. Elini kaldırıp onun yanağına dokunmak istediyse de başaramadı.
    </div>

    <div>
      «Katrina,» diyebildi. O zaman kızın yeşil gözlerinin hayret ve mutlulukla parladığını gördü. «Oh, kendine geldin.
    </div>

    <div>
      Tanrıya şükürler olsun.
    </div>

    <div>
      Kendine geldin.»
    </div>

    <div>
      Sean başını çevirerek arabanın brandasına baktı. «Kaç gün oldu?» Sesi bir fısıltından farksızdı. «Beş gün. Konuşma... Lütfen konuşma.» Sean gözlerini kapattı. Çok yorgun olduğu için uyuyakaldı.
    </div>
  </div>
</body>
</html>
