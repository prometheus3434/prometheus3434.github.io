<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">15</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean uyandığı zaman Katrina onu yıkadı. Mbejane, Sean’u tutup kaldırarak kıza yardım etti. İri yarı Zulunun bacağı tutan elleri pek müşfikti. Daha sonra bacaktaki sargıyı da değiştirdiler. Sean, Katrina’yı seyrediyor ve o her başını kaldırışında birbirilerine gülümsüyorlardı. Sean biraz gücünü toplayınca Mbejane’ye, «Yardımına ihtiyacım varken neredeydin?» diye sordu.
    </div>

    <div>
      «Yaşlı bir kadın gibi güneşte uyuyordum, Nkosi.» Mbejane gülerken özür diler gibiydi. Katrina’nın getirdiği yemeğin kokusunu duyan Sean aç olduğunu anladı. Karnını doyurduktan sonra tekrar daldı.
    </div>

    <div>
      Mbejane daha sonra nehrin yanındaki ağaçların arasına yanları açık tepesi sazdan kulübemsi bir şey dikti. Sonra kazıkları ince derilerle birbirine bağlayarak bir karyola yaptı. Sean’u arabadan alarak yeni yatağına taşıdılar. Katrina yastıklarla gelince Hırsız’la Sean’un rahat rahat yattıklarını gördü,
    </div>

    <div>
      «Sean, o canavarı hemen kov. Battaniyeler daha yeni yıkandı.»
    </div>

    <div>
      Erkek köpeği savundu. «Ziyanı yok. O da temiz.»
    </div>

    <div>
      «O köpek kokuyor.»
    </div>

    <div>
      «Ne münasebet.» Sean Hırsız’ı kokladı.
    </div>

    <div>
      «Şey, fazla değil.»
    </div>

    <div>
      Katrina yastıkları onun başının altına yerleştirdi.
    </div>

    <div>
      «İkinizle başa çıkılmaz.»
    </div>

    <div>
      Günler yavaş yavaş geçerken Sean’un yaraları kapandı, vücudu da güçlenmeye başladı. Yattığı yerin havalı olması sayesinde göğüs ve bacağındaki yaralar çabucak kabuk tuttu. Ama yara izleri kalacaktı. Sabahları kahvaltıdan sonra Katrina onun yatağının ayakucuna oturuyor, hizmetkârlar da Sean’ın karşısında diz çöküp
    </div>

    <div>
      bekliyorlardı.’Önce öküzlerin durumları, arabalara yapılacak onarımlardan söz ediliyordu. Bunu yemek konusu izliyordu. Etraf av doluydu. Adamlar belki Nkosizani’nin silahını alıp çıkmayı isteyebileceğini söylüyorlardı. Hlubi tuttuğu balıkları gösteriyordu.
    </div>

    <div>
      Adamlar gittikten sonra da Katrina onun yanında kalıyor, bir gün alacakları çiftlikten söz ediyorlardı. Sean at yetiştirecek, büyük bağlara sahip olacak, Katrina da tavuklarına bakacaktı. Gelecek yağmurlu mevsime kadar arabalar fildişiyle dolardı nasıl olsa. Ondan sonra bir sefer daha yapınca çiftliği alacak paraları olurdu. Katrina yaralar kapanıp vücudu güçlendikten sonra bile Sean’un kalkmasına izin vermedi. Kız ona şefkatle bakıyor, Sean da buna bayılıyordu. Erkeklere özgü şekilde bu ilgiyi bekliyor, hatta zaman zaman yaralarından söz ederken abartmaya kaçıyordu.
    </div>

    <div>
      Sonunda Katrina istemeye istemeye onun yataktan kalkmasına razı oldu. Sean bir hafta daha kampta kaldı. Bu süre içinde bacağının zonklaması da geçti. Sonra bir gece Mbejane’yi yanına alarak avlanmaya çıktı. Sean hafifçe topalladığı için ağır ağır gittiler. Kampın biraz ilerisinde bir elander vurdu adam. Sonra bir ağacın altında oturup yaprak sigarasını içerken, Mbejane eti taşıyacak adamları çağırmak için geri döndü. Zulular hayvanı yüzüp yağlı etleri sivri uçlu sopalara takarak götürdüler. Sean onlarla gitti. Fakat kampa girince Katrina’dal bir tuhaflık olduğunu sezdi. Akşam yemeğinde söylediği sözlere dalgın dalgın cevap verdi kız. Daha sonra da ateşin yanında otururlarken Sean’dan uzak kaldı. O gece pek güzeldi Katrina. Erkek bu duruma hem şaştı, hem de biraz sinirlendi. Sonunda ayağa kalktı. «Yatma zamanı geldi. Seni arabana götüreyim.»
    </div>

    <div>
      «Sen git. Ben biraz daha oturacağım.»
    </div>

    <div>
      Sean durakladı. «Bir şey mi oldu. Seni üzen bir şey mi»yaptım.»
    </div>

    <div>
      Kız hemen, «Hayır,» dedi. «İyiyim. Haydi, git yat.» Adam eğilip onu yanağından öptü. «Bana ihtiyacın olursa yakınındayım. İyi geceler. Tatlı uykular.» Sonra doğrularak köpeğine baktı. «Gel Hırsız. Yatma vakti.» Katrina hayvanı ensesinden tutarak engelledi.
    </div>

    <div>
      «Lütfen Hırsız’ı yanımdal bırak.»
    </div>

    <div>
      «Neden?»
    </div>

    <div>
      «Yanımda birini istiyorum.»
    </div>

    <div>
      «Öyleyse ben de kalayım.»
    </div>

    <div>
      «Yok, sen git.» Katrina pek mutsuza benziyordu. Sean dikkatle onu süzerek, «Bir şeyin olmadığından emin misin?» diye sordu.
    </div>

    <div>
      «Evet, lütfen git.»
    </div>

    <div>
      Sean arabasına girince şaşırdı. Lamba yakılmış, sert battaniyelerin yerine yeni ütülenmiş çarşaflar serilmişti.
    </div>

    <div>
      Yatağa! oturup botlarını çıkarırken, ‘Burada garip bir iş dönüyor,’ diye düşündü. «Sean...» Katrina arabamın dışında bekliyordu. Adam hemen perdeyi açınca mırıldandı. «İçeriye girebilir miyim?» «Tabii.» Elinden tutarak Katrina’yı arabaya çıkardı. Kızın yüzünden çok korktuğu belliydi. «Bir şey mi oldu?» diye sordu.
    </div>

    <div>
      «Hayır, bana dokunma. Sana söylemem gereken bir şey var. Yatağına otur. Seninle geldiğimde...
    </div>

    <div>
      Seni sevdiğimi sanıyordum. Sonsuza dek beraber olacağımızı düşünüyordum.» Katrina acı acı, yutkundu. «Sonra seni otların arasında paramparça buldum. Ölmüştün. Daha birlikte yaşamımız başlamadan ölmüştün.»
    </div>

    <div>
      Sean onun gözlerindeki acıyı görerek o anı tekrar yaşadığını anlayıp elini uzattı. Fakat kız onun bileğini tuttu. «Yok, bekle... Lütfen bitirmeme izin ver. Sen ölmüştün ve ben de için için ölmekteydim. Birden kendimi bomboş hissettim. Hiç bir şey kalmamıştı... Sadece içimdeki boşluk ve ölüm. Yüzüne dokununca bana baktın. O zaman dua ettim. Sen çürümekte olan vücudunla savaşırken de dua ettim.» Eğilip kollarını erkeğin beline doladı. «Artık yaşıyoruz ve, yine beraberiz. Ama bunun daima böyle olamayacağını biliyorum. Bir gün, bir yıl... Talihimiz varsa yirmi yıl. Ama sonsuza dek değil.
    </div>

    <div>
      Size ne denli kötü davrandığımı anladım.
    </div>

    <div>
      Karın olmayı istiyorum.»
    </div>

    <div>
      Erkek ona doğru eğilecek oldu. Fakat Katrina geri çekilerek ayağa kalktı. Düğmelerini çözünce üstüne giydiği elbise yere düştü. Saçlarını da açarak beyaz omuzlarından aşağıya bıraktı.
    </div>

    <div>
      «Bana bak, Sean. Bana bakmanı istiyorum. Sana bunu ve sevgimi verebilirim... Bu kadarı yeterli mi?» Sean kızın yanaklarının kızardığını ve sonra bu pembeliğin beyaz dik, göğüslere doğru indiğini gördü. Doha fazla bakmadı. Onun çıplaklığını kendi iri vücuduyla örttü. Kız titriyordu. Sean onu yatağa yatırarak üstüne çarşafı örttü. Yumuşak sözlerle yatışmasını sağladı.
    </div>

    <div>
      Katrina yüzünü onun boynuna gömerek fısıldadı. «Bana öğret... Sana her şeyi vermeyi istiyorum. Lütfen bana öğret.» Böylece evlendiler.
    </div>
  </div>
</body>
</html>
