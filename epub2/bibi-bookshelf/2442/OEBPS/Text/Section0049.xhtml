<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">19</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Ertesi gün de Duff’la Sean yine Borsaya gitmeyince söylentiler arttı. İki arkadaşın fevkalâde zengin yeni bir maden bulduğu söyleniyordu. Bu yüzden de Courten Charleywood hisse senetleri birden yükseldi. Yirmi dakika sonra bu söylenti yalanlanınca hisse senetleri düştü. Büroyla Borsa» arasında koşarı Johnson .öğle olmadan bitkin hale geldi. Adamın konuşacak hali kalmamıştı. Sean, «Artık uğraşma,» dedi. «Şu altını al. Büyük Otele gidip bir içki iç. Güç bir sabah geçirdin.» Jock Heyns’in adamlarından biri Sean’un sekreterini gözlemekle görevlendirilmişti. Adam, Johnson’un otele girip içki ısmarladığını duyunca hemen koşa koşa patronuna gitti.
    </div>

    <div>
      Soluk soluğa, «Baş kâtipleri bir şişe Fransız şampanyası ısmarladı,» diye haber vşrdi.
    </div>

    <div>
      «Aman Tanrım!» Jack neredeyse koltuğundan düşüyordu. Trevor da kendi kâtibine, işaret etti. «Koş, onların ne kadar satılık hisse senedi varsa al.» Karşıda oturan Hradsky koltuğuna daha da gömülerek ellerini göbeğinin üstünde kenetledi. Mutluluğundan neredeyse gülümseyecekti. Gece yarısı iki arkadaş Hradsky’e yapacakları teklifi hazırladılar. Sean, «Norman nasıl bir tepki gösterecek dersin?» diye sordu. Duff sırıttı. «Kalbinin bu şoka dayanacak kadar sağlam olduğunu umalım.» «Şimdi oteline gidip teklifimizi ona verelim mi?» Duff üzgün üzgün başını salladı. «Oğlum, seni eğitmek için bu kadar uğraştım. Yine de bir şey öğrenemedin.» «Peki ne yapacağız?»
    </div>

    <div>
      «Onu çağıracağız. Ayağımıza getireceğiz. Böylece avantajlı duruma geçeceğiz. Bu birleşmeyi kendisinin istediğini anımsatacağız.» Hradsky ertesi sabah onda onların bürosuna geldi. Duff her zamanki gibi adamı iğneleyen sözler söyledikten sonra, hepsi oturdu, ve Sean konuşmaya başladı. «Mr.Charleywood ve ben teklifinizi çok olumlu karşıladık. Yalnız bunu inceleyince bazı küçük değişiklikler yapmamız gerektiğini anladık.
    </div>

    <div>
      «Sean masasından bir tomar kâğıt aldı. «Belki bunlara bakmak istersiniz. Ondan sonra bir anlaşma imzalarız.»
    </div>

    <div>
      Max kâğıtları istemeye istemeye aldı. Sean, «Belki bunları yalnız kalıp incelemeyi istersiniz,» diye devam etti.
    </div>

    <div>
      «Bu odanın bitişiğindeki Mr. Charleywood’un bürosuna geçebilirsiniz.»
    </div>

    <div>
      Hradsky, Max ve yanında getirdiği iki kâtibiyle yan odaya geçti. Yarım saat sonra geri döndüklerinde Hradsky’nin yüzü ifadesizdi ama adamları cenazede tabutu taşıyan kimselere benziyorlardı. Max ağlamaklı olmuştu ve konuşabilmek için öksürüp kendisini toplaması gerekti. Üzgün üzgün, «Her maddeyi ayrı incelememiz gerekiyor sanırım,» diye mırıldandı. Üç gün sonrasına anlaşarak el sıkıştılar. Duff içkileri koyarak her adama bir kadeh uzattı. «Rand Birleşmiş Şirketlerinin şerefine içelim. Uzun süre kapalı kaldık, beyler. Fakat sonunda gururlanacağımız bir çocuğumuz oldu sanırım.» Hradsky birleştirilen şirketin yönetimini elde etmiş ama kendisine pahalıya mal olmuştu bu.
    </div>

    <div>
      Rand Birleşmiş Şirketlerinin, Johannesburg Borsasına
    </div>

    <div>
      kaydedilmesiyle hisse senetlerinin yüzde onu satışa çıkarıldı. Gün bitmeden Borsa ve önündeki yol insanlardan geçilmez hale geldi. Borsa Başkanı şirketin tüzüğünü okudu. Salonda çıt çıkmıyordu. Sonra çıngırak çalındı ama yine de sessizlik devam ediyordu.
    </div>

    <div>
      Hradsky’nin yetkili kâtibi çekinerek bu sessizliği bozdu. «Şirketin hisselerinin satışına başlıyorum.» İnsanlar birbirilerine giriyorlardı. İki yüz adam aynı anda hisseleri almaya çalışıyordu. Kâtibin önce ceketi, sonra gömleği yırtıldı. Gözlüğü yere düşerek ayaklar altında tuzla buz oldu. Adam on dakika sonra kalabalığı yarıp efendilerine durumu bildirmeyi başardı. «Hisseleri satabildim beyler.» Sean’la Duff güldüler. Gülmeleri için de neden vardı. On dakika içinde Rand Şirketindeki hisseleri tam yarım milyon altın değerinde yükselmişti.
    </div>

    <div>
      O yıl Candy’nin otelindeki Noel ziyafeti beş yıl öncesine kıyasla çok daha neşeli geçti. Yetmiş beş kişi büyük bir masanın etrafında toplandı. Gece üçte ziyafet sona erdiği zaman masadakilerin ancak yarısı ayağa kalkabilecek haldeydi. Sean merdivenden çıkabilmek için tırabzana tutunmak zorunda kaldı. Yukarıya varınca da Candy ve Duff’a ciddi ciddi, «Sizi çok seviyorum,» dedi. «Ama artık uyumalıyım.» Onları bırakıp koridorda duvardan duvara çarparak dairesine girebildi.
    </div>

    <div>
      Kadın onun arkasından baktı. «Sean’a bir şey olmamasını sağlamalısın, Dufford.» «Bu, zom olmuş bir sarhoşun başka bir zom olmuş sarhoşu yönetmeye kalkması demek.» Duff da arkadaşı gibi yalpalayarak yürüdü. Sean yatağa oturmuş, çizmelerinden biriyle âdeta güreşiyordu.
    </div>

    <div>
      «Ne var oğlum. Bileğini burkmaya mı çalışıyorsun?»
    </div>

    <div>
      Sean başını kaldırarak tatlı tatlı gülümsedi. «Gelin... Gelin. Dördünüz de gelin. Bir içki için.» «Teşekkürler ben kendi içkimi getirdim.» Duff kapıyı bir suçlu gibi kapatarak ceketinin altından bir şişe çıkardı. «Candy beni görmedi. Küçük Dufford’unun ceketinin iç cebinde bu güzel, kocaman şişenin gizlediğini anlamadı.» Sean ayağını bırakarak yatağına uzandı.
    </div>

    <div>
      Duff ona bakarak, «Oğlum,» dedi. «Seninle konuşmak istiyorum.»
    </div>

    <div>
      «Konuşma bedava.»
    </div>

    <div>
      «Sean, Candy konusunda ne düşünüyorsun?»
    </div>

    <div>
      Sean, «Göğüsleri çok güzel,» diye fikrini açıkladı. «Öyle ama bir erkek sadece güzel göğüslerle yaşayamaz.»
    </div>

    <div>
      Sean uykulu uykulu mırıldandı. «Öyle ama onda gerekli olan öteki şeyler de var sanırım.» «Şu anda ciddiyim.
    </div>

    <div>
      Yardımına ihtiyacım var. Evlenmekle doğru yaptığımdan emin misin?»
    </div>

    <div>
      Sean yüzüstü döndü. «Evlilik konusunda pek fikrim yok.» «Daha şimdiden bana Dufford demeye başladı. Bunu fark ettin mi, evlât? Öbürü de bunu yapardı. Hâlâ sesini duyar gibiyim. ‘Dufford... Dufford, sen domuzun birisin,’ derdi bana.» Cevap çıkmadı.
    </div>

    <div>
      «Oğlum, bana yardım etmelisin.» Sean hafif hafif horluyordu. Duff üzüntüyle içini çekti.
    </div>

    <div>
      «Oh, sarhoş budala.»
    </div>
  </div>
</body>
</html>
