<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">3</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Gece bir dağın geçidinde konakladılar. Çok yorulmuşlardı. Mbejane çıkıntılı bir taşın altında ateş yaktı.
    </div>

    <div>
      Çevresine oturup kahve pişirdiler, ısınmaya çalıştılar. Yemek yedikten sonra Mbejane battaniyesini yüzüne örtüp yattı ve sabaha kadar da kımıldamadı.
    </div>

    <div>
      Sean, «Gideceğimiz yer ne kadar uzakta?» diye sordu.
    </div>

    <div>
      «Bilemiyorum. Yarın geçitte yolumuza devam edeceğiz. Elli ya da altmış mil gittikten sonra yüksek topraklara çıkacağız. Ondan sonra atla bir hafta yol alacağız.» Bir an durdu. «O taştaki altın oranı çok yüksekti. Eğer gideceğimiz yerde böyle taş çoksa zengin olduk demektir. Daha önce de altın aradım. Daima ilk gelenler kazançlı çıkarlar.» Duff kahvesini höpürdeterek içti. «Fakat paramız var. Bu da elimizde bir koz sayılır. Eğer lisans alırsak toprağı kazabiliriz. Geç kalmışsak komisyonculardan toprak alabiliriz. Ya da başkalarının bulduğu altınları satın alabiliriz.» Duff fincanındaki telveyi yere döktü. «Cebinde paran varsa önemli biri sayılırsın. Paran yoksa herkes kıçına tekmeyi atar.» Cebinden bir puro çıkararak Sean’a uzattı ama o başını sallayarak bunu reddetti. Duff puronun ucunu ısırıp kopardıktan sonra yaktı.
    </div>

    <div>
      «Madenciliği nerede öğrendin Duff?» «Kanada’da. Ben çok dolaştım oğlum. Hava uyunamayacak kadar soğuk. Onun için uyuyacak yerde konuşuruz. Sana hayatımı anlatayım.
    </div>

    <div>
      Bundan otuz bir yıl önce on altıncı Baron Roxby’nin dördüncü oğlu olarak dünyaya geldim»
    </div>

    <div>
      «Soylusun.»
    </div>

    <div>
      «Tabii. Sadece burnuma bakman bunu anlaman için yeterli. Yalnız lütfen sözümü kesme. Daha oyunun başında babam kendisine duyabileceğim sevgiyi bir kamçıyla ortadan kaldırdı. Babam çocuklarını görmekten hiç hoşlanmazdı. Onun iki büyük tutkusu vardı. Atlar ve kadınlar. Altmış iki yıl süren ömrü boyunca her ikisinden de olağanüstü koleksiyonlar yaptı. Ama sonunda en sevdiği atının başına attığı bir çifte yüzünden öldü. Onun böyle vakitsiz ölümü yaşamımda mucize sayılacak bir değişiklik yapmadı. Ağabeyim on yedinci Baron olur olmaz babam kadar cimri ve tatsız olduğunu kanıtladı. On dokuz yaşındaydım ve eski şatoda kapanıp kalmayı istemiyordum. Yaşamaya çalışıyordum. Sonunda bana üç aylık harçlığımı verdi ağabeyim. Böylece diğerleriyle birlikte beni uğurladı. Ağabeylerimin hepsi de kendilerine mektup yazmamı bile istemediklerini söylediler.
    </div>

    <div>
      O sırada herkes Kanada’ya gidiyordu. Bunun iyi bir fikir olduğunu düşünerek ben de gittim. Orada para yaptım ve harcadım. Kadınları elde ettim ve onları da harcadım. Ama sonunda soğuğa dayanamadım.» Duff sönen purosunu yakarak Sean’a baktı.
    </div>

    <div>
      «Öyle soğuktu ki, su dökerken organının derileri çatlıyordu. O zaman tropikleri, güneşteki beyaz kumlu sahilleri, egzotik meyveleri ve daha da egzotik olan kadınları düşünmeye başladım. İşte bu yüzden şimdi sakallı bir serserinin yanında burada yavaş yavaş donuyorum. Bir günlük yol gitsek bile egzotik bir kız da bulamayız. »
    </div>

    <div>
      Sean, «Etkileyici bir öykü ve iyi anlattın,» diye mırıldandı.
    </div>

    <div>
      «Bir öykü bir başkasını gerektirir. Senin derdini de dinleyelim.» Sean’un gülüşü silindi. «Natal’da doğup büyüdüm. Bir hafta önce ben de tatsız koşullar yüzünden evden ayrıldım.» Duff büyük bir anlayışla, «Bir kadın yüzünden mi?» diye sordu.
    </div>

    <div>
      «Evet, bir kadın yüzünden.»
    </div>

    <div>
      Duff, «Tatlı kaltaklar,» diye içini çekti. «Ne severim onları...»
    </div>

    <div>
      Dağları aşıp günlerce ıssız yüksek ovalarda yol aldıktan sonra, bir tarlada korkuluğu andıran işaret gördüler. Bir kazığın üstüne iki tahta takılmıştı. Sağdakinin üstünde Pretoria yazılıydı. Okla solu gösteren tahtanın üstünde de ‘Witwatersrand’ sözcüğü vardı.
    </div>

    <div>
      Sean, «Bu Beyaz Sular Geçidi anlamına geliyor,» diye fısıldadı. Bu isimde bir şeyler vardı. Sanki yüz milyon altını ima ediyordu.
    </div>

    <div>
      Duff söylendi. «Bizden önce gelenler var.»
    </div>

    <div>
      Soldaki yoldan geçen pek çok araba iz bırakmıştı. Altın hastalığına tutulan Sean, «Bunun için endişenin sırası değil,» dedi. «Bu hayvanların biraz daha gücü kaldı... Bundan yararlanalım. »
    </div>

    <div>
      Kısa süre sonra bir tepeye çıktılar. O zaman Sean, «Şunlara bak!» diye inledi. Aşağıdaki vadi araba doluydu.
    </div>

    <div>
      Altın arayanlar kendi sınırlarını hendekler açarak belirtmişlerdi. Toprakların pek çok yeri de oyulmuştu.
    </div>

    <div>
      Duff dudak büktü. «Çok geç kaldık. Bütün toprakları bölüşmüşler. Neyse bir gidip bakalım.
    </div>

    <div>
      Belki boş bir yer buluruz.»
    </div>

    <div>
      Aşağıya inince el erinde kazmalarla çalışan adamları gördüler. Bu sert tavırlı adamların yanlarında da yerliler vardı. Sean’la Duff’a kuşkuyla karışık bir düşmanlıkla baktılar.
    </div>

    <div>
      Duff güneş alçalana dek etrafı kazılmış fakat henüz altın aranmamış olan topraklara göz attı. Sonra rüzgârlı bir yerde mola verip ateş yaktılar. Kahve pişerken de konuştular. Sean gözlerini ateşe dikmiş somurtuyordu.
    </div>

    <div>
      «Çok geç kalmışız.»
    </div>

    <div>
      «Paramız var, oğlum. Bunu unutma. Bu adamlardan çoğu beş parasız. Karınlarını da sığır ve patatesle değil, umutla doyuruyorlar.
    </div>

    <div>
      Yüzlerine dikkatle bakarsan umutsuzluklarını görürsün. Kayadan altın çıkarmak için sermaye ister. Makine, aylık vermek için para, araba ve zaman gereklidir.»
    </div>

    <div>
      «Fakat kazacak yerimiz olmadıktan sonra paranın yararı yok.»
    </div>

    <div>
      «Yanımdan ayrılma oğlum. Dikkat ettiysen ayrılan bazı topraklara henüz el sürülmediğini görmüşsündür. Onlar spekülatörlerin sanırım. Yani hepsi de satılık. Gelecek birkaç hafta içinde erkeklerin çocuklardan ayırt edildiğini göreceksin. Sen yorgunsun. Bu gece iyi uyu. Yarın o kayanın nereye kadar gittiğine bakar, ondan sonra bir numara düşünürüz.» Bir süre sessiz sedasız oturdular. Sonra, «Bu gürültü nedir?» diye sordu. Tam’ tam seslerini andıran bir şey duyuyordu.
    </div>

    <div>
      «Burada kalırsan buna alışırsın. Bu vadinin bir mil kadar ilerisinde kalan büyük bir makinenin maden ezme tokmaklarının sesi. Sabah onun yanından geçeceğiz.» Güneş doğmadan yola koyuldular. Hava ışırken de iki tepe arasındaki dev makineye geldiler. Makinenin kıskaçları kayaları ezerken madeni sesler ve buhar çıkıyordu.
    </div>

    <div>
      Sean, «Bu makinenin bu kadar büyük olduğunu anlayamamıştım,» dedi.
    </div>

    <div>
      «Büyüktür ve çok da pahalıdır. Çevrede pek az kimse bu tür bir makineyle çalışabilir.» Adamlar makinenin etrafında dolaşıyor, ezmesi için kayaları ağzına sokuyorlardı Öbür yanındaki bakır tablalarına, toz haline gelen altınlı kumlar dökülüyordu.
    </div>

    <div>
      Makinenin yanındaki adamlardan biri onların yanına gelerek söylendi. «Burası özel yer sayılır. Seyirci istemiyoruz. Haydi, gidin.» Melon şapkasını kulaklarına kadar indirmiş, ufak tefek, temiz giyimli, yuvarlak yüzlü biriydi. Bıyıkları da öfkesinden dimdik olmuştu.
    </div>

    <div>
      Duff, «Beni dinle aşağılık solucan François,» diye atıldı. «Benimle böyle konuşursan yüzünü içeriye göçürürüm.» «Sen kimsin? Seni tanıyor muyum?» Duff adamın yüzünü görebilmesi için şapkasını geriye itti.
    </div>

    <div>
      Ufak tefek adam sevinçle, «Duff!» diye bağırdı. «Bizim Duff!» Attan inen İngiliz’in elini yakalayarak sıktı.
    </div>

    <div>
      Duff da onu tanıttı. «Sean, bu François du Toit. Kendisi Kimberley elmas madenlerinden eski bir dost.»
    </div>

    <div>
      François, Sean’un elini sıktıktan sonra, «Dinle Duff,» dedi. «Amalgam tepsilerini temizliyoruz. Gidip benim
    </div>

    <div>
      çadırımda oturun. Yarım saat sonra gelirim. Uşağıma söyle size kahvaltı hazırlasın. Ah, seni gördüğüme çok sevindim. »
    </div>

    <div>
      Sean yalnız kaldıkları zaman güldü. «Eski bir hayranın galiba?» «Vaktiyle bir elmas madeninde ona yardım ettim. Bir kaya düşerek bacaklarını kırdı. Maden çökerken onu kurtardım. Çok iyi insandır ve böylece Tanrı dualarımıza cevap verdi. Onun bu altınlı topraklar konusunda bildiklerini bize kimse anlatamaz.» François yarım saatten önce çadıra geldi. Bir süre iki arkadaş geçmişten söz ettiler. Kahvaltı bitip fincanlara kahve doldurulurken Duff, «Burada ne yapıyorsun Franz?» diye sordu.
    </div>

    <div>
      «Makine senin mi?»
    </div>

    <div>
      «Yok, hâlâ şirketteyim.»
    </div>

    <div>
      «O kahpenin oğlu Hradsky’nin yanında mısın? » Duff dehşete kapılmış gibi bir tavır takındı. «Bu... Bu... ko... ko... Kor...kunç,» diye kekeledi.
    </div>

    <div>
      François telâşla etrafına baktı. «Yapma Duff. İşimi kaybetmemi istemezsin, değil mi?» Duff, Sean’a döndü.
    </div>

    <div>
      «Norman Hradsky’le Tanrı eşittirler. Yalnız dünyanın bu bölgesinde Tanrı emirlerini Hradsky’den alır.
    </div>

    <div>
      Hradsky’nin Şirketinin asıl adı Güney Afrika Madencilik ve Toprak Şirketi’dir. Durumu anlıyorsun değil mi?»
    </div>

    <div>
      Sean başını sallayınca da ilâve etti. «Hradsky namussuzdur ve kekemedir.» François dayanamayarak Duffu kolundan çekti. «Uşağım İngilizce biliyor. Bu lâfı kes, Duff.» Duff, «Demek Şirket bu topraklara el attı,» diye mırıldandı. «Öyleyse burada çok altın olmalı.»
    </div>

    <div>
      Konunun değişmesine sevinen François atıldı.
    </div>

    <div>
      «Öyle! Bekle göreceksin. Burasının yanında o elmaslı topraklar bir hiç olacak.»
    </div>

    <div>
      «Bana burasını anlatsana.»
    </div>

    <div>
      Madencilik ve altın konusu açıldığı için gözleri parlayan François memnun memnun, «Burada bir değil üç kayalık var,» diye mırıldandı. «Dıştaki kayayı bırak. Ortadakinde biraz altın var ama fazla uğraşmak gerekiyor.
    </div>

    <div>
      Buna karşılık Lider Kayası denilen uzun kayalık sadece on beş yirmi santim kalınlığında fakat zengin. Bunda tıpkı tatlıdaki erikler gibi bol altın var.» Duff başını salladı. «Sana güveniyorum. Şimdi söyle bakalım. Bu Lider Kayasının bir kısmını nereden alabilirim?» François bir anda kendine gelip ciddileşti . Gözlerindeki pırıltı kayboldu. «Hepsi gitti. Bitti. Çok geç kaldın.»
    </div>

    <div>
      Duff, «Ne yapalım,» diye içini çekti. «Bu iş kapandı demek?» Çadıra bir sessizlik çöktü. François oturduğu yerde kıpırdanıyor, bıyıklarının ucunu dişliyordu. Duff’Ia Sean hiç ses çıkarmadan beklediler. Adamın kendisiyle savaştığı belliydi. Bir yanda işi, öbür yanda dostluk vardı. Sonunda öfkeyle atıldı. «Paran var mı?» «Var.» «Mr.Hradsky, para bulmak için Kap’a gitti . Geri dönünce satın alacağı yüz kırk yerin listesini yaptı.» François suçluluğa kapılarak sustu. «Sana borcum olduğu için bunu açıkladım.
    </div>

    <div>
      Mr.Hradsky’nin listesinin başında bir kadına ait olan topraklar var. Bu kadın buradan iki mil ötede Natal Spruit’in kıyısında bir lokanta açtı. Adı Mrs. Rautenbach. Yemeği iyi. Gidip orada yemek yiyebilirsiniz.»
    </div>

    <div>
      «Teşekkürler, François.»
    </div>

    <div>
      François, «Bunu sana borçluydum,» diye söylenirken birden dayanamayarak güldü. «Onu beğeneceksin, Duff.
    </div>

    <div>
      Tam kadın doğrusu.» Sean’la Duff, Mrs. Rautenbach’ın lokantasına yemek yemeğe gittiler. Burası tahtadan yapılmış ve bir kısmı oluklu saçla kaplanmış bir binaydı. Verandanın üstüne bir tabelâ asılmıştı. Kırmızı ve sarı yaldızlı yazıyla ‘Candy’nin Oteli’ yazılmıştı. ‘Fevkalâde Mutfak. Parasız Tuvalet. Sarhoş ve Atlar alınmaz. Sahibi Mrs. Candella Rautenbach.
    </div>

    <div>
      Yüz ve el erini verandadaki leğende yıkayıp tozları temizlediler. Oradaki havluyla kurulanıp duvara takılı aynaya bakarak saçlarını taradılar.
    </div>

    <div>
      Duff, «Nasıl oldum?» diye sordu. Sean, «Baş döndürücü,» diye cevap verdi.
    </div>

    <div>
      «Fakat iyi kokmuyorsun. En son ne zaman yıkandın? »
    </div>

    <div>
      Lokantaya girince içerisinin epey kalabalık olduğunu gördüler. Neyse ileride köşede boş bir masa vardı. İçerisi pipo dumanıyla dolmuştu ve lahana kokuyordu. Toz toprak içindeki sakallı adamlar gülüyor, bağırıyor ya da sessiz sedasız yemeklerini yiyorlardı. Sean’la Duff oturunca bir zenci kız yanlarına geldi. «Evet?» «Yemek listesini verir misin?» Garson kız hafif bir alayla Duff’a baktı.
    </div>

    <div>
      «Bugün biftek, patates püresi ve tatlı var.»
    </div>

    <div>
      Duff, «Oldu,» diye cevap verdi. Kız gidince de Sean’a döndü. «Servis iyi. Yiyecek ve mal sahibinin de öyle olacağını umalım.»
    </div>

    <div>
      Et sert olmakla birlikte lezzetliydi. İştahla yemeğe koyuldular. Fakat bir ara oturduğu yerden mutfak kapısına bakan Sean, ağzına götürdüğü çatalı unutarak öylece kalakaldı. Lokantaya bir sessizlik çökmüştü. «İşte kadın geldi.»
    </div>

    <div>
      Candy Rautenbach uzun boylu, pırıl pırıl sarı saçlı bir kadındı. Pürüzsüz beyaz cildi güneşten kararmamıştı.
    </div>

    <div>
      Bluzunun önünü ve eteğinin arkasını göze hoş gözüken bir şekilde dolduruyordu.
    </div>

    <div>
      Bunun da farkındaydı hem. Ama lokantadaki bütün gözlerin bu kısımlarına takılmasına da aldırmıyordu. Tuttuğu kepçeyi kendisini çimdiklemeye kalkan birine doğru sallayınca adam elini indirdi. Candy masaların arasında dolaşmaya başladı. Zaman zaman durup bazı müşterilerle bir iki kelime konuşuyordu..
    </div>

    <div>
      Adamlar o konuştuğu zaman büyük bir zevk ve heyecanla bakıyorlardı. Candy masalarına yaklaşınca Sean’la Duff ayağa kalktılar. Kadın hayretle gözlerini kırpıştırdı. «Lütfen oturun.» Bu nezaket onu etkilemişti. «Buraya yeni mi geldiniz?»
    </div>

    <div>
      Duff ona gülümsedi. «Dün geldik. Pişirdiğiniz bifteği yiyince kendimi evimde sandım.» «Nerelisiniz?» Candy onlara gerekenden biraz fazla ilgiyle baktı.
    </div>

    <div>
      «Natal’dan buraya bakmaya geldik. Bu Mr.Courteney. Kendisi yeni yatırımlarla ilgileniyor. Bu altın madenlerine biraz sermaye yatırmayı düşünüyor.»
    </div>

    <div>
      Sean kendisini zorla toplayarak büyük bir yatırımcı pozuna girmeye çalıştı. Duff devam etti. «Adım Charleywood. Mr.Courteney’in madencilik danışmanıyım.» «Tanıştığımıza memnun oldum. Ben Candy Rautenbach’ım.» Kadın iyice etkilenmişti. Duff hemen bir iskemle çekti. «Bizimle birkaç dakika oturmaz mısınız Mrs. Rautenbach?» Candy durakladı. «Mutfağa bakmalıyım.
    </div>

    <div>
      Belki daha sonra.»
    </div>

    <div>
      Candy gidince Sean hayranlıkla, «Yalan söylemekte hep böyle usta mısın?» diye sordu
    </div>

    <div>
      Duff kendini savundu, «Sözlerim yalan değildi ki.»
    </div>

    <div>
      «Ama gerçeği söyleyiş tarzın! Benim için yarattığın rolü nasıl başaracağım?»
    </div>

    <div>
      «Üzülme buna alışacaksın. Sadece akıllı görün ve ağzını açma. Ha, kadına ne dersin?» «Nefis.»
    </div>

    <div>
      Duff başını salladı. «Tam yutulacak lokma.»
    </div>

    <div>
      Candy geri gelince Duff önce havadan sudan söz etti. Ama kadın bazı sorular sormaya başlayınca da onun madencilik konusunda epey bilgili olduğunu anlayarak bu düşüncesini belirtti.
    </div>

    <div>
      Candy, «Kocam bu işteydi,» dedi. «Madenciliği ondan öğrendim.» Mavi beyaz kareli eteğinin cebinden bir avuç taş çıkararak Duffun önüne bıraktı. «Bunların adlarını söyleyebilir misiniz?», Kadın doğrudan doğruya sınamayı uygun bulmuştu. Duff’dan kendisini kanıtlamasını istiyordu.
    </div>

    <div>
      Duff, «Kimberlit, Serpantin, Feldspar,» diye sıralayınca kadın belirli şekilde rahatladı. «Benim de Geidelberg Kayasında... Lider Kayasında işletme izni aldığım yerlerim var. Belki Mr.Courteney oralara bakmayı ister.
    </div>

    <div>
      Aslında bu ara Güney Afrika Madencilik ve Toprak Şirketiyle pazarlıktayım.» Sean o zaman konuşmaya değerli bir katkıda bulundu.
    </div>

    <div>
      «Ah ihtiyar Norman.» Candy afalladı. Karşısındaki adam Hradsky’nin ilk adını biliyordu.
    </div>

    <div>
      «Topraklara bakmanız için yarın uygun mu?» diye sordu.
    </div>
  </div>
</body>
</html>
