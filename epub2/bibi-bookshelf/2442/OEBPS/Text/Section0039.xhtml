<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">9</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Çinliler, Şeytanların uzakta kalmaları için hava fişekleri atarlardı. Duff’la Sean da aynı ilkeyi uyguladılar.
    </div>

    <div>
      Makineyi mümkün olduğu kadar uzun süre çalıştıracaklardı. Alacaklılar makinenin homurtusunu duydukları sürece sorun yoktu. Herkes onların altın olan bir kayayı oyduklarını sanıyor, ilişmiyordu. Fakat makineye yedirdikleri paranın ancak yarısı değerinde altın elde ediyorlardı. Altın parçaları acınacak kadar küçüktü.
    </div>

    <div>
      Bu arada çukur kazıyor, dinamitle daha derine inmeye çalışıyorlardı. Yaz gelmişti ve günler uzundu. Hava aydınlık olduğu sürece çalışıyorlardı.
    </div>

    <div>
      Hattâ bazen son dinamitleri lamba ışığında patlatıyorlardı.
    </div>

    <div>
      Fakat zaman umduklarından daha hızlı geçiyordu. Para yine bitmek üzereydi. Duff 15 şubatta traş olup gömleğini değiştirdi ve yine borç almak için Candy’i görmeye gitti. Sean onun bayırdan inmesini seyretti. Bir hafta önce atları da satmışlardı. Genç adam yıllardan beri ilk kez dua ettiğini anladı.
    </div>

    <div>
      Duff ertesi sabah geç vakit döndü. Hendeğin yanında durarak Sean’un dinamitleri yerleştirmesine baktı.
    </div>

    <div>
      Sean’un sırtı terden pırıl pırıl parlıyordu; her gelişmiş kas ayrı ayrı kabarmıştı. Genç adam hareket edince bu kaslar kımıldıyordu.
    </div>

    <div>
      Sean başını kaldırınca onu gördü.
    </div>

    <div>
      «Kaç para?» diye sordu. Gözleri kıpkırmızıydı.
    </div>

    <div>
      «Elli altın... Bu sonuncusu..,Daha doğrusu Candy öyle tehdit etti.»
    </div>

    <div>
      Sean’un gözleri» Duff’un kolunun altındaki pakete takıldı. «O nedir?» Kahverengi kâğıdı ıslatan şeyi fark etmiş, ağzı sulanmaya başlamıştı. «En iyi cins sığır pirzolası. Bugün öğle yemeğinde yine yulaf lapası yemeyeceğiz.» Duff güldü.
    </div>

    <div>
      Duff, «Şiir okumayı bırak,» dedi. «Dinamitlerin fitillerini yak da gidip yemeğimizi yiyelim.» Bir saat sonra yan yana hendeğin dibinde ilerliyorlardı. Mbejane ve Zulular da peşlerindeydi. Sean geğirdi. «Hoş bir anı. Bir daha yulaf lapasının yüzüne bakamayacağım.» Son kırılan kayaların döküldüğü yere geldiler. Sean birden heyecandan el erinin titrediğini hissetti. Titreme ellerinden kollarına çıkıp ciğerlerinin sıkışmasına neden oldu.
    </div>

    <div>
      Sonra Duff’un omzuna batan parmaklarının verdiği acıyı duydu. Duff’un elleri de titriyordu. Bu bir yılana benziyordu. Şişman gri bir boğa yılanı hendeğin bir duvarından sürünerek dökülen taşların altına giriyor, öbür tarafta kayboluyordu.
    </div>

    <div>
      Önce Duff hareket etti. Üstü benekli gri bir kaya parçasını alarak öptü.
    </div>

    <div>
      «Bulduk ha Duff? Lider olmalı bu!» «Bu, gökkuşağının öbür tarafı oğlum.» Sean, «Artık yulaf lapası yok,» diye mırıldanınca Duff güldü. Sonra ikisi birden deli gibi zafer kahkahaları atmaya başladılar.
    </div>
  </div>
</body>
</html>
