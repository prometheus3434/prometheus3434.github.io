<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">8</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Kasım sonlarına doğru yeşil ağaçların bulunduğu sulak bir yere gelerek kamp kurdular. Sean tepelerinde kalan dallara bakarak, «Burası iyi bir yer, Mbejane,» dedi. Sabah güneş epey yükselmiş olmakla birlikte ağaçların arası serindi. Mbejane başını salladı. «Öküzler için de yemyeşil ot var.» Sonra elini uzattı, «Bunu otların arasında buldum. Bizden önce biri burada konaklamış.» Sean Zulünun verdiği şeye baktı. Üstünde mavi yaprak deseni olan bir porselen parçasıydı bu. Adam bu ıssız yerde uygarlığın bir belirtisini görünce şaşaladı.
    </div>

    <div>
      Zulu devam etti.
    </div>

    <div>
      «Shuma ağacının dibinde de eski bir ateşin küllerini gördüm. Tekerlek izlerinden de arabaların bizim geçtiğimiz yerden ırmağın kıyısına çıktıklarını anladım.»
    </div>

    <div>
      «Ne kadar önce?»
    </div>

    <div>
      Mbejane omuz silkti. «Bir yıl belki. Araba tekerleklerinin bıraktığı izlerin üstünde otlar bitmiş.»
    </div>

    <div>
      Yerliler yemek pişirdikleri ateşin etrafına toplanmışlardı. Sean kahvesini içerken onlar aralarında konuşuyorlar ve enfiye boynuzu elden ele geçiyordu. Sean onları dinliyor, arada sırada lafa karışıyordu. Kandhla yaban tavuklarını kızartıyordu. Neyse bunlar yenecek hale geldi.
    </div>

    <div>
      Ama Mbejane hâlâ biraz daha tuz konması gerektiğini söylüyordu. O sırada ateşin yanında oturan Nonga ayağa fırlayarak parmağıyla ileriyi işaret etti. Sean da elini gözlerine siper ederek baktıktan sonra, «Şu işe bak!» dedi.
    </div>

    <div>
      Adamları da bir ağızdan bağırıştılar. «Ah! Ah! Ah!»
    </div>

    <div>
      Ağaçların arasından çıkan bir atlı onlara doğru geliyordu. Beyaz adamın başında geniş kenarlı bir şapka vardı; kızıl sakalı da yüzünün yarısını kaplamıştı» Gömleğinin kollarını sıvamış olan yabancının kalın pazıları gözüküyordu. Çok iri yarı bir erkekti.
    </div>

    <div>
      Sean sevinçle, «Merhaba!» diye bağırarak onu karşılamaya koştu. Atlı kampın yanında dizginlerini çekip aşağıya atladı ve uzatılan eli sıktı. Sean bir an parmaklarının kırılacağını sandı. «Merhaba, ahbap! işler nasıl?» Afrikaan dilinde konuşuyordu adam; sesi de cüssesine uyuyordu. Gözleri Sean’ın gözleriyle aynı düzeydeydi.»
    </div>

    <div>
      Sean başını çevirerek bağırdı. «Kandhla, ‘konyak şişesini çıkar.» Sonra Boer’e baktı. «Tam yemek vakti geldin. Birer tek içip bunu kutlayalım. Tanrım, tekrar beyaz bir erkek görmek ne zevkli!» «Demek tek başınasın?»
    </div>

    <div>
      «Evet... Gel otur.» Sean içkileri koyunca Boer bir maşrapa aldı. «Adın nedir?» «Courteney... Sean Courteney.»
    </div>

    <div>
      «Ben de Jan Paulus Leroux... Tanıştığımıza memnun oldum, meneer.» Sean Hollanda asıllı olan adama,
    </div>

    <div>
      «Sağlığına, meneer,» diye cevap verdi ve içtiler. Jan Paulus konyağı zevkle yudumladı. Sonra maşrapayı uzattı. «İyiydi.» Heyecanla konuşmaya başladılar. Bu arada konyak şişesindeki içki dibe iniyordu.
    </div>

    <div>
      Bir ara Sean, «Arabaların nerede?» diye sordu.
    </div>

    <div>
      «Bir, iki saat geride. Ben buraya ırmağı bulmaya geldim.»
    </div>

    <div>
      «Kaç kişisiniz?»
    </div>

    <div>
      «Annem, babam, küçük kız kardeşim ve karım... Ha iyi ki aklıma geldi’ Arabalarını buradan çekeceksin.»
    </div>

    <div>
      «Ne?» Sean şaşırdı.
    </div>

    <div>
      Boer anlattı. «Bak burası benim yerim. Şu benim ateşimin külleri. Burası benim kampım.» Sean’ın sesindeki neşe kayboldu. «Etrafına bak, Boer. Koca bir Afrika var. Benim kaldığım yer dışında istediğin tarafı seç.»
    </div>

    <div>
      «Fakat burası benim yerim.» Jan Paulus biraz kızardı. «Fildişi için daima buraya gelirim.» Birkaç saniye içinde karşılaşmanın havası değişti. Jan Paulus birden kalkıp atına gitti. «Arabalarını götür,» diye seslendi. «Bu gece buraya kamp kuracağım.» Atına atladı.
    </div>

    <div>
      Sean öfkelendi. «Bu konuda iddiaya girmek ister misin?»
    </div>

    <div>
      «Bakalım göreceğiz!»
    </div>

    <div>
      Sean, «Göreceğiz tabii!» diye karşılık verdi. Çok kızmıştı. Yemeği unutarak ağaçların arasında dolaşmaya başladı. Arabaların görünmesini bekliyordu. Sonunda uzaktan bir öküzün bağırdığını duydu. Buna Sean’un hayvanları karşılık verdi hemen. Köpekler de havlıyordu. Sean hemen gidip kuzeydeki arabalarından birine kayıtsızca bir tavırla dayanarak öylece kaldı.
    </div>

    <div>
      Öndeki arabanın sürücü yerinde parlak bir renk gördü. Kadın elbisesi! Demek orada bir kadın vardı. Başka zaman olsaydı bir küheylan gibi Sean’un burun delikleri kabarırdı. Ama o ara atla gelen adamları bekliyordu. Onlardan iri yarı olanıyla ilgileniyordu. Jan Paulus atını dörtnala sürerek babasının yanından geçti ve Sean’la aralarında ancak birkaç metre kalınca durdu. Şaşırmış gibi bir tavırla, «Hâlâ burada mısın?» diye sordu.
    </div>

    <div>
      Sean sakin sakin cevap verdi. «Neden gidip bir ağaca tırmanmıyorsun. Orada kendini evinde sayarsın.» «Öyle mi?» Adam ayağını üzengiden çektiği sırada Sean onun üstüne atladı. At ürktüğü için şahlanacak oldu ve Boer dengesini kaybetti. Sean onu sakalından yakalayarak çekti. Ayağı mahmuza takılı olan adam hamak gibi asılı kalmıştı. Sean’un tuttuğu sakal yüzünden havadaydı ve can acısıyla böğürüyordu.
    </div>

    <div>
      Bu durumu gören köpekler de yeni gelen köpeklere saldırdılar.
    </div>

    <div>
      O sırada üzenginin kayışı kopunca Sean sırt üstü düştü ama Jan Paulus saldırıya geçerken de ayağa fırladı.
    </div>

    <div>
      Boer’in yumruğunu yana kaçarak koluyla önledi. Fakat koluna inen yumruk balyoz gibiydi. Sonra göğüs göğse geldiler. Sean kendi dengini bulduğunu anladı. Gözleri birbirilerinden birkaç santim uzakta, sakalları birbirine değerken saldırmak için fırsat aradılar. Sean yana kayarken Jan Paulus onun kolunu yakalayarak büktü. Genç adam ona engel olabilmek için gereken gücü gösterirken can acısıyla inledi. Oupa Leroux atını onların üstüne sürüp köpekleri dağıtarak haykırdı. «Yeter! Kesin! Bu kadarı yeter!»
    </div>

    <div>
      Kamçı sırtına inince Sean can acısıyla uludu. Ama bir an sonra Jan Paul da onun gibi haykırdı. Birbirilerini bırakarak atın üstündeki beyaz sakallı, sıska adamın karşısında gerilediler. İlk gelen arabada yüz kilo ağırlığında bir kadın vardı. «Neden durmalarını istedin, Oupa?» diye bağırdı.
    </div>

    <div>
      «Birbirilerini öldürmelerinin bir anlamı yok.» «Utan! Gençlerin neşesini kaçırdın. Eskiden kavgaya bayıldığını unuttun mu? Yoksa fazla yaşlandığın için gençliğinin zevklerini anımsamıyor musun?» Oupa elindeki kamçıyı sallayarak durakladı. Sean’la Jean Paulus’u süzdü.
    </div>

    <div>
      Kadın, «Oradan uzaklaş ve herkesin işine burnunu sokma,» dedi. Kadın granit bir dağı andırıyordu. Çıplak, esmer kolları bir erkeğinki kadar kalındı. Sean şapkanın altında kalan yüzün de tombul ve pembe olduğunu gördü. Somurtmaktan çok gülen bir yüzdü bu. Kadının yanında iki kız oturuyordu ama onlara bakacak vakit yoktu. Oupa atını aradan çekmişti ve Jan Paulus saldırıyordu. Sean karşısındaki adamın gücünü öğrendiği için ayaklarının burnunda yükselerek bekledi. Boer yaklaştıysa da bu iri lokmayı yutabileceğinden pek emin değil gibiydi. Bir yumruk atacak oldu. Sean yana kaçıp adamın kaburgalarına bir darbe indirdi. Jan Paulus hırıltılı bir ses çıkararak uzaklaştı.
    </div>

    <div>
      Oupa Leroux, prensiplerini unutmuş gitgide artan bir zevkle onları seyrediyordu. Bunun iyi bir dövüş olacağı belliydi. Doğrusu birbirilerine uygun hasımlardı. İkisi de iri yarı, ikisi de çevikti ve yine ikisi de henüz otuzuna gelmemişti. Birbirilerinin etrafına dolanarak bir açık arıyorlardı.
    </div>

    <div>
      Jean Paulus birden saldırdı. Sağ yumruğunu sallarken Sean kaçacak oldu ama o anda yüzü savunmasız kaldı. Jan Paulus’un sağ yumruğu yanağına inince Sean tekme yemiş gibi oldu. Hemen adamdan uzaklaşarak sersemliği geçene kadar onun etrafında dönendi. Sonra Jan Paulus’un kendisini kovaladığını görerek ellerini indirip bacaklarını gevşetip kaldı.
    </div>

    <div>
      Adamın hata yapmasını bekledi. Onun halsiz düştüğünü sanan Jan Paulus saldırdı ve son anda Sean’un parlayan gözlerini fark etti. Ama geç kalmıştı. Yüzüne korkunç bir yumruk yedi. Onun da yanağı kanıyordu artık.
    </div>

    <div>
      Dövüş arabaların arasında devam etti. Sean kaç kez kapıştıklarını bilemiyordu. Bir ara suya düştüler ve orada kavgaya devam ettiler. Etrafta onların soluklarından başka ses çıkmıyordu.
    </div>

    <div>
      Bir ara Sean gözlerinin karardığını sandı. Oysa güneş batmıştı. Kısa süre sonra da Jan Paulus kusmaya başladı. Sean da suyun yanına kadar sürünüp yüzünü kumlara dayayarak öylece kaldı. Kulaklarına sesler geliyordu. Bir lambanın ışığını seçer gibi oldu. Adamlarının gelip kendisini kaldırdıklarını bile fark etmedi. Birden her şey silindi ve kendisinden geçti. Ancak canını yakan tentürdiyotla kendine geldi.
    </div>

    <div>
      Kalkmaya çalıştıysa da eller onu itti. «Haydi,, Haydi, kavga bitti.» Sean şişmemiş olan gözünü açarak sesin sahibini görmeye çalıştı.
    </div>

    <div>
      Oupa Leroux yüzüne tentürdiyot sürüyordu. Sean’un şiş dudaklarının arasından inler gibi bir ses çıktı. Kadın,
    </div>

    <div>
      «Erkekler böyledir,» diye güldü. «Neredeyse kafan kopacaktı ama ağzını bile açmadın. Şimdi ilacı görünce bebek gibi ağlıyorsun.»
    </div>

    <div>
      Sean diliyle dişlerini yokladı. Neyse bir mucize sonucu dişlerine bir şey olmamış. Elini kaldırıp kapalı gözüne dokunmak istediyse de, Oupa sabırsızlıkla elini tokatladı. İşine devam etti. «Amanın ne kavgaydı! İyiydin, kerel. Hem de çok iyiydin.» Sean geriye bakınca kadının arkasında duran kızı seçti. Elinde bir tas tutuyordu. Oupa dönüp elindeki bezi tasa batırdıktan sonra Sean’ın yüzünü sildi.
    </div>

    <div>
      Sean dikkatle kızı süzdü. Gür saçları alnına dökülmüştü. Ama siyah saçlar arkada! örülmüştü. Hem kızın beline kadar inen örgü Sean’un bileği kalınlığındaydı.
    </div>

    <div>
      «Katrirva, her sefer tasa uzanmamı mı bekliyorsun? Y akınımda dur kızım.»
    </div>

    <div>
      Kız ışığa çıkarak Sean’a baktı. Gözleri pırıl pırıl bir yeşildi. Neşeyle parlayan gözlerini kaçırarak yere baktı kız.
    </div>

    <div>
      Oupa, «Kocaman ayım,» derken sesinde takdir vardı. «Kamp yerimizi çal. Oğlumla dövüş ve kızıma göz süz.
    </div>

    <div>
      Böyle devam edersen sonunda senin hesabını görmem gerekecek sanırım. Amanın sen tehlikeli bir erkeksin!
    </div>

    <div>
      Katrina sen git ağabeyine bakan Henrietta’ya yardım et. Tası şu masanın üstüne bırak.» Kız ayrılmadan bir kere daha baktı. Gözlerinde neşeli bir pırıltı vardı. Onun dudaklarıyla gülmesine gerek yoktu.
    </div>
  </div>
</body>
</html>
