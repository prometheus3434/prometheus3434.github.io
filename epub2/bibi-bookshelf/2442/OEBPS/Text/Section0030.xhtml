<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">30</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean yanına pek az eşya aldı. Battaniye, bir tüfek ve bir yedek at. Karanlıkta iki kez Mbejane’nin evinin yolunu kaybettiyse de atı doğru yolu buldu. Mbejane bir arı kovanını andıran kocaman saz kulübesini öteki hizmetkârların yerlerinin uzağına yapmıştı. Çünkü o Zulu kral kanındandı. Sean oraya varınca, Mbejane hemen uyanıp omuzlarında bir battaniye, elinde bir gaz lambasıyla kapıya çıktı. «Ne var Nkosi?»
    </div>

    <div>
      «Gidiyorum, Mbejane.»
    </div>

    <div>
      «Nereye?»
    </div>

    <div>
      «Yol nereye götürürse. Beni izleyecek misin? »
    </div>

    <div>
      Mbejane, «Mızraklarımı alayım,» diye cevap verdi.
    </div>

    <div>
      Ladyburg’a geldiklerinde ihtiyar Pye hâlâ bankasının arkasındaki bürosundaydı. Adam altınları sayarak istif ediyordu. Sean kapıyı omuzlayıp içeri girince adamın eii hemen açık bir çekmeye uzandı. Ama Sean, «Buna gerek yok,» deyince, Pye suçlu suçlu elindeki silâhı bıraktı.
    </div>

    <div>
      «Aman Tanrım... Seni tanımadım oğlum.»
    </div>

    <div>
      Sean’un ahbaplık edecek vakti yoktu. «Hesabımda kaç param’ var?»
    </div>

    <div>
      «Biliyorsun iş saati değil.»
    </div>

    <div>
      «Beni dinle, Mr.Pye. Acelem var. Paramı bilmeliyim.» Pye kalkıp büyük demir kasaya gitti. Vücuduyla kapısına siper olarak şifreyi çevirdi. Sonra kapıyı açtı. Aldığı defteri masaya getirdi. «Carter... Cleate... Courteney...
    </div>

    <div>
      Ada... Garrick... Sean... Tamam burada. Bin iki yüz doksan sekiz altın. Tabii geçen ay dükkândan aldıklarının hesabını yapıp bundan düşmedim daha. »
    </div>

    <div>
      Sean, «Öyleyse bin iki yüz altın de,» diye mırıldandı. «Parayı şimdi istiyorum. Sen altınları sayarken bana bir kalem kâğıt da ver.» «Masada istediklerin var.» Sean masanın arkasına oturup altınları itti ve kalemi hokkaya batırarak yazmaya başladı. Yazıyı bitirince ihtiyar Pye’a baktı. «Lütfen tanık olarak bunu imzala.» Adam kâğıdı alıp okuyunca şaşkınlıktan ağzı açık kaldı. Sonra, «Theunis Çiftliğindeki hissenle hayvanlarını kardeşinin ilk doğacak çocuğuna veriyorsun ha!» diye bağırdı.
    </div>

    <div>
      «Evet, öyle. Lütfen imzala.»
    </div>

    <div>
      Pye, «Çıldırmışsın!» diye itiraz etti. «Bir servet veriyorsun. Ne yaptığını düşün... Geleceğini düşün. Seninle Audrey’in ev...» Susup kendisini toplayarak devam etti. «Budalalık etme oğlum.» Sean, «Lütfen imzala, Mr.
    </div>

    <div>
      Pye,» derken sertleşmişti. Bankacı hemen imzasını attı. «Teşekkür ederim.» Sean kâğıdı katlayıp bir zarfa koydu. Mühürledikten sonra cebine attı. «Param nerede?» Pye branda bezinden bir torbayı ona doğru itti.
    </div>

    <div>
      Yüzünden öfkesi belliydi. Budalalarla uğraşmak istemediğini açıklıyordu. «Say.» «Yok sana güveniyorum.» Makbuzu imzaladı Sean.
    </div>

    <div>
      Sean Pietermaritzburg yolunda ilerlerken, yedek atı tutan Mbejane de onun özengisinin hizasında koşuyordu.
    </div>

    <div>
      Sean, ‘Ada’yla vedalaşmalıydım,’ diye düşündü. Vadiye, Theunis Çiftliğine doğru baktı. Hiç ışık görmedi.
    </div>

    <div>
      Cebindeki mektuba dokundu. Yüksek sesle, «Bunu Garry’e Pietermaritzburg’dan yollarım,» dedi. Mbejane,
    </div>

    <div>
      «Evet, Nkosi?» diye sordu.
    </div>

    <div>
      «Yolumuz uzun dedim. Artık başlayalım.»
    </div>

    <div>
      Mbejane, «Evet,» diye kabul etti. «Artık başlayalım.»
    </div>
  </div>
</body>
</html>
