<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">20</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Konak ocak ayının sonunda hazır oldu. Düğün için de 20 şubat tarihini seçtiler. Duff, Johannesburg Polis Müdürü ve bütün polislere davetiye yolladı. Buna karşılık onlar da konağın balo salonuna yerleştirilen düğün armağanlarını günde yirmi dört saat korumayı üstlerine aldılar. Sean 10 şubatta Duff ve Candy’le birlikte gelen düğün armağanlarına bakmaya gitti. Sean görevli polise bir puro verdi ve salona girdiler.
    </div>

    <div>
      Candy, «Oh, bakın!» diye bağırdı. «Bir sürü yeni armağan gelmiş!» Sean kartı okudu. «Bu Jock ve Trevor’dan.»
    </div>

    <div>
      Kadın el çırptı. «Dufford hemen aç da ne yolladıklarına bakalım.» Duff sandığın kapağını kaldırınca Sean bir ıslık çaldı. Candy de soluğunu tuttu. «Altından yapılmış yemek takımı.» Tabaklardan birini alarak göğsüne bastırdı. «Oh, ne diyeceğimi bilemiyorum.»
    </div>

    <div>
      Sean öteki kutuyla sandıklara bakıyordu. «Hey Duff bu seni mutlu edecek. ‘En iyi dileklerimle, N. Hradsky.’»
    </div>

    <div>
      Duff bir aydan beri ilk kez heveslenir gibi oldu. «Bunu görmeliyim.» Hemen paketi açtı. Sonra bir kahkaha attı.
    </div>

    <div>
      «Tam bir düzine! Bir düzine bulaşık bezi. Norman eşi bulunmaz bir Musevi! Kim bilir bunlara para verirken ne kadar üzüldü. Bu bezlere imzasını attıracağım. Sonra çerçeveleyip holün duvarlarına asacağım.»
    </div>

    <div>
      Candy’i salonda bırakarak bahçeye çıktılar.
    </div>

    <div>
      Duff, «Uydurma rahibi ayarladın mı?» diye sordu. «Evet, Pretoria’da bir otel odasında talim yapıyor. Zamanı gelince nikâh törenini tecrübeli bir rahip gibi yönetecek. Peki, balayına nereye gideceksiniz?» «Arabayla Kap’a ineceğiz. Oradan gemiyle İngiltere’ye gideceğiz. Daha sonra bir ay kadar Avrupa’da kalacağız. Haziranda buraya döneceğiz.» Birden durup arkadaşına baktı. «Neden sen de evlenmiyorsun Sean?»
    </div>

    <div>
      «Neden evleneyim?»
    </div>

    <div>
      «Bu işe tek başıma girişeceğim. Beni yalnız bıraktığını düşünmüyor musun?»
    </div>

    <div>
      «Hayır. Hem evlenecek kim var?»
    </div>

    <div>
      Duff, «Haklısın,» diye mırıldandı. «Geri döner dönmez Candy’e sana uygun bir kız bulmasını söyleyeceğim.»
    </div>

    <div>
      «Daha iyi bir .fikrim var. Bırak Candy seninle meşgul olsun. Ben kendi başımın çaresine bakarım.» «Ben de böyle olacağından korkuyorum zaten, evlât.» Hradsky istemeye istemeye bütün şirketlerin 20 şubatta tatil edilmesine razı oldu. Böylece şirketlerde çalışanlar da düğüne gelebileceklerdi. 18’inde yiyecek ve içkileri taşıyan arabalar kervanlar halinde konağın olduğu tepeye çıkmaya başladılar.
    </div>

    <div>
      19 şubat gecesi de Candy, otelin yemek ve oturma salonlarını Duff’un bekârlık partisi için iki arkadaşa bıraktı.
    </div>

    <div>
      François madende yaptırdığı bir sanat eseriyle geldi. Ucunda güllesi bulunan bir zincirdi bu. Duff’un bacağına taktıktan sonra parti başladı.
    </div>

    <div>
      Daha sonra davetlilerden bazıları oteli onaracak müteahhidin bir haydut olduğunu ve sunduğu bin altınlık faturanın bir soygun sayılacağını söylediler. Ama yüz erkeğin yemek salonunda oynadıkları birdirbir gibi oyunların eşya, vb. ne zarar verdiğini de kabul ettiler. Kristal avize Mr. Courteney’in ağırlığını çekemeyerek yere indi. Jock Heyns de şampanyanın tapasıyla kardeşinin başındaki kadehi vurmaya çalışırken başarısızlığı yüzünden yarım saatte sayısız şişe açtı ve salon da herkes ayak bileklerine kadar şampanyaya battı. Bu yüzden daha sonra parkelerin değişmesi gerekti. Evet, bin dolar hasar fazlaydı ama davetlilerin hepsi de bunun unutulmaz bir davet olduğu konusunda fikir birliği ettiler.
    </div>

    <div>
      Parti başladığı sırada Sean, Duff un memnun olmadığını düşünerek endişelendi. Arkadaşı gülleyi koltuğunun altına almış barda içiyor, söylenenleri çarpık çarpık gülerek dinliyordu. Ama yedi sekiz içki içince hali değişti ve Sean’un korkusu da geçti. Duff gece yarısı François’i kandırarak zinciri çıkartıp salondan çıktı. Onun gittiğini Sean dahil kimse görmedi. Sean o gece nasıl yukarıya çıkıp yattığını hatırlayamadı. Sabah onu kahve ve bir notla gelen bir garson usulca uyandırdı. Genç adam kâğıdı açarak, «Saat kaç?» diye sordu. «Sekiz, baas.»
    </div>

    <div>
      Garsonun sesi pek hafifti.
    </div>

    <div>
      Ama başı çatlayan Sean güçlükle konuştu.
    </div>

    <div>
      «Haykırmana gerek yok.» kâğıda baktı:
    </div>

    <div>
      ‘Sevgili nikâh tanığı,
    </div>

    <div>
      Sana Duff’la saat on birde bir randevunuz olduğunu hatırlatırım. Duff’ı bir bütün ya da parçalar halinde oraya getirmen için sana güveniyorum.
    </div>

    <div>
      Sevgiler,
    </div>

    <div>
      Candy.’
    </div>

    <div>
      Sean ağzında hâlâ konyağın tadını duyuyordu. Kloroformdan farksızdı bu. Kahve içip kalkarak banyoya gitti. Yarım saat sonra biraz
    </div>

    <div>
      kendisine gelerek oturma salonundan geçip Duff’un odasının kapısını açtı. Ama yatağa bakınca şaşırdı. Ağır ağır gidip yatağın kenarına oturdu. ‘Herhalde Duff, Candy’nin odasında uyudu,’ diye düşünürken durakladı. ‘Öyleyse Candy o notu neden yazdı?’ Telaşla kalkıp salona koşarken rafta duran zarfı gördü. Öfkeyle, «Bu da ne?» diye söylendi. «Yazarlar toplantısı mı?» Zarfı açınca kâğıttaki yazıyı hemen tanıdı?
    </div>

    <div>
      Duff,
    </div>

    <div>
      ‘Birincisi berbattı, ikincisi de aynı,’ diye yazmıştı. ‘Bunu yapamayacağım. Sağdıcım sensin. Bütün iyi insanlardan adıma özür dile. Ortalık biraz yatışınca dönerimi. D.’ Sean bir koltuğa çöküp mektubu iki kez daha okuduktan sonra patladı. «Kahrolasıca Charleywood. Adına özür dileyeceğim ha! Kaçıp bu pisliği temizlemem için beni yalnız bıraktın! »
    </div>

    <div>
      Sırtında robdöşambrıyla odadan fırlayıp arka merdivenden indi. «Gerekirse seni iple bağlayıp sürükleyerek getireceğim. Herkesden kendin özür dilersin.» Mbejane avluda durmuş üç seyisle konuşuyordu. Sean bağırdı.
    </div>

    <div>
      «Nkosi Duff nerede?» Seyislerden biri telâşlandı. «Baas, yedi sekiz saat önce bir ata binerek dolaşmaya çıktı. »
    </div>

    <div>
      Sean öfkeyle soluyarak adama baktı. «Ne yana gitti?»
    </div>

    <div>
      «Bilmiyorum, baas.»
    </div>

    <div>
      Sean,’Sekiz saat önce gittiğine göre,’ diye düşündü. ‘Şimdi elli mil uzaktadır.’ Odasına dönüp kendini yatağa atarak fincana kahve doldurdu. «Bu durum Candy’i mahvedecek. Kahrolasıca Charleywood.» Kahveyi yudumlarken bir ata atlayıp oradan kaçmayı kafasından geçirdi. ‘Bu tatsızlığa neden olan ben değilim. Bu işe karışmak istemiyorum.’ Sonra gözlerinin önünde küçük kilisede tek başına bekleyen Candy ve ona bakan sessiz konukların daha sonra alayla gülmeleri belirdi.
    </div>

    <div>
      Giyinip saatine bakınca dokuz olduğunu gördü.
    </div>

    <div>
      Hızla koridordan geçip Candy’nin odasının kapısını vurarak içeriye girdi. Orada Candy’nin iki kadın arkadaşıyla zenci hizmetçisi Martha vardı. Kadınlar ona bakakaldılar. «Candy nerede? »
    </div>

    <div>
      «Yatak odasında. Ama oraya girmemelisiniz.
    </div>

    <div>
      Bu, uğursuzluğa neden olur.»
    </div>

    <div>
      Sean içinden, «Zaten uğursuzluk başladı,» diye söylenerek yan kapıyı açtı.
    </div>

    <div>
      İçerideki kadınlar bağrışmaya başladılar. Erkek sert sesle konuştu. «Çıkın. Candy’le yalnız konuşmak istiyorum.» Kadınlar kaçışınca Sean kapıyı kilitledi. Candy sabahlıklaydı ve yüzü mutluluktan pırıl pırıl parlıyordu. Sean onun çok güzel olduğunu düşünerek yatağın üstünde köpük gibi duran gelinliğe baktı.
    </div>

    <div>
      «Candy, korkarım haberim kötü. Buna dayanabilecek misin?» Böyle konuştuğu için kendisinden nefret ediyordu. Kadının yüzünün birden solduğunu gördü. Taşlaşmıştı bu çehre. «O gitti. Duff seni bırakıp kaçtı.»
    </div>

    <div>
      Candy tuvalet masasından bir fırça aldı. İsteksiz isteksiz saçlarını fırçalamaya başladı.
    </div>

    <div>
      Odada çıt çıkmıyordu.
    </div>

    <div>
      «Üzgünüm, Candy.»
    </div>

    <div>
      Kadın ona bakmadan başını salladı. O anda ıssız bir koridoru andıran geleceğini görüyordu.
    </div>

    <div>
      Her şeyi sessiz sedasız kabul etmesi gözyaşlarından daha korkunçtu. Sean içinde bulunduğu durumdan nefret ediyordu. «Çok üzgünüm. Keşke yapabileceğim bir şey olsaydı.» «Sean, gelip bana haber verdiğin için teşekkür ederim.» Candy’nin sesinde duygudan eser yoktu. Yüzü gibi sesi de ölüydü. Daha sonra konağa giderek Duff’la Candy’nin evlenmekten vazgeçtiklerini, fakat eğlencenin yapılacağını açıkladı. Yollanan bütün armağanların sahiplerine iade edileceğini de belirtti. Konakta kalması olanaksızdı. Bir ata atlayıp hava karardıktan sonra otele döndü. Biraz açılmış, rahatlamıştı. Doğru daireye çıkarak soyunup banyoya girdi. Sıcak suda yatarken öfkesi tümüyle geçti. Yine duygularına hâkim olabilmişti.
    </div>

    <div>
      Robdöşambrını giyerek yatak odasına geçtiği zaman yatağının üstünde oturan Candy’i gördü. Kadın ona bakarak, «Merhaba, Sean,» diye gülümsedi. Gülüşü acıydı. Saçları biraz karışmıştı. Boyasız yüzü de soluktu.
    </div>

    <div>
      Sabah giydiği sabahlığı çıkarmamıştı. «Seni görmeye gelmeme kızmadın, değil mi?» «Hayır, hayır.» Sean saçlarını taramaya başladı. «Ben de seni görmeye gelecektim.» Kadın bacaklarını altına alarak, «Bana bir içki verir misin?» diye mırıldandı.
    </div>

    <div>
      «Özür dilerim. Senin hiç içki içmediğini sanıyordum.»
    </div>

    <div>
      «Oh bugün özel.» Sahte bir neşeyle güldü.
    </div>

    <div>
      «Bugün benim düğün günüm.»
    </div>

    <div>
      Sean ona bakmadan kadehe konyak doldurdu. Kadının azap çekmesine üzülüyor, Duff a yine kinlenmeye başlıyordu. Candy içkiden bir yudum alarak yüzünü buruşturdu. «Tadı çok kötü.»
    </div>

    <div>
      «Sana iyi gelecek.»
    </div>

    <div>
      Kadın kadehi kaldırıp, «Geline,» diyerek içti.
    </div>

    <div>
      «Bir kadeh daha ister misin?»
    </div>

    <div>
      «Yok.» Candy kalkıp pencereye gitti. «Karanlık oldu... Karanlıktan nefret ederim. Karanlık her şeyi korkunç şekilde değiştirir. Gündüz kötü olan gece dayanılmaz hal alır.» «Üzgünüm, Candy. Keşke sana yardım edebilseydim.»
    </div>

    <div>
      «Oh, Sean ne olur bana sarıl. Çok korkuyorum.» Erkek çekine çekine kollarını onun beline doladı. Candy,
    </div>

    <div>
      «Bunu düşünmek istemiyorum,» diye fısıldadı. «Ne olur bana yardım et. Bunu düşünmememe yardım et.»
    </div>

    <div>
      «Yanında kalırım ama sana yardım edemem.» Öfke ve acıması birbirine karışmış, korkunç bir hal almıştı.
    </div>

    <div>
      Farkına varmadan kadının omuzlarını tutmuş sıkıyordu.
    </div>

    <div>
      «Evet, canımı yak. Böylece bir süre unutabilirim. Beni yatağa yatır ve canımı yak, Sean.»
    </div>

    <div>
      «Bunu yapamam, Candy. Duff benim arkadaşım.»
    </div>

    <div>
      «Artık benimle ilgisi kalmadı. Benim de onunla ilgim yok. Ben de arkadaşınım. Oh Tanrım ne kadar yalnızım! Sen de gitme. Bana yardım et, Sean. Lütfen bana yardım et.»
    </div>

    <div>
      Öfkesinden ne yaptığını bilemeyen Sean içinde bir şeyin alev alev yandığını hissederek kadını kucağına alıp yatağa götürdü.
    </div>

    <div>
      Robdöşambrını çıkarırken Candy de üstündekileri yere attı. Sean onun yumuşak vücudunu vücuduyla örttü. Fakat bu sevişmede arzu yoktu. Çok acımasız, haşin bir şeydi. Sean böylece öfkesini, üzüntüsünü açıklıyordu. Kadın da dünyayla ilgisinin kesildiğini belirtmekteydi. Bir kere yeterli olmadı. Sean kadının tırnakları yüzünden sırtından akan kanlar çarşafları boyayana, ikisi de bitkin düşene dek arka arkaya onunla sevişti. Sonra yumuşak bir sesle, «Yararı oldu değil mi?» dîye sordu!
    </div>

    <div>
      «Evet.» Yorgun düşmek kadının azabının gözükmesini engelleyen iradeyi yok etti, Candy erkeğe sıkıca sarılarak ağlamaya başladı. Sean sessiz sedasız onu dinledi. Bir süre sonra da uyuyakaldılar. Sanki kararlaştırmışlar gibi güneş doğmadan uyandılar.
    </div>

    <div>
      Candy, «Artık ona tek yardım edebilecek sensin,» dedi.
    </div>

    <div>
      ;«Hangi konuda?»
    </div>

    <div>
      «Aradığını bulmasına yardım etmelisin. Huzur... kendisini bulması... Artık nasıl adlandırırsan... O kendisini bilmiyor, Sean. Kendini kaybetmiş ve yalnız. Aşağı yukarı benim kadar yalnız. Ona yardım edebilirdim.» Sean sinirlendi. «Duff mı? Sen çıldırmışsın!»
    </div>

    <div>
      «Bu kadar kör olma, Sean. Onun bütün sözlerine ve takındığı pozlara bakma. Başka şeyleri de görmelisin.»
    </div>

    <div>
      «Ne gibi?»
    </div>

    <div>
      Kadın, «Biliyorsun babasından nefret ediyordu,» diye mırıldandı.
    </div>

    <div>
      «Bana anlattıklarından bunu sezmiştim.» «Duff disiplin karşısında isyan ediyor. Hradsky’e, kadınlara yaşama karşı olan tutumu.
    </div>

    <div>
      Bunları düşün ve onun mutlu bir erkek gibi davranamadığını anla.» Sean arkadaşını savunmaya kalktı.
    </div>

    <div>
      «Hradsky vaktiyle ona bir kötülük etmiş.» «Yok, bu iş daha derinlere gidiyor. Bir bakıma Hradsky’i babasının yerine geçirmiş. O kendisine hiç güvenemiyor, Sean. Onun için sana yapışıyor. Ona yardım edebilirsin.» Sean güldü. «Candy, şekerim. Biz birbirimizi severiz. Bu dostlukta gizli, karanlık nedenler yok.» Candy doğruiup oturunca dolgun, dik beyaz göğüsleri ortaya çıktı. «Sende bir güç var, Sean. Daha farkına varmadığın, güven veren bir güç. Duff bunu sezdi.
    </div>

    <div>
      Onun gibi başka mutsuz insanlar da sezdiler. Sana ihtiyacı var. Hem de çok..., Benim için ona bak. Aradığını bulmasına yardım’ et.» Sean utanarak, «Saçmalama, Candy,» diye mırıldandı.
    </div>

    <div>
      «Ona yardım edeceğine söz ver, Sean.»
    </div>

    <div>
      «Peki, söz veriyorum.»
    </div>

    <div>
      Candy usulca yataktan kalkıp giyindi. «Teşekkür ederim, Sean. İyi geceler.»
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div>
      Duff gidince genç adam Johannesburg’dan zevk almaz oldu. Borsa da ona pek heyecan vermiyordu. Neyse uğraşacağı işler vardı. Hem kendi hissesine düşenleri, hem de Duff’un görevlerini yapıyordu.
    </div>

    <div>
      Bir cumartesi Curtis’le François haftalık raporu vermek için büroya geldiler. İşler epey vakit aldı. Sean, «Haydi, benimle gelin,» dedi.
    </div>

    <div>
      «Büyük Otelin barına gidip biraz içelim.»
    </div>

    <div>
      Curtis’le François koltuklarında kıpırdandılar. «Parlak Melekler’de çocuklarla buluşacağımıza söz verdik, patron.» Sean rasgele insanların arasına karışmanın çok zevkli olacağını düşündü birden. Hevesle, «İyi,» diye atıldı. «Ben de sizinle geleceğim.» Artık elini sıkıp gülümseyen takat ilk fırsatta kendisini yere sermeye hazırlanan zenginlerden bezmişti.
    </div>

    <div>
      Curtis telâşla François’a baktı. «Orada kaba saba adamlar olacak, patron. Bütün madenciler cumartesi o bara giderler.»
    </div>

    <div>
      «Mükemmel. Haydi, gidelim.»
    </div>

    <div>
      Daha Parlak Melekler’e bir blok kala, bardan gelen gürültüyü duydular. Sean yine kuş kokusu alan yaşlı bir köpek gibi heyecanla adımîarını sıklaştırdı. François ve Curtis onun iki yanındaydı. İri yarı bir işçi peykeye çıkmıştı. Sean, Küçük Kardeş’de çalışan madenciyi tanıdı. Adam başını arkaya atmış ağzına götürdüğü damacanadaki şarabı lıkır lıkır içiyordu. Etrafına toplanan erkekler, «İç! İç! Hepsini iç!» diye tempo tutuyorlardı.
    </div>

    <div>
      Madenci damacanayı boşaltıp karşı duvara vurarak gökgürültüsünü andıran bir sesle geyirdi. Aikışldra selâmla karşılık verirken birden yakası siyah biyeli, açık gri ceket giymiş, kravatına aynı renk inci takmış, elinde altın topuzlu bastonuyla kapıda duran Sean’u fark etti. Hemen suçluymuş gibi peykeden indi. Öbür adamlar da dönüp Sean’u fark edince sesler kesildi. Sean, François’le Curtis’in önüne düşerek bara yaklaştı ve cebinden çıkardığı bir avuç altını peykeye bıraktı. «Barmen, herkese içki ver. Bugün cumartesi. İnsan biraz kendi sinden geçmeli.»
    </div>

    <div>
      «Sağlığınıza, Mr.Courteney.»
    </div>

    <div>
      «Talihiniz açık olsun, etendim.»
    </div>

    <div>
      Sesler hafif ve saygılıydı.
    </div>

    <div>
      «İçin çocuklar! Burada içki bol!» Sean, François ve Curtis’le peykenin yanında kaldı. İki. adamı onun şakalarına gülüyorlardı. Sesi duyduğu dostluktan yüksek çıkıyor, yüzü mutlulukla pırıldıyordu. Yine herkese içki ısmarladı.
    </div>

    <div>
      Fakat bir süre sonra tuvalete giden Sean. orada işçilerin konuştuklarını duyarak paravanın arkasında durdu.
    </div>

    <div>
      Adamlar onu göremiyorlardı. «... Buraya neden geldi? Burası züppelerin gittiği Rand Kulübü değil.» «Hişşt! Seni duyacak be adam. İşinden olmak mı istiyorsun?» «Umurumda bile değil. Hem o kendini ne sanıyor. ‘İçin çocuklar! Burada içki bol! Ben patronum çocuklar. Dediklerimi yapın çocuklar. Popomu Öpün çocuklar.’» Sean donup kaldı.
    </div>

    <div>
      «Sus Frank, neredeyse çıkıp gider.»
    </div>

    <div>
      «Bir an önce giderse daha iyi olur. On altınlık çizmeleri, altın bastonu olan züppe!» Sean oradan usulca ayrılarak François’le Curtis’in yanına döndü. «Beni bağışlayacağınızı umarım. Bugün yapmam gereken bir şey olduğunu anımsadım.», «Çok yazık, patron.» Curtis rahatlamışa benziyordu. «Belki başka sefere ha?» Sean, Rand Kulübe girince üyeler pek sevindiler. Uç adam ona içki ikram etmek için neredeyse aralarında dövüşeceklerdi.
    </div>

    <div>
      O gece Candy’le yemek yiyen Sean olanları anlattı. Kadın onun sözlerini kesmeden sonuna kadar dinledi. «Beni orada istemediler. Onlara ne kötülüğüm dokundu sanki? Neden böyle nefret ediyorlar?» Candy, «Bu seni üzüyor mu?» diye sordu. «Evet, şimdiye . dek insanlar bana böyle duygular beslememişlerdi.» «Üzülmene sevindim.» Candy ona dostlukla gülümsedi. «Bir gün büyüyecek ve çok iyi bir insan olacaksın. O adamlar seni kıskanıyorlar. Zaten on altınlık çizmelerinden, altın saplı bastonundan söz ettiklerini duymuşsun. Bu işin ardında kıskançlık var. Artık zengin olduğun için onlardan farklısın. Bunu kabul etmelerini bekleyemezsin.» Sean itiraz etti. «Ama onlara bir şey yapmadım.»
    </div>

    <div>
      «Yapmana gerek yok. Yaşadığım sürece bir şeyi öğrendim. Her şey için bir bedel ödemek zorundasın. Başarının bedelinin bir kısmı da bu işte.»
    </div>

    <div>
      «Keşke Duff burada olsaydı.»
    </div>

    <div>
      Candy, «O zaman Duff sana bunun önemsiz olduğunu anlatırdı, değil mi?» diye mırıldandı. «Sana ‘O yıkanmamış hayvanlara kim aldırır, oğlum,’ derdi.» Sean sıkılarak gözlerini tabağına dikti. «Rica ederim Sean, Duff’ın sana insanların önemsiz olduğunu öğretmesine izin verme. Buna kendisi de inanmaz ama sözleri etkileyicidir. İnsanlar önemlidir. Altından, konaklardan ve her şeyden daha önemlidir.» Sean ona baktı. «Bunu Candy Madeninde hapis kaldığım zaman anladım. O karanlık ve çamurda gerçeği açıklıkla gördüm. O vakit kararımı verdim. Mümkün olduğu sürece insanlara kötülük etmeyeceğime söz verdim. Bu sözümde samimiydim, Candy. Fakat...»
    </div>

    <div>
      «Anlıyorum sanırım. Böyle karar vermek zordur. Ama bu kararda sebat etmek çok daha zordur. Bir tek tecrübe insanın düşüncelerini değiştirmeye yeterli değildir. Bu tıpkı tuğlaları dizerek duvar yapmaya benzer. Duvar bitene kadar tuğlaları dizersin. Sana daha önce de söyledim, Sean. İçinde büyük bir güç var. Bir gün bu duvarı yapacaksın. O zaman hiçbir zayıf yanın da kalmayacak.»
    </div>
  </div>
</body>
</html>
