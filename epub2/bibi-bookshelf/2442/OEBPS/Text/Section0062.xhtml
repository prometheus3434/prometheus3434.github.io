<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">10</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean ertesi sabah kahvaltıda ne yapacağını düşündü. Bir mektup yazıp kendisi götürecekti. Onları akşam yemeğine davet edecekti Ona kahve içmesini söylerlerdi. Belki o sırada Katrina’yı görürdü. Oupa bile zaman zaman 30luk almak için sözlerini kesmek zorundaydı.
    </div>

    <div>
      Oupa’yi da atlatabilirse belki kızla konuşma fırsatını bulurdu. Arabaya girip sandıkta kâğıt ve kurşun kalem buldu. Masanın başına oturup kalemin ucunu dişleyerek ağaçlara baktı. O sırada ağaçların arasında bir şey kımıldadı. Sean kalemi bırakıp kalktı.
    </div>

    <div>
      Köpekler havlarlarken Hlubi’yi tanıyınca sustular. Zulu koşarak geliyordu. Haber getirdiği beliydi. Sean onu bekledi.
    </div>

    <div>
      «Büyük bir sürü, Nkosi. Hem çoğunun dişi var. Onların ırmaktan su içip karınlarını doyurarak ormanda ilerlediklerini gördüm.» «Ne zaman?» Kampta kalmak için uygun bir bahane arıyordu. Hemen atını eğerlemiş
    </div>

    <div>
      olan Mbejane’yi inandıracak bir şey bulmalıydı. «Güneş doğmadan Nkosi. Öteki kamptan bir takipçi de peşimdeydi. O da efendisine haber götürüyor. Ama ben bir geyik kadar hızlı koştum.
    </div>

    <div>
      Onun için adam geride kaldı.»
    </div>

    <div>
      «Ya öyle mi?» Sean hemen fikrini değiştirdi.
    </div>

    <div>
      Sürüyü kızıl saçlı Hollandalıya bırakamazdı. Hemen koşup yatağın ayak ucundan fişekliğini kaptı. Silahı eğere takılmıştı bile. «Yorgun musun, Hlubi.» Zulu’nun sırtından terler akıyordu, solukları da pek derindi. Ama yine de,
    </div>

    <div>
      «Hayır, Nkosi,» diye cevap verdi.
    </div>

    <div>
      «Öyleyse bize yol göster, ayakları uçan geyik.» Omzunun üstünden öbür kampa baktı. Geri döndüğünde kızın yine orada olacağını düşünüyordu.
    </div>

    <div>
      Sean, Hlubi’ye uyarak ağır gitmek zorunda kaldı. Oysa iki Leroux onun ayak izlerini takip ederek dörtnala geldiler ve iki mil sonra Sean’a yetiştiler.
    </div>

    <div>
      Oupa atının dizginini hafifçe çekerek, Günaydın.» diye bağırdı. «Sabah gezintisine çıktığını anlıyorum.» Sean gülümseyerek bu duruma katlanırdı. «Eğer avlanacaksak bunu birlikte yapmamız gerekiyor.
    </div>

    <div>
      Kabul ediyor musunuz?»
    </div>

    <div>
      «Tabii, meneer.»
    </div>

    <div>
      «Hayvanları da eşit olarak bölüşürüz. Adam başına bir hisse.» Oupa, «Daima böyle yapılır,» diye başını salladı.
    </div>

    <div>
      Sean eğerde döndü. «Sen de kabul ediyor musun?» Jan Paulus sadece homurdandı, dişini kaybedeli beri ağzını açmak istemiyordu Bir saat içinde izleri buldular. Sürü ırmağın yanındaki sık ağaçların bir kısmını devirerek kendisine yol açmıştı. Jan Paulus, «Onları izlemek için takipçiye gerek yok,» diye atıldı. Birden heyecanlanmıştı. Sean ona bakarken tüfeğinin kaç fili devirdiğini düşündü. Belki de o bin fil öldürmüştü ama yine de heyecanlıydı. «Adamlarına bizi izlemelerini söyle. Onları birkaç saat içinde yakalarız.» Sean’a gülümsedi. Atlarını sürerek ağaçların arasından geçtiler.
    </div>

    <div>
      Konuşmadan ileriye bakarak gidiyorlardı.
    </div>

    <div>
      Birden Oupa, «İşte!» diyince Sean sürüyü gördü. Çeyrek mil ilerideki seyrek ağaçların orada toplanmıştı filler.
    </div>

    <div>
      Paulus bir ıslık çaldı. «En az iki yüz hayvan var.» Sean fillerden birinin tiz sesle bağırdığını duydu ve tehlikeyi sezen hayvanlar kulaklarını kaldırdılar. Sonra bir araya toplaşıp arkalarında hafif bir toz bulutu bırakarak koşmaya başladılar.
    </div>

    <div>
      Oupa bağırdı. «Paulus, sen sağdan git. Meener sen de ortadan saldır. Ben sola geçiyorum.»
    </div>

    <div>
      Sean şapkasını sıkıca başına oturtup atını mahmuzladı ve üçü sürüye saldırdılar. Sean o anda bir dişi fille neredeyse çarpışıyordu. Bir kurşunda onu devirerek geçti. Ondan sonra do sadece hareket, gürültü, toz ve barut kokusunu fark edebildi. Yaklaşıyor, atından atlıyor, fili vuruyor, akan kanları görüyor, tekrar ata atlayıp yeniden ateş ediyordu. Sık sık tüfeğin omzunda geri teptiğini hissediyordu.
    </div>

    <div>
      Sonunda Jan Paulus’un kendisine doğru geldiğini görerek, «Kaç tane?» diye seslendi. «Tanrım! Sayamadım.
    </div>

    <div>
      Ne avdı değil mi? Bana verecek suyun var mı? Mataramı bir yerde düşürmüşüm.» Jan Paulus’un kılıflı silahı eğere asılmıştı. Adam inmiş bitkinlikten başı düşen atını dizginlerinden çekerek getiriyordu. Geçmekte olduğu açıklığın önünde sık ağaçlar vardı. Birden oradan yaralı bir fi! fırladı. Hayvan göğsünden vurulmuştu.
    </div>

    <div>
      Bağırırken hortumundan pembe köpükler çıkan hayvan büyük bir öfkeyle doğru Jan Paulus’un üstüne gitti. At şaha kalkarak dizginleri kopardığı gibi dörtnala kaçtı. Sean bir anda atının sırtına atladı; dizginleri sıkıca yakalayarak adama, «Tanrı aşkına koşma!» diye bağırdı. Neyse Jan Paulus onu duyarak bacaklarını ayırıp vücudunu gererek durdu. Fil de Sean’un bağırdığını duymuştu. Başını çevirdi ve koşarken duraklar gibi oldu. Sean bunu farkederek tetiği çekti. O anda nişan almamıştı. Sadece hayvanın canını yakmayı, Jan Paulus’dan uzaklaşmasını sağlamayı istemişti. Mermi hayvana isabet edince ıslak bir havluyla duvara vurulurmuş gibi bir ses çıktı. Ciğeri parçalanan fil ağır bir hareketle döndü. Sean atını mahmuzlayarak dörtnala gidince fil de onun peşine takıldı. Sean silahını doldurmaya çalışırken terli avucundan mermi kayarak düştü. Fil de gittikçe yaklaşıyordu. Sean hemen atının arkasındaki yatak dengini yere fırlattı. Bazen böyle düşen şeyler filleri oyalarlardı. Ama bu hayvan oralı olmadı. Dönerek ateş edince fil şiddetle bağırdı ve hortumundan fırlayan kanlar Sean’un yüzüne damladı. Atı neredeyse devrilecekti. Düzlüğün hemen hemen sonuna, sık ağaçlara yaklaşmışlardı. Sean atından yana atlayıp dönerek ateşe hazırlandı. Fakat fil çok hızlı geliyordu. Neredeyse üstüne çıkacaktı. Hortumunu göğsüne yapıştırıp dişlerini havaya kaldırmıştı.
    </div>

    <div>
      Sean, ‘Çok yakın,’ diye düşündü. ‘Buradan beynine isabet ettiremem.’
    </div>

    <div>
      Silahla gözlerin hemen hizasına, alnına nişan aldı. Tetiği çekti ve hayvanın dizleri büküldü. Beyni fazla olgun bir domates gibi dağıldı. Sean kocaman vücut kayarak üstüne gelirken yana zıplamaya çalıştı. Fakat filin bir bacağı ona çarparak yüz üstü otlara kapaklanmasına neden oldu. Sean orada yatıp kaldı. Midesi bulanıyordu.
    </div>

    <div>
      Bunun nedeni de duyduğu korkuydu.
    </div>

    <div>
      Bir süre sonra kalkıp file baktı. Dişlerinden biri tam dudağının hizasından kırılmıştı. Jan Paulus soluk soluğa koşarak geldi. Filin yanında durup alnındaki yaraya dokundu. Parmaklarını gömleğinde silerek, «Bir şeyin yok ya?» diye sordu. Sean’u kolundan tutup kaldırdı, şapkasını da alıp tozlarını iyice silkeledikten sonra uzattı.
    </div>
  </div>
</body>
</html>
