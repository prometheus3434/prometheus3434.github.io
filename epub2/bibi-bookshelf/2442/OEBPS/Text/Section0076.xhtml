<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">24</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean ertesi gün Katrina’yı Pretoria’daki en lüks kadın mağazasına götürdü. Yarım düzine elbise için kumaş seçti. Kanarya sarısı rengi ipekten bir balo elbisesi yapılacaktı. Adam bunun savurganlık olduğunu biliyordu. Ama Katrina’nın yanaklarında ki pembeliği, yeşil gözlerindeki eski pırıltıyı görünce aldırmamaya karar vermişti. Kadın hummadan beri ilk kez canlanmıştı.
    </div>

    <div>
      Sean için için teşekkür ederek altınları saçıyordu. Çevrelerine toplanan satıcı kızlara, «Bir düzine şundan,»
    </div>

    <div>
      dedi. «Bir düzine de ötekinden.» Sonra rafta yeşil bir şey gördü. Bu Katrina’nın yeşiliydi. «O nedir?» İki kız, raftaki yeşil şeyi almak için az kalsın birbirilerini deviriyorlardı. Bu, bir şaldı. Sean şalı Katrina’nın omuzlarına attı.
    </div>

    <div>
      «Bunu da alıyoruz.»
    </div>

    <div>
      Güzel şala bakan Katrina’nın dudakları titredi, sonrd hıçkırarak ağlamaya başladı. Dükkândaki satıcılar onu teselliyle çalışarak etrafına toplandılar. Sean sonunda Katrina’yı kucağına aldığı gibi kiraladığı arabaya götürürken omzunun üstünden seslendi. «Elbiselerin yarın geceye hazır olmasını istiyorum.» Kendi arabalarına dönünce Katrina’yı yatağına yatırdı.
    </div>

    <div>
      «Lütfen beni bağışla, Sean. Ömrümde böyle bir şey yapmamıştım.» «Ziyanı yok, güzelim. Anlıyorum. Artık uyu.» Ertesi gün Katrina dinlenirken Sean, Goldberg’in dükkânına giderek av için gerekli, şeyleri aldı. Arabaların doldurulması da bir gün sürdü. Bu arada Katrina, Johannesburg’a gidecek kadar iyileşmişe benziyordu.
    </div>

    <div>
      Ertesi gün öğleden sonra yola çıktılar. Mbejane kiralık arabayı sürüyor, Sean’la Katrina da arkada oturuyorlardı. Dirk de karşılarında zıp zıp zıplıyordu. Johannesburg’e vardıklarında Sean kentin iki misli büyümüş olduğunu gördü. Anayolu izleyerek kentin merkezine çıktılar. Kalabalık Eloff Caddesinden geçerlerken Sean birden geçmişteki hayaletleri görür gibi oldu. Duff tın kahkahasını duyarak başını çevirdi. Ama gülen açık bir arabaya binmiş, altın dişli süslü bir züppeydi. Sean, ‘Geçmiş kayboldu,’ diye düşündü. ‘Asla geriye dönemem. ’
    </div>

    <div>
      Büyük Otelde bir daire tuttular. Bir oturma salonu ve iki yatak odası vardı. Balkonu da caddenin üstündeydi.
    </div>

    <div>
      Katrina bitkin düşmüştü. Yemeklerini dairede yediler. Katrina yatınca Sean bir içki içmek için bara indi. Bir köşeye oturarak konyak ısmarlayan adam, barda da epey değişiklik yapılmış olduğunu fark etti.
    </div>

    <div>
      İçkisini yudumlayarak kendi kendine, «Gidip yatayım,» dedi. «Burası artık benim dünyam değil. Dünyamın yukarıda rahat rahat uyuduğunu umarım.» Gülümseyerek konyağını bitirdi. Birden yanında biri bağırdı.
    </div>

    <div>
      «Sean... Tanrım!
    </div>

    <div>
      Sean gerçekten sen misin?»
    </div>

    <div>
      Sean dönerek konuşan adama baktı. Düzgün kesilmiş sakalı, güneşten yanıp kızarmış kocaman burnu tanıyamadı. Ama o gözleri biliyordu. «Dennis... Vay namussuz! Ladyburg’den Dennis Petersen. Öyle değil mi?» Dennis, «Beni hemen tanıyamadın!» diye güldü. «Doğrusu böyle dostluk olmaz. Bir kelime söylemeden on yıl önce kayboldun. Şimdi de beni tanıyamadın.» Sean da gülmeye başladı. «Seni birden tanımamın nedeni var.» Seni yıllar önce astıklarını sanıyordum. Johannesburg’da ne yapıyorsun?» «Sığır satıyorum. Sığır Yetiştirenler Derneğinin Başkanıyım.» Dennis’in sesinde gurur vardı. «Anlaşmalarımızı yenilemek için buraya geldim.
    </div>

    <div>
      Bir saat sonra da gidiyorum.»
    </div>

    <div>
      «Demek bir içki içecek vaktin var. Ne istersin?»
    </div>

    <div>
      «Teşekkür ederim. Bir kadeh konyak.» Sean içkileri söyledi. Konyakları içerken birden çekingenleştiler.
    </div>

    <div>
      Dostluklarının üstünden on yıl geçmişti. Dennis, «Neler yapıyorsun?» diyerek sessizliği bozdu.
    </div>

    <div>
      «Bir ara madenciydim... Şimdi de avdan döndüm. Heyecan verecek bir şey yok.» Birden ailesinden haber alabileceği geldi aklına. «Ladyburg’da herkes nasıl? Kız kardeşlerin ne yapıyor?» «İkisi de evlendi. Ben de öyle. Dört oğlum var.» Dennis yine gururlanmıştı. «Karımı tanırsın. Audrey... İhtiyar Pye’ın kızı.»
    </div>

    <div>
      «Yok!» Kendini tutamayıp bağıran Sean birden toparlandı. «İşte buna sevindim, Dennis. Senin hesabına memnun oldum. Çok hoş kızdı.» Dennis evlenip iyi bakılan erkeklere özgü şekilde mutluydu. Toplamış ve göbeklenmişti. «İhtiyar Pye da öldü tabii. Bankayla dükkânı Ronnie yönetiyor.» Sean, «Yarasa kulaklı pis fare,» derken hata yaptığını anladı.
    </div>

    <div>
      Dennis’in kaşları hafifçe çatıldı. «Onunla akrabayız artık. Kendisi iyi bir insan ve başarılı bir iş adamıdır.»
    </div>

    <div>
      «Kusura bakma. Şaka ettim. Annem nasıl?» O anda Dennis’in gözleri yumuşadı. «Eskisi gibi. Ada Teyze Ronnie’nin dükkânının yanında bir terzihane açtı. Orası bir altın madeni. Herkes Ada Teyzeye gidiyor. Ha, kendisi iki büyük oğlumun vaftiz annesi.» Birden sitem etti. «Ona hiç olmazsa mektup yazmalıydın Sean. Ada Teyzeyi ne kadar üzdüğünü bilemezsin.» Sean gözlerini kadehine dikti. «Bazı nedenler vardı.» «Ama görevini ihmal etmemeliydin.» Sean başını kaldırarak öfkeyle ona baktı. Bu dar kafalı, kendini beğenmiş küçük adama sinirlenmeye başlamıştı. Fakat durumun farkında olmayan Dennis devam etti. «Beni al. Çiftliklerimde çok çalışıyorum. Mahoba’s Kloof da artık benim. Ama ailemle ilgileniyorum. Sığır Yetiştiriciler Derneğinin de Başkanıyım. Kasaba yönetim kurulundayım. Gelecek ay da bana Belediye Başkanlığı teklif edecekler.»
    </div>

    <div>
      Dikkatle Sean’a baktı.
    </div>

    <div>
      «Sen şimdiye dek hayatında ne yaptın?»
    </div>

    <div>
      «Yaşadım.»
    </div>

    <div>
      Dennis afalladı. «Evli misin?»
    </div>

    <div>
      «Evet ama sonra onu esir tüccarlarına sattım.
    </div>

    <div>
      Çünkü iyi para verdiler.»
    </div>

    <div>
      Dennis şaşaladıysa da sonra kendisini toplayarak, «Şaka ediyorsun!» diye güldü. «Neyse artık gitmem gerekiyor. Seni tekrar gördüğüme sevindim.» Ayağa kalkacağı sırada Sean ona engel oldu.
    </div>

    <div>
      «Dur... Kardeşim Garry nasıl?»
    </div>

    <div>
      «Zavallı Garry... »
    </div>

    <div>
      Sean dehşete kapılarak sesini yükseltti.
    </div>

    <div>
      «Nesi var? Neden zavallı dedin?»
    </div>

    <div>
      «Bilemiyorum. Ondan herkes böyle söz ediyor. Yalnız fazla içtiğini belirtmeliyim. Ama o kadınla evli olduğu için de kendisini suçlayamam doğrusu. Sen yakanı iyi kurtardın, Sean. Garry’nin talihi yok. Son rindepest salgınında sürülerinin yarısını kaybetti. Neyse Ronnie ona yardım etti. Çiftliğin ipotek edilmesine karşılık borç para verdi.» Sean, «Theunis Çiftliği yine ipotekli» demek,» diye inledi. «Oh, Garry, Garry...» «Evet öyle... Artık gitmeliyim. Kardeşine seni gördüğümü söyleyeyim mi?»
    </div>

    <div>
      «Hayır.»
    </div>

    <div>
      Dennis durakladı. «Bir şeyin yok ya Sean?..» Hafifçe öksürdü. «Yani para durumun iyi mi?» Sean mutsuzluğunun hafifler gibi olduğunu hissetti. Bu kendini beğenmiş küçük adam ona para vermeyi teklif edecekti. «Çok iyisin, Dennis. Ama birkaç gün geçinecek kadar para biriktirdim.» Son derece ciddi bir tavır takınmıştı.
    </div>

    <div>
      Dennis pek rahatladı. «Öyleyse sorun yok.
    </div>

    <div>
      Haydi, hoşça kal, Sean!» Dönüp bardan çıktı. Sean, onu hemen unutmuş kardeşini düşünmeye başlamıştı.
    </div>

    <div>
      Birden kararını verdi. Bir sonraki avı bitirince Ladyburg’a dönecekti. Paarl dışında kuracakları çiftliğin sadece yeri değişecekti. Natal’a yerleşeceklerdi. Birden Theunis Çiftliğindeki duvarları tahta kaplama çalışma odasında olmayı istedi. Ada’nın sesini duymayı, ona her şeyi anlatmayı arzu etti. Üvey annesi durumu anlar, onu bağışlardı.
    </div>

    <div>
      Ama en istediği Garry’di. ‘Zavallı, Garry,’ diye düşündü. Ona dönmeliyim. On yıl çok uzun bir zaman. Herhalde kardeşim de kızgınlığım unutmuştur. Onun için Theunis Çiftliğine dönmeliyim.» Bu kararı verince içkisini içip yatmak için yukarıya çıktı.
    </div>
  </div>
</body>
</html>
