<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">15</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Portakallık mevkiindeki toprakları parselleyerek satmışlar ve geriye kalan beş yüz dönümü de kendilerine ayırmışlardı. Buraya bir ev yapmaya karar verdiler. Bunun plânını yaparken de bütün hayal güçlerini ortaya koydular. Ev ortaya çıkarken Duff Kap Botanik Bahçelerinin bitki uzmanlarını büyük paralar verip kandırarak acele Johannesburg’a getirdi. Onlara toprakları gösterip, «Bana bir bahçe yapın,» dedi.
    </div>

    <div>
      «Beş yüz dönümü de bahçe mi olacak?
    </div>

    <div>
      «Evet.»
    </div>

    <div>
      «Bu çok pahalıya patlar.»
    </div>

    <div>
      «Sorun değil.»
    </div>

    <div>
      Konağa döşenecek halılar İran’dan geldi. Duvar kaplamaları Knysna Ormanlarından, mermerler İtalya’dan getirtildi. Uzmanın söylediği gibi bahçe gerçekten pahalıya çıkıyordu. Her gün akşam üstü Borsa kapanınca iki arkadaş gidip işçileri seyrediyorlardı. Bir gün Candy de onlarla geldi. Duff’la Sean’ iki küçük çocuk gibi ona evi gezdirdiler.
    </div>

    <div>
      Sean, «Burası balo salonu olacak,» diye reverans yaptı. «Bu dansı bana lütfeder misiniz?»
    </div>

    <div>
      Kadın da eğilip selâm verdi. «Teşekkür ederim, efendim.» Daha sistre yapılmamış parkeler üstünde dönmeye başladılar .
    </div>

    <div>
      Duff daha sonra merdiveni gösterdi. «Basamaklar siyah ve beyaz mermer olacak.» Yukarıya çıktılar. «Burası Sean’un odası. Karyola meşeden olacak. Dayanacak türden kalın meşe.» Koridorda biraz ilerlediler. «Bu da benim odam. Som altın bir banyo istedim. Ama evi yapan adam bunun ağır ve Sean da bayağı olacağını söyledi. Şu manzaraya bak. Buradan bütün vadi görülüyor. Sabahları yatağımda yatıp teleskopla bakarak Borsadaki fiyatları okuyabilirim.»
    </div>

    <div>
      Candy hülyalı bir tavırla, «Çok güzel,» diye mırıldandı.
    </div>

    <div>
      «Beğendin mi?»
    </div>

    <div>
      «Oh, evet.»
    </div>

    <div>
      «Bu senin odan da olabilir.»
    </div>

    <div>
      Candy kızarır gibi oldu, sonra, «Sean haklı,» diye söylendi. «Sen bayağısın.» Kadın hırsla kapıya giderken Duff onu yakalayarak çekti. «Tatlı budala, bu bir evlenme teklifiydi.» «Bırak beni. «Ağlamaklı olan Candy ondan kurtulmaya çalışıyordu. «Seni hiç de komik bulmuyorum.»
    </div>

    <div>
      «Candy, ciddiyim. Benimle evlenir misin?» Sean’un ağzındaki puro kaydı ama neyse yere düşmeden yakaladı.
    </div>

    <div>
      Candy gözlerini adamın yüzüne dikip hareketsiz kalmıştı.
    </div>

    <div>
      «Hayır ya da evet... Benimle evlenir misin?»
    </div>

    <div>
      Kadın önce ağır ağır başını salladı. Sonra telâşla bu hareketi tekrarladı. Duff, Sean’a baktı.
    </div>

    <div>
      «Bizi yalnız bırak, oğlum.»
    </div>

    <div>
      Geri dönerlerken Candy kendisini toplayarak neşeli neşeli konuşmaya başladı. Duff her zamanki gibi ağzını çarpıtıp gülerek ona karşılık veriyordu. Sean da somurtarak arabanın kölesine büzülmüştü.
    </div>

    <div>
      Bir ara, «Oteldeki dairemde kalmama izin vereceğini umarım, Candy,» dedi. Bunu bir sessizlik izledi.
    </div>

    <div>
      Sonra Duff çıkıştı, «Ne demek istiyorsun?» Sean, «Üç kişi kalabalık sayılır,» diye mırıldandı. Candy bağırdı.
    </div>

    <div>
      «Öyle şey olmaz.» Duff da ilâve etti. «Burası aynı zamanda senin evin.» «Bunu size düğün armağanı olarak veriyorum.»
    </div>

    <div>
      Adam, «Kes sesini,» derken gülüyordu. «E:v, hepimizin sığacağı kadar büyük.» Candy de sokulup elini Sean’un omzuna dayadı. «Lütfen... Uzun süredir bir aradayız. Sen gelmezsen kendimizi yalnız hissederiz.»
    </div>

    <div>
      «Oh, peki...» Sean hâlâ somurtuyordu.
    </div>
  </div>
</body>
</html>
