<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">4</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Kamptan elli metre kadar ileride, yabani bir incir ağacının altına yerliler Duff için bir kulübe yaptılar. Adamlar kazıkları çakıp üstüne de branda bezini gerdiler. Oraya bir de karyola kurdular.
    </div>

    <div>
      Duff ın arabadaki yatak, yastık ve battaniyelerini de getirdiler. Sean da dört araba zincirini birleştirip yeni taktığı baklaları çekiçle vura vura kapattı. Zincirin bir ucunu incir ağacının dibinden geçirdi, Sonra bunu zincirle birleştirip perçinledi. Duff arabanın gölgesinde oturmuş, onların çalışmalarını seyrediyordu. Kolunu askıya almışlardı. Yüzü şişmiş, kabuk tutan yaranın iki yanı kıpkırmızı kesilmişti.
    </div>

    <div>
      Sean zinciri takınca onun yanına geldi. «Üzgünüm Duff, .fakatı bunu yapmak zorundaydık.» «Esir ticaretini uzun süre önce kaldırdılar. Belki bunu bilmiyorsun diye söyledim.» Duff gülümsemeye çalıştı. Sonra kalkıp Sean’un peşinden ağaca gitti. Sean zincirin boş ucunu Duff’un beline dolayıp iki baklaya kalın bir demir halka soktu.
    </div>

    <div>
      Çekiçle vurarak bunu sıkıca kapatıp yassılttı.
    </div>

    <div>
      «Bu seni tutar.»
    </div>

    <div>
      Duff, «vücuduma fevkalade uydu,» diye mırıldandı. «Şimdi yeni evime bir göz atalım.» Sean arkadaşının peşi sıra kulübeye girdi. Duff yatağa uzandı. Çok bitkin ve hastaya benziyordu.
    </div>

    <div>
      Hafif sesle, «Durumu ne zaman anlayabiliriz?» diye sordu.
    </div>

    <div>
      «Pek emin değilim ama burada bir ay kadar kalman gerekiyor sanırım. Ondan sonra yine topluma karışmana izin vereceğiz.» «Bir ay... Epey Eğlenceli olarak. Burada yatıp her an köpek gibi havlayarak en yakın ağacın yanında bacağımı kaldırmayı bekleyeceğim.»
    </div>

    <div>
      Sean gülmedi. «Bıçakla bütün yaralan iyice dağladım. İyileşmeme olasılığın binde bir. Bu sadece bir önlem.»
    </div>

    <div>
      «Bu olasılığı beğendim. İddiaya girip beş altın koyabilirim.» Duff tavana baktı. Sean da sessiz sedasız yatağın kenarında oturuyordu. Adam uzun süre sonra sessizliği bozdu. Nasıl olur acaba? Hiç kuduran birini gördün mü?» «Hayır.» «Ama duymuşsundur. Bana duyduklarını anlat.»
    </div>

    <div>
      «Tanrı aşkına, Duff. Kuduracak değilsin.» «Söyle... ne olur söyle.» Doğrularak Sean’un kolunu yakaladı. «Bu konuda bildiklerini anlat.»
    </div>

    <div>
      Sean bir an onun gözlerinin içine baktı. «O çakalı gördün, değil mi?» Duff başını yastıklara gömerek, «Oh Tanrım!» diye fısıldadı.
    </div>

    <div>
      Bunu uzun bekleyiş izledi. Kulübenin yanına üstü kapalı bir yer yaptılar. Günleri onun altında geçirmeye başladılar.
    </div>

    <div>
      Başlangıçta durum çok kötüydü. Sean arkadaşını kapıldığı korkunç umutsuzluktan kurtarmaya çalışıyordu.
    </div>

    <div>
      Fakat Duff, yüzündeki kabuklara dokunarak saatlerce uzaklara bakarak oturuyordu. Pek ender olarak Sean’un anlattığı hikâyelere gülümsüyordu. Ama sonunda Sean’ın gayreti sonuç verdi. Duff konuşmaya başladı. O güne dek hiç sözünü etmediği şeyleri anlattı. Onu dinleyen Sean beş yılda anlayabildiğinden çok fazlasını öğrendi.
    </div>

    <div>
      Duff bazen zincirini arkasında sürükleyerek Sean’un önünde dolaşıyor, bazen sessiz sedasız oturuyordu. Sesi hiç tanımadığı annesinin özlemiyle doluydu. «...Onun üst galeride bir portresi vardı. Gidip öğleden sonralarımı o resmin önünde geçirirdim. Onunki kadar müşfik bir yüz daha görmedim.» Sonra babasını anımsayarak sertleşti.
    </div>

    <div>
      «O ihtiyar namussuz.»
    </div>

    <div>
      Kızından da söz ediyordu. «... Gülüşünü duysaydın için sızlardı. Mezarının üstündeki karlar üstü şekerle kaplı bir pastayı andırıyordu.
    </div>

    <div>
      Kızım bunu görseydi çok beğenirdi...»
    </div>

    <div>
      Başka zamanlar geçmişte yaptıklarını anımsarken sesinde bir şaşkınlık beliriyordu. Bir hatasına ya da kaçırdığı bir fırsata kızıyor, sonra mahcup bir tavırla gülümseyerek «Saçmasapan laflar ediyorum,» diye mırıldanıyordu.
    </div>

    <div>
      Yüzündeki kabuklar kuruyup dökülmeye başlamıştı ve sık sık eski neşesine kavuşuyordu Duff. Brandayı tutan kazıklardan birine bir takvim yapmıştı. Her gün için bir çentik atıyordu. Ondan sonra da geri çekilip otuza çıkmasını sağlayabilecekmiş gibi yüksek sesle günleri sayıyordu. Otuz gün dolunca zinciri çıkarılacaktı.
    </div>

    <div>
      Kazıkta on sekiz çentik olduğu gün köpek kudurdu. Öğleden sonra oturmuş Klabejas oynuyorlardı. Sean kartları tam dağıttığı sırada köpek olanca sesiyle ulumaya, bağırmaya başladı. Sean fırlarken iskemlesini düşürdü. Duvara dayadığı tüfeğini kaptığı gibi gitti ve hemen sonra Duff patlamayı duydu. Bunu izleyen derin sessizlikte adam başını ağır ağır eğerek avuçlarının arasına aldı.
    </div>

    <div>
      Sean ancak bir saat sonra dönebildi. İskemlesini kaldırıp masanın yanına koyarak oturdu. «Sıra sende...
    </div>

    <div>
      Oynamayacak mısın?» diyerek kartlarını aldı. İkisi de artık masada üçüncü biri olduğunu bilerek dikkatlerini kartlara verip büyük bir irade gücüyle oyuna devam ettiler. Sonunda Duff dayanamadı.’ «Bana bunu yapmayacağına söz vermelisin.» Sean, başın» kaldırdı. «Neyi yapmayacağıma söz vereceğim?»
    </div>

    <div>
      «Köpeğe yaptığını.»
    </div>

    <div>
      O köpek! Tanrının belası köpek! Sean ona fırsat vermeyip hayvanı ilk gece ortadan kaldırması gerektiğini geç anlamıştı. «Köpek, hastalandı diye senin başına da aynı şeyin...» Duff şiddetle, «Bana yemin et!» diye onun sözünü kesti. «Tüfeğini bana çevirmeyeceğine yemin et.» «Duff ne istediğinin farkında değilsin. Bir kere kuduracak olursan...» Durdu. Söyleyeceklerinin durumu daha kötü hale sokacağını anlamıştı. Duff, «Söz ver.»
    </div>

    <div>
      diye tekrarladı.
    </div>

    <div>
      «Peki. Yemin ediyorum.»
    </div>
  </div>
</body>
</html>
