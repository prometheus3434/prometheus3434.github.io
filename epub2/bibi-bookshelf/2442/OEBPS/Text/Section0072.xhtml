<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">20</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Kocasının itirazlarına kulak asmayan Katrina ertesi gün yataktan kalktı. Eski elbiselerinden birini güçlükle giyerek, «Oh, Sean hâlâ çok şişmanım,» diye yakındı.
    </div>

    <div>
      «Sevgilim, ne olur, bir iki gün daha yat.» Kadın ona bakarak dudak büktü. «Bebeğe kim bakacak?» Sean içtenlikle, «Ben!» dedi. «Ne yapacağımı bana anlatırsın.» Ama Katrina’yla tartışmak anlamsızdı. Giyinip bebeğini kucağına aldı. «Arabadan inmeme yardım et.» Sonra erkeğe gülümsedi. Rahip Alphonso’yla Sean büyük shuma ağaçlarından birinin altına bir koltuk yerleştirdiler. Katrina çocuğunu kucağına alarak oturdu.
    </div>

    <div>
      Uşaklar da çocuğu görmeye geldiler. Olanlar Sean’a hâlâ bir düş gibi geliyordu. Zuluların söylediği sözleri şaşkın şaşkın dinliyordu. O sabah belki yirmi kez elini sıkan Alphonso yüzünden de kolu yorulmuştu. Mbejane,
    </div>

    <div>
      «Çocuğunu tut, Nkosi,» diye seslenince diğer Zulular da ona katıldılar. Sean’ın yüzünde bir endişe belirdi. Katrinal kundaklı çocuğu uzatınca da gözleri duyduğu dehşeti açıkladı. «Korkma, Nkosi. Dişleri yok. Sana zarar veremez.» Hlubi böyle cesaret verince Sean çekine çekine çocuğu aldı. Zulular bağırarak onu tebrik ettiler. O zaman Sean’ın yüz hatları gevşedi ve gururla güldü.
    </div>

    <div>
      «Mbejane, ne güzel değil mi?»
    </div>

    <div>
      Mbejane, «Babası kadar güzel,» diye cevap verdi. «Ona nasıl bir ad takacaksınız?» Sean karısına baktı.
    </div>

    <div>
      «Onlara sen söyle.» Kadın Zulu dilinde konuştu. «Adı Dirk olacak.»
    </div>

    <div>
      Hlubi, «Bunun anlamı nedir?» dedi. «Bu hançer... Keskin bir bıçak demektir.» Zulular bunu pek beğendiler.
    </div>

    <div>
      Hlubi enfiye boynuzunu çıkarıp arkadaşlarına uzattı. Mbejane de bir tutam tütün alarak, «Bu iyi bir ad,» diye düşüncesini açıkladı.
    </div>

    <div>
      Baba olmak Sean’u birden değiştirmişti. O güne dek ona tam anlamıyla muhtaç, böylesine aciz bir yaratık görmemişti. Adam kendini yepyeni bir maceranın eşiğindeymiş gibi hissediyordu.
    </div>

    <div>
      Bir süre sonra Sean yağmurlu mevsimi geçirmek için nehrin epey ilerisinde bir vadiye gitmelerine karar verdi. Bir süre kalacaklar ve bebek yolculuk yapacak kadar güçlenince Pretoria’ya gidip fildişlerini satacaklardı. Arabalar nehri geçerek vadiye doğru giderken Katrina geriye bakarak, «Bir gün yine buraya gelmeliyiz, » diye mırıldandı. «Burada çok mutlu olduk.»
    </div>

    <div>
      Sean eğerin üstünde eğilip karısının koluna dokundu. «Mutluluk bir yerde değildir, sevgilim. Biz mutluluğu geride bırakmıyor, birlikte götürüyoruz.»
    </div>

    <div>
      Rahip Alphonso yeni kampta da onlarla iki hafta kadar kaldı. Sonra Hlubi ve başka bir Zulu’yla kaleye dönmek için kamptan ayrıldı. Rahip son anda Sean’u öperek utanmasına neden oldu. Karı koca onun gitmesine üzüldüler. İşaretle anlaştıkları bu adama çok alışmışlardı. Hatta Katrina onun Katolik olmasını bile bağışlamıştı.
    </div>

    <div>
      Sean boş kalmaktan sıkıldığı için yeni kamp yerinde duvarları tahtadan ve damı saz bir ev yaptı. Evin bir ocağı bile vardı. Bu küçük ev uzun süre yaşadıkları arabadan sonra onların pek hoşuna gitti. Gece yağmur yağarken ocağın önünde oturuyorlardı. Yataklarım da ateşin önüne seriyorlardı. Katrina burada ikinci bebeğine hamile kaldı.
    </div>

    <div>
      Noel ve yılbaşı geçti. Barut, tuz, ilaç ve giyecekleri pek kalmamıştı. Onun için yağmurlar dinince arabalar yola koyuldu. Öndeki arabada oturup kucağına da Dirk’i almış olan Katrina’nin karnı büyümeye başlamıştı bile.
    </div>
  </div>
</body>
</html>
