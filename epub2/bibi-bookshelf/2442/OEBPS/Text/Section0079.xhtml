<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">27</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Uyandığında başı ağrıyordu. Ağzına şampanyanın tadı geliyor, cildi puro kokuyordu. Gözlerini kapatınca başının zonklaması biraz hafifler gibi oldu. Sonra Katrina’nın soğuk sesini duyarak kendine geldi. Banyonun kapısında duran kadın, «Sean bugün Pazar,» diyordu. «Bizimle kiliseye gelecek misin?»
    </div>

    <div>
      Adam bir gözünü açtı.
    </div>

    <div>
      «Sean, kalkacak mısın?»
    </div>

    <div>
      Erkek, «Kendimi pek iyi hissetmiyorum,» diyebildi. «Galiba sıtmaya yakalandım.» Katrina, acımasızca ısrar etti. «Gelecek misin?» Gece, erkeğe duyduğu kin geçmemişti. «Bu sabah kalkacak halde değilim.» Sean, battaniyeyi çenesine kadar çekti. «Başım çatlıyor.»
    </div>

    <div>
      Katrina salona dönerek inadına adamın duyacağı kadar yüksek sesle konuştu. «Baban bizimle gelmiyor.
    </div>

    <div>
      Kahvaltıya yalnız ineceğiz. Sonra da tek başımıza kiliseye gideceğiz.» Dirk atıldı. «Ama babam bana şeker olacağına söz vermişti.» Sean kapının açılıp kapandığını duydu. Oğlunun sesi koridordan yankılandı. Bir süre daha yatakta yatan adam baş ağrısının hafiflemeye başladığını hissetti. Sonra komotun üstünde duran kahve tepsisini gördü. Usulca doğrulup bir fincana kahve koydu. Tam buna süt ilave edeceği sırada da kapıya vuruldu.
    </div>

    <div>
      Sean, «Kim o?» dedi. Biri kapıyı açarak girdi. Hızlı ayak sesleri yaklaştı ve adam şaşkınlığından sütü üstüne ve yatağa döktü.
    </div>

    <div>
      «Aman Tanrım! Candy, buraya gelmemeliydin. Eğer karım... Seni gören oldu mu? Burada kalamazsın. Katrina buraya geldiğini anlarsa...
    </div>

    <div>
      Yani o...»
    </div>

    <div>
      Candy’nin gözleri kızarıp şişmişti. Hiç uyumamışa, benziyordu. «Her şey yolunda, Sean. Karın otelden çıkana kadar karşı tarafta arabamda bekledim. Uşaklarımdan biri onu izledi.
    </div>

    <div>
      Karın Hollanda Kilisesine gitmiş. Orada ayin elli yıl sürer.» Yaklaşıp yatağın ucuna ilişti. «Seninle yalnız konuşmam gerekiyor.
    </div>

    <div>
      Duff’a ne olduğunu öğrenmeden seni bırakamam. Bana her şeyi anlatmalısın. Ağlamayacağıma söz veriyorum.»
    </div>

    <div>
      «Candy, bunu açmamalıyız artık. Onun ne şekilde öldüğü önemli değil. Sadece onun gittiğini biliyorsun artık.»
    </div>

    <div>
      Sesi hafifledi birden. «Gitti. Önemli olanı bu. O gitti ve kendisini tanıdığımız için mutlu olduk. Ölümüyle de bizi üzdü.»
    </div>

    <div>
      Kadın, «Anlat,» diye ısrar etti. Bir an duygularını gizleyerek birbirilerine baktılar. Sonra Sean ona her şeyi anlattı. O korkunç anları baştan yaşadı. Sözlerini bitirince de Candy’nin sesi çıkmadı. Gözlerini desenli halıya dikmiş oturuyordu. Sean yaklaşıp kolunu onun omzuna attı. «Yapabileceğimiz bir şey yok. Ölüm o kadar kesin bir şey ki...» Candy bir an ona yaslandıktan sonra geriye çekildi. Kendisini zorlayarak gülümseyip, «Şimdi kendinden söz et,» diye mırıldandı. «Mutlu musun? Katrina’nın yanındaki oğlun muydu? Güzel bir çocuk.»
    </div>

    <div>
      Sean rahatlayarak bir soluk aldı. Bir süre yıllardır neler yaptıklarını konuştular. Sean’un birden aklı başına geldi.
    </div>

    <div>
      «Tanrım, saatlerdir konuşuyoruz, Candy. Katrina neredeyse gelir. Hemen gitmelisin.» Kadın ayrılırken onun sakalını tutup çekti. «Eşsiz canavar, karın kapı dışarı ederse seni evine alacak biri var burada.» Ayaklarının ucunda yükselip erkeği öperek fısıldadı. «Mutlu olmaya bak.» Sean kadın gidince soyunup banyoya girdi.
    </div>

    <div>
      Birden daire kapısının açıldığını duydu. «Sen misin, sevgilim?»
    </div>

    <div>
      «Baba, baba! Annem bana şeker aldı.» Dirk banyo kapısını yumrukluyordu. Adam kalçalarına bir havlu sararak dışarıya çıktı. «Baba, şekerlerime bak. Bir tane ister misin?» «Teşekkür ederim.» Sean çizgili bir armut şekerini alıp ağzına attı. «Annen nerede?» Çocuk yatak odasını işaret etti. «Orada.» Sean yatak odasına girince karısının karyolaya uzanmış olduğunu görerek bir şey olduğunu anladı. Gözlerini tavana dikmiş oları kadının yüzü sapsarıydı. Erkek hemen yaklaşıp onun yanağına dokundu. «Katrina?» Fakat cevap alamadı. Kadının gözlerinde canlılıktan eser yoktu. Sean telaşlanarak kapıdan fırlayıp bir garson buldu. «Hemen doktor çağır! Karım ölüyor.» Adam bir an hayretle baktıktan sonra koşarak uzaklaştı. Sean da karısının yatağının yanına giderek diz çöküp beklemeye başladı.
    </div>

    <div>
      Neyse doktor çabucak geldi. Sean ona kara su hummasını anlatınca da doktor, yatak odasına girip, mırıldandı.
    </div>

    <div>
      «Siz salonda bekleyin.» Doktor uzun süre sonra salona döndü. Yüzünden bir şeye şaştığı belliydi. «Karınıza yatıştırıcı bir ilaç verdim. Bir şok geçirmiş... Onu üzen bir haber filan aldı mı?» «Hayır... Biraz önce kiliseden döndü. Neden?
    </div>

    <div>
      Nesi var?»
    </div>

    <div>
      «Bir tür sinir krizi geçiriyordu. İnme inmiş gibi kalmıştı. Ona laudanum verdim. Artık uyuyacaktır. Akşama tekrar uğrayacağım.»
    </div>

    <div>
      Doktor tekrar geldiği zaman hava kararmıştı. Sean da, Katrina’yı soyup yatağına yatırmıştı. Kadın hiç kımıldamadan öylece uyumuştu.
    </div>

    <div>
      Doktor, «Anlayamıyorum, Mr.Courteney,» dedi. «Bitkinliği dışında bir şey bulamadım. En iyisi biraz beklemek ve tekrar durumuna bakmak. Ona tekrar ilaç vermek istemiyorum.» Sean doktorun kendisine yardım edemeyeceğini anlamıştı. Adamın ertesi sabah geleceğini söyleyerek ayrılmasını bile fark etmedi. Mbejane, Dirk’i banyoya sokmuş yıkamış, sonra karnını doyurup öteki yatak odasına götürmüştü.
    </div>

    <div>
      Bütün gün karısının başucunda beklemek de Sean’u yormuştu. Oturma salonundaki lambayı söndürmeyerek yatağına uzandı ve bir süre sonra da daldı.
    </div>

    <div>
      Katrina onun soluklarının değiştiğini duyunca başını çevirip baktı. Sean elbisesiyle battaniyenin üstüne yatmış
    </div>

    <div>
      uyuyordu. Kadın usulca kalkarak, ona yaklaştı. Kendini o ıssız ovalardaki gibi yapayalnız hissediyordu.
    </div>

    <div>
      Dayanılmayacak kadar acı çekmekteydi. Bütün inandığı şeyler gerçeği anladığı birkaç dakika içinde mahvolmuştu. Sean’a bakarken hayretle onu hâlâ çok sevdiğini anladı. Fakat onun sağladığı güven kaybolmuştu artık. Kurduğu şatonun duvarlarının kâğıttan olduğunu anlamıştı. Sean geçmişi aramaya başlayınca şatonun duvarları sallanmaya başlamış ve o kadınla dans edince de birden yıkılıvermişti şato. Loş odada durarak onu aldatan adama bakarken yanılmamış olduğuna inanmak için olanları tekrar düşündü...
    </div>

    <div>
      O sabah kilise dönüşü Dirk’le şekerciye girmişlerdi.
    </div>

    <div>
      Dükkân hemen hemen otelin karşısına düşüyordu. Dirk şeker seçerken Katrina, dışarıya bakmış, o anda Candy Ruttenbach’ın otelden çıktığını görmüştü. Kadın basamaklardan acele acele inerek iki tarafına göz attıktan sonra, koşarak bekleyen bir arabaya binmişti. Arabacı da hemen atları kamçılayıp oradan uzaklaşmıştı. Katrina kadına bakarken geceki gibi bir kıskançlık duymuştu.
    </div>

    <div>
      Ama ancak araba gözden kaybolduktan sonra kadının pazar sabahı on birde otelde ne yaptığını düşünebilmişti.
    </div>

    <div>
      Kıskançlık bir hançer gibi kalbine saplanmış, bu yüzden soluğu kesilmişti. Çünkü Candy’nin bir gece önce Sean’u yakalayarak bir şeyler söylediğini unutmamıştı.
    </div>

    <div>
      Sean da ona cevap vermiş, sonra da
    </div>

    <div>
      Katrina’ya yalan uydurmuştu. Kadın otele döner dönmez yatak odasına girmişti. Orada yerde duran Sean’un geceliğini ve sonra ıslanıp lekelenmiş yatağı görünce başı dönmeye başlamış, kendini zorlukla karyolasına atabilmişti.
    </div>
  </div>
</body>
</html>
