<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">22</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Garrick ertesi sabah Anna’nın bir çocuk kadar neşeli olduğunu görünce şaştı. Genç kadın saçlarına yeşil bir kurdele bağlamıştı. Yeşil elbisesi de solmuş olmakla birlikte güzeldi. Anna kahvaltıda neşeli neşeli konuştuktan sonra kahve içerlerken eğilip Garrick’in eline dokundu.
    </div>

    <div>
      «Bu gün ne yapacağız, Garry?»
    </div>

    <div>
      Genç adam şaşırdı. O kadar ilerisini düşünememişti.
    </div>

    <div>
      «En iyisi Ladyburg’a giden öğleden sonra trenine yetişelim.»
    </div>

    <div>
      Anna onu etkileyen bir tavırla dudaklarını büzdü. «Oh, Garry, yani bir balayı yaşatacak kadar beni sevmiyor musun?»
    </div>

    <div>
      Garrick şaşırdı. «Şey... Tabii. Nasıl düşünemedim.» Sonra heyecanla gülümsedi. «Nereye gidebiliriz?»
    </div>

    <div>
      «Gemiyle Kap Burnuna kadar gidebiliriz.» Sonra sevinci sönmüş gibi üzgün bir tavır takındı. «Ama Garry...
    </div>

    <div>
      Yanımda sadece iki eski elbise var.» Garry bu soruna hemen çare buldu. «Sana yeni elbiseler alırız!» «Oh, Garry gerçek mi? Gerçekten alabilir miyiz?» «Sana giyeceğin kadar... hattâ giyeceğinden çok fazla elbise alacağız. Kahveni bitir de kentin çarşısını bir dolaşıp bakalım.» «Kahvemi içtim.» Anna hemen gitmek için ayağa kalktı.
    </div>
  </div>
</body>
</html>
