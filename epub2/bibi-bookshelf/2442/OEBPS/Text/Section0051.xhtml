<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">21</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Ertesi salı Sean, Duff kentten kaçtığından beri ilk kez konağa gitti. Johnson’la dört kâtip balo salonunda armağanları paketleyip üstlerine etiket yapıştırıyorlardı. «İş bitmek üzere mi Johnson?» «Öyle, Mr.Courteney.
    </div>

    <div>
      Yarın bunlar için birkaç araba yollayacağım.» «Evet öyle yap. Bu armağanların evde kalmasını istemiyorum.»
    </div>

    <div>
      Sean mermer merdivenden çıkıp üst sahanlıkta durdu. Ev ölü gibiydi. Buraya insanların gelmesi, onu canlandırması gerekiyordu. Kısa süre sonra Johnson’la adamları işlerini bitirip ayrıldılar. Sean da aşağıya inerek çalışma odasına girdi. Duvardaki silâh raflarına yaklaştı. Bir Purdey çiftesi alarak pencereye gitti. Silâhı omzuna dayadığı an makine yağının kokusunu duyarak burun delikleri özlemle kımıldadı.
    </div>

    <div>
      Çifteyle hayali şeylere nişan alarak döndü ve birden karşısında Duff’ı gördü. Öyle şaşırdı ki, namluyu arkadaşının başına çevirip kaldı. Duff ciddi ciddi,
    </div>

    <div>
      «Ateş etme,» dedi. «Sessiz sedasız geleceğim.» Sean silâhı indirerek götürüp duvara astı.
    </div>

    <div>
      «Merhaba.»
    </div>

    <div>
      «Merhaba.» Duff hâlâ kapıda duruyordu.
    </div>

    <div>
      «Nasılsın, evlât?»
    </div>

    <div>
      «İyiyim!»
    </div>

    <div>
      «Herkes nasıl?»
    </div>

    <div>
      Sean «Bu sözle kimleri kastediyorsun?» diye sordu.
    </div>

    <div>
      «Sözgelişi Candy’i.»
    </div>

    <div>
      Sean bir an düşündü. «Onu taş öğüten makineye atsaydın daha fazla zarar verebilirdin.»
    </div>

    <div>
      «Kötü ha?»
    </div>

    <div>
      Sean, «Kötü,» diye doğruladı.
    </div>

    <div>
      Bir süre sessiz sedasız durdular. Sonra
    </div>

    <div>
      Duff, «Galiba sen de bana karşı pek iyi duygular beslemiyorsun artık,» diye mırıldandı. Sean omuz silkti.
    </div>

    <div>
      «Dufford, sen domzun birisin.» İngiliz birden irkildi. «Seni tanımış olduğuma memnunum, oğlum. Yollarımız burada ayrılıyor sanırım.» «Saçmalama, Duff. İçkileri koy, sonra da bana bir domzun neler hissettiğini anlat.»
    </div>

    <div>
      Duff rahat bir soluk alarak doğruldu ve yüzündeki sevinci gizlemeye çalıştı. Ama Sean bunu fark etmişti. «Bu konuyu kapatmadan sana şunu söyleyeceğim. Yaptığını beğenmedim.
    </div>

    <div>
      Neden yaptığını biliyorum ama yine de hoşuma gitmiyor. İşte söyledim. Buna ilâve edeceğin bir şey var mı?»
    </div>

    <div>
      «Hayır.»
    </div>

    <div>
      «Pekâlâ. Büfede viski sürahisinin arkasında bir şişe Courvoisier konyağı bulacaksın.»
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div>
      Sean o gece otele gidince Candy’i bürosunda buldu. «Geri geldi.» Candy soluğunu tuttu. «Oh! O nasıl Sean?»
    </div>

    <div>
      «Biraz utanmış gibi ama fazla değil.» «Bunu sormadım. Sağlığı nasıl?» «Eskisi gibi. Senin nasıl olduğunu sormak lütfunda da bulundu.» Kadın, «Ona ne söyledin?» dedi.
    </div>

    <div>
      Sean omuz silkip yazı masasının yanındaki koltuğa oturdu. Candy’nin saymakta olduğu yığılı altınlara baktı.
    </div>

    <div>
      Onun sorusuna cevap vermekten kaçındığı için, «Bu geceki bar hasılatı mı bu?» diye mırıldandı.
    </div>

    <div>
      , «Evet.»
    </div>

    <div>
      Sean gülümsedi. «Zenginsin... Benimle evlenir misin?» Candy ayağa kalkıp pencereye gitti. «Artık ikiniz konağa taşınacaksınız sanırım. Heyns kardeşler, Victoria dairesini istiyorlar. Bu konuda üzülme. Konakta partiler verip eğleneceksiniz. Artık aldırmıyorum. Çünkü bu fikre alıştım.»
    </div>

    <div>
      Sean, kalkıp ona yaklaşarak kolundan tuttu ve kendisine bakmasını sağladı. Sonra gözlerini silmesi için cebinden ipek mendilini çıkararak uzattı. «Duff’u görmeyi ister miydin, Candy?»
    </div>

    <div>
      Kadın konuşamayacağını anlayarak, ‘Hayır* der gibi başını salladı.
    </div>

    <div>
      «Söz verdiğim gibi ona bakacağım.» Candy’i kucakladıktan sonra gitmek için döndü. Candy onun, arkasından seslendi. «Sean. Zaman zaman gel beni gör. Akşam yemeği yer, biraz konuşuruz. Hâlâ arkadaşımsın değil mi?» «Tabii Candy. Tabii, şekerim.»
    </div>

    <div>
      Kadın gözyaşları arasında gülümsedi.
    </div>

    <div>
      «Duff'a kendi eşyalarını toplarsan sandıklarınızı konağa yollarım.»
    </div>
  </div>
</body>
</html>
