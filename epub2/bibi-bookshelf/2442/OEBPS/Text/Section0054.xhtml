<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">1</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Pretoria'da beş gün kalıp birkaç araba alarak gerekli malzeme ve yiyecekleri doldurdular. Altıncı gün de Avcılar Yolunu izleyerek kuzeye doğru gittiler. Arabanın iki yanında Zulular ve Sean’un tuttuğu yeni adamlar yürüyordu.
    </div>

    <div>
      Onları da siyah ve beyaz çocuklarla sokak köpekleri izliyordu. Erkekler bağırarak talihlerinin açık olmasını dilediler. Kadınlar evlerinin verandalarında durarak el salladılar. Kısa süre sonra kent geride kaldı. Kırlara çıktılar. Ama hâlâ bir düzine kadar macera düşkünü sokak köpeği onların peşindeydi.
    </div>

    <div>
      İlk gün on beş mil yol aldılar. Gece küçük bir akarsu yanında konaklarlarken, beş yıldır ilk kez böyle ata bindiği için Sean’un sırt ve bacakları sızım sızım sızlıyordu. Gökyüzünde iri yıldızlar parlıyor, geride konuşan adamların sesleri mırıltı gibi duyuluyordu. Zaman zaman da ateşin gerisinde bir yerde bir çakal uluyordu.
    </div>

    <div>
      Yattıkları arabaya erkenden gittiler. İpek çarşaflar yerine sert battaniyeler ve ot yatak Sean’un uykusunun koçması için bir neden değildi.
    </div>

    <div>
      Bunu izleyen iki gün de yirmişer mil yol aldılar.
    </div>

    <div>
      Böyle acele etmeye kentte alışmıştı Sean. Orada bir gün kaybı felâket demekti. Bu alışkanlıktan kurtulamadığı için de sabırsızlıkla yol alıyordu. Bir sabah öküzleri arabalara koşarlarken Mbejane, «Biriyle buluşmaya mı gidiyoruz, Nkosi?» diye sordu.
    </div>

    <div>
      «Hayır. Neden sordun?»
    </div>

    <div>
      «Bir erkek hızlı hareket ederse genellikle bir nedeni vardır. Acelemizin nedenini anlamaya çalışıyordum.»
    </div>

    <div>
      «Bunun nedeni...» Sean durdu. Nedeni bulmak ister gibi etrafına bakındı. Sonra burnunu kaşıdı. «... Bir saat sonra yola çıkacağız.» O gün Duff’la arabaların bir mil kadar önünde ilerlediler.
    </div>

    <div>
      Sean dönüp arabaları hızlı sürmelerini de söylemedi. Duff’a, «Atlarla şu tepenin yanına gidelim,» dedi. «Sonra atları aşağıda bırakır, doruğa tırmanırız.»
    </div>

    <div>
      «Neden?»
    </div>

    <div>
      «Gönlümüzü eğlendirmek için. Haydi, gel.» Atları bırakıp kayalık tepeye tırmanırlarken soluk soluğa kalmışlardı; üstlerinden ter akıyordu. Doruğa erişince bir ağacın gölgesinde oturacak düz bir taş buldular. Sean, Duff’a yaprak sigarası verdi ve bunları tüttürerek aşağıda bir haritayı andıran topraklara baktılar. Bu yüksek otlu toprakların içinde ormanlar, tepeler vardı. İleride bir akar suyu ve onun kıyısındaki ulu ağaçları seçiyorlardı. Bu ağaçların dışında her şey Afrika’nın rengindeydi. Kahverengi, belki bin ton kahverengi vardı.
    </div>

    <div>
      Duff, «Burada kendimi çok ufak, fakat güvende hissediyorum,» diyerek çekingen bir tavırla güldü.
    </div>

    <div>
      «Ne demek istediğini anlıyorum.» Johannesburg’dan ayrıldıklarından beri Duff’ın ilk kez sakinleştiğinin farkındaydı. Birbirilerine gülümseyerek arkadaki kayaya yaslandılar. Çok aşağıda kalan arabalarının yandan dolaşıp otluk topraklara çıktığını gördüler. Hayvanlar kuru otları yemeleri için salındı.
    </div>

    <div>
      Bir süre sonra iki arkadaş inip atlarını buldular. O gece ateşin karşısında daha uzun süre oturdular. Az konuşmakla birlikte yine aralarındaki dostluğun gücünü hissediyorlardı.
    </div>

    <div>
      Ondan sonra da yaşamları temposunu ağır ağır dönen araba tekerleklerinden aldı. Her sabah Duff'la arabadan inip dolaşıyor, bazen bir akarsuyun yanında altın arıyorlardı. Bazen de fillerin izlerini görmeye çalışıyorlardı.
    </div>

    <div>
      Gizlenip av hayvanlarını seyrediyorlardı. Kendilerini, adamlarını ve Pretoria’da peşlerine takılan köpekleri doyuracak kadar hayvan avlamaktaydılar. Pietersburg’daki küçük Boer kasabasından geçip ilerleyince, karşılarında ulu Zoutpansberg dağları belirdi. Dimdik yamaçları ağaçlar ve kayalarla kaplıydı. Dağların altında kalan Louis Tritchard da bir hafta mola verdiler.
    </div>

    <div>
      Bu kasabada dağların kuzeyinde, Limpopo’da avlanan adamlarla konuştular. Hollanda asıllı, yüzleri güneşten esmerleşmiş, sakalları tütünden sararmış olan iri yarı adamlar son derece sakindi.,Sean ağır ağır ve saygıyla konuşan bu erkeklerin, rahatlıkla dolaştıkları topraklardaki hayvanlardan da, Witerwatersrand’a karşılaştığı kimselerden de farklıydı. Sean derin bir saygı duydu. Bu duygusu yıllar sonra onlarla savaşmak zorunda kaldığı zaman daha da artacaktı.
    </div>

    <div>
      Adamlar dağlardan geçen yol olmadığını söylediler. Fakat arabalar yanlarından dolaşabilirlerdi. Batı geçidinden Kalaharı Çölüne iniliyordu. Burası tekerleklerin kumlara battığı, su bulmak için insanın fazla yol alması gerektiği kötü bir bölgeydi. Doğudaysa zengin ormanlık topraklar vardı. Hem ormanlar avlanacak hayvanlarla doluydu Sahile yaklaştıkça hava daha sıcaklaşırdı Ama insanın filleri bulabileceği gerçek ormanlar oradaydı.
    </div>

    <div>
      Bunun üzerine Sean doğuya döndü. Böylece bu ıssız topraklara çıktılar.
    </div>

    <div>
      Bir hafta yol alınca fillerin izlerini gördüler. Ağaçlar devrilip kabukları soyulmuştu. Sean heyecanlanarak o gece bir saat silâhlarını temizledi. Hem bu topraklar iyi sulanıyordu. Yalnız ırmakların suyu kan kadar sıcaktı ve kıyılardaki otlar da çok yüksekti. Orman zebra, siyah kunduz ceylanı, kudu ve fil doluydu. Sean’la Mbejane vagonların bir mil kadar önünde ilerlerken ilk yeni izi buldular. Mahoba Hoba ağacının kabukları yeni soyulmuştu. Soyuk yerlerden sıvılar sızıyordu. Filler ağacın üstünü dişleriyle soymuşlardı. Mbejane, «Üç erkek,» dedi. «Biri çok kocaman.» «Sen burada bekle.» Sean atını çevirip arabalara yaklaştı. Duff ilk arabanın sürücü yerine çıkmış oturuyordu. Sean, «Duff, Filler!» diye bağırdı. «Bizden en fazla bir saat ötedeler. Haydi, atını eğerle, ahbap.»
    </div>

    <div>
      Duff beş dakikada hazır oldu. Mbejane onları bekliyordu. Zulu izlere bakmış ve fillerin ne tarafa gittiklerini anlamıştı. Onun peşine takılarak atlarını yan yana sürdüler.
    </div>

    <div>
      Duff sordu. «Daha önce fil avladın mı oğlum?»
    </div>

    <div>
      «Hayır.»
    </div>

    <div>
      «Tanrım!» Duff dehşete kapıldı. «Senin usta bir fil avcısı olduğunu sanıyordum. Gidip uyuyayım. Biraz daha tecrübe sahibi olunca beni çağırırsın.» Sean heyecanla güldü. «Kaygılanma. Bu işi biliyorum. Fil hikayeleriyle büyüdüm ben.» Duff alayla, «Aman içim rahat etti,» diye söylenirken, Mbejane sinirlendiğini gizlemeden omzunun üstünden onlara baktı.
    </div>

    <div>
      «Nkosi, artık konuşmak doğru değil. Kısa süre sonra onlarla karşılaşacağız.» Biraz sonra ağaçlar iyice sıklaşınca Sean dizginleri çekti. «Atları burada Hlubi’yle bırakalım. Yürüyerek filleri izlememiz daha doğru olacak.»
    </div>

    <div>
      Duff itiraz etti. «Oğlum, atın üstündeyken daha hızlı kaçarım.» Sean, «İn,» derken Mbejane’ye de yol göstermesini işaret etti. Yine ilerlemeye başladılar. Sean terliyor, kaşlarına takılan damlalar yanaklarından süzülüyordu. Terlerini eliyle silerken heyecandan midesi kasılıyor, boğazında bir kuruluk duyuyordu.
    </div>

    <div>
      Duff her zamanki gibi ağzını çarpıtıp hafifçe gülümseyerek kayıtsız bir tavırla Sean’un yanında yürüyordu. Fakat solukları sıklaşmıştı. Mbejane onlara eliyle işaret edince durdular.
    </div>

    <div>
      Dakikalar ağır ağır geçti. Zulu yine elini sal adı.
    </div>

    <div>
      Böylece ‘Bir şey yok gelin,’ diyordu.
    </div>

    <div>
      Bir süre sonra Zulu birden hareketsiz kaldı. Elini hafifçe salladı. Bu sefer fillerin ileride olduğunu belirtiyordu.
    </div>

    <div>
      Sean’la Duff onun arkasında çömeldiler. Gözleriyle kahverengi ağaçları ve gri gölgeleri araştırıyorlardı. Sinirleri gerildiği için soluklan sıklaşmıştı. Duff da artık gülümsemiyordu. Mbejane elini kaldırarak tam karşılarında bir duvar gibi yükselen bitki ve sarmaşıkları işaret etti. Saniyeler, uzuyor, dakikalar geçmek bilmiyordu. Bir kulak
    </div>

    <div>
      tembel tembel sallandı. Kocaman bir erkek fil gri gölgelerin arasındaydı. Onu renginden dolayı önce seçememişlerdi. Sean, Mbejane’nin koluna dokundu. Böylece, «Gördüm,» diyordu.
    </div>

    <div>
      Mbejane ağır ağır elini kaldırarak tekrar işaret etti. Sonra bir karnın guruldadığını duydular.
    </div>

    <div>
      Gökgürültüsü gibi bir sesti bu. O zaman Sean ikinci fili de gördü. Uzun dişleri olan hayvan küçük gözlerini sıkıca kapamış gölgede duruyordu. Sean dudaklarını Duff’un kulağına yaklaştırdı. «Bu senin,» diye fısıldadı. «Ben öbürüne ateş edecek pozisyona girene kadar bekle.» Ağır ağır yan tarafa kaydı. Hayvanın omzunu görebiliyordu artık. Oradan ateş ederse kalbe isabet ettirebilirdi. Duff a işaret ettikten sonra tüfeğini kaldırıp kocaman omuza nişan alarak ateş etti.
    </div>

    <div>
      Ormanda bu patlama inanılmayacak kadar yüksekti. Erkek filin omzundan tozlar havalandı. Hayvan merminin çarpmasıyla sallandı.
    </div>

    <div>
      Onun arkasında uyuyan üçüncü fil hemen dönüp kaçmaya başladı. Sean’ın elleri ustalıkla gidip geliyordu. Tüfeği dolduruyor, nişan alıyor ve hemen ateş ediyordu. Kurşunun isabet ettiğini, hayvanın öldürücü bir yara aldığını gördü bu sefer. İki fil koşarak kaçtılar. Orman onları gizledi. Yaralı olmakla birlikte önlerine gelen her şeyi devirip acıyla bağırarak gidiyorlardı. Sean da onların peşinden koştu. Bacaklarını, kollarını paralayan dikenlerin farkında bile değildi.
    </div>

    <div>
      Yanından Mbejane, «Bu tarafa, Nkosi!» diye bağırdı. «Çabuk ol. Yoksa onları kaybedeceğiz.» Sıcakta terleyip koşarak birden kıyıları yüksek bir ırmağın yanına çıktılar. Irmağın dibindeki kum gözleri kamaştıracak kadar beyazdı. Ortasından ince bir su akıyordu. Fillerden biri ölmüştü. Sulara karışıyordu hayvanın kanı. İkinci fil karşı kıyıya tırmanmaya çalışıyordu ama burası onun için fazla dikti. Bu yüzden geri kayıyordu. Dönüp Sean’la Mbejane’ye bakarken hortumunun ucundan damlayan kanı gördüler. Sonra kulaklarını öfkeyle havaya diken hayvan saldırıya geçti. Yumuşak kumlarda hızla geliyordu. Onu seyreden Sean tüfeğini kaldırıp tetiği çekerken bir hüzün duydu. Umutsuz bir cesaret karşısında bir erkeğin duyduğu gururlu pişmanlıktı bu. Bir kurşunla hayvanı kafasından vurup devirdi.
    </div>

    <div>
      Irmağın kıyısından aşağıya inip yere serilen filin yanına gittiler. Mbejane hayvanın dişlerinden birine dokunduktan sonra Sean’a baktı. «İyi bir fil.» Fazla konuşmadı. Çünkü lâf etmenin sırası değildi. Sean tüfeğini filin omzuna dayayarak cebinden bir yaprak sigarası çıkardı. Yakmadan dişlerinin arasına sıkıştırdı. Çok fil öldüreceğini biliyordu. Ama sadece bu ilk fili anımsayacaktı.
    </div>

    <div>
      Birden arkadaşını hatırladı. «Nkosi Duff nerede?
    </div>

    <div>
      O da öldürmedi mi?»
    </div>

    <div>
      Mbejane, «Ateş etmedi,» diye cevap verdi.
    </div>

    <div>
      «Ne?» Sean hemen Zuluya döndü. «Neden?»
    </div>

    <div>
      Mbejane burnuna biraz enfiye çekip aksadı, sonra omuz silkti. «Bu iyi bir fil,» diyerek yere baktı.
    </div>

    <div>
      Sean tüfeğini kaptı. «Gidip onu bulmalıyız.» Zulu da onu izledi. Duff’u yere oturmuş, su içerken buldular.
    </div>

    <div>
      Tüfeğini de yanındaki ağaca dayamıştı. Sean’u görünce su şişesini kaldırıp onu selâmladı. «Yaşasın. Zafere erişen kahraman geliyor!» Gözlerinde anlaşılmayan bir ifade belirmişti.
    </div>

    <div>
      Sean, «Sen filine isabet ettiremedin galiba,» dedi.
    </div>

    <div>
      Duff mırıldandı. «Evet, benimkini kaçırdım.» Şişeyi kaldırıp yine su içti. Sean birden onun hesabına utandığını anlayarak çok fena oldu. Duff’un korkaklığını bildiğini göstermemek için gözlerini yere dikti.
    </div>

    <div>
      Sonra, «Haydi, arabalara dönelim,» dedi. «Mbejane, daha sonra dişleri almak için yük atlarıyla gelir.» Geri dönerlerken yan yana gitmediler.
    </div>
  </div>
</body>
</html>
