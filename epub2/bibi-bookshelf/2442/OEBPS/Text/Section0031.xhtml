<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">1</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Pietermaritburg’dan kuzeye dönerek kasvetli dağlara doğru gittiler. Sonra yaşlı bir köpekbalığının dişlerini andıran sivri ve kara Drakensberg karşılarında belirdi.
    </div>

    <div>
      Hava soğuktu ve kaross’una sarılmış Zulu. Sean’ın peşinden gidiyordu. Kentten ayrıldıklarından beri belki iki düzine söz söylemişlerdi. Çünkü Sean’un düşündükleri vardı. Bu düşünceler de çok kötü yoldaşlardı. Mbejane durumu hissederek ona yaklaşmıyordu. Ama buna sinirlenmiyordu yerli. Kısa süre önce evini ve sürüsünü bırakan bir erkeğin somurtmaya hakkı vardı. Zaten Zulu da üzgündü. Sean’u izlemek için yatağında şişman bir kadını bırakmıştı. Zulu boynuzdan yapılmış küçük enfiye kutusunun tıkacını çıkardı. Biraz tütün alarak usulca burnuna çekti. Sonra dağlara baktı. Güneşin son ışıklarında karlar pembemsi bir renk almıştı. Kısa süre sonra konaklayacaklardı. Belki de konaklamayacaklardı. Ama önemi yoktu.
    </div>

    <div>
      Sean hava karardıktan sonra da yoluna devam etti. Bir geçidi aşınca aşağıdaki vadideki ışıkları gördüler. Genç adam ilgisizlikle, ‘Dundee,’ diye düşündü. Atını hızlı sürmeye de kalkmadı. Kasabaya doğru indiler. Artık kömür madeninin dumanı genzini yakıyordu. Ana caddeye girdiler. Kasaba soğuk yüzünden terk edilmiş gibiydi. Sean kalmak niyetinde değildi.
    </div>

    <div>
      Öbür tarafta konaklayacaktı ama otele gelince durakladı. Burası sıcaktı ve kahkahalar, erkek sesleri geliyordu.
    </div>

    <div>
      O anda parmaklarının soğuktan kazık gibi kesilmiş olduğunu hissetti. «Mbejane, atımı al. Kasabanın arkasında konaklayacak bir yer bul. Sonra ateş yak da karanlıkta seni bulabileyim.» Sean atından atlayıp bara girdi. İçerisi çoğu madenci olan adamlarla doluydu. Sean peykeye yaklaşıp bir konyak ısmarlayınca, adamlar kayıtsız gözlerle ona baktılar. Sean konyağını ağır ağır içti ve konuşanlara katılmaya da kalkmadı.
    </div>

    <div>
      O sırada kısa boylu, geniş omuzlu güçlü bir adam ayaklarının ucunda yükselip kolunu Sean’un omzuna attı.
    </div>

    <div>
      «Benimle bir içki iç.» Adamın sarhoş olduğu belliydi.
    </div>

    <div>
      «Hayır, teşekkür ederim.» Sean’un sarhoşlarla uğraşacak günü değildi.
    </div>

    <div>
      «Haydi,, iç.» Adam sendeleyince Sean’un içkisi peykeye döküldü.
    </div>

    <div>
      «Beni rahat bırak.»
    </div>

    <div>
      Sarhoş, «Benden hoşlanmadın galiba?» diye sordu.
    </div>

    <div>
      «Yok. Sadece tek başıma içmesini severim.»
    </div>

    <div>
      «Yoksa yüzümü mü beğenmedin?»
    </div>

    <div>
      Sean, kendisine sokulan sarhoştan hiç hoşlanmamıştı. Adam peykeye vurdu. «Charlie bu gorile bir içki ver.
    </div>

    <div>
      Duble olsun. Eğer içmezse ona içkiyi zorla yutturacağım.» Sean uzatılan bardağı görmezlikten gelip kendi kadehinde kalan konyağı yuvarlayıp kapıya gitmek için döndü. O anda sarhoş konyağı yüzüne attı. Gözleri yanan Sean da yumruğunu adamın midesine indirdi. Sarhoş başını eğince de ikinci yumruk yüzünde patladı.
    </div>

    <div>
      Adam burnundan kanlar sızarak yere devrildi.
    </div>

    <div>
      Ona yardıma giden başka bir madenci,
    </div>

    <div>
      «Arkadaşıma neden vurdun?» diye sordu. «Onunla içseydin bir kaybın olmazdı.» Sean bardakilerin yabancı olduğu için kendisine düşman kesildiklerini anladı.
    </div>

    <div>
      «Belâsını arıyordu.»
    </div>

    <div>
      «Sert bir maymun. Sert maymunlara ne yapılacağını biliriz.» «Haydi, şu namussuzun hesabını görelim.»
    </div>

    <div>
      Sean’un adama vurması sadece bir refleksti. Buna da pişman olmuştu. Fakat madencilerin kendisini dövmek için toplandıklarını görünce suçluluk hissinden kurtuldu. Ayrıca sıkıntısı da birden geçti. Ansızın rahatladı. Böyle bir şeye ihtiyacı vardı işte.
    </div>

    <div>
      Altı madenci üstüne geliyordu. Altı, uygun, iyi bir sayıydı. Birinin elinde de şişe vardı. Sean gülümsedi. Adamlar yüksek sesle konuşarak cesaretlenmeye çalışıyor, içlerinden birinin başlamasını bekliyorlardı.
    </div>

    <div>
      Bir Londralı gibi İngilizce konuşan biri, «Sakin ol,» diye onu yatıştırdı. «Sana yardıma hazır olduğumu söylemeye gelmiştim. Gördüğüm kadarı yeterinden fazla düşmanın var. Birkaçını bana bırakabilirsin.» Konuşan kişi Sean’un gerisindeki masalardan birinden kalkmıştı. Kusursuz gri bir elbise giymiş olan uzun boylu adamın ince yüzü çökmüştü.
    </div>

    <div>
      Sean, «Hepsini istiyorum,» dedi.
    </div>

    <div>
      «Hiç de sportmen değilsin. Eğer fiyatın uygunsa soldaki üç centilmeni satın alırım.» Sean, «İkisini armağan olarak kabul et ve kendini talihli say,» diyerek adama güldü. Yabancı da ona sırıtarak karşılık verdi.
    </div>

    <div>
      «Çok naziksin. Kendimi tanıtabilir miyim? Dufford Charleywood.» Bastonunu sol eline geçirip sağ elini Sean’a uzattı.
    </div>

    <div>
      Genç adam bu eli sıktı. «Sean Courteney.» Madencilerden biri sabırsızlandı. «Namussuzlar dövüşecek misiniz?» Duff, «Dövüşeceğiz sevgili oğlum,» diyerek bir dansör gibi çeviklikle adama doğru kayıp bastonunu kafasına indirdi. «Geriye beş kaldı.» Ucunda kurşunu olan bastonu sallayarak ikinci madencinin boynuna bastırdı. Adam boğulur gibi bir ses çıkararak yere yığıldı. Duff üzgün üzgün konuştu. «Gerisi senin, Mr.Courteney.» Sean birden dalarak dört çift bacağa kollarını doladı. Sonra yere yıkılan adamların arasına oturup yumruklamaya, tekmelemeye başladı. Duff memnun kalmamıştı. «Pis iş.» Bağırmalar ve yumruk sesleri kesildi.
    </div>

    <div>
      Sean ayağa kalktı. Dudağı kanıyordu, ceketinin de yakası yırtılmıştı.
    </div>

    <div>
      Duff, «İçki?» diye sordu.
    </div>

    <div>
      «Lütfen konyak.» Sean peykeye dayanmış olan şık adama gülümsedi. «Bu gece ikram edilen başka içkiyi reddedecek değilim.» Kadehleri alıp yerdeki adamların üstünden atlayarak Duff un masasına gittiler. Sonra içkilerini içerlerken dikkatle birbirilerini süzdüler. Duff mırıldandı.
    </div>

    <div>
      «Yolculuğa mı çıktın.» «Evet. Ya sen?» «Bende o talih nerede? Dundee Kömür Şirketinde çalışıyorum.» «Yani burada mı çalışıyorsun?» Sean şaşırmıştı. Duff güvercinler arasındaki bir tavuskuşundan farksızdı.
    </div>

    <div>
      «Yardımcı mühendisim. Fakat uzun süre kalamayacağım. Kömür tozunun adı ağzımdan gitmiyor.» «Bunu giderecek bir şey önerebilir miyim?» Duff, «Harika bir fikir,» diye kabul etti. Sean kalkıp içki alarak masaya döndü.
    </div>

    <div>
      Duff, «Nereye gidiyorsun?» dedi.
    </div>

    <div>
      Sean omuz silkti. «Yola çıktığımda yüzüm kuzeye dönüktü. Öyle devam ediyorum.» «Nereden başladın.»
    </div>

    <div>
      Sean’un sesi birden sertleşti. «Güneyden.» «Özür dilerim. İşlerine karışmak aklımdan geçmez.» Duff gülümsedi. Sonra peykenin arkasından çıkıp yanlarına gelen barmene baktı.
    </div>

    <div>
      «Merhaba Charlie. Herhalde eşyalara verdiğimiz
    </div>

    <div>
      hasarın bedelini istiyorsun.»
    </div>

    <div>
      «Buna boşverin, Mr. Charleywood. Böyle güzel bir kavgaya ender rastlıyoruz. Kavga seyretmeye değerse bir iki masa ve iskemlenin kırılmasına aldırmam.»
    </div>

    <div>
      «Çok iyisin.»
    </div>

    <div>
      «Bunun için gelmedim, Mr. Charleywood, Siz madencisiniz. Onun için madenden anlarsınız. Görmenizi istediğim bir şey var. Acaba bana bir dakikanızı verebilir misiniz?» «Gel, Sean. Bakalım Charley bize ne gösterecek. Bana kalırsa güzel bir kadın göreceğiz.»
    </div>

    <div>
      Barmen, «Yok,» diyerek önden yürüyüp arka odaya geçti. Raftan bir kaya parçası alarak Duff a uzattı. «Buna ne dersiniz?» Duff kayayı alıp ovucunda tarttı. Sonra dikkatle baktı. Camımsı gri taşın beyaz ve koyu kırmızı benekleri vardı. Kalın siyah bir çizgi taşı ortadan bölüyordu.
    </div>

    <div>
      Duff hevessiz bir tavırla, «Bir yığışım,» diye mırıldandı. «Bunun esrarı nedir?» «Bir dostum bunu dağların öbür yanındaki Kruger’in Cumhuriyetinden getirdi. İçinde altın olduğunu söylüyor. Pretoria’nın dışında Witwaterstrand adında bir yerde olağanüstü bir damar bulmuşlar. Bu tür söylentilere pek inanmam tabii. Daima altın ve elmas hikâyeleri anlatırlar.» Charlie gülerek elini önlüğüne sildi. «Arkadaşım Boer’lerin altın aramak isteyenlere lisans sattıklarını söyledi. Onun için bu taşa. bakmanızı istedim.» «Bunu yanıma alıp sabah inceleyeceğim, Charlie. Şimdi arkadaşımla içki içiyorum.»
    </div>
  </div>
</body>
</html>
