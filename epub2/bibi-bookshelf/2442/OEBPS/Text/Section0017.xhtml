<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">17</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Alanın çevresinde elliden fazla araba vardı.
    </div>

    <div>
      Ortada yakılmış olan ateşler sönmek üzereydi. Kadınlar ateşlerin yakınına dizilmiş, masalarda kızarmış etleri kesiyor, ekmeklere tereyağı sürüyor, turşu kavanozlarını diziyor, tabaklara yiyecek dolduruyorlardı. Tam ortada yere büyük bir yelken gerilmiş, dört köşesine de fenerler asılı direkleri takılmıştı. Yelken bezi yayılı yerin gerisinde de müzisyenler sazlarını akort ediyorlardı. Erkekler arabaların aralarına toplanmışlardı. Petersen, Waite’in yüzbaşılarıyla durduğu yere yaklaştı. «Zorluk çıkarmak istemiyorum, Waite ama
    </div>

    <div>
      Denis’i, Gunther’in bölüğüne vermişsin.» Waite elindeki şarap testisini uzattı. «Öyle.»
    </div>

    <div>
      Petersen şarabı içip testinin ağzını koluyla sildi. «Senden yakınmıyorum, Gunther. Fakat Dennis yanımda olursa içim rahat edecek. Ona göz kulak olabileceğim.» Gunther Niewehuisen ve diğerleri ne diyeceğini anlamak için Waite’e baktılar. «Gençlerden hiç biri babalarının yanında olmayacak.
    </div>

    <div>
      Bunu kasıtlı olarak böyle yaptık, Dave. Bu hayvan avı değil, Dave. Zor bir durumda karar vermen gerekebilir. O anda hakkında karar vermen gereken kimse oğlun değilse, daha kolay lıkla bir sonuca varabilirsin.»
    </div>

    <div>
      Adamlar’ bunun doğru olduğunu söyleyerek mırıldandılar. Steff Erasmus da ağzından piposunu çekerek ateşe tükürdü. «Erkeklerin göreceği bazı şeyler hiç de hoş olmayacak. Bunları kolay unutamayacağız. Bir erkek oğlunun ilk defa adam öldürdüğünü görmemeli. Aynı şekilde oğlunun öldüğünü de görmemeli.» Bu gerçek karşısında derin bir sessizlik oldu. O ana dek kimse bu konuyu açmamıştı.
    </div>

    <div>
      Çünkü fazla konuşma bir erkeğin cesaretini kırabilirdi. Ama hepsi de ölümü biliyor ve Steffin söylediğini anlıyordu. Teker teker başlarını çevirerek ateşin öbür tarafında, alanın ortasında toplanmış gençlere baktılar.
    </div>

    <div>
      Waite, «Bir erkeğin yaşayabilmesi için bazen öldürmesi de gerekebilir,» dedi. «Fakat çok gençken adam öldürürse kendinden bir şey kaybeder... Yaşama olan saygısını yitirir. Bu yüzden hayat ona ucuz gelir. Kadın konusunda da durum aynıdır. Bir erkek, bu ilişkiyi anlayana dek ilk kadınına yaklaşmamalıdır. Yoksa onun için kadınlar da ucuz yaratıklar olur.» Tim Hope Brown, «İlk defa on beşinde bir kadınla ilişki kurdum,» diye mırıldandı. «Fakat bu kadınları ucuzlatmadı. Aslında onların çok pahalı olduklarını anladım.» Waite’in gökgürültüsünü andıran kahkahası etrafta yankılandı.
    </div>

    <div>
      Frikkie, arkadaşlarına «Eğer çantamda iki şişe içki var,» dedi. «Haydi, gidip onların tadına bakalım.»
    </div>

    <div>
      Saat ona çeyrek vardı. Ayın etrafı bulutlarla kaplanmıştı. Hâlâ bazı ateşlerden et kokuları yükseliyordu.
    </div>

    <div>
      Kemancılarla armonikacı canla başla çalarlarken ortadaki çiftler dans ediyor, onları seyredenler de tempoya uyarak el çırpıyorlardı. Anna’yla dans eden Sean, birden onu bıraktı. Anna, «Nereye gidiyorsun, Sean?» diye sordu.
    </div>

    <div>
      «Hemen döneceğim.»
    </div>

    <div>
      «Nereye?»
    </div>

    <div>
      «Sana söylememi istiyor musun? Gerçekten bilmek istiyor musun, Anna?»
    </div>

    <div>
      «Oh, anlıyorum. Ama geç kalma. Seni müzisyenlerin yanında bekleyeceğim. Lütfen geç kalma. Çok az vaktimiz var.»
    </div>

    <div>
      Sean arabaların gölgesine sığınarak usulca ilerledi ve yolu geçerek Pye’ın evine gitti. Bir zamanlar şeftali çalmak için yararlandığı çitteki aralığa geldi. Audrey’in geleceğini biliyordu. Kıza gelmesini söylemişti çünkü.
    </div>

    <div>
      Kilisenin saati onu, biraz sonra da çeyrek saati çaldı. Sean öfkelenerek, ‘Kızın belâsını versin!’ diye düşündü.
    </div>

    <div>
      Evin yan taraflarındaki pencerelerden birinden hafif bir ışık süzülüyordu. Genç usul usul o tarafa gitti. Audrey pencerede oturuyordu. Yüzü karanlıktaydı ama arkadaki lambanın ışığında saçları bakır gibi parlıyordu. Sean hafifçe ıslık çalınca Audrey irkildi. Bir an sonra da pencereye daha da yaklaşıp, üzgün olduğunu belirten bir tavırla, ‘Hayır,’ der gibi başını salladı. Sonra perdeyi kapadı ve Sean onun gölgesini gördü. Lamba da söndü.
    </div>

    <div>
      Sean geri dönerken öfkeden titriyordu.
    </div>

    <div>
      Sonra alandan gelen müziği duyarak adımlarını sıklaştırdı. «Küçük budala,» diye söylendi. Fakat kıza kızmakla birlikte başka bir şey daha duyuyordu.
    </div>

    <div>
      Bu beğenme miydi, yoksa saygı mı?
    </div>

    <div>
      Onu çok benimseyen Anna hemen, «Neredeydin?» diye sordu. «Bir saate yakın süredir bekliyorum. Neredeydin?» «Dans etmek istiyor musun?»
    </div>

    <div>
      «Hayır.»
    </div>

    <div>
      «Pekâlâ. Öyleyse dans etme.»
    </div>

    <div>
      Karl’la birkaç genç ateş çukurlarından birinin gerisinde duruyorlardı. Sean onların yanına gitmek için döndü.
    </div>

    <div>
      «Sean, Sean, özür dilerim.» Anna pişman olmuştu. «Lütfen... Dans etmek çok isterim.» Öteki çiftlerin arasına girip itilip kakılarak dans ederlerken hiç konuşmadılar. Müzisyenler durunca yüzlerindeki terleri sildiler. Anna,
    </div>

    <div>
      «Sana bir şey getirdim, Sean,» diye mırıldandı.
    </div>

    <div>
      «Ne?»
    </div>

    <div>
      «Gel de göstereyim.»
    </div>

    <div>
      Anna onu arabaların arasından geçirerek yığılmış eğer ve battaniyelerin yanına götürdü. Eğilip bir battaniyeyi açarak elinde bir ceketle doğruldu. «Bunu senin için yaptım. Beğeneceğini umarım.» Sean ceketi aldı.
    </div>

    <div>
      Tabaklanmış kuzu derisinden yapılmış ceket sevgiyle dikilmişti. İçindeki kuzu postu da soldurulup bembeyaz hale getirilmişti. «Çok güzel.» Sean kızın ceketi yapabilmek için ne kadar uğraştığını anlamıştı.
    </div>

    <div>
      Bu yüzden suçluluk duydu. Armağanlar onun daima kendini suçlu hissetmesine neden olurdu.
    </div>

    <div>
      «Çok teşekkür ederim.»
    </div>

    <div>
      «Bir dene Sean.»
    </div>

    <div>
      Omuzları geniş, beli oturan ceket sıcacıktı ve Sean’u doha iri yarı gösterdi. Anna ona sokularak yakayı düzeltti.
    </div>

    <div>
      «Sana çok yakıştı.» Böyle bir armağan verebildiği için mutluydu. Sean onu öpünce Anna’nın hali birden değişti.
    </div>

    <div>
      Sıkı sıkı sarılarak, «Oh, keşke gitmeseydin, Sean,» diye fısıldadı.
    </div>

    <div>
      «Seninle şöyle uygun şekilde vedalaşalım.»
    </div>

    <div>
      «Nerede?» «Benim arabamda.»
    </div>

    <div>
      «Ya annenle baban?»
    </div>

    <div>
      «Onlar çiftliğe döndüler. Babam sabah gelecek. Garry’le ben burada uyuyacağız.» «Olmaz, Sean. Burada çok insan var.» Sean, «İstemiyorsun,» diye mırıldandı. «Yazık... Çünkü bu son defa olabilir. Yarın gideceğim.
    </div>

    <div>
      Neler olabileceğini biliyor musun?» «Hayır. Böyle konuşma. Bunu hiç düşünme.
    </div>

    <div>
      Ne olur, yapma.»
    </div>

    <div>
      Sean karanlıkta gülümsedi. Çok ama çok kolaydı bu iş. Anna’yı elinden tuttu. «Haydi, arabama gidelim.»
    </div>
  </div>
</body>
</html>
