<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">23</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Hradsky’nin kentten uzaklaşmasını sağlamak zor olmadı. Adamın yeni açılacak madenler için makine alması gerekiyordu. Ayrıca İngiltere’de işe alınmak için başvuran yüz kadar maden mühendisinden de ikisini seçip getirecekti. Bir hafta sonra Hradsky, Max’ı alarak İngiltere’ye gitmek üzere kentten ayrıldı. Duff, Max’la gizlice konuşmuştu. Adam Hradsky’le Port Natal’den gemiye binecekleri zaman telgraf çekip her şeyin yolunda olduğunu bildirecekti. İki arkadaş telgrafı aldıkları gün sevindiler. Borsada çok heyecanlı olaylar dönecekti.
    </div>

    <div>
      Daha önce madende altın kalmadığına ilişkin söylentiler de çıkarmışlardı zaten. Bu yüzden Borsaya geldiklerinde kapının önünde büyük bir kalabalık olduğunu gördüler. Kendilerini zorlukla yol açıp içeriye girerlerken, bir adam Sean’un yakasına yapışarak, «Doğru mu?» diye haykırdı.
    </div>

    <div>
      «Bunun doğru olup olmadığını bilmeye hakkımız var.»
    </div>

    <div>
      Sean bastonunu adamın kafasına indirip onun sendeleyerek geride duranların üstüne düşmesine neden oldu. Sonra, «Geri çekilin, namussuzlar!» diye bastonunu sallayarak adamları dağıttı. «Daha sonra bir demeç vereceğim. O ana dek terbiyeli terbiyeli bekleyin.» Borsa’nın açılmasından beş dakika önce Sean Başkan locasında ayakta durup öteki üyelere madende altın kalmadığını açıkladı. Duff onu dinlerken hayranlığı gitgide artıyordu. Sean konuşmasını bitirerek locadan ayrılırken salonda tatsız bir hava esiyordu. Sonra çıngırak çaldı ve Borsa açıldı, ilk kâtip Rand Şirketi hisselerinin satılacağını söyledi. Ama alıcı çıkmadı. Ancak on dakika sonra biri seksen beş şilinden birkaç hisse aldı. Bir gün önceki kapanış fiyatından altı şilin düşüktü bu. Duff, Sean’a doğru eğildi. «Kendi hisselerimizi satmaya başlamalıyız. Yoksa kimse bir şey yapmaya yanaşmayacak.» «Haklısın. Daha sonra hisselerimizi dörtte bir fiyatına geri alırız. Yalnız kuşku uyandırmayalım. Otuz bin hisse satmakla işe başlayalım.» Rand Şirketi hisse senetleri bir saatte kırkbeş şiline kadar düştü. Sean’ın kasları gerilmiş, vücudu ter içinde kalmıştı.
    </div>

    <div>
      Kâtibine, «Otuz bin daha sat,» derken sesi kendi kulaklarına bile pek hırıltılı geldi.
    </div>

    <div>
      Ama kısa süre sonra biri hisseleri aldı. Sean endişelenerek, «Biri bizim hisseleri topluyor,» diye mırıldandı.
    </div>

    <div>
      Duff başını salladı. «Öyle gözüküyor. Bana kalırsa Tanrının belâsı Rum Efliyvoulos’dur.
    </div>

    <div>
      Hisselerin düşmesi için onun alamayacağı kadar satmamız gerekecek.»
    </div>

    <div>
      Duff’la Sean, Rand şirketindeki hisselerinin yüzde yetmiş beşini satmışlardı. Bir hisse de ancak otuz yedi buçuk şiline inmişti. Hradsky’nin hisselerinin satılmasını sağlayacak sınıra çok yaklaşmışlardı. Ama satmaya devam ettikleri için artık fiyatın iki buçuk şilin daha fazla düşmesini sağlayacak fazla hisseleri kalmamıştı. Borsa kapandığında Duff’la Sean yerlerinde bitkin bitkin oturuyorlardı. On beş raund dövüşmüş boksörler gibi yorulmuşlardı. Sean elini Duff’un omzuna dayadı. «Her şey iyi olacak.
    </div>

    <div>
      Yarın her şey düzelecek.»
    </div>

    <div>
      Birbirilerine bakarak güç alıp gülümsediler. Sean ayağa kalktı. «Haydi, eve gidelim.» Ertesi gün Borsa açıldığında Rand Şirketi hisseleri otuz dört buçuk şiline düştü. Sean’la Duff’un elindeki hisseler tükenmeye başlamıştı. Duff bunu duyunca, «Tamam,» diye fısıldadı.
    </div>

    <div>
      «Zengin olmaya hazırlan, oğlum.»
    </div>

    <div>
      Sonra kâtibin yaklaştığını gördü Sean. Adam, «Söylediğiniz hisselerinizi de sattım, Mr.Courteney,» dedi.
    </div>

    <div>
      «Sadece otuz dört buçuk şiline gitti hisseler.» Ellerinde hiç hisse kalmamıştı. Duff yerinden doğrulup homurdandı. «Yüz bin hisse daha sat.» Kâtip afalladı. «Beni duymuyor musun? Haydi, sat.» Kâtip telâşla dönerek uzaklaştı.
    </div>

    <div>
      Sean onun kolunu yakaladı. «Yapma, Duff. Burada bir şey dönüyor. Satmayalım. Hem neyi satacağız? Sen çıldırdın mı?» Duff söylendi. «Onları zorlayacağım. Bankalar hisseleri ellerinden çıkaracaklar.» «Bunlar son hisselerimizdi. O yüz bin hissenin satılmasına engel olacağım.» Sean fırlayıp salonda koştu ama daha kapıya erişemeden kara tahtaya hisselerin 30 şilinden satıldığının yazıldığını gördü. Kâtibe, «Daha fazla satma,» diye fısıldadı.
    </div>

    <div>
      Adam şaşırdı. «Ama hepsini sattım, efendim.»
    </div>

    <div>
      «Yüz binini de mi?» Sean’un sesinde dehşet vardı. Duruma inanamamıştı.
    </div>

    <div>
      «Evet, biri hemen bütün hisseleri kapattı.» Sean sersemleyerek geri dönüp Duff’un yanına çöktü. «Hepsi bir anda satılmış.» Bu sözlere inanamaz gibiydi. Bir kâbustan farksızdı. Kara tahtada Rand hisselerinin otuz şiline düştüğü yazılıydı. Peki bankalar ne bekliyordu? Neden ellerindeki hisseleri satmıyorlardı?
    </div>

    <div>
      Duff, «Namussuzları zorlayacağız,» diyordu.
    </div>

    <div>
      «Onları zorlayacağız.»
    </div>

    <div>
      Sean ona cevap vermeye çalıştı ama ağzını açamadı. Çünkü o anda salona bakmış ve üyeler arasından salonuna giden Hradsky ve Max’ı görmüştü. Bu gerçekten bir kâbustu. Adamlar onların etrafını aldılar. Hradsky elini kaldırıp gülüyor, sorulardan kaçmaya çalışıyordu. Sonra iki erkek salona girdi. Hradsky şöminenin yanındaki koltuğuna oturdu. Hâlâ gülümsüyordu. Sean onun gülüşü kadar korku veren bir şey daha görmediğini düşündü. Büyülenmiş gibi adama bakarken tüyleri diken diken olmuştu. Duff da kendisi gibi şaşırmış, sersemlemişti. Max patronuyla konuştuktan sonra Sean’la Duff ın yanına geldi.
    </div>

    <div>
      «Kâtip, Mr.Hradsky’e tanesi otuz altı şilinden olmak üzere beş yüz bin hisse sattığınızı söyledi,» dedi.
    </div>

    <div>
      «Bildiğiniz gibi Rand Şirketinin bütün hissesi sadece bir milyondur. Son iki gün içinde Mr.Hradsky yetmiş beş bin hisse daha almış. Böylece Rand Şirketindeki hissesi altı yüz bine yakın. Ama bugün Borsada elinizde olandan fazla hisse sattığınız anlaşıldı. Yani sizin olmayan hisseleri satmışsınız. Mr.Hradsky bu durumda anlaşma koşullarını yerine getirmekte zoriuk çekeceğinizi belirtiyor.» Sean’la Duff hâlâ ona bakıyorlardı. Duff, «Ya bankalar?» diyebildi. «Bankalar neden satmadı?»
    </div>

    <div>
      Max hüzünle gülümsedi. «Mr.Hradsky Port Natal’e eriştiği gün Johannesburg’daki borçlarını ödemek için oradaki hesabından yeteri kadar parayı transfer ettirdi. Sonra size o telgrafı çekti ve geri döndük. Bir saat önce geldik.» «Fakat... fakat bize yalan söyledin. Bizi kandırdın.» Max hafifçe başını eğdi. «Mr.Charleywood. bu sözün anlamını bilemeyen biriyle namus konusunda tartışmaya girecek değilim.» Dönüp Hradsky’nin yanına gitti. Locada oturan herkes onun sözlerini duymuştu. Duff’la Sean servetlerini kaybetmiş otururlarken Rand Şirketi hisselerinin satışı başladı yine. Beş dakikada bir hisse doksan şilini buldu ve yükselmeye devam etti. Bir hisse yüz şilini bulunca Sean, Duff’un koluna dokundu.
    </div>

    <div>
      «Gidelim.» Birlikte kalkıp kapıya giderlerken Hradsky’nin koltuğunun yanından geçtiler. Milyoner birden konuştu. «Evet, Mr.Charleywood, her zaman kazanamazsınız.» Adam bu sözleri hiç kekelemeden söylemişti.
    </div>

    <div>
      Duff durup adama baktı. Bir cevap bulmaya çalışır gibi ağzını açtı ama bir şey söyleyemedi. Omuzları düştü ve başını eğerek yürüdü.
    </div>

    <div>
      Onun sendelediğini gören Sean, kolundan tuttuğu gibi heyecanla konuşan borsa simsarlarının arasından geçirdi. Kimse onlara aldırış bile etmedi. Arabaya gidene kadar itilip kakıldılar. Mbejane arabayı getirince hemen binip konağa döndüler.
    </div>

    <div>
      «Lütfen bana bir içki ver, Sean.» Duff un yüzü kül rengiydi ve birden çizgileri derinleşmişti. Sean iki kadehe konyak koyup birini arkadaşına verdi. Duff içkiyi kafasına dikti. «Beni bağışla.!. Kendili kaybettim. O hisseleri çok ucuza kapatacağımızı sanıyordum. Yani bankalar satmaya başladıkları zaman...» «Aldırma.» Sean’un sesi yorgundu. «Bu olmadan da biz batmıştık zaten. Tanrım ne iyi hazırlanmış bir tuzaktı.» «Bunu bilemezdik. Bu korkunç sinsiliği anlayamazdık değil mi, Sean?» Duff kendini haklı çıkarmaya çalışıyordu.
    </div>

    <div>
      Sean çizmelerini çekip çıkardı. «O gece maden yolunda Max’m yalan söylemediğine yemin edebilirdim.»
    </div>

    <div>
      Koltuğa çökerek elindeki kadehi salladı. «Tanrım, bizim çukurun dibine gitmemize kim bilir ne kadar güldüler!»
    </div>

    <div>
      «Fakat henüz mahvolmuş değiliz. Henüz batmış sayılmayız değil mi, Sean?» Duff yalvarıyor, ondan kendisine umut vermesini istiyordu. «Bu işten de kurtulacağız değil mi? Bu yıkıntıdan yeteri kadar para kurtarıp işe baştan başlayacağız. Tekrar servet yapacağız değil mi, Sean?» Sam acımasızca güldü. «Tabii. Sen Parlak Meleklerde tükrük hokkalarını temizlersin. Ben de Opera da piyano çalarım.» «Fakat bir şeyler kalmadı Hiç olmazsa birkaç bin. Bu evi satabiliriz.» «Hayalleri bırak, Duff. Bu konak Hradsky’nin. Her şey onun.» Sean kadehindeki konyağı yuttu. «Bunu sana anlatayım.» Kalkıp içki dolabına gitti. «Hradsky’e ortada olmayan yüz bin hissenin parasını borçluyuz. Son sattığımız hisseler. Bunları Hradsky’e verebilmek için önce hisseleri ondan satın almamız gerekiyor. O hisseler için çok yüksek para isteyecektir. Biz bittik, Duff. Bunun ne demek olduğunu anlıyor musun? İflâs ettik! Mahvolduk!» Sean kadehine içki koyarken elleri titriyordu. «Haydi, Hradsky’den bir konyak daha iç. Bu konyak bile onun artık.» Sean eliyle salondaki pahalı eşyaları, ağır perdeleri işaret etti. «Bütün bunlara son bir kez bak. Yarın polis gelip buraya el koyacak.
    </div>

    <div>
      Sonra yasalara göre her şey asıl sahibine yani Mr.Norman Hradsky’e verilecek.» Koltuğuna giderken birden durdu. «Fakat yasaların uygulanması zaman alır. Acaba... bu olabilir mi?» Duff heyecanla yerinde doğruldu.
    </div>

    <div>
      «Bir fikrin mi var?» Sean başını salladı. «Onun gibi bir şey. Dinle Duff, iki bin altın kurtarırsam buradan gitmemize razı olur musun?»
    </div>

    <div>
      «Nereye... Nereye gideceğiz?»
    </div>

    <div>
      «Yola çıktığımızda yüzümüz kuzeye dönüktü. Bu da öteki yönler gibi iyi sayılır. İsteyenler için Limpopo’nun ötesinde fildişi olduğunu söylüyorlar.»
    </div>

    <div>
      «Neden burada kalmıyoruz? Borsada oynardık.» Duff şaşırmış ve korkmuşa benziyordu.
    </div>

    <div>
      «Allah kahretsin Duff, burada işimiz bitti! Baştayken emir vererek Borsayı etkilemek ve herkesle oynamak ayrı bir hikâyeydi. Ama bir iki bin altınla biz Hradsky’nin masasının altında artıkları kapmaya çalışan köpeklerin arasına girebiliriz ancak.
    </div>

    <div>
      Yeniden başlayalım. Kuzeye gidip fildişi elde eder, sonra altın ararız. Birkaç arabayla buradan çıkar yeni bir servet elde ederiz. Artık ata oturup tüfek kullanmasını, yüzüne vuran rüzgârı unutmuş olduğuna iddiaya girerim. Hem çevremizde hiç borsacı da bulunmayacak.»
    </div>

    <div>
      Duff, «Fakat bu, uğruna çalıştığımız her şeyi bırakmak olacak,» »diye inledi. Sean bağırmaya başladı. «Sen kör müsün yoksa sadece aptal mı? Hiç bir şeyin yok. Onun için olmayan bir şeyden nasıl ayrılabilirsin? Gidip Hradsky’i görecek ve anlaşmaya çalışacağım.
    </div>

    <div>
      Geliyor musun?»
    </div>

    <div>
      Duff ona görmeyen gözlerle baktı. ‘Hayır’ der gibi başını sallarken dudakları titriyordu.
    </div>

    <div>
      «Pekâlâ beni burada bekle.»
    </div>

    <div>
      Hradsky’nin dairesi gülen, konuşan adamlarla doluydu. Sean kapıda durunca onların çoğunu tanıdı. Duff’la paylaştığı tahtın etrafını saran dalkavuklardı onlar. ‘Kral öldü. Yaşasın Kral,’ diye düşündü. Adamlar onu görünce kahkaha ve konuşmalar kesildi. Sean, Max’ın yazı masasının üst gözünü açarak elini içine soktuğunu da fark etti. Adam öylece kalıp Sean’a baktı. O sırada dalkavuklar şapka ve bastonlarını alarak birer birer savuştular. Bazıları Sean’un yanından geçerlerken mahcup mahcup «Merhaba?» dediler. Sonra odada sadece üçü kaldı. Max eli silâhta bekliyordu. Hradsky de şöminenin önündeki koltuğuna oturmuş, yan kapalı gözlerini Sean’a dikmişti.
    </div>

    <div>
      Sean, «Beni içeriye davet etmeyecek misin, Max?» diye sorunca Musevi Hradsky’e baktı. Onun hafifçe başını salladığını gördü.
    </div>

    <div>
      «Lütfen içeriye buyrun Mr.Courteney.» Sean kapıyı kapattı. «Silâha gerek yok, Max. Oyun bitti.»
    </div>

    <div>
      «Hem biz kazandık değil mi, Mr.Courteney?»
    </div>

    <div>
      Sean başını salladı. «Evet, siz kazandınız. Elimizdeki hisse senetlerini size teslim etmeye hazırız.» Max üzgün üzgün başını salladı. «Ne yazık ki iş bu kadar kolay değil. Bize belirli sayıda hisse senedi satmayı taahhüt ettiniz. Hisselerin hepsini tesliminizi
    </div>

    <div>
      bekliyoruz.» «Kalan hisseleri nereden almamı salık verirsin?»
    </div>

    <div>
      «Borsadan alabilirsiniz.»
    </div>

    <div>
      «Sizden mi?»
    </div>

    <div>
      Max sesini çıkarmayıp omuz silkti. Sean, «Peki bizi iflâsa
    </div>

    <div>
      sürüklemenin sonuçlarını hiç düşündün mü?» diye sordu.
    </div>

    <div>
      «Bu sonuçların bizi ilgilendirmediğini rahatlıkla söyleyebilirim.» Sean gülümsedi. «Bu hiç de hoş değil, Max. Fakat ben sizin hesabınıza konuşuyordum. İflaslarda mahkeme kararı gerekir. Ondan sonra alacaklılar toplanır.
    </div>

    <div>
      Kalan para ve malı bölüştürmek için de Kruger’in bir adamını atayacaklardır. İş mahkemeye düşecek, sonra bunun temyiz hakkı da var. Böyle bir dava üç, dört yıl sürebilir. Tutulan avukat da bundan bol para kazanır.
    </div>

    <div>
      Bunu düşündün mü, Max?» Gözleri kısılan adamın bunu aklından geçirmemiş olduğu beliydi. Max umutsuzlukla Hradsky’e bakınca Sean’un içi biraz rahat etti.
    </div>

    <div>
      «Şimdi size bir teklifim var. Paramızdan on bin altın çekmemize izin verin. Özel eşyalarımızla atlarımızı bize bırakın. Buna karşılık ne kaldıysa sizin olsun. Hisseler, bankadaki hesaplar, mal, mülk. Bizi iflâsa zorlarsanız bu kadarını alamazsınız.» Hradsky, Max’a işaret edince o, «Lütfen bu teklifinizi konuşurken dışarıda bekler misiniz?» dedi.
    </div>

    <div>
      «Ben bara gitiipj bir içki içeceğim. Yirmi dakika yeterli mi?» Saatini çıkarıp baktı. «Bol bol yeter, Mr.Courteney.
    </div>

    <div>
      Teşekkür ederim.» Bar kalabalık olmakla birlikte Sean içkisini tek başına içti. Kimse ondan yana bakmıyordu.
    </div>

    <div>
      Adamlar onu konuşmalarına katmamak için çok dikkat ediyorlardı. Sean yirmi dakikanın geçmesini beklerken bu dostlardan bir borç istese ne yapacaklarını düşünerek kendini eğlendirdi. Böylece onların kendisini görmezlikten gelmelerini unutur gibi oldu. Fakat aşağı görüldüğü için öfkesi geçmemişti. Saate bakınca yirmi dakikanın dolduğunu anladı. Kapıya doğru giderken onun geldiğini gören Jock ve Trevor Heyns hemen arkalarını dönüp barın arkasındaki içki şişelerine bakmaya başladılar. Sean, Jock’un yanında durup saygıyla konuştu. «Jock, bir dakikanı bana verebilir misin?» Jock ağır ağır döndü. «Ah, Sean. Evet ne istiyorsun.»
    </div>

    <div>
      «Duffla Rand’den ayrılıyoruz. Bizi hatırlaman için sana bir şey vereceğim. Biliyorum, Duff da bunu yapmamı ister.»., Jock utancından kızararak, «Buna gerek yok,» deyip arkasını dönmeye çalıştı.
    </div>

    <div>
      «Lütfen Jock.»
    </div>

    <div>
      «Pekâlâ.» Jock’un sesi öfkeliydi. «Nedir?» Sean, «Bu,» diye homurdanarak yumruğunu salladı. Bütün ağırlığını yumruğuna vermişti. Jock’un viskiden kızarmış kocaman burnu tam hayâl edilecek bir hedefti. Böylece Jock bir taklak atarak barın üstünden uçtu. Sean hülyalı bir tavırla Jock’un içkisini alıp Trevor’un başına döktü. Trevor’a,
    </div>

    <div>
      «Gelecek sefer beni gördüğünde ‘Merhaba’ de,» diye emretti. «O güne kadar da başını belâya sokma.»
    </div>

    <div>
      Hradsky’nin dairesine biraz neşelenmiş olarak çıktı. İki adam onu bekliyorlardı. Sean sırıttı.
    </div>

    <div>
      «Kararınızı söyle, Max.»
    </div>

    <div>
      «Mr.Hradsky bin beş yüz altın ve özel eşyalarınızı almanıza razı oluyor. Buna karşılık üç yıl Witwatersrand’da iş yapmaya kalkmayacağınıza dair sizden imzalı bir belge istiyor.»
    </div>

    <div>
      «Üç yıl çok kısa bir süre. Hem iki bin altın isterim.»
    </div>

    <div>
      «Bu teklif tartışmaya açık değil.»
    </div>

    <div>
      Sean onların kararlı olduğunu anladı. Pazarlık etmek zorunda değillerdi. Bu kesin bir karardı.
    </div>

    <div>
      «Pekâlâ. Kabul ediyorum.»
    </div>

    <div>
      «Mr.Hradsky anlaşmayı yapmak için avukatını çağırttı. Beklemeye bir itirazınız var mı?»
    </div>

    <div>
      «Tabii, Max. Artık işsiz biriyim ben.»
    </div>

    <div>
      Sean, Duff u konakta bıraktığı salonda buldu. Elindeki konyak şişesi boştu ve sızmıştı.
    </div>

    <div>
      Sanki vücudu birden ufalmış gibiydi. Alnına düşen kıvırcık saçları çökük yüzüne çocuksu bir hal vermişti. Sean onun elindeki şişeyi alıp, «Küçüklerin yatma saati geldi,» diye mırıldanarak koltuktan kaldırıp sırtına vurdu.
    </div>

    <div>
      Duff kusmaya başlayınca Sean ona yardım etti. «Tamam. Hradsky’e halısı konusundaki fikrini açıkla. Yalnız bu arada çizmelerimi kirletme.»
    </div>

    <div>
      Sean gülerek onu yukarıya taşıdı. Sahanlığa gelince kendi duygularını anlamaya çalıştı. Garip ama çok mutluydu. Böyle bir felakette mutlu olmak saçmaydı Duff’u odasına sokup yatağına yatırdıktan sonra soydu.
    </div>

    <div>
      Üstüne battaniye örtüp karyolanın yanına da emaye bir leğen bıraktı. «Buna ihtiyacın olabilir. İyi uyu. Yarın atla uzun süre yol alacağız.» Yine merdiven başına gelerek aşağıya bu çok pahalıya malolan konağa ve lüks eşyalara baktı. Bütün bunları geride bırakacaktı ve bu da insanın mutluluk duymasına neden olamazdı. Bir kahkaha attı. Belki tam mahvoldukları sırada ufak bir şeyi kurtardığı için memnundu. Bu aslında açınılacak kadar küçük bir zaferdi. Ama buraya ilk geldiklerinden daha kötü durumda değillerdi. Sean düşününce asıl gerçeğin bu olmadığını anladı. Kurtulduğunu hissediyordu. Kendi yoluna, kuzeye, yeni topraklara gidecekti.
    </div>

    <div>
      Hafif bir heyecan duydu. «Çevrede ne bir kaltak, ne bir borsacı olacak,» diyerek sırıttı. Ani bir sevince kapılarak aşağıya ahırların olduğu avluya gitti. «Mbejane!
    </div>

    <div>
      Neredesin?»
    </div>

    <div>
      Bir odanın kapısı telâşla açıldı. «Nkosi ne oldu?» Sean’un sesindeki telâş Zuluyu endişelendirmişti.
    </div>

    <div>
      «En iyi altı atımız hangileri?»
    </div>

    <div>
      Mbejane merakını gizlemeye gerek duymadan atların adlarını söyledi.
    </div>

    <div>
      «Atlar yarın güneş doğmadan hazır olmalı. İkisine eğer tak. Ötekiler eşyaları taşıyacak.» Mbejane gülümsedi.
    </div>

    <div>
      «Avlanmaya mı çıkacağız, Nkosi?» Sean, «Bu da olabilir,» diye cevap verdi. «Ne kadar süre gideceğiz, Nkosi?» «Sonsuzluk ne kadar sürer? Kadınlarınla vedalaş. Kaross’unla mızraklarını al. Bakalım yol nereye gidiyor.» Sean yatak odasına döndü. Eşyalarını toplaması yarım saat sürdü. Attığı giyecekler odanın ortasında bir yığın oluştururken kendine ayırdığı sadece yarım at yüküydü. Bunları iki deri bavula doldurdu. İçi kuzu postu ceketini dolaplardan birinin arkasında buldu. Sabah giymek için deri at pantolonu ve geniş kenarlı şapkasıyla bir koltuğun üstüne koydu. Çalışma odasına gidip bilmediği markaları, süslü çifteleri bir yana bırakıp istediği tüfekleri seçti. İki çifteyle dört Mannlincher tüfeği aldı. Sonra Candy’le vedalaşmaya gitti. Kadın dairesindeydi ama o kapıya vurunca Candy koşa koşa gelip kapıyı açtı. Sean, «Duydun mu?» diye sordu.
    </div>

    <div>
      «Evet, bütün kent biliyor. Oh, Sean! Çok üzgünüm. Lütfen içeriye gel. Duff nasıl?» «İyi olacak. Şimdi sarhoş olup sızdı.» Candy hemen, «Ona gideceğim,» diye atıldı.
    </div>

    <div>
      «Bana ihtiyacı var şimdi.»
    </div>

    <div>
      Sean cevap verecek yerde kaşını kaldırınca Candy başını eğdi. «Yok, sen haklısın. Öyle sanırım. Belki ilk şok geçince onu görmem daha uygun.» Sean’a bakarak gülümsedi. «Bir içki sana iyi gelir sanırım. Senin için de korkunç oldu bu.» İçki dolabına gitti. Giydiği mavi ipek elbise kalçalarını sarıyor ve göğsünün üst kısmını açıkta bırakıyordu. Sean onun çok güzel bir kadın olduğunu düşündü.
    </div>

    <div>
      Sonra kadehini kaldırdı. «Tekrar karşılaşana kadar, Candy.» Candy’nin gözleri irileşti. «Anlayamıyorum.
    </div>

    <div>
      Neden bunu söylüyorsun?» «Yarın sabah gidiyoruz, Candy.»
    </div>

    <div>
      «Hayır, Sean. Şaka ediyorsun.» Ama bunun gerçek olduğunu anlamıştı. Artık söyleyecek pek bir şey yoktu.
    </div>

    <div>
      Sean içkisini bitirip onu öperek, «Lütfen mutlu ol,» diye emretti.
    </div>

    <div>
      «Buna gayret edeceğim. Kısa süre sonra dön.» Sean, «Benimle evlenmeye söz verirsen bunu yaparım,» diye gülümsedi.
    </div>

    <div>
      Candy onu sakalından yakalayıp başını iki yana salladı. «Bu teklifini kabul etmeden git.» Erkek o zaman ayrıldı, çünkü Candy’nin ağlayacağını anlamıştı ve bunu görmek istemiyordu. Ertesi sabah Duff, Sean’un söylediklerini yaparak eşyalarını topladı. Şaşkın şaşkın her sözü yerine getiriyor, ancak Sean konuşunca cevap veriyordu.
    </div>

    <div>
      Eşyalar yerleştirilince Sean ona bavullarını almasını işaret etti ve birlikte’ atların beklediği avluya gittiler. Henüz güneş doğmadığı için hava soğuktu. Atların yanında dört adam duruyordu.
    </div>

    <div>
      Sean, «Mbejane!» diye seslendi. «Yanındakiler kim?» Onlar yaklaşınca kapıdan süzülen ışık yüzlerine vurdu.
    </div>

    <div>
      Sean dayanamayarak güldü. «Soylu göbeği olan Hlubi! Nonga! O da sen misin, Kandhla?» Candy Madeninde yanı başında çalışıp ilk servetini bulmasına yardım eden Zululardı onlar. Sean aradan yıllar geçmekle birlikte onları tanıdığına sevindi.
    </div>

    <div>
      Adamlar beyaz dişlerini göstererek güldüler.
    </div>

    <div>
      Sean, «Üçünüzün sabahın erken saatinde buraya toplanmasına yol açan nedir?» diye sordu.
    </div>

    <div>
      Ona Hlubi karşılık verdi. «Nkosi, biz yolculuk sözü duyduk. Ayaklarımız yandı. Avlanma sözü duyduk, uykumuz kaçtı.» Sean birden duyduğu sevgiyi gizleyebilmek için aksi bir sesle konuştu. «Aylık olarak verecek para yok.»
    </div>

    <div>
      Hlubi gururla, «Biz aylıktan söz etmedik,» dedi. Sean başını salladı. Çünkü bu beklediği cevaptı.
    </div>

    <div>
      Hafifçe yutkunduktan sonra Zuluları etkileyecek bir söz söyledi. «Bende büyü olduğunu biliyorsunuz. Yine de benimle gelmek mi istiyorsunuz? Arkamda ölüler ve acı bıraktığımı bilerek yine beni izleyecek misiniz?» Hlubi konuşurken yüzü çok ciddiydi. «Nkosi, aslan karnını doyurduğu sırada daima bir şey ölür. Ama onu izleyenler için daima et vardır.»
    </div>

    <div>
      Mbejane aksi bir sesle lafa karıştı. «Bira içmiş yaşlı kadınların gevezeliğini duyuyorum. Söylenecek başka yok ve atlar huysuzlanıyor.» Konağın Jakaranda ağaçlarının arasında kalan bahçe yolundan geçtiler. Alaca karanlıkta geride kalan kocaman ev grimsi bir renge bürünmüştü. Pretoria’ya doğru gidiyorlardı. Tepeye tırmanınca Sean’la Duff atlarının dizginlerini çekerek dönüp arkaya baktılar. Vadi hafif sisliydi. Duff, «Bir hafta daha kalamaz mıydık? Belki bir şeyler yapabilirdik,» diye mırıldandı. Sean ses çıkarmadan altın rengi sabah sisine baktı. Çok güzeldi. Deşilmiş toprakları, makineleri, kötü, açgözlü kenti gizliyordu da bu sis. Genç adam, atını Pretoria’ya doğru çevirerek dizginle boynuna hafifçe vurdu.
    </div>
  </div>
</body>
</html>
