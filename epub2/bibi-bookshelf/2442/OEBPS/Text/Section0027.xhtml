<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">27</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean hisselerine düşen sığırları alıp kasabaya getirdi. Ölülerin hissesi de verilmişti. Waite, Sean ve Garrick’e altı yüz hayvan düşmüştü.
    </div>

    <div>
      Sığırları o gece istasyonun gerisindeki satış yerindeki ağıllarda bırakmaya karar verdi.
    </div>

    <div>
      Nasıl olsa bunları ertesi gün çiftliğe yollayabilirdi. Mbejane’ye durumu anlattıktan sonra atını sürerek gölgeli bir yan sokağa saptı. Waite’in üç yıl önce ileride para getireceğini düşünerek aldığı ev sağdan üçüncüydü. Küçük bir çiçek bahçesi olan, etrafı ağaçlarla çevrili beyaza boyalı ev pek şirindi. Sean atını parmaklığa bağlayıp bahçe yolundan geçti.
    </div>

    <div>
      Kapıyı açınca oturma odasındaki iki kadını gördü. İkisi de hayretle ayağa kalktılar ve Sean’u tanıyınca şaşkınlıkları sevince döndü. Bu da genç adamın içini ısıttı. Böyle karşılanmak ne güzeldi.
    </div>

    <div>
      Ada hemen ona yaklaştı. «Oh, Sean, seni beklemiyorduk.» Üvey annesini öpen Sean, üzüntünün onun yüzünde bıraktığı izleri de gördü. Waite’in ölümü kendisinde böyle belirli bir iz bırakmadığı için de belirsiz bir suçluluk duydu. «Çok güzelsin.» Oysa Ada zayıflamıştı. Gözleri yüzünde fazla iri duruyordu. Hem bu gözlerden keder okunuyordu.
    </div>

    <div>
      Fakat yine de Ada ona gülümsemeyi başardı. «Seni cumaya bekliyorduk. Daha erken gelmene sevindim.»
    </div>

    <div>
      Sean, Ada’nın omzunun üstünden baktı. «Merhaba, Çilekli Pasta.» Kız onun dikkatini çekmek için sabırsızlanıyordu.
    </div>

    <div>
      Audrey biraz kızardıysa da gözlerini ondan ayırmadı. «Merhaba, Sean.» Erkeğin yüzüne, saçlarına, kirpiklerine yapışan tozları fark bile etmedi. «Daha yaşlı duruyorsun.»
    </div>

    <div>
      «Sen benim nasıl olduğumu unutmuşsun.» Yine Ada’ya döndü.
    </div>

    <div>
      «Otur Sean.» Ada üvey oğlunu şöminenin karşısındaki büyük koltuğa götürdü. Şöminenin rafında Waite’in bir resmi duruyordu. «Sana çay getireyim.» Sean koltuğa çöktü. «Biraya ne dersin?» «Tabii... Şimdi getiririm.»
    </div>

    <div>
      «Yok, ben getiririm.» Audrey mutfağa koştu. «Biralar kilerde Audrey.» Sonra Sean’a döndü Ada. «Çok tatlı bir çocuk.» Sean gülümsedi. «Tekrar bak. O çocuk değil.»
    </div>

    <div>
      «Keşke Garry...» Ada kendisini toplayarak sustu. Garrick’in de Audrey gibi bir kız bulmasının daha iyi olacağını düşünüyordu. Bunun yerine
    </div>

    <div>
      Sean, «Kardeşimden haber aldın mı?» diye sordu.
    </div>

    <div>
      «Hayır. Fakat Mr.Pye’a bir çek gelmiş.
    </div>

    <div>
      Kap’da bozdurulmuş bir çek.»
    </div>

    <div>
      «Kap mı?» Sean kaşlarını kaldırdı. «Bizimki pek zevkli bir yaşam sürüyor anlaşılan.» Ada çekteki miktarı anımsayarak başını salladı. «Evet, öyle.» Audrey tepsiye koyduğu büyük bir şişe ve bardakla geri döndü. Sean,
    </div>

    <div>
      «Çabuk ol kızım.» dedi. «Susuzluktan ölüyorum.» İlk birayı üç yudumda içince Audrey onun elindeki bardağı yeniden doldurdu. Sean da rahatça arkasına yaslandı.
    </div>

    <div>
      Ada, «Şimdi,» diye mırıldandı. «Bize olanları anlat.»
    </div>

    <div>
      Memnunlukla karşılandığı için sevinen, kasları tatlı tatlı sızlayan Sean, birasını içerken konuşmanın hoş olduğunu düşündü. Vaktin nasıl geçtiğini de fark etmedi. Sonunda Audrey «Aman!» diye bağırdı. «Hava kararıyor. Gitmem gerek.» Ada doğruldu. «Sean, Audrey’i evine bırakıver,. Onun güvende olmasını istiyorum.»
    </div>

    <div>
      Alaca karanlıkta yan yana ağaçların altından yürüdüler. Sonunda Audrey konuştu. «Sean, sen Anna’ya âşık miydin?» Kız bunu söyler söylemez Sean kendisinden beklenen tepkiyi gösterdi. Hemen öfkelendi. Kızı azarlamak için ağzını açtı. Ama sonra kendisini tuttu. İyi bir soruydu bu. Anna’yı sevmiş miydi? İlk kez düşünüyordu bunu ve doğru cevap vermek içirt de duygularını tartıyordu. Birden içi rahatlayarak gülümsedi.
    </div>

    <div>
      «Hayır, Çilekli Pasta, hiç bir zaman Anna’yı sevmedim.» Sesinden yalan söylemediği belliydi. Audrey büyük bir mutluluk duydu. «Yarın Theunis Çiftliğine gideceksin değil mi?» Sean, «Evet sabah erkenden,» diye cevap verdi. «Yapılacak çok iş var.» «Ama dükkâna geleceksin değil mi?» Sean, «Evet,» diyerek anlamlı anlamlı bakınca kız kızardı.
    </div>

    <div>
      Audrey evinin bahçesine girerek birkaç adım atıp durdu. «Sean lütfen bana Çilekli Pasta deme artık.»
    </div>

    <div>
      Sean, güldü. «Peki, Audrey. Bunu anımsamaya gayret edeceğim.»
    </div>
  </div>
</body>
</html>
