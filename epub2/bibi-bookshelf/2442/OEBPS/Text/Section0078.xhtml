<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">26</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean öğle yemeğinde pek neşeliydi. Küçük bir şişe de şarap içti. Ama Katrina yorulmuştu ve eskisinden daha da üzgündü. Sean’un kendisini tanımadan nasıl bir yaşam sürdüğünü anlıyordu artık. Kocasının yine böyle bir yaşama dönmeyi isteyeceğinden korkuyordu. Katrina sadece ıssız yerlerde avlanmayı biliyor, bir çiftlik özlemiyle yanıyordu. Büyük bir kentte böyle bir yaşam sürmesini öğrenemezdi. Yemek boyunca kocasını seyretti. Onun şarap garsonuna rahatlıkla emir vermesine, tabağının yanında sıra sıra dizili çatal ve bıçaklardan belirlilerini seçmesine baktı Sonunda dayanamadı. «Buradan gidelim. Avlanacağın yerlere gidelim.» Sean elinde çatalıyla kalakaldı. «Ne?» «Lütfen Sean. Ne kadar çabuk gidersek çiftliği de o kadar çabuk alabiliriz.»
    </div>

    <div>
      Sean güldü. «Bir, iki gün bir şeyi değiştirmez.
    </div>

    <div>
      Daha eğlenmeye yeni başladık. Bu gece seni dansa götüreceğim. Günah işleyeceğimizi unuttun mu?»
    </div>

    <div>
      Katrina daha sonra yatıp biraz uyuyarak dinlendi. Ama sıkıntısı geçmemiş, artmıştı. Bununla birlikte Sean’a bir şey söylemeyerek banyo yapıp sarı tuvaleti giydi. Başının derisi yanana kadar saçlarını fırçaladı. Ancak saçları cansız ve donuktu yine de. Bu saçlar aynadan kendisine bakan sarı yüzlü kadının gözleri kadar donuktu.
    </div>

    <div>
      Sean arkadan yaklaşıp onun yanağını öptü. «Tıpkı üst üste konulmuş altın külçelerine benziyorsun.» Fakat o da sarı kumaşı seçmekle hata ettiğini anlamıştı. İpeğin rengi karısının hummadan sararan cildine benziyordu.
    </div>

    <div>
      Dirk’i, Mbejane’ye emanet ederek çıktılar. Sean daha önce otel kâtibine kentin en iyi lokantasının hangisi olduğunu sormuştu. Artık bütün kibarlar ‘Altın’ adlı yere gidiyorlardı. Sean da kolunda Katrina’yla ‘Altın’ın kapısından girdi. Ama burasının lüksü odamın bile sessizleşmesine neden oldu. Bir generalinkini andıran sırmalı üniforma giymiş bir garson onları mermer bir merdivenden indirip çiçekli, yemyeşil halıların serili olduğu salonda bir masaya götürdü.
    </div>

    <div>
      Şık erkek ve kadınlar oturmuş yemek yiyorlardı. Tavandaki kristal avizelerin ışıkları masalardaki kristal ve gümüşlere vuruyordu. Orkestra iyiydi. Salon parfüm ve pahalı puro kokuyordu.
    </div>

    <div>
      Katrina eline tutuşturulan menüyü alarak bakakaldı. Neyse Sean onun imdadına yetişerek Katrina’yı etkileyen fakat garsonun aldırış etmediği bir Fransızcayla yemekleri ısmarladı. Şarap gelince Sean da birden neşelendi.
    </div>

    <div>
      Katrina onun karşısında sessiz sedasız oturuyor, söyleyecek zekice bir şeyler bulmaya çalışıyordu. Kampta, arabalarında baş başa kaldıkları zaman saatlerce konuşurlardı. Ama kadın kentte âdeta dilsiz olmuştu.
    </div>

    <div>
      Sean bir ara masanın üstünden elini uzatarak
    </div>

    <div>
      Katrina’nın koluna dokundu. «Dans edelim mi?»
    </div>

    <div>
      «Sean, yapamam. Bu kadar insan bakarken rezil olurum.»
    </div>

    <div>
      Erkek, «Sana öğretirim,» dediyse de Altın’ın dans pistinin cumartesi gecesi ders için uygun bir yer olmadığını anlamıştı. Bu yüzden ısrardan vazgeçti. «Haydi, Katrina, biraz şampanya iç. Kadehine hiç dokunmadın.» Kadın itaatle şampanyadan bir yudum aldı. Tadını beğenmemişti. Sean, tabağındaki Istakozu bitirerek arkasına yaslandı. İyi içki ve yemek onu canlandırmıştı. «Şefin öteki yemekleri de bu Istakoz kadar iyi yaptığını umarım...» Birden dondu kaldı. Mermer merdivene bakıyordu. İki erkek ve bir kadın belirmişti merdivenin başında, Adamların büyük ilgi gösterdikleri kadın Candy Rautenbach’dı. Candy sarı saçlarını tepesine toplamış, göğüslerinin yarısını açık bırakan köpük gibi beyaz bir tuvalet giymişti Kulaklarında, göğsünde pırlantalar parlıyordu. Kadın gülerek aşağıya bakarken birden gözleri Sean’a ilişti. Gülüşü dudaklarında donup kaldı.
    </div>

    <div>
      Sonra o kibar halini unutarak eteklerini topladığı gibi koştu. Kavalyeleri de telaşla peşinden geliyordu. Salonda bütün gözler onlara dönmüştü.
    </div>

    <div>
      Sean karşılamak için iskemlesini iterek kalktı. Candy ona erişerek zıplayıp boynuna sarıldı. Uzun uzun birbirilerini gördüklerine sevindiklerini söylediler. Sean sonunda kadının kollarını boynundan çözerek Katrina’ya döndü. Her solukta göğüsleri yakasından dışarıya uğrayacakmış gibi duran, yanakları pembeleşmiş Candy bu sefer onun kolunu yakaladı.
    </div>

    <div>
      «Candy, karım Katrina’yla tanışmanı istiyorum. Sevgilim, bu Candy Rautenbach.»
    </div>

    <div>
      Katrina çekinerek gülümsedi. «Nasılsınız?» Candy de en olmayacak sözü söyledi. «Sean şoka ediyorsun! Evlendin mi?» Katrina’nın gülüşü silindi. Candy durumu sezerek hemen ilave etti.
    </div>

    <div>
      «Ama yaptığın seçim için seni tebrik etmeliyim. Seninle tanıştığıma sevindim, Katrina. Bir gün buluşalım da sana Sean’un korkunç geçmişini anlatayım.» Candy hâlâ erkeğin kolunu tutuyordu. Sean, karısının bakışlarını görerek kolunu kurtarmaya çalıştıysa da Candy oralı olmadı. «Bunlar son kavalyelerim. İkisi de çok hoş. Onun için kararımı veremiyorum.» Arkasında terbiyeli köpekler gibi duran erkekleri işaret etti. «Bu Harry Lategaan... Bu da Derek Goodman. Çocuklar, bu da Sean Courteney. Sık sık ondan söz ettiğimi duydunuz.»
    </div>

    <div>
      Erkekler el sıkıştılar. Derek Goodman, «Size katılabilir miyiz?» diye sordu.
    </div>

    <div>
      Sean güldü. «Oturmazsanız üzülürüm.» Adamlar iskemle bulmaya gidince Candy’le Katrina birbirilerini süzdüler. Candy tatlı tatlı gülümsedi. «Johannesburg’a ilk defa mı geliyorsun?» İçinden de, ‘Sean bunu nereden bulmuş,’ diyordu. ‘Sıska ve rengi de berbat. Ya lehçesi! Sean, çok olağanüstü bir kadın alabilirdi.’
    </div>

    <div>
      «Evet fakat burada az kalacağız.» Katrina da, ‘Bu bir fahişe,’ diye düşünüyordu. ‘Göğüslerinin yarısı ortada.
    </div>

    <div>
      Yüzü boyalı. Sean’a sarılmasından da belli bu. Bir zamanlar Sean’un metresiydi mutlaka, Bir daha kocama elini sürerse onu öldürürüm.’
    </div>

    <div>
      Sean bir iskemleyle dönerek kadını oturttu.
    </div>

    <div>
      «Candy, en eski arkadaşlarımdan biridir, şekerim. Birbirinizden çok hoşlanacağınızdan eminim.»
    </div>

    <div>
      Candy gülümsedi. «Bundan ben de eminim.» Ama Katrina ağzını bile açmayınca kadın yine Sean’a döndü. «Seni görmek ne güzel. Sana ilk rastladığım günkü gibi esmerleşmişsin ve yakışıklısın. Duffla Otele ilk yemek yemeğe geldiğiniz günü anımsıyor musun?» Duff un adını duyan Sean’un gözleri bulutlandı. «Evet hatırlıyorum.» Sonra garsona işaret etti.
    </div>

    <div>
      «Şampanyaya devam edelim.» Candy, «Duff bu gece sizinle mi?» diye sordu. Ama Sean onu duymazlıktan geldi. «Sean, Duff bu gece buradal mı?» Erkek çaresiz kalarak, «Hayır, değil,» diye cevap verdi.
    </div>

    <div>
      Candy dudağını ısırdı. Duff konusunda ona sormak istediği çok şey vardı. Sonunda dayanamayarak ayağa kalktı. «Gel Sean, bakalım hâlâ eskisi gibi dans edebiliyor musun?» Sean karısına döndü. «İznin var, değil mi? Sadece bir dans.»
    </div>

    <div>
      Katrina başını salladı ama, ‘Ondan nefret ediyorum,’ diye düşünüyordu. Fahişenin biri, bu kadın.’ Candy’le Sean’un kol kola dans pistine gitmelerini seyretti.
    </div>

    <div>
      Derek sordu. «Dans etmek ister miydiniz, Mrs. Courteney?» Katrina ona bakmadan ‘Hayır’ der gibi başını salladı. Gözlerini Sean ve Candy’den ayıramıyordu. Sean’un kadına sarıldığını görünce de boğazına bir yumru tıkandı. Candy, Sean’un yüzüne bakarak gülüyordu.
    </div>

    <div>
      Katrina ağlamak üzere olduğunu hissetti. ‘Gidip onları ayırabilirim,’ diye düşündü. ‘Sean’ un bunu yapmasına engel olabilirim. Buna hakkı yok. Sanki ikisi orada.;: orada sevişiyorlar. Daha önce yattıklarını biliyorum.
    </div>

    <div>
      Tanrım, lütfen onlara engel ol.’
    </div>

    <div>
      Neyse sonunda Sean’la Candy masaya döndüler. Birlikte bir şeye gülüyorlardı. Kadın oturunca Sean, Katrina’nın omzuna elini koyacak oldu. Fakat Katrina yana çekildi. Çok eğlenen Sean bunu fark etmemişe benziyordu. Harry ve Derek, Candy’e yaranabilmek için birbirleriyle yarışıyorlar, Sean yüksek sesle gülüyor, Candy de taktığı pırlantalar gibi pırıl pırıl parlıyordu. Sean her birkaç dakikada bir dönüp Katrina’nın konuşmaya katılmasını sağlamaya çalıştı. Ama kadın inat ediyordu. Orada oturmuş hepsinden, hatta Sean’dan da nefret ediyordu. Masaya dayamış olduğu ellerine baktı. Güneşten, rüzgârdan çatlayıp kızarmıştı ve çok da kemikliydi elleri. Candy’ninkilerin yanında çok çirkindiler. Ellerini çekip kucağına koyarak Sean’a doğru eğildi. «Lütfen otele dönelim. Kendimi iyi hissetmiyorum.»
    </div>

    <div>
      Sean bir hikâyeyi yarıda keserek endişeyle karışık bir sıkıntıyla karısına baktı. Oradan ayrılmayı istemiyordu ama Katrina’nın hasta olduğunu da biliyordu. Bir an durakladıktan sonra mırıldandı. «Tabii, sevgilim. Özür dilerim. Fark etmedim.» Ötekilere döndü. «Gitmemiz gerekiyor. Karımın sağlığı pek iyi değil... Kara su hummasından yeni kalktı.»
    </div>

    <div>
      Candy atıldı. «Oh, Sean gitmen gerekli mi?»
    </div>

    <div>
      Hayal kırıklığını gizlemiyordu. «Daha konuşacak çok şeyimiz vardı.»
    </div>

    <div>
      «Korkarım öyle. Başka bir gece toplanırız.»
    </div>

    <div>
      Katrina da ilave etti. «Evet, bir daha Johannesburg’a geldiğimizde görüşürüz.»
    </div>

    <div>
      Sean, «Yok,» diye mırıldandı. «Belki gitmeden buluşuruz. Gelecek hafta bir gün. Pazartesiye ne dersin?»
    </div>

    <div>
      Candy cevap veremeden Katrina atıldı. «Lütfen, gidelim Sean. Çok yorgunum.» Merdivene doğru yürüdü ama Sean’un gelmediğini görünce döndü. Candy ayağa kalkıp Sean’un kolunu yakalamış, dudaklarını onun kulağına yaklaştırmış bir şeyler söylüyordu. Sean kısa bir cevap verince Candy yerine dönüp oturdu. Caddeye çıktıklarında Katrina, «Sona ne söyledi?’ diye sordu.
    </div>

    <div>
      Sean içini çekti. «Sadece vedalaştı.» Katrina onun yolan söylediğini anladı. Kadın kıskançlıktan deliye dönmüştü. Sean da Candy’nin sorusunu ve kendi cevabını düşünüyordu. Candy, «Duff nerede?» demişti.
    </div>

    <div>
      «Bunu bana söylemelisin.»
    </div>

    <div>
      «O öldü, Candy.»
    </div>
  </div>
</body>
</html>
