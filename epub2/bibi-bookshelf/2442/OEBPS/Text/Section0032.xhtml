<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">2</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean gözlerini açınca pencereden giren güneş ışınlarının içerisini kavurduğunu fark etti . Telâşla gözlerini kapatarak nerede olduğunu anımsamaya çalıştı. Başı çatlıyordu ve bir ses duyuyordu. Son soluğunu vermek üzere olan birinin hırıltısını andırıyordu bu ses. Sean tekrar gözlerini açıp başını ağır ağır çevirdi. Karşıdaki karyolada biri vardı. Sean çizmesinin tekini yakalayarak savurdu. Bir hırıltı oldu ve Duîf başını kaldırdı. Bir an kanlı gözlerle Sean’u süzdükten sonra yine yatıp sızdı.
    </div>

    <div>
      Uzun süre sonra bir uşak kahve getirdi. Duff, «Büroma hasta olduğumu haber ver,» diye emretti.
    </div>

    <div>
      «Öyle yaptım, efendim.» Uşak efendisini iyi anlıyordu. «Yalnız öteki Nkosi’yi görmeyi isteyen biri var dışarıda.
    </div>

    <div>
      Hem çok da endişeli.» Sean atıldı. «Mbejane olacak. Söyle beklesin.»
    </div>

    <div>
      İki erkek yataklarının kenarına oturup sessiz sedasız kahvelerini içtiler. Sean sonra, «Buraya nasıl geldim?» diye sordu.
    </div>

    <div>
      «Oğlum sen bunu bilmiyorsan kimseler de bilemez.» Duff kalkıp temiz çamaşır almak için dolaba gitti. Sean onun bir delikanlı gibi ince vücudunun çok kaslı olduğunu da fark etti. Duff ceketini alırken yakındı. «Tanrım, Charlie bu içkilere ne katıyor böyle?» Cebinde kaya parçasını bularak masa görevi yapan ambalaj sandığının üstüne attı. Giyinmesini tamamlarken de taşa kötü kötü baktı. Sonra odanın bir köşesine yığılmış türlü eşyanın arasından çelik bir havan ve havaneliyle eğrilip büğrülmüş kara bir altın tavası çıkardı.
    </div>

    <div>
      «Bu sabah kendimi çok yaşlı hissediyorum» diyerek taşı havanda dövmeye başladı
    </div>

    <div>
      Toz olunca da tavaya döktü. Ön kapının yanındaki paslanmış tankdan tavaya su doldurdu. Sean da onu izliyordu; birlikte ön basamakta oturdular. Duff tavadaki suyu hızla karıştırıyordu. Su azar azar tavanın yanından kaçıp dökülüyordu. Adam tavaya tekrar su koydu. Bir süre sonra Sean onun kazık kesildiğini sezerek yüzüne baktı. İçkinin verdiği baş ağrısından eser kalmamıştı. Adamın dudakları bir çizgi halini almış, kanlı gözleri tavaya dikilmişti. Sean o zaman tavanın dibinde pırıl pırıl parlayan şeyi fark ederek heyecandan tüylerinin diken diken olduğunu hissetti.
    </div>

    <div>
      Duff yine tavaya su koydu, biraz daha karıştırdıktan sonra döktü. O zaman tavanın dibindeki altından kuyruk gibi kıvrık şekli gördüler.
    </div>

    <div>
      Duff başını kaldırmadan sordu. «Kaç paran var?»
    </div>

    <div>
      «Bin altından biraz fazla.»
    </div>

    <div>
      «O kadar çok ha! Mükemmel! Ben de beş
    </div>

    <div>
      yüz altın bulabilirim. Ama bu işe madenler konusundaki tecrübemi de katacağım. Eşit ortak olacağız... Kabul mü?»
    </div>

    <div>
      «Evet.»
    </div>

    <div>
      «Öyleyse neden burada oturuyoruz? Bankaya gidiyorum. Yarım saat sonra beni kasabanın eteğinde bekle.»
    </div>

    <div>
      «Ya işin?»
    </div>

    <div>
      «Kömür kokusundan nefret ediyorum. İşimin belâsını versin.»
    </div>

    <div>
      «Ya Charlie?»
    </div>

    <div>
      «Charlie insanı zehirliyor... Charlie’nin de belâsını versin.»
    </div>
  </div>
</body>
</html>
