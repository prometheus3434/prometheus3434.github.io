<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">3</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sean’la Duff konakladıkları yerde oturarak güneşin batmasını seyrettiler. Kandhla ateşe yine odun attı. Sonra kızarmış kuzu karaciğeri yiyip konyak içtiler. İkisi de yorgun oldukları için fazla konuşmayarak huzurla oturuyorlardı. Kalkıp yatacak gayreti bile gösterecek halleri yoktu. Gözlerini ateşe dikmiş öylece kalmışlardı.
    </div>

    <div>
      O sırada ateşe atılan odunlardan birinin üstünden inmeye çalışan küçük bir akrebi fark ettiler. Ateş hayvanın çevresini sarmıştı. Akrep kuyruğunu kaldırırken etrafındaki alevler onun parlak vücudunu aydınlatıyordu. Duff dirseklerini dizlerine dayayarak öne eğildi. Hafif bir sesle, «Alevler ona erişmeden kendini sokup zehirleyecek mi?» diye sordu.
    </div>

    <div>
      «Hayır.»
    </div>

    <div>
      «Neden?»
    </div>

    <div>
      «Sadece insan kaçınılmaz şey karşısında bunu yapacak zekâya sahiptir. Öteki yaratıklarda yaşama içgüdüsü çok kuvvetlidir.» Akrep yan yan giderek alevlerden kaçmaya çalıştı. Havaya kaldırdığı kuyruğu hafif hafif sallanıyordu. «Hem akrebin kendi zehirine bağışıklığı vardır. Onun için seçim yapmasına da olanak yok.» Duff bir küçük trajedi karşısında daha da durgunlaşmıştı. «Kendini ateşe atıp bu işi bitirebilir.»
    </div>

    <div>
      Akrep umutsuzlukla son kez etrafını saran alev halkasından kurtulmayı denedi. Sonra kuyruğu düştü. Isı yüzünden bacakları yandı. Alevler birden parlak vücudu kapladı. Kütük yana devrilince yanıp kavrulan akrep de gözden kayboldu. Sean, «Bunu yapabilir miydin?» dedi. «Yani ateşe atlayabilir miydin?» Duff hafifçe içini çekti.
    </div>

    <div>
      «Bilemiyorum.» Sonra ayağa kalktı. «Artık suyumu boşaltıp sürünerek yatağıma gireceğim.» Uzaklaşıp ateşin aydınlatmadığı bir yerde durdu.
    </div>

    <div>
      Pretoria’dan ayrıldıklarından beri devamlı çakalların, seslerini duyuyorlardı. Bu ses de Afrika gecesinin bir parçası olduğu için aldırış bile etmiyorlardı. Fakat o anda birden bir değişiklik oldu. Acı dolu bir feryat, çılgınca bir çığlık Sean’un tüylerinin ürpermesine yol açtı. .Hemen ayağa fırlayarak karanlıklarda ne yapacağını bilemeyerek durdu. Çakal kampa doğru geliyordu. Birden ne olduğunu anladı Sean.
    </div>

    <div>
      «Duff!» diye bağırdı. «Buraya gel! Koş! Koş be adam!» Pantolonunu indirmiş olan Duff başını çevirerek şaşkın şaşkın arkadaşına baktı.
    </div>

    <div>
      «Duff!» Sean olanca sesiyle haykırıyordu. «Gelen kuduz bir çakal! Çabuk kaç!... Kaç!» Çakal yaklaşmıştı. Hem de çok yakındaydı. O anda Duff harekete geçti. Ateşe doğru gelirken de birden ayağı takılarak devrildi.
    </div>

    <div>
      Yuvarlanarak ellerini yere dayadı. Başı çakalın sesinin geldiği tarafa dönüktü. O sırada Sean hayvanın karanlıklardan fırlayarak doğru Duff’un çömeldiği yere saldırdığını gördü. Çakal atladığı sırada Duff’un elleriyle yüzünü korumaya çalıştığını da fark etti. Köpeklerden biri Mbejane’nin elinden kurtularak Sean’un bacaklarına sürünüp geçti. Sean da yanan bir odunu kaparak onun peşinden koştu. Ama Duff sırt üstü yatmış, yüzünü, ellerini paralayan bir teriyer köpeği büyüklüğündeki hayvandan kurtulmak için boğuşuyordu. Köpek çakalı yakaladığı dişleriyle çekerek hırladı. Sean da yetişip odunla çakalın bel kemiğini kırdı. Deli gibi vuruyor, vuruyordu.
    </div>

    <div>
      Sonra Duff’a döndü. Arkadaşı ayağa kalkıp boynundaki eşarbı çıkarmış, yüzünü silmeye çalışıyordu. Fakat kanlar çenesinden gömleğine damlıyordu. Sean onu tutup ateşe yaklaştırarak ellerini indirdi, yüzündeki yaralara baktı. Burnu parçalanmıştı; bir yanağının derisiyle etleri olduğu gibi kalkmış sallanıyordu.
    </div>

    <div>
      «Otur!»
    </div>

    <div>
      Duff yine eşarbını yüzüne bastırarak itaat etti. Sean hemen ateşe gitti. Bir dal a korları deşti. Sonra av bıçağını çıkararak çeliğini korların üstüne gelecek şekilde ateşe yerleştirdi.
    </div>

    <div>
      Gözlerini bıçaktan ayırmadan, «Mbejane!» diye seslendi. «O çakalı ateşe at. Ateşe bol odun da koy. Sakın çakala ellerini sürme. Sonra o köpeği de diğerlerinden uzakta bir yere bağla.» Bıçağı ateşte çevirdi. «Duff, mümkün olduğu kadar fazla konyak iç.»
    </div>

    <div>
      «Ne yapacaksın?»
    </div>

    <div>
      «Ne yapmamız gerektiğini biliyorsun.» «Bileğimi de ısırdı.» Duff, Sean’un görmesi için kolunu kaldırdı.
    </div>

    <div>
      Siyahımsı renkli deliklerden kan sızıyordu.
    </div>

    <div>
      Sean konyak şişesini işaret etti. «İç.» Bir an birbirilerine baktılar. Sean, Duff’un gözlerindeki dehşeti gördü.
    </div>

    <div>
      Kızgın bıçağa bakınca dehşete kapılmıştı. Vücuduna giren mikroplar yüzün den korkuyordu. Bu mikroplar beynine girerek onun kudurup, çıldırarak ölmesine neden olmadan ortadan kaldırılmalıydı.
    </div>

    <div>
      Sean, «İç,» diye tekrarladı. Duff şişeyi alarak dudaklarına götürdü. Sean da eğilerek bıçağı ateşten alıp eline yaklaştırdı. Yeteri kadar kızmamıştı. Bıçağı tekrar ateşe bıraktı.
    </div>

    <div>
      «Mbejane, Hlubi, Nkosi’nin iskemlesinin iki yanında durun. Onu tutmaya hazır olun.» Kemerini çıkarıp kalın deriyi ikiye katlayarak Duff’a uzattı. «Isır bunu.» Ateşe döndü. Bu sefer bıçağın çeliği soluk pembe bir renk almıştı, «Hazır mısın?» Duff kısık bir sesle şaka yapmaya çalıştı. «Kalkışacağın iş yüzünden bir milyon kadının kalbi kırılacak.» Duff yüzüne yapışan kızgın bıçağın acısıyla içini çekerken vücudu zangır zangır sarsılıyordu.
    </div>

    <div>
      Sırtı geriye bükülmüştü ama iki Zulu onu acımasızca tutuyorlardı. Sean bıçağı daha derinlere bastırırken yaranın kenarları simsiyah olarak cızırtılı bir ses çıktı. Yanan et kokusundan kusacak gibi oldu Sean. Dişlerini sıkarak devam etti. Geri çekildiğinde Zuluların tuttuğu Duff gevşeyip kalmıştı. Terden saçları ıslanmış, gömleği vücuduna yapışmıştı. Sean bıçağı yine kızdırarak, Duff iskemlede bitkin ve güçsüzce kımıldanıp inlerken, bileğindeki yarayı da dağladı. Yanıkların üstüne makine yağı sürüp bileği temiz bir gömlekten yırttığı parçalarla gevşekçe sardı. Sonra Duff’u kaldırıp arabadaki yatağına yatırdılar. Sean, Mbejane’nin köpeği bağladığı yere gitti. Hayvanın omzunda bir yara bularak, adamlara ısırmaması için başına bir çuval geçirmelerini söyledi. Köpeğin yarasını da dağladı. «Bunu en sandaki arabaya bağlayın. Öteki köpekler onun yanına sokulamamalı. Hayvana yemek ve su vermeyi unutma, Mbejane.» Sonra Duff ın yanına döndü. Acı ve konyaktan çılgına dönen Duff o gece hiç uyumadı. Sean da sabaha kadar onun yatağının yanında bekledi.
    </div>
  </div>
</body>
</html>
