<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="margin-left:0;margin-right:0;text-indent:18.859844px;">11</h3>

  <div style="margin-left:0;margin-right:0;text-indent:18.859844px; text-align: justify;">
    <div>
      Sabah dokuzda Duff konuşurken, Sean iskemlesinin ucuna ilişmiş bekliyordu. Neyse Rum gözükmemiş ve Duff’un surat etmesine karşılık genç adam umutlanmaya başlamıştı.
    </div>

    <div>
      Fakat Duff birden ayağa kalktı. «Haydi, gel. Gidip o Rumu arayacağız.»
    </div>

    <div>
      «Dinle Duff... »
    </div>

    <div>
      Daha sonra dinlerim. Haydi, gel.»
    </div>

    <div>
      Parlak Meleklere gidip atlarını bağladıktan sonra içeriye girdiler. İçerisi loştu ama yine de bir masanın başına oturmuş olan Grubu hemen seçtiler.Simsiyah saçlı Rumun arkası onlara dönüktü. Sean’un gözleri onun karşısında oturan iki adama takıldı. Onların Musevi oldukları belliydi. Genççe olanının esmer cildi pek düzgün, dudakları kıpkırmızı ve uzun kıvırcık kirpikleri, gözleri de açık kahverengiydi. Onun yanındaki adam da balmumundan yapılmışa benziyordu. Omuzları düşük ve dardı. Vücudu kalçalara doğru genişliyordu. Armut biçimi olduğu söylenebilirdi. Bu vücut çok geniş alınlı, büyük kabak kafayı zorlukla taşır gibiydi. Ancak sarı gözlerinde hiç de gülünç bir taraf yoktu. Duff, «Hradsky,» diye fısıldarken birden yüzü değişti. Gülerek masaya yaklaştı. «Merhaba, Nikky. Randevumuz olduğunu sanıyorum.» Rum hemen iskemlesinde döndü. «Mr.Charleywood. İşim çıktığı için özür dilerim.» «Görüyorum. Ormanlar hâlâ haydutlarla dolu.» Sean, Hradsky’nin kızardığını, sonra kendisini topladığını gördü. Rum telâşla konuştu. «Özür dilerim Mr.Charleywood. Fakat Mr.Hradsky, istediğim parayı peşin verdiği için size gelemedim.»
    </div>

    <div>
      Duff adama bir göz attı. «Merhaba Norman. Kızın nasıl?» «Bu sefer Hradsky gerçekten kızardı. Ağzını açtı. Bir şeyler söylemek istediyse de sonunda ağzını kapattı.
    </div>

    <div>
      Duff gülümseyerek onun yanındaki Museviye baktı. «Onun yerine sen söyle, Max.» Adam güzel gözlerini masaya dikti.
    </div>

    <div>
      «Mr.Hradsky’nin kızı çok iyi.»
    </div>

    <div>
      «Kimberley’den istemeye istemeye ayrılmamdan hemen sonra onun evlendiğini sanıyorum. »
    </div>

    <div>
      «Doğru.»
    </div>

    <div>
      «Akıllılık etmişsin, Norman. Gorillerine beni kentten attırmandan daha akıllıca bir iş. Bana yaptığın hiç de hoş olmadı.»
    </div>

    <div>
      Kimse konuşmadı.
    </div>

    <div>
      «Bir gün buluşup eski günleri konuşmalıyız. O güne kadar E... E... el... ve... veda.»
    </div>

    <div>
      Madene dönerlerken Sean, «Onun kızı mı var?» diye sordu. «Eğer kız babasına benziyorsa kurtulduğun için talihlisin.»
    </div>

    <div>
      «Yok, kız çok güzeldi. Onun için de her işte olduğu gibi bu konuda da Max’ın yardım etmiş olduğunu düşündüm.» ‘
    </div>

    <div>
      «Peki Max kimin nesi?»
    </div>

    <div>
      «Hradsky’nin işlerini gördüğü adamı. Ona ‘Saray Maskarası’ derler. Hradsky’i küçük görmemelisin. Tek kusuru kekemeliğidir. O koca kafanın içinde korkunç ve bir giyotin kadar acımasız, bir beyin vardır. Artık altın alanına geldiği için yaşam hızlanacaktır. Onunla başa baş gidebilmek için acele etmeliyiz. Neyse bir hafta önce Londra’ya telgraf çekerek makineleri ısmarladım.» Sean öfkelendi. «Neden bana haber ver medin?» Arkadaşını azarlamaya hazırlanıyordu. Fakat Duff’un göz kırptığını görünce dudakları titredi ve engellemeye çalıştıysa da dayanamayarak güldü. Kahkahalar arasında sordu. «Makineler bize kaça patlayacak?» «Bir daha böyle bir soru sorarsan seni boğarım.
    </div>

    <div>
      Makineler Port Natal’e geldiğinde, faturalarını ödeyebilmek için Lider’de sürekli çalışmamız gerekecek.»
    </div>

    <div>
      «Ya yeni, aldığımız yerler için ödenecek para?» «Bu iş bana ait. Bırak da ben düşüneyim.»
    </div>

    <div>
      <br />
    </div>

    <div style="text-align: center;">
      * * *
    </div>

    <div>
      <br />
    </div>

    <div>
      Sean bir sabah madene geldiğinde, Duff ona bir telgraf uzattı. Genç adam bunu okuyunca makinelerin geldiğini anladı. «Tanrım, üç hafta erken geldiler. Bunları ödeyecek paramız var mı?»
    </div>

    <div>
      «Hayır.»
    </div>

    <div>
      «Peki ne yapacağız.»
    </div>

    <div>
      «Gidip bankadaki küçük adamı göreceğim.»
    </div>

    <div>
      «Seni kulağından tutup sokağa atacaktır.»
    </div>

    <div>
      «Hayır, haklarımızı ipotek edip ondan para alacağım. Bunların aldığımız fiyattan beş misli değerde olduğunu söyleyeceğim. Ben gidip işi ayarlarken Curtis’le madene bakarsın, değil mi?» «Bunu başarırsan sana bir ay izin veririm, Duff.» Duff geri döndüğünde, altında kırmızı balmumu mühürü, üstünde de ‘Borç Anlaşması’ yazılı olan bir belge getirdi. Kâğıtta yazılı sonu bol sıfırlı sayıyı gören Sean apışıp kaldı.
    </div>

    <div>
      «Sen inanılmaz bir harikasın.»
    </div>

    <div>
      Duff, «Ya öyleyim, değil mi?» diye kabul etti.
    </div>
  </div>
</body>
</html>
