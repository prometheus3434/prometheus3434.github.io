<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Helal Olsun</st></h1>
			<p><span><st c="12">P</st></span><st c="14">etir canavarı Zengo yakalandı. </st><st c="45">Beş vilayet sınırı içinde sindirip sındırmadığı kimse kalmamıştı. </st><st c="111">İnsanları titreten haydut, en sonunda kapana kısıldı.</st></p>
			<p><st c="164">Hükümet konağı önündeki caddeden geçerken bütün yol boyu onu görmek için gelenlerle dolmuştu. </st><st c="259">İki el, iri baklalı bir zincire vurulmuştu. </st><st c="303">Sarkan zincirin ucu yerde sürünüp şakırdıyordu... </st><st c="353">Sağında iki candarma, solunda iki candarma, arkasında da beş candarma vardı. </st><st c="430">Candarma komutanı astsubay da önde gidiyordu.</st></p>
			<p><st c="475">Herkes onu merak ediyor, görmek istiyordu da, yine de kimse yakınına sokulamıyordu. </st><st c="560">Arkadaki meraklılar, Petir canavarını görmek için öndekileri ittikçe, öndekiler geri geri direniyor, canavara sokulmaktan ürküyorlardı. </st><st c="696">Candarmaların arasındaki Zengo ilerledikçe, kalabalık bıçak gibi yarılıyor, önü açılıp boşalıyordu. </st><st c="796">Ama kaçışan halk, uzaktan da olsa, Zengo’ya bir tükürük atmaktan olsun geri durmuyordu. </st><st c="884">Zengo’ya taş atanlar bile vardı. </st><st c="917">Yaşlı kadınlar yumruklarını sıkıyorlardı.</st></p>
			<p><st c="958">– Kahrol Zengo!..</st></p>
			<p><st c="976">– Geber Zengo!..</st></p>
			<p><st c="993">Her eşkıyanın azçok, biriki seveni bulunur. </st><st c="1038">Hiç değilse yakın hısımları sever. </st><st c="1073">Zengo’yu bitek kişi, öz kardeşi bile sevmiyordu. </st><st c="1122">Onun, bir an önce asılmasını ençok isteyenler, kendi köylüleri, yakın hısımlarıydı.</st></p>
			<p><st c="1205">En azgın, en azılı eşkıyanın bile, uydurma da olsa bikaç iyiliği anlatılır, masallaştırılır. </st><st c="1299">Zengini soyar, yoksula verir derler. </st><st c="1336">Öksüz kızlara düğün dernek yapar derler. </st><st c="1377">Ne de olsa bir iyiliğini söylerler. </st><st c="1413">Zengo için hiçkimse hiçbir iyi şey söylemiyordu. </st><st c="1462">Bu Zengo, çocukluğundanberi canavardı. </st><st c="1501">Adam öldürmekten, ama hiç yoktan cana kıymaktan zevk alıyordu. </st><st c="1564">Öldüreceği adamın zengin yada yoksul, kadın yada erkek, yaşlı yada genç olması onun için hiç önemli değildi. </st><st c="1673">Yıllarca dağlarda bibaşına gezmişti. </st><st c="1710">Yanına kimse sokulamazdı ki onunla arkadaş olsun.</st></p>
			<p><st c="1759">Yakalandığı zaman üstünde beş liraya yakın bozuk para çıkmıştı. </st><st c="1824">Oysa öldürdüğü her adamdan onar lira almış olsaydı, cepleri altınla dolu olması gerekirdi. </st><st c="1915">Parası yoktu. </st><st c="1929">Çünkü para için adam öldürmüyordu. </st><st c="1964">O öldürmek için öldürüyordu. </st><st c="1993">Belki de bütün insanları öldürüp bu koca yeryüzünde bibaşına rahatça yaşamak istiyordu. </st><st c="2081">Daha doğrusu niçin adam öldürdüğü belli değildi ; bunu, belki kendisi de bilmiyordu.</st></p>
			<p><st c="2165">Çocukluğunda, yakaladığı tavukların başını dişleriyle koparırmış. </st><st c="2232">Sonra kedilerin gözlerini oymaya, köpeklerin karnını deşmeye başlamış.</st></p>
			<p><st c="2302">Dağa ilk çıkışı, evliliğinin ilk gecesi olmuş.</st></p>
			<p><st c="2349">Zengo, köyünün en zengini. </st><st c="2377">Yalnız kendi köyünün değil, bütün bura köylerinin en zengini. </st><st c="2439">Böyle olduğu için de çok güzel bir kızla evlendi. </st><st c="2489">Kızın babasına yüz koyunluk bir sürü ile üçyüz de altın verdi. </st><st c="2552">Kızı aldı. </st><st c="2563">Kız, gerdeğe girecekleri geceye kadar Zengo’nun yüzünü görmemişti. </st><st c="2630">İlk o gece gördü. </st><st c="2648">Görmesiyle de bir çığlık atıp iki elini yüzüne kapayarak kaçması bir oldu. </st><st c="2723">Ama kaçacak yer yoktu. </st><st c="2746">Zengo kapıyı tutmuştu. </st><st c="2769">Kız iki avucu yüzüne kapalı, çığlık çığlığa duvara sırtını verip köşeye büzüldü. </st><st c="2850">Parmaklarının arasından Zengo’ya bakıp çığlığı basıyordu.</st></p>
			<p><st c="2907">Zengo’yu görüp de korkmamak imkânsızdı. </st><st c="2948">Boyu iki metreyi aşkındı. </st><st c="2974">Elleri kürek kadar iriydi. </st><st c="3001">Ya hele yüzü... </st><st c="3017">Doğduğu zaman, katır başlı bir çocuk doğdu diye bütün köylü şaşırmıştı. </st><st c="3089">Bu baş, yalnız katır başına da benzemiyordu ; biraz katır, biraz domuz, biraz manda... </st><st c="3176">Şaşılası bir baş. </st><st c="3194">Bütün hayvanlara benziyor, yalnız insana benzemiyordu.</st></p>
			<p><st c="3248">Anasının bu çocuğa bir ayıdan gebe kaldığını söyleyenler bile vardı. </st><st c="3318">Zengo büyüdükçe daha korkunçlaştı. </st><st c="3353">Tepegözdü. </st><st c="3364">Fincan iriliğindeki iki gözünden biri alnında, biri de yan aşağıdaydı. </st><st c="3435">İri burnu, suratına saplanmış bir bıçağın sapı gibi duruyordu. </st><st c="3498">Yampiri, kocaman ağzı vardı. </st><st c="3527">Çiğ pirzola gibi altdudağı sarkık, iri dişleri de görünürdü. </st><st c="3588">Bütün yüzü kıllarla kaplıydı.</st></p>
			<p><st c="3617">Güzel gelin, Zengo’yu böyle görünce korkudan titreyerek köşeye büzüldü, iki eliyle yüzünü kapadı. </st><st c="3716">Parmaklarının arasından Zengo’ya baktıkça çığlığı basıyordu.</st></p>
			<p><st c="3776">Zengo gülmeye çalıştı, ama gülemedi. </st><st c="3814">Çünkü nasıl gülündüğünü hiç bilmiyordu. </st><st c="3854">Geline doğru ellerini açarak yürüdü. </st><st c="3891">Maksadı geline gülümsemek, “Korkma, korkma benden,” diye ona yalvarmaktı.</st></p>
			<p><st c="3964">Ona yalvaracak, insan olduğunu söyleyecek,</st></p>
			<p><st c="4007">– Bağırma, dışardan duyarlarsa ayıp olur. </st><st c="4050">Bağırma! </st><st c="4059">İstersen vazgeçelim. </st><st c="4080">Yarın sabah babanın evine git!.. </st><st c="4113">diyecekti.</st></p>
			<p><st c="4123">Ama gelin, bunu anlayamadı, Zengo’nun ellerini açıp üzerine yürüdüğünü görünce bayıldı, boş bir çuval gibi oracığa yığılıp kaldı.</st></p>
			<p><st c="4253">Zengo hiç soğukkanlılığını kaybetmeden gelini okşaya okşaya boğdu. </st><st c="4321">Sonra onu koynuna alıp sabaha kadar beraber yattı. </st><st c="4372">Gün ışımadan da başını alıp dağa çıktı.</st></p>
			<p><st c="4411">Aradan bir hafta geçmeden Zengo, kızın babasını öldürdü. </st><st c="4469">Ama bu, başka cinayetlere benzemiyordu. </st><st c="4509">Adamı lokma lokma doğramış, her lokmasını köy yoluna serpmişti. </st><st c="4573">Ertesi sabah yollarda parmaklar, kulaklar, burun gördüler.</st></p>
			<p><st c="4631">Zengo daha sonra, kendi iki kardeşini öldürdü. </st><st c="4679">Kardeşleri kendisi gibi çirkin, korkunç değillerdi. </st><st c="4731">Kız kardeşini başından aşağı gaz dökerek geceleyin tutuşturmuştu. </st><st c="4797">Kız gecenin karanlığında alevler içinde tutuşa tutuşa dağlara doğru koşarak yandı, kül oldu.</st></p>
			<p><st c="4889">Ağabeyisini de bir gece baltayla parçalayıp başını, kollarını, gövdesini, ayaklarını ayrı ayrı ağaçlara astı.</st></p>
			<p><st c="4999">Bundan sonra Zengo’nun cinayetlerinin ardı arkası gelmedi. </st><st c="5059">Önce kendi hısımlarını öldürdü. </st><st c="5091">Çocuk demiyor, kadın demiyor, yaşlı demiyor, öldürüyordu. </st><st c="5149">Öldürmekle de hırsını alamazsa, cesedi yakıyordu.</st></p>
			<p><st c="5198">Dağda yaşıyordu. </st><st c="5216">Pek sıkışır da yakalanacağını anlarsa sınırdan kaçıyordu.</st></p>
			<p><st c="5273">Bikez yakalanmış, hapisane duvarını delerek kaçmıştı.</st></p>
			<p><st c="5327">Candarmaların arasında caddeden geçen Petir canavarını halk taşlıyor, suratına tükürüyordu. </st><st c="5420">Ama ona yaklaşmaya da korkuyorlardı.</st></p>
			<p><st c="5456">Göğsünde çaprazlama fişeklik vardı. </st><st c="5493">Bir dev gibi yürüyor, koskocaman ayakları, deve tabanı gibi yere löp löp basıyordu.</st></p>
			<p><st c="5576">Silahı, fişekleri alınan Zengo, hapisanenin bodrumundaki hücreye atıldı. </st><st c="5650">Mahkemesi başladı. </st><st c="5669">Zengo avukat tutacaktı. </st><st c="5693">Ama parası yoktu. </st><st c="5711">Köyündeki geniş topraklarını, bütün mallarını, davarlarını, evini sattı. </st><st c="5784">Eline çok büyük para geçti. </st><st c="5812">Bu sefer de kendisini savunacak avukat bulamadı. </st><st c="5861">Zengo’dan herkes nefret ettiği için hiçbir avukat onun davasını almak istemiyordu. </st><st c="5944">Alsalar neye yarardı. </st><st c="5966">Hiçbir avukat Zengo’yu idamdan kurtaramayacağını biliyordu. </st><st c="6026">Onun için de davasını almıyorlardı. </st><st c="6062">Ama en sonunda Zengo bir avukat buldu. </st><st c="6101">Avukata pekçok para verdi.</st></p>
			<p><st c="6127">Herkes, idamdan kurtaramazsa, Zengo avukatı öldürür diyordu. </st><st c="6189">İdama gitmeden hapisten kaçar, belki de mahkeme salonunda avukatı öldürürdü. </st><st c="6266">O bir kişiyi öldürmeyi kurmuşsa öldürür. </st><st c="6307">On onbeş kişi, bu dev azmanıyla baş edemezdi.</st></p>
			<p><st c="6352">Zengo avukatının kendisini yalnız idamdan değil, hapisten bile kurtaracağına inanıyordu. </st><st c="6442">O kadar çok para vermişti ki avukata, avukat Zengo’yu kurtarmalıydı.</st></p>
			<p><st c="6510">Mahkeme uzun sürdü. </st><st c="6531">Sonunda sıra avukatın Zengo’yu savunmasına geldi. </st><st c="6581">Ne olacaksa işte bu oturumda olacaktı...</st></p>
			<p><st c="6621">On süngülü candarmanın arasında mahkemeye gelen elleri kelepçeli Zengo’ya kalabalıktan çok kişi,</st></p>
			<p><st c="6718">– Geber Zengo!..</st></p>
			<p><st c="6735">– İpe, ipe Zengo!.. </st><st c="6756">diye bağırıyordu.</st></p>
			<p><st c="6773">Mahkeme salonuna girerken Zengo’nun bileklerindeki kelepçeyi çözdüler. </st><st c="6845">Zengo iki candarma arasında mahkeme salonuna girdi.</st></p>
			<p><st c="6896">Söz müdafaanın. </st><st c="6913">Avukat ayağa kalktı. </st><st c="6934">Öksürdü. </st><st c="6943">Titrek, korkulu bir öksürüktü bu. </st><st c="6977">Zengo’nun savunulacak hiçbir yanı yoktu. </st><st c="7018">Bütün suçları, tanıklıklarıyla, belgeleriyle ortadaydı. </st><st c="7074">Yalnız bilineni, yirmi cana kıymıştı. </st><st c="7112">Daha bilinmeyeni kimbilir ne kadardı. </st><st c="7150">Avukat bir kurtuluş umudu olarak Zengo’nun deli olduğunu ileri sürmüş, ama tıbbi müşahede altına alınan Zengo’nun deli olmadığı doktor raporuyla anlaşılmıştı. </st><st c="7309">Avukatın, Zengo’yu savunacak gerçekten bir sözü yoktu. </st><st c="7364">Cüppe kolunun bol yeni içinde kaybolan elini önce yargıca, sonra Zengo’ya çevirdi. </st><st c="7447">Söze başladı.</st></p>
			<p><st c="7460">– Pek muhterem reisim ve pek muhterem yüksek mahkeme heyeti... </st><st c="7524">Müvekkilim masumdur. </st><st c="7545">Onun masumiyetini anlatmak için temiz nasiyesine, şefkatle bakan gözlerine bir nazar atfetmek kâfidir sanırım. </st><st c="7656">Yüksek mahkemenizden rica ederim. </st><st c="7690">Sanık mevkiinde bulunan müvekkilime dikkatle bakınız. </st><st c="7744">Kendisine isnat edilen bunca suç, bu masum, bu temiz, bu açık çehreden memul edilebilir mi? </st><st c="7836">Hayır. </st><st c="7843">Edilemez!</st></p>
			<p><st c="7852">Avukat heyecanla konuşuyordu. </st><st c="7883">Bu konuşması bir saat sürdü. </st><st c="7912">Konuşurken sesini bir alçaltıp bir yükselterek harp telleri gibi titretiyor, bir hızlanıp bir yavaşlıyordu. </st><st c="8020">Ama bütün çabası boşa gitmişti. </st><st c="8052">Sözleri ne yargıçlarda, ne dinleyicilerde olumlu bir etki yaptı. </st><st c="8117">Nasıl olsa Zengo’yu kurtaramayacağını bilen avukat, hiç olmazsa sanıktan aldığı parayı hak etmek için konuşmuştu. </st><st c="8231">Yalnız bir kişi, avukatın sözlerinden büyük bir üzüntü duymuştu. </st><st c="8296">Ağlıyordu. </st><st c="8307">Bu adam, Zengo’ydu. </st><st c="8327">Alnındaki fincan iriliğindeki gözü yaşarmıştı. </st><st c="8374">Avukatına bakarken gülümsemeye çalışıyordu. </st><st c="8418">Mahkeme, karar için bir ay geriye atıldı.</st></p>
			<p><st c="8459">Zengo salondan çıkınca avukatının elini öptü. </st><st c="8506">Bütün hayatında kendisine “iyi” diyen tek kişi bu avukattı.</st></p>
			<p><st c="8565">Hapisaneden avukatına beşbin lira daha gönderdi. </st><st c="8615">Daha önce de çok para vermişti.</st></p>
			<p><st c="8646">– Helal olsun, böyle avukata helal olsun... </st><st c="8691">diyordu.</st></p>
			<p><st c="8699">Yargıç kararını bildirdi: İdam... </st><st c="8734">Zengo, avukatına bakıp gülümsüyordu. </st><st c="8771">Hapisaneden avukatına beşbin lira daha gönderdi. </st></p>
			<p><st c="8820">Karar Yargıtay’dan geldi: İdam onaylanmıştı. </st></p>
			<p><st c="8865">Zengo,</st></p>
			<p><st c="8871">– Helal olsun, böyle avukata helal olsun... </st><st c="8916">diyordu.</st></p>
			<p><st c="8924">İdam kararı Meclis’te de onaylandı. </st><st c="8961">Zengo gülüyordu, sevinçliydi. </st><st c="8991">Zengo bütün parasını avukatına bıraktı.</st></p>
			<p><st c="9030">İdam sehpasına götürülmek için hücresinden alınırken Zengo,</st></p>
			<p><st c="9090">– Helal olsun, böyle avukata helal olsun... </st><st c="9135">diye söyleniyor, gülümsüyordu.</st></p>
		</section>
  <div id="charCountTotal" value="9165"></div></body>
</html>
