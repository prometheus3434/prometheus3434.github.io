<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Afferiiin</st></h1>
			<p><span><st c="10">B</st></span><st c="12">u kadar parayı bana bir tahtada çıkarıp borç verecek arkadaş nerde? </st><st c="80">Ben de arkadaşlardan ikişer, üçer yüz lira borç toplamaya başladım. </st><st c="148">Aldığım paraları el çantama dolduruyordum.</st></p>
			<p><st c="190">Kitap, basımevinde dizilmiş, basılmış, beni bekliyor. </st><st c="245">Matbaacı parasını almak için fır fır beni arıyor. </st><st c="295">Ben de borç para bulmak için dört dönüyorum.</st></p>
			<p><st c="339">Matbaacı beni arayadursun, ben para arayadurayım, topladığım üçbin küsur lira çantamda, bir akşam eve geldim. </st><st c="450">Paraları ondan bundan, azar azar, küçük küçük topladığımdan ikişerbuçuk liralık, beşer liralık, onar liralık, en bütünü elli liralık. </st><st c="584">Onun için üçbin küsur lira, büyük görünmek isteyen her küçük şey gibi kabarıp kabarıp, şişip şişip duruyordu. </st><st c="694">Paraları çantama zor tıkıştırıyordum.</st></p>
			<p><st c="731">Sabahleyin, bu arsız paraları çantama tıkıp erkenden yola çıktım. </st><st c="798">Hemen götürüp matbaacıya vereceğim de, kitaplarımı alacağım.</st></p>
			<p><st c="858">Benim el çantam, yıllarca taşıya taşıya artık elim gibi bişey, bir organım olmuştur. </st><st c="944">Ancak çantam elimdeyken dengemi bulabilirim. </st><st c="989">Çantam yoksa, dengem bozulur, yan yan yürürüm.</st></p>
			<p><st c="1035">İskeleye geldim. </st><st c="1053">Gişe kapalı. </st><st c="1066">Salonda oturdum. </st><st c="1083">Çantayı arkama, pencere içine koydum. </st><st c="1121">Ensemi de çantaya dayadım ki, onu orda unutmayayım. </st><st c="1173">Gazete okuyorum. </st><st c="1190">Salon doldu. </st><st c="1203">Kapılar açıldı. </st><st c="1219">Ben de gidip biletimi aldım, vapura girdim. </st><st c="1263">Eh, bizi epiyce de tanıyan var. </st><st c="1295">Sağa sola selamlar veriyorum. </st><st c="1325">Çantasında üçbin lira olan adamın selamı da bir başka oluyor.</st></p>
			<p><st c="1386">– Merhaba...</st></p>
			<p><st c="1399">– Merhaba efendim.</st></p>
			<p><st c="1418">– Günaydın beyefendi.</st></p>
			<p><st c="1440">– Günaydın.</st></p>
			<p><st c="1452">Bikez anlatmaya başladık, işin doğrusunu anlatalım. </st><st c="1505">Karşısında zevkle oturulacak güzel bir kadın arıyorum. </st><st c="1560">Hani vallahi kötü bir niyetle değil ; gözlerim memnun olsun diye... </st><st c="1628">Ama karşımda oturan kadının gözleri benden tedirgin olacakmış. </st><st c="1691">Orasını pek düşündüğüm yok.</st></p>
			<p><st c="1718">Gelgelelim, vapurdaki bütün güzel kadınların karşısındaki yerleri, açıkgöz takımı kapmış. </st><st c="1809">Bizde şans yok. </st><st c="1825">Bana da kala kala çirkin bir kadının karşısında boş biyer kalmış. </st><st c="1891">Sanki beni rahatsız etmek için numaralı koltuk ayırmışlar. </st><st c="1950">Ama bayım, kadın o kadar çirkin ki, insan kadının gönlünü almak için nezaketen bile suratına bakamıyor. </st><st c="2054">Kadının ne kadar etkili çirkin olduğunu anlayın ki, gazeteyi yüzüme kaldırdım da, yine de kadının suratını görüyorum. </st><st c="2172">Kadın değil, mübarek “ebedi hatıra”... </st><st c="2211">Bikez suratına bak, bir daha ömrün oldukça unutamazsın. </st><st c="2267">Allah bilir, o da benim için öyle düşünüyordur. </st><st c="2315">Nasıl etsem de şu zor durumdan kurtulsam diye düşünüp dururken, sağdaki peyke koltukta O’nu görmeyeyim mi? </st><st c="2422">Ben O’nu görür görmez, bikez yüreğim hop edip ağzıma geldi. </st><st c="2482">Tam yirmiüç yıldır görmemiştim. </st><st c="2514">Allah kem gözden saklasın, maşallah bir de gelişmiş ki... </st><st c="2572">Bir büyük adamın karısı olduğu her halinden belli. </st><st c="2623">Hani kanlı canlı insanlar için, “suratından kan damlıyor” derler ya... </st><st c="2694">Bununkinden yalnız kan değil, yağ, bal damlıyor.</st></p>
			<p><st c="2742">Önce size O’nun kim olduğunu söyleyeyim. </st><st c="2784">O, bir zamanlar tüy gibi, gencecik bir kızdı. </st><st c="2830">Ben onun sevgilisi değildim ama, o benim sevgilimdi. </st><st c="2883">Bu kız için yanıp tutuşuyordum. </st><st c="2915">Kız bana Allah rızası için bikezcik bile yüz vermemişti. </st><st c="2972">Sonra ben bunu Allahın emriyle annesinden istetmiştim. </st><st c="3027">Annesi de – utanmaz karı – Allahın emrine karşı gelerek, “İstikbali olmayan öyle bir adama verilecek kızım yok,” diye bizi bütün mahalleye rezil etmişti.</st></p>
			<p><st c="3180">İşte bu “O”, O’dur. </st><st c="3201">Baktım, beş kişilik yerde dört kişi oturuyor. </st><st c="3247">Hemen çirkin kadının karşısından kalktım, orda oturan şişman adama,</st></p>
			<p><st c="3314">– Müsaade eder misiniz? </st><st c="3339">diyerek, O’nun yanına oturdum. </st><st c="3370">Nasılsınız hanımefendi? </st><st c="3394">dedim. </st></p>
			<p><st c="3401">Neme gerek, yine kibar kadınmış.</st></p>
			<p><st c="3433">– Teşekkür ederim, siz nasılsınız efendim? </st><st c="3477">dedi.</st></p>
			<p><st c="3482">– Mersi. </st><st c="3492">Beni tanıdınız mı?</st></p>
			<p><st c="3510">– Aaa... </st><st c="3520">Tabii, hiç tanımaz olur muyum!..</st></p>
			<p><st c="3552">Vaktiyle kızken bana yüz vermemişti, anası da “istikbali” yok diye beni bozmuştu ya, benim niyetim, şimdi bundan intikam almak. </st><st c="3681">Eh, ünlenmişim, herkes beni tanıyor. </st><st c="3718">Kimbilir kadın içinden, “Ben ne halt ettim de bu herifle evlenmedim,” diye geçiriyordur. </st><st c="3807">Yani ben içimden, öyle düşünüyordur diye geçiriyorum. </st><st c="3861">Ben böyle düşünürken O,</st></p>
			<p><st c="3884">– Ne iş yapıyorsunuz? </st><st c="3907">diye sormasın mı!</st></p>
			<p><st c="3924">Tuuu... </st><st c="3933">Hay Allah! </st><st c="3944">Bir yazarın eski sevgilileri bile daha onun ne iş yaptığını bilmiyorsa, öyle ünün çekiver kuyruğunu. </st><st c="4045">Çok bozuldum. </st><st c="4059">Şöyle biraz kabararak,</st></p>
			<p><st c="4081">– Yazar’ım... </st><st c="4096">dedim. </st></p>
			<p><st c="4103">Ağzını yaya yaya,</st></p>
			<p><st c="4120">– Yaa... </st><st c="4130">dedi, demek doğru dürüst bir iş bulamadınız. </st><st c="4175">Çok yazık...</st></p>
			<p><st c="4187">Kadın benimle dalga geçiyor.</st></p>
			<p><st c="4216">– Evli misiniz? </st><st c="4233">dedim.</st></p>
			<p><st c="4239">– Evliyim, dedi, ya siz?..</st></p>
			<p><st c="4266">Kadını çatlatmak için, yan yan süzerek,</st></p>
			<p><st c="4306">– Evliyim, dedim. </st><st c="4325">Çocuklarınız var mı?</st></p>
			<p><st c="4345">– Var.</st></p>
			<p><st c="4352">Hani, “Yok,” dese, “Oooh ya, benim çocuklarım var!” diyeceğim.</st></p>
			<p><st c="4415">– Kaç çocuğunuz var?</st></p>
			<p><st c="4436">– Beş... </st><st c="4446">(Kadın beni yine bastırdı. </st><st c="4473">Benim dört çocuğum var.) Sizin kaç tane? </st></p>
			<p><st c="4514">– Sekiz... </st><st c="4525">(Gözleri büyüdü.) Maşallah desenize...</st></p>
			<p><st c="4563">– Maşallah.</st></p>
			<p><st c="4575">– Kocanız kim?</st></p>
			<p><st c="4590">Kocasının adını söyledi. </st><st c="4616">Kocası, adı söylenince hemen tanınan ünlü biri. </st><st c="4664">Yirmialtımilyonun hiç değilse yirmimilyonu onu tanır.</st></p>
			<p><st c="4717">İnadımdan,</st></p>
			<p><st c="4728">– Ne iş yapar? </st><st c="4744">Necidir diye sordum.</st></p>
			<p><st c="4764">O, beni umursamadı ya, hani ben de onun kocasını önemsemezmişim gibilerden...</st></p>
			<p><st c="4842">– Şimdi Avrupa’da...</st></p>
			<p><st c="4863">Şöyle ağzımı büzerek, romantik bir pozla,</st></p>
			<p><st c="4905">– Bari mutlu musunuz? </st><st c="4928">dedim.</st></p>
			<p><st c="4934">Bir, “Mutlu değilim,” deyiverse, sevincimden orda iki göbek atıp hemen yerime oturacağım.</st></p>
			<p><st c="5024">– Hem de nasıl!.. </st><st c="5043">dedi.</st></p>
			<p><st c="5048">İçimden, “Ne olacak, hissiz karı!.. </st><st c="5085">Senden de o beklenir. </st><st c="5107">Hiç duygusu, duyarlığı yok ki, elbette mutlu olur,” dedim. </st></p>
			<p><st c="5166">O bana sordu:</st></p>
			<p><st c="5179">– Siz de mutlu musunuz?</st></p>
			<p><st c="5203">– Hüüü... </st><st c="5214">Öyle mutluyum ki...</st></p>
			<p><st c="5233">– Siz bir kaza mı geçirdiniz?</st></p>
			<p><st c="5263">– Estağfurullah...</st></p>
			<p><st c="5282">İnsana, “Kaza mı geçirdin?” diye sorulunca, “Estağfurullah,” denmez ama ben şaşırmışım. </st><st c="5371">Şaşkınlığımdan öyle dedim.</st></p>
			<p><st c="5397">– Demin baktım, buraya gelirken yampiri yampiri yürüyordunuz da...</st></p>
			<p><st c="5464">Kadın, bunu söyler söylemez, elimi sağa sola attım, sonra,</st></p>
			<p><st c="5523">– Eyvaaah!.. </st><st c="5537">Yandım!.. </st><st c="5547">diye bağırdım.</st></p>
			<p><st c="5561">Benim yampiri mampiri gittiğim yok. </st><st c="5598">Demek, elimde çanta yokmuş, biyana devrilerek yürümüşüm. </st><st c="5655">Ben durmadan,</st></p>
			<p><st c="5668">– Yandım, mahvoldum... </st><st c="5692">Eyvah!.. </st><st c="5701">diye bağırıyorum. </st></p>
			<p><st c="5719">O da katıla katıla bana gülüyor. </st><st c="5752">Kadınla tatlı tatlı, “Mutlu musunuz?” filan diye konuşurken nasıl yerimden sıçramışım ki, herkes bana gülüyor.</st></p>
			<p><st c="5862">Az önce karşısından kalktığım çirkin kadına koştum:</st></p>
			<p><st c="5914">– Hanımefendi, demin burada çanta bıraktım mı? </st><st c="5962">Çirkin kadın bana gülmekten cevap veremiyor. </st><st c="6007">Bir o yana koşuyorum, bir bu yana. </st><st c="6042">Hem de biyandan, yandım, eyvah!.. </st><st c="6076">diye feryat ediyorum.</st></p>
			<p><st c="6097">– Ne oldu beyefendi, neyiniz var?</st></p>
			<p><st c="6131">– Paralar gitti.</st></p>
			<p><st c="6148">Bilmem hiç başınıza geldi mi? </st><st c="6179">Böyle zamanlarda insanın kendi aptallığı, dalgınlığı aklına gelmiyor da, hep başkalarının kötülüğünü düşünüyor.</st></p>
			<p><st c="6290">– Paramı çaldılar! </st><st c="6310">diye bağırdım. </st></p>
			<p><st c="6325">O katıla katıla gülerken,</st></p>
			<p><st c="6350">– Bari çok bişey miydi? </st><st c="6375">diye sordu.</st></p>
			<p><st c="6386">– Üçbin lira.</st></p>
			<p><st c="6400">– Ben de bişey sanmıştım. </st><st c="6427">Ayol üçbin lira için insan böyle yırtınır mı?</st></p>
			<p><st c="6472">– Üçbin lira ama, yanında da onbin lira daha vardı.</st></p>
			<p><st c="6524">Şu insanoğlunda merhamet diye hiçbişey kalmamış. </st><st c="6574">Benim üçbin liram uçmuş, canım yanmış, onlar bana gülüyor. </st><st c="6633">Eğer bir parçacık yüreklerinde merhamet olsa, halime acırlar da, aralarında para toplayıp benim üçbin liramı verirler.</st></p>
			<p><st c="6751">Bir de üstelik O’na fiyaka yapalım derken büsbütün kepaze olduk.</st></p>
			<p><st c="6816">Ordan birisi,</st></p>
			<p><st c="6830">– Kimden şüpheleniyorsunuz? </st><st c="6859">diye sordu.</st></p>
			<p><st c="6870">– Kimden olacak, kaptan da dahil, herkesten şüpheleniyorum, diye bağırdım.</st></p>
			<p><st c="6945">Yolculardan biri,</st></p>
			<p><st c="6963">– Cebinizden mi aldılar? </st><st c="6989">dedi.</st></p>
			<p><st c="6994">– Hayır, el çantamdaydı.</st></p>
			<p><st c="7019">– Sakın dışarda unutmuş olmayın!</st></p>
			<p><st c="7052">Birden aklım başıma gelip fırladım. </st><st c="7089">Çanta, bekleme salonunda kalmıştı.</st></p>
			<p><st c="7123">Vapur kalkmak üzere. </st><st c="7145">Halatları çözmüşler, iskeleleri almışlar. </st><st c="7187">Vapur açılıyor.</st></p>
			<p><st c="7202">– Aman düşeceksin...</st></p>
			<p><st c="7223">– Dur yahu...</st></p>
			<p><st c="7237">– Atlama, ne yapıyorsun?</st></p>
			<p><st c="7262">Kim dinler. </st><st c="7275">Ben yallah edip kendimi attım. </st><st c="7306">Atlamadım, bu iki elim iki kanat oldu, uçtum. </st><st c="7352">Bir uzun atlama rekoru kırmışımdır ama kimsenin haberi olmadı.</st></p>
			<p><st c="7414">Kendimi iskelede bulur bulmaz,</st></p>
			<p><st c="7445">– Çantaaa, çantaa!.. </st><st c="7467">diye bağırmaya başladım. </st><st c="7492">Çantayı bıraktığım pencere içine baktım, yok. </st><st c="7538">Çanta... </st><st c="7547">Yahu çanta. </st><st c="7559">Gören yok mu? </st></p>
			<p><st c="7573">Bir gazete satıcısı çocuk,</st></p>
			<p><st c="7599">– Nasıl çantaydı amca? </st><st c="7623">dedi.</st></p>
			<p><st c="7628">– Nasıl olacak, basbayağı çantaydı.</st></p>
			<p><st c="7664">– Yeni miydi?</st></p>
			<p><st c="7678">– Eh, yenice.</st></p>
			<p><st c="7692">– Rengi nasıldı?</st></p>
			<p><st c="7709">– Kahverengi.</st></p>
			<p><st c="7723">– Büyük müydü?</st></p>
			<p><st c="7738">– Orta boy.</st></p>
			<p><st c="7750">– Vallahi ben görmedim amca.</st></p>
			<p><st c="7779">– Hay Allah cezanı versin. </st><st c="7807">Çanta, çantaa... </st></p>
			<p><st c="7824">Kalabalıktan bir ses yükseldi:</st></p>
			<p><st c="7854">– Ben gördüm, çımacı aldı.</st></p>
			<p><st c="7881">Ben bu sefer:</st></p>
			<p><st c="7895">– Çımacııı... </st><st c="7910">Çımacı! </st><st c="7918">diye bağırmaya başladım. </st></p>
			<p><st c="7943">Yine kalabalıktan biri,</st></p>
			<p><st c="7966">– İskele lostromosuna verdi, dedi. </st></p>
			<p><st c="8002">Biraz rahatladım.</st></p>
			<p><st c="8019">– Lostromo nerede?</st></p>
			<p><st c="8038">– Çanta mı? </st><st c="8051">Sizin miydi?</st></p>
			<p><st c="8063">– Evet, çanta. </st><st c="8079">Benimdi.</st></p>
			<p><st c="8087">– Lostromo başmemura verdi.</st></p>
			<p><st c="8115">– Başmemur?..</st></p>
			<p><st c="8129">– Başmemur çantayı karakola götürdü.</st></p>
			<p><st c="8166">Karakol iskele alanında. </st><st c="8192">Ok gibi fırladım. </st><st c="8210">Yüreğim kuş olup ağzımdan fırlayacak.</st></p>
			<p><st c="8247">Merdivenleri ikişer üçer atlayıp ilk kapıyı açtım,</st></p>
			<p><st c="8298">– Çanta!.. </st><st c="8310">diye bağırdım.</st></p>
			<p><st c="8324">Bir çocuğa aşı yapan doktor,</st></p>
			<p><st c="8353">– Ne çantası? </st><st c="8368">dedi.</st></p>
			<p><st c="8373">– Benim çantam.</st></p>
			<p><st c="8389">– Ne olmuş?</st></p>
			<p><st c="8401">– Kayboldu.</st></p>
			<p><st c="8413">– Ne zaman?</st></p>
			<p><st c="8425">– Sorguyu bırak bayım, çanta nerde?</st></p>
			<p><st c="8461">– Yukarıya bakın. </st><st c="8480">Burası belediye hekimliği...</st></p>
			<p><st c="8508">Bikaç kapı daha açtıktan sonra karakolu bulabildim. </st><st c="8561">İlk girdiğim odada dört polis vardı.</st></p>
			<p><st c="8597">– Çantaa! </st><st c="8608">diye bağırdım.</st></p>
			<p><st c="8622">– Ne çantası?</st></p>
			<p><st c="8636">– Başmemur bulmuş, buraya getirmiş.</st></p>
			<p><st c="8672">– Başkomiserin odasına bakın. </st><st c="8703">Yandaki oda.</st></p>
			<p><st c="8715">Ben yandaki odanın kapısını öyle bir hızla açtım ki, içerdekilerin iki ellerini havaya kaldırıp teslim olmaları gerekirdi.</st></p>
			<p><st c="8838">Paralar da, çanta da masanın üstündeydi. </st><st c="8880">İkibuçukluklar, beşlikler, onluklar kabarmış, bir tepe olmuş. </st><st c="8942">Sanki üçbin değil üçyüzbin lira. </st><st c="8975">Çanta da masanın üstünde. </st><st c="9001">Başkomiser, komiser, bir polis, iskele memuru, lostromo ordalar, paraları sayıyorlar.</st></p>
			<p><st c="9086">– Bu paralar benim. </st><st c="9107">Çanta da benim. </st><st c="9123">İskelede unutmuşum. </st></p>
			<p><st c="9143">Başkomiser sordu:</st></p>
			<p><st c="9160">– Çantanın sizin olduğu nerden belli?..</st></p>
			<p><st c="9200">– Çantanın benim olduğunu size öyle bir ispat edeceğim ki, başka hiçkimse, bu çantanın kendisinin olduğunu iddia edemez. </st><st c="9322">Çantanın içinde yazılı bir kâğıt vardır. </st><st c="9363">Çıkarın kâğıdı.</st></p>
			<p><st c="9378">O gün gazetelerden birine vermek için yazıp çantaya koyduğum kâğıdı başkomiser çıkardı.</st></p>
			<p><st c="9466">– Evet?</st></p>
			<p><st c="9474">– Şimdi ben size o kâğıtta neler yazılı olduğunu ezbere okuyacağım.</st></p>
			<p><st c="9542">Komiser kâğıdı eline aldı.</st></p>
			<p><st c="9569">– Okuyun, dedi.</st></p>
			<p><st c="9585">– Yazının başlığı: “Hükümet yanlış bir yoldadır.”</st></p>
			<p><st c="9635">Başkomiser:</st></p>
			<p><st c="9647">– Evet, dedi.</st></p>
			<p><st c="9661">Komiser inanmadı. </st><st c="9680">Eğildi, başkomiserin elindeki yazının başlığını okudu:</st></p>
			<p><st c="9734">–“Hükümet yanlış bir yoldadır.”</st></p>
			<p><st c="9766">– Öyle değil mi? </st><st c="9784">dedim.</st></p>
			<p><st c="9790">– Öyle, “Hükümet yanlış bir yoldadır.”</st></p>
			<p><st c="9829">– Bu kadarı yetmez mi? </st><st c="9853">Daha ne istiyorsunuz?</st></p>
			<p><st c="9874">– Bunu başkası da söyleyebilir, herkes söyler. </st><st c="9922">Arkasını okuyun.</st></p>
			<p><st c="9938">Aklımda kaldığı gibi yazıyı okudum:</st></p>
			<p><st c="9974">–“Eski iktidar zamanında karakollarda yurttaşlara dayak atılmaktaydı. </st><st c="10045">Demokratik bir rejime girdikten sonra, karakollardan dayağın kalkacağını umuyorduk. </st><st c="10129">Oysa yeni iktidar zamanında da yurttaşlara karakollarda dayak atılmaktadır.” Tamam mı efendim?</st></p>
			<p><st c="10223">Ben söylerken elindeki kâğıdı okuyan başkomiser,</st></p>
			<p><st c="10272">– Tamam efendim, doğru, dedi.</st></p>
			<p><st c="10302">– Bir yanlışım var mı?</st></p>
			<p><st c="10325">– Var ama önemsiz. </st><st c="10345">Siz, “Karakollarda yurttaşlara dayak atılmaktadır,” dediniz.</st></p>
			<p><st c="10405">– Doğru değil mi?</st></p>
			<p><st c="10423">– Doğru ama (yazıyı okuyarak): “Yurttaşlara karakollarda dayak atılmaktadır,” olacak. </st><st c="10510">Önce “yurttaşlar”, sonra “karakol”...</st></p>
			<p><st c="10547">– Artık çantanın benim olduğunu anladınız sanırım.</st></p>
			<p><st c="10598">– Yooo... </st><st c="10609">Devam ediniz. </st><st c="10623">Bunları herkes söyleyebilir.</st></p>
			<p><st c="10651">Ben yazdığım yazıyı ezbere okurken, başkomiser aradabir,</st></p>
			<p><st c="10708">– Evet öyle... </st><st c="10724">diyordu.</st></p>
			<p><st c="10732">Yazının ortalarına doğru başkomiserin kaşları çatıldı. </st></p>
			<p><st c="10788">Ben yine,</st></p>
			<p><st c="10797">– Doğru değil mi? </st><st c="10816">diye sordum. </st></p>
			<p><st c="10829">Başkomiser,</st></p>
			<p><st c="10840">– Ne münasebet!.. </st><st c="10859">Tabii doğru değil! </st><st c="10878">diye bağırdı.</st></p>
			<p><st c="10891">– Yani elinizdeki yazıda öyle yazmıyor mu?</st></p>
			<p><st c="10934">– Yazıda öyle yazıyorsa, doğru mu?</st></p>
			<p><st c="10969">İş gittikçe sarpa sarıyordu. </st><st c="10999">Ben üçbin lirayı kurtarayım derken, ister misiniz, hazır kendi ayağımla karakola gelmişken, şuracıkta bir zabıt tutup da hükümeti kötülüyor diye beni mahkemeye versinler...</st></p>
			<p><st c="11171">Yazının sonuna geldim. </st><st c="11195">Hepsinin suratı asılmıştı.</st></p>
			<p><st c="11221">– Artık çantanın benim olduğunu anladınız, dedim. </st></p>
			<p><st c="11272">Komiser,</st></p>
			<p><st c="11280">– Anladık, dedi. </st></p>
			<p><st c="11298">Polise döndü:</st></p>
			<p><st c="11311">– Bir zabıt tanzim edin de çantasını verin!</st></p>
			<p><st c="11355">Öteki odaya geçtik. </st><st c="11376">Bir memur daktiloda zaptı yazmaya başladı. </st><st c="11419">İskele başmemuru ile lostromo da başıma dikilmiş öylece bekliyorlar. </st><st c="11488">Artık işlerine gitseler ya... </st><st c="11518">Çantayı bulmuşlar, karakola teslim etmişler. </st><st c="11563">Tamam... </st><st c="11572">Daha ne bekliyorlar?</st></p>
			<p><st c="11592">Onların ne beklediklerini biliyorum ama, tepemde dikilmeleri de sinirime dokunuyor. </st><st c="11677">Zabıt yazılıyor, onlar tepemde dikilmiş, ben de şöyle düşünüyorum:</st></p>
			<p><st c="11743">“Kendilerine kaç para versem? </st><st c="11774">Asıl parayı bulan lostromo. </st><st c="11802">Ona yüz lira veririm. </st><st c="11824">Başmemurun yaptığı bir iş yok. </st><st c="11855">Yok ama olsun, ona da elli lira vermeli. </st><st c="11896">Hayır, elli az. </st><st c="11912">Başmemur ne de olsa başmemurdur. </st><st c="11945">Lostromodan üstün. </st><st c="11964">Ona da yüz lira vermeli. </st><st c="11989">İyi ama ben bu paradan yüz para bile veremem. </st><st c="12035">Benim param değil ki, borç almışım. </st><st c="12071">Borç morç, ya parayı iç etselerdi?.. </st><st c="12108">Durup dururken ikiyüz lira gidecek. </st><st c="12144">Bu da enayiliğimin vergisi... </st><st c="12174">İyi ama... </st><st c="12185">bu adamlar başıma dikilmiş, ne bekliyorlar? </st><st c="12229">Ben şimdi bunlara yüzer lira veririm. </st><st c="12267">Az ama, gazetelerde de kendilerine teşekkür ilanı yayımlarım. </st><st c="12329">Ayrıca, bir teşekkür mektubu ile Denizcilik Bankasına bana yaptıkları iyilikleri anlatırım. </st><st c="12421">Yüzer lira azdır. </st><st c="12439">Gazeteler, ‘Bir adam, kaybettiği üçbin lirayı bulan lostromoya 100 lira verdi’ diye yazınca, bunu okuyanlar bana, ‘Tuu... </st><st c="12561">Utanmaz, cimri herif,’ derler. </st><st c="12592">Herkes bu parayı, şurdan burdan borç bulduğumu ne bilsin?.. </st><st c="12652">En iyisi ben bunlara ikişer yüz lira vereyim. </st><st c="12698">Yok, yok, ikiyüzellişer...” </st></p>
			<p><st c="12726">Ben işte böyle düşünüp dururken, zabıt yapıldı. </st><st c="12774">Polis, nüfus kâğıdımı istedi.</st></p>
			<p><st c="12803">– Nüfus kâğıdım yanımda yok.</st></p>
			<p><st c="12832">– Getirin. </st><st c="12844">Nüfus kâğıdınız olmazsa veremeyiz.</st></p>
			<p><st c="12878">– Neden?</st></p>
			<p><st c="12887">– Ya başkası da gelir, para benimdi, derse...</st></p>
			<p><st c="12933">– Nüfus kâğıdım olsa diyemez mi?</st></p>
			<p><st c="12966">– Evet ama, biz parayı kime verdiğimizi biliriz. </st><st c="13016">Nüfus kâğıdınız olmayınca sizin kim olduğunuzu nerden bilelim?</st></p>
			<p><st c="13078">– Benim işim acele. </st><st c="13099">Bu çanta benden başkasının olamaz. </st><st c="13134">Benden başkası, çantadan çıkan yazıyı ezbere okuyabilir mi?</st></p>
			<p><st c="13193">– Doğru... </st><st c="13205">Biz inanıyoruz ama...</st></p>
			<p><st c="13226">Saatler geçiyor. </st><st c="13244">Lostromo çoktan gitti! </st><st c="13267">Ama başmemur tepemde dikiliyor. </st><st c="13299">Bitürlü gitmez. </st></p>
			<p><st c="13315">Başkomisere sordular.</st></p>
			<p><st c="13336">– Verin! </st><st c="13346">dedi, çantanın başka sahibi çıkamaz. </st></p>
			<p><st c="13383">Polisler de verecek. </st><st c="13404">Bu sefer, o iskele başmemuru,</st></p>
			<p><st c="13433">– Olmaz efendim, dedi.</st></p>
			<p><st c="13456">– Bayım size ne? </st><st c="13474">Siz bir çanta bulmuşsunuz, karakola vermişsiniz. </st><st c="13523">Sizin işiniz bitti.</st></p>
			<p><st c="13542">– Ne münasebet?</st></p>
			<p><st c="13558">– Öyle değil mi canım? </st><st c="13582">Çantanın verilip verilmemesine siz ne karışırsınız?</st></p>
			<p><st c="13633">– Olmaz efendim. </st><st c="13651">Ben sorum alamam.</st></p>
			<p><st c="13668">– Yahu sana ne birader?</st></p>
			<p><st c="13692">Polisler biyandan, ben biyandan, iskele başmemuruna yalvarıyoruz. </st></p>
			<p><st c="13759">Polisler,</st></p>
			<p><st c="13768">– Biz ne yapalım? </st><st c="13787">dediler. </st></p>
			<p><st c="13796">Başmemur,</st></p>
			<p><st c="13805">– Ben bikez işletme müdürüne telefon edeyim de... </st><st c="13856">dedi.</st></p>
			<p><st c="13861">Haaa, iş anlaşıldı. </st><st c="13882">Başmemur, amirlerine, içinde üçbin lira olan çantayı bulup karakola teslim ettiğini söyleyecek, onlara ne kadar namuslu olduğunu gösterecek, onlar da siciline “aferiin!” diye yazacaklar. </st><st c="14069">Niyeti bu. </st><st c="14080">Terslenmesi bundan.</st></p>
			<p><st c="14099">Oysa bu tersliği yapmasa, gazetelerde kendisine teşekkür edeceğim, amirlerine kendisi için teşekkür mektubu yazacağım, utanarak ikiyüzelli lirayı kabul etmesini rica edeceğim.</st></p>
			<p><st c="14275">– Aman bayım, rica ederim, işim acele...</st></p>
			<p><st c="14316">– Olmaz beyim, amirlerime telefon edeceğim. </st></p>
			<p><st c="14361">Güldüm.</st></p>
			<p><st c="14368">– Peki, dedim, ben bu parayı yarın nüfus kâğıdımı getirir, alırım. </st><st c="14436">Hadi siz amirlerinize telefon edin de size “maşallah!” desinler.</st></p>
			<p><st c="14500">Çıktım. </st><st c="14509">Ertesi gün de çantamı karakoldan aldım. </st></p>
			<p><st c="14549">Şimdi o iskele başmemuru ne zaman beni görse, yanındakilerine bişeyler fısıldıyor.</st></p>
			<p><st c="14631">Geçen gün bir arkadaşım vapurda,</st></p>
			<p><st c="14664">– Çok ayıp etmişsin... </st><st c="14688">dedi.</st></p>
			<p><st c="14693">– Ne yapmışım? </st><st c="14709">dedim.</st></p>
			<p><st c="14715">– Yahu, çantanı kaybetmişsin. </st><st c="14746">İçinde üçbin lira varmış. </st><st c="14772">Bulanlara çıkarıp otuz lira bile vermemişsin.</st></p>
			<p><st c="14817">– Vermem tabii, dedim, üçbin lirayı bulup sahibine veren namuslu adama enaz altıbin lira vermeli. </st><st c="14916">Benim de o kadar param yoktu.</st></p>
		</section>
  <div id="charCountTotal" value="14945"></div></body>
</html>
