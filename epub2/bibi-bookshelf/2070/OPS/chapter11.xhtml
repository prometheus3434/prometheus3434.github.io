<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Emir Kuluyuz </st></h1>
			<p><span><st c="14">T</st></span><st c="15">oros Ekspresi Haydarpaşa Garına geldi. </st><st c="54">Yolcu bekleyenler tirenin pencerelerine, kapılarına koşuştular. </st><st c="118">İstasyon hamalları pencerelerden sarkıtılan bavullara sarıldılar. </st><st c="184">Tiren sarsıntısının yorgunluğundan, yol uyuşukluğundan kurtulan yolcular tirenden inip sersemce bakışlarla karşılayıcılarını arıyorlardı. </st><st c="322">Kimisi de ellerinde sepetler, valizler, vapur iskelesine doğru gidiyordu.</st></p>
			<p><st c="395">Bu gürültü, on onbeş dakika sürdü. </st><st c="431">Tiren boşalmıştı. </st><st c="449">Kompartımanları temizlemek için üç kadın, ellerinde süpürge, faraş tirene girdiler.</st></p>
			<p><st c="532">Temizleyici kadınlardan biri, arkadaşına,</st></p>
			<p><st c="574">– Burada biri var... </st><st c="596">dedi.</st></p>
			<p><st c="601">Üçüncü mevki kompartımanlarından birinden çok gürültülü horlamalar duyuluyordu. </st><st c="682">İki kadın kompartımanın kapısını açtıklarında içerde uyuyan üç candarma gördüler. </st><st c="764">Ama bu bilinen uykulara benzemiyordu. </st><st c="802">Candarmalardan biri yere uzanmış, başı kanepenin altına girmişti. </st><st c="868">Öbür candarma peykedeydi ama, onun da başı aşağı sarkmış, dizleri de yukarı dikilmişti. </st><st c="956">Üçüncü candarma, peykedekinin üstünde, iki büklüm kıvrılmış uyuyordu. </st><st c="1026">Üç candarmanın horultusu korkunç bir gürültü olmuştu. </st><st c="1080">Candarmaların tüfekleri de oraya buraya yuvarlanmıştı.</st></p>
			<p><st c="1134">İki temizleyici kadın gülmeye başladı. </st><st c="1174">Kadınlardan biri,</st></p>
			<p><st c="1191">– Heeey, kalkın bakalım, burası Haydarpaşa... </st><st c="1238">diye bağırdı. </st></p>
			<p><st c="1252">Üç candarmadan üç horultudan başka ses duyulmadı.</st></p>
			<p><st c="1301">– Heeey, kalksanıza be!..</st></p>
			<p><st c="1327">Siyah başörtülü kadın, elindeki süpürgenin sapıyla, yerde yatan candarmanın ayağını dürttü. </st><st c="1420">Candarma oralı değildi.</st></p>
			<p><st c="1443">– Heyy, hadi kalkın, burası son istasyon.</st></p>
			<p><st c="1485">Öbür temizleyici kadın, peykede uyuyanı faraşla dürttü.</st></p>
			<p><st c="1541">– Bunlar besbelli altı aydır uykusuz, uyanacakları yok...</st></p>
			<p><st c="1599">İstasyon memurlarından birine söylediler. </st><st c="1642">Memur geldi. </st><st c="1655">Candarmaları dürttü, dürtükledi, sarstı, ama üçünü de bitürlü uyandıramadı. </st><st c="1731">Bikaç istasyon hamalıyla bikaç memur daha geldi. </st><st c="1780">Ne yaptılarsa üç candarmayı uyandıramadılar. </st></p>
			<p><st c="1825">İçlerinden biri,</st></p>
			<p><st c="1841">– Su dökelim, uyanırlar... </st><st c="1869">diye akıl verdi.</st></p>
			<p><st c="1885">Önce kovadan avuçla yüzlerine su serptiler. </st><st c="1930">Yine uyandıramayınca bir kova suyu üç candarmanın üstüne boca ettiler. </st><st c="2001">Suyun etkisi görüldü. </st><st c="2023">Candarmalar uyanmamışlardı ama, horultuları daha da yükselmişti.</st></p>
			<p><st c="2087">İstasyonun inzibat subayına haber verdiler. </st><st c="2132">Başlarında inzibat astsubayı ile iki inzibat eri geldi. </st><st c="2188">Onların çabalamaları da boşa gitti. </st><st c="2224">Üç candarma uyanmıyordu bitürlü.</st></p>
			<p><st c="2256">Candarmaları kargatulumba tirenden indirdiler, inzibat karakoluna götürdüler. </st><st c="2335">Tüfeklerini karakolda alıkoyup cipe bindirdiler, askerî hastaneye kaldırdılar. </st><st c="2414">Otuz yataklı bir koğuşa koydular. </st><st c="2448">Gece de olmuştu. </st><st c="2465">Koğuştaki hastalar üç candarmanın horultusundan bitürlü uyuyamıyorlardı.</st></p>
			<p><st c="2537">Candarmaları muayene eden nöbetçi doktoru hiçbişey anlayamadı. </st><st c="2601">Nabız, kalp normaldi, ateşleri de yoktu.</st></p>
			<p><st c="2641">Uyanmayan üç candarmanın geldiği hemen hastaneye yayılmıştı. </st><st c="2703">Başka koğuşlardaki hastalar da koşup onları görmeye geliyorlardı.</st></p>
			<p><st c="2768">Ertesi gün saat onbire doğru horultular hafifledi. </st><st c="2820">Saat onüçte, horultular büsbütün kesilince hademelerden biri,</st></p>
			<p><st c="2881">– Bu kadar horlamaya horultu mu kalır, bütün horultuyu bitirdiler, dedi.</st></p>
			<p><st c="2954">Saat onaltıda ilk uyanan kısa boylu candarmaydı. </st><st c="3004">Uyanır uyanmaz,</st></p>
			<p><st c="3019">– Abooo!.. </st><st c="3031">diye bağırdı. </st><st c="3045">Başına toplanan kalabalığa şaşkın şaşkın baktı, sonra yanında yatan arkadaşını dürttü: Ula Cemo... </st><st c="3144">Gah ula Cemo...</st></p>
			<p><st c="3159">Cemo uyandı, gerindi, gözlerini ovuşturdu. </st><st c="3203">Bir arkadaşına, bir çevresindeki kalabalığa baktı,</st></p>
			<p><st c="3253">– Bura nire gurban? </st><st c="3274">diye sordu.</st></p>
			<p><st c="3285">Kısa boylusu,</st></p>
			<p><st c="3299">– Ben n’eblem gardaş... </st><st c="3324">dedi. </st><st c="3330">Öbür yanında uyuyan üçüncü candarmayı dürttü: Gah gardaş, gah bi bahah... </st><st c="3404">Gah Temo...</st></p>
			<p><st c="3415">Üçüncü candarmanın uyanışı, öbürlerininki gibi olmadı. </st><st c="3471">Gözünü açmasıyla fırlaması bir oldu,</st></p>
			<p><st c="3507">– Eskişehir’e vardık m’ola? </st><st c="3536">diye heyecanla sordu. </st></p>
			<p><st c="3558">Kısa boylusu da ona,</st></p>
			<p><st c="3578">– Hayderbaşa m’ola? </st><st c="3599">diye sordu.</st></p>
			<p><st c="3610">Başlarına toplananlar onların şaşkınlığına gülüyorlardı. </st><st c="3668">Candarmalar yatağa yatırılırken, elbiseleri çıkarılıp alındığı için üçü de Amerikan bezinden yakası bağlı gömlek, uzun paçalı donlaydılar.</st></p>
			<p><st c="3806">Son uyanan Temo, gözleri pırıl pırıl, cin gibi bir delikanlıydı. </st><st c="3872">Bikaç kere başını sağa sola çevirip bakındı, nerde olduğunu anlamaya çalıştı. </st><st c="3950">Sonra birden aklı başına gelmiş gibi,</st></p>
			<p><st c="3987">– Mehkümler nirde gurbaan? </st><st c="4015">diye bağırarak ok gibi fırladı, koğuşun içinde bir o yana bir bu yana dönmeye, aranmaya başladı. </st></p>
			<p><st c="4112">Onun, mahkûmların nerde olduğunu sormasıyla öbür iki candarmanın da akılları başlarına gelmişti. </st></p>
			<p><st c="4209">Onlar da,</st></p>
			<p><st c="4218">– Mehkümler nirde gardaş?</st></p>
			<p><st c="4244">– Ula mehkümler... </st><st c="4264">Vay ervadını... </st><st c="4280">Abo... </st><st c="4287">diye şaşkın şaşkın bağırıp koğuşun içinde dört dönmeye başladılar. </st></p>
			<p><st c="4354">Biri pencereye atlarken, biri kapıya koşuyor,</st></p>
			<p><st c="4399">– Mehkümler, mehkümler... </st><st c="4426">diye bağrışıyorlardı.</st></p>
			<p><st c="4447">Kaçan mahkûmları koğuşun içinde ararlarken daha uyku sersemlikleri geçmemişti. </st><st c="4527">Neden sonra kısa boylusu,</st></p>
			<p><st c="4552">– Cemo, tüfengin nirde gardaş? </st><st c="4584">diye sordu.</st></p>
			<p><st c="4595">Cemo da, olduğu yerde topukları üstünde döne döne,</st></p>
			<p><st c="4646">– Benim tüfengim nirde yehu? </st><st c="4676">diye bağırmaya başladı. </st></p>
			<p><st c="4700">Temo, arkadaşına bakıp şaştı,</st></p>
			<p><st c="4729">– Ula Cemo, senin urban nirde, ceketin, pantulun nirde gurban? </st><st c="4793">diye sordu.</st></p>
			<p><st c="4804">Cemo kendine bakıp, don paça ortalıkta dolaştığını anladı.</st></p>
			<p><st c="4863">– Gardaş, seninki nirde? </st><st c="4889">diye sordu.</st></p>
			<p><st c="4900">Üç candarma biraz biraz toparlanır gibi oldular. </st><st c="4950">Temo, kendilerini güle güle seyredenlerden birine, ağlamaklı bir sesle,</st></p>
			<p><st c="5021">– Mehkümleri gördin mi? </st><st c="5046">Ecep gaçtı m’ola gurban? </st><st c="5071">diye sordu.</st></p>
			<p><st c="5082">Sonra üç candarma, ellerinden kaçan iki mahkûmu yakalamak için koridora doğru fırladılar. </st><st c="5173">Önlemeseler, böyle don gömlek sokağa fırlayıp,</st></p>
			<p><st c="5219">– Mehkümler... </st><st c="5235">diye bağıra bağıra koşacaklardı. </st></p>
			<p><st c="5268">Onları güç yakaladılar. </st><st c="5292">Üç candarma şaşkın şaşkın bakıp öylecene durdular. </st><st c="5343">Sonra karyolanın üstüne oturdular. </st><st c="5378">Cemo, başını iki avucu arasına almış, iki yana sallanıp duruyordu. </st><st c="5445">Kısa boylunun dudağı bükülmüş, nerdeyse çocuk gibi ağlayacaktı.</st></p>
			<p><st c="5508">Temo,</st></p>
			<p><st c="5514">– Vay, vay, vay bubam vay... </st><st c="5544">diye yavaş yavaş söyleniyordu. </st></p>
			<p><st c="5575">Neden sonra Cemo,</st></p>
			<p><st c="5592">– Yandık buba... </st><st c="5610">Mehkümler hırhız idi... </st><st c="5634">Bizi soydiler, kaçtiler... </st><st c="5661">– Biraz durduktan sonra – Bura nire gurban? </st><st c="5705">diye sordu.</st></p>
			<p><st c="5716">Hastalardan biri,</st></p>
			<p><st c="5734">– Bura hestaane bilader... </st><st c="5762">dedi.</st></p>
			<p><st c="5767">– Hangi melmeket?</st></p>
			<p><st c="5785">– Istanbul...</st></p>
			<p><st c="5799">Cemo, Temo’ya sordu:</st></p>
			<p><st c="5820">– Acep nasıl geldik ki?</st></p>
			<p><st c="5844">– Ben n’eblem Cemo?</st></p>
			<p><st c="5864">Kısa boylusu yardım dileyen bir sesle oradakilere anlatmaya başladı:</st></p>
			<p><st c="5933">– Başefendi iki mehkümü bize teslim etti. </st><st c="5976">Kâğıtlarını virdi. </st><st c="5995">Çoh azılı iki hırhızdır didi. </st><st c="6025">Gaçar mi gaçar didi. </st><st c="6046">Uçar mi uçar didi.</st></p>
			<p><st c="6064">Cemo söze karıştı:</st></p>
			<p><st c="6083">– Kelepçiği heç çüzmek yuh didi. </st></p>
			<p><st c="6117">Temo tamamladı:</st></p>
			<p><st c="6132">– Eğer gaççirirseniiiz, yandeniz didi. </st></p>
			<p><st c="6172">Kısa boylusu anlattı:</st></p>
			<p><st c="6193">– İskenderüm’den çimendifere bindik gurban. </st><st c="6238">Gidiyk. </st><st c="6246">Ben gapıyı duttim. </st><st c="6265">Cemo pencereyi dutti. </st><st c="6287">Çimendifer gidiy. </st><st c="6305">Biz de içinde gidiyk. </st><st c="6327">İçeri heç kimseyi goymiyk. </st><st c="6354">Hırhızlar gonişiy. </st><st c="6373">Cemo, “Gonuşmak yuh, yassah!” didi... </st><st c="6411">Hırhızın biri, “Niye gonuşmak yuh?” didi. </st><st c="6453">Cemo da, “Biz emir guliyk. </st><st c="6480">Başçavişin emri bele,” didi. </st><st c="6509">Ben, “Ula Cemo, bırak ki gonuşalar. </st><st c="6545">Başefendi, gonuşmıyalar dimedi,” didim. </st><st c="6585">Cemo, “Aman gurban, gonuşurkene gonuşurkene, bizi daldırır gaçarlar vallaha...” didi.</st></p>
			<p><st c="6670">Mehkümün biri cuvereyi çıhardı. </st><st c="6703">Temo, “Gurban, cuvere içmek yuh,” didi. </st><st c="6743">Mehküm, “Cuvere içilmemiş olmaz arhadaş,” didi. </st><st c="6791">Temo da, “Biz emir guliyk gardaş, başçavişin emri bele,” didi.</st></p>
			<p><st c="6853">Mehkümün biri bir türki çığırmaya başladı. </st><st c="6897">Ben, “Türki yassah gurban, sesini kes,” didim. </st><st c="6944">Mehküm, “Türki çığırmamış bu yol bitmez arhadaş,” didi. </st><st c="7000">“Biz emir guliyk, bize verilen emir bele gurban,” didim. </st><st c="7057">Cemo, “Bırak ki türki çığıralar,” didi. </st><st c="7097">“Türki çığırırkene çığırırkene bizi daldırırlar, gaçerler gardaş,” didim.</st></p>
			<p><st c="7170">Çimendifer gidiy... </st><st c="7191">Bi istosyonda duriy. </st><st c="7212">Gene galhıp gidiy. </st><st c="7231">Mehkümün biri ötekine bir hekâye ağnatiy. </st><st c="7273">Cemo, “Gonuşmak yassah gardaş, gonuşmah yuh,” didi. </st><st c="7325">Mehküm, “Gonuşmamış bu yol bitmez,” didi. </st><st c="7367">Cemo, “Biz emir guliyk, bize emir bele,” didi.</st></p>
			<p><st c="7413">Mehkümler susiy... </st><st c="7433">Çimendifer gidiy. </st><st c="7451">Biz de çimendiferin içinde gidiyk. </st><st c="7486">Çimendifer bir istosyonda duriy. </st><st c="7519">Biz de duriyk. </st><st c="7534">Mehkümün biriğ, “İstosyondan su içek,” didi. </st><st c="7579">Temo, “Su içmek yuh, yassah,” didi. </st><st c="7615">Mehküm, “Su içmemiş olmaz,” didi. </st><st c="7649">Temo, “Biz emir guliyk... </st><st c="7675">Bize emir bele,” didi. </st><st c="7698">“Bırah ki su içeler Temo,” didim. </st><st c="7732">Temo, “Yoh gurban, su içerken bunlar gaçer,” didi.</st></p>
			<p><st c="7782">Çimendifer gidiy. </st><st c="7801">Biz de içinde gidiyk. </st><st c="7823">Çimendifer duriy. </st><st c="7841">Biz de içinde duriyk. </st><st c="7863">Bahtım, mehkümün biri uyiy. </st><st c="7891">Temo aldırmiy, Cemo aldirmiy. </st><st c="7921">Herifi dürtikledim, “Uyumah yuh gardaş, uyumah yassah,” didim. </st><st c="7984">Mehküm, “Uyumamış bu yol tükenmez arhadaş,” didi. </st><st c="8034">“Biz emir guliyk, bize emir bele,” didim. </st><st c="8076">Temo, “Bırah ki uyuyalar,” didi. </st><st c="8109">“Uyurkene uyurkene bizi uyutur gaçer bunlar gurban,” didim.</st></p>
			<p><st c="8168">Çimendifer gidiy... </st><st c="8189">Biz de gidiyk. </st><st c="8204">Çimendifer duriy, biz de içinde duriyk. </st><st c="8244">Çimendifer galkiy, biz de galkiyk.</st></p>
			<p><st c="8278">Gece bastırdı. </st><st c="8294">Mehkümün biri esniy. </st><st c="8315">Temo, “Esnemek yuh arhadaş,” didi. </st><st c="8350">Mehküm, “Esnememiş bu yol tükenmez,” didi. </st><st c="8393">Temo, “Biz n’idek gardaş, biz emir guliyk. </st><st c="8436">Bize emir bele,” didi,</st></p>
			<p><st c="8458">Çimendifer duriy. </st><st c="8477">Mehkümün biri, “Şurdan bişey alak da yiyek,” didi. </st><st c="8528">Cemo, “Yemek yassah gurban, yemek yuh,” didi. </st><st c="8574">Mehküm, “Yememiş bu yol gidilmez,” didi. </st><st c="8615">Cemo, “Biz n’idek gardaş, başçavişin emri bele,” didi. </st><st c="8670">Cemo’ya, “Ula bırah, herifler yiyeler,” didim. </st><st c="8717">“Pencereden alırkene gaçer bunlar gurban,” didi.</st></p>
			<p><st c="8765">Çimendifer gidiy. </st><st c="8784">Biz de gidiyk. </st><st c="8799">Mehkümler susiy. </st><st c="8816">Biz de susiyk. </st><st c="8831">Mehkümün biri, “Su tökesim geldi,” didi. </st><st c="8872">Ben, “Su tökmek yassah” didim. </st><st c="8903">“Böyüğü geldi gardaş,” dedi. </st><st c="8932">“Böyüğü güççüğü yassah,” didim. </st><st c="8964">“Su tökmemiş olmaz,” didi. </st><st c="8991">“Biz ne yapah gardaş, bize emir bele. </st><st c="9029">Emir guliyk,” didim.</st></p>
			<p><st c="9049">Çimendifer gidiy, biz de gidiyk. </st><st c="9083">Çimendifer duriy, biz de duriyk. </st><st c="9116">Mehkümler gonuşmiy, biz de gonuşmiyk.</st></p>
			<p><st c="9153">Mehkümün biri ötekine, bir işmar geçti. </st><st c="9194">Ben de Cemo’ya, “Aman Cemo, herif gaçiy mi ne, göz etti,” didim. </st><st c="9259">Tüfengin emniyetini düşirdim. </st><st c="9289">Mehkümün biri ötekine, “Sen gaç esrer cuveresi içersin?” didi. </st><st c="9352">O da, “Beş esrer cuveresi sarmayışın başım dutiy,” didi. </st><st c="9409">O da ona, “Esreri irçek gısmı içer, sen beş cuvere içemezsin,” didi. </st><st c="9478">O da ona, “Beş değil, igirmi esrer cuveresi bilem içerim,” didi. </st><st c="9543">Öteki de, “Esreri irçek içer, ben sekizen esrer cuveresi içmeyişin, gafam dutiy,” didi.</st></p>
			<p><st c="9630">Bizim Cemo ordan, “Eyledir, esreri irçek gısmı içer,” didi. </st><st c="9691">Temo da, “Ben, esreri içmem. </st><st c="9720">Ne gadar içsem az geliy. </st><st c="9745">Ben esreri yirim,” didi. </st><st c="9770">Ben, “Ula Temo, bu esrer ne ki? </st><st c="9802">Bizim melmekette esrer nirde?” didim. </st><st c="9840">“Sen bilmezsin gurban, irçek gısmı içer,” didi. </st><st c="9888">Gafam gızdı. </st><st c="9901">“Kim bilmir? </st><st c="9914">Ben mi? </st><st c="9922">Ula ben sabah ahşam esrer içmez miyim? </st><st c="9961">Sen benim kadar esrer içebili misin?” didim.</st></p>
			<p><st c="10005">Kısa boylu candarmaya Temo itiraz etti:</st></p>
			<p><st c="10045">– Yuh gurban... </st><st c="10062">Sen onu bana değil, Cemo’ya didin. </st><st c="10097">Eyle degil mi Cemo?</st></p>
			<p><st c="10116">Cemo,</st></p>
			<p><st c="10122">– Ben igirmi esrerli cuvere içerim dimedim. </st><st c="10167">Ben on cuvere didim... </st><st c="10190">dedi.</st></p>
			<p><st c="10195">Kısa boylu candarma anlatmaya devam etti:</st></p>
			<p><st c="10237">– Mehkümün biri, “Eyle isem, birer cuvere sarak da içek...” didi. </st><st c="10304">“Ben içmem,” didim. </st><st c="10324">Temo, “Niye gardaş içek,” didi. </st><st c="10356">Cemo, “Ben içincek size galmaz gurban. </st><st c="10395">Bir başlayıncak çoh içerim,” didi. </st><st c="10430">Mehküm, “Bizde çoh var,” didi. </st><st c="10461">Cemo, “Ben esreri içmem, yirim gardaş. </st><st c="10500">Başladım mı, bi okka yemeyincek kafamı bulmam,” didi. </st><st c="10554">Mehküm, “Yi bubam, yi... </st><st c="10579">Canın sağola, sen esrer yi. </st><st c="10607">Bizde çoh,” didi. </st><st c="10625">Mehküm bizim Cemo’ya bir avuç esrer virdi. </st><st c="10668">Cemo, hop deyi esreri yutdi. </st><st c="10697">Öteki mehküm, bize cuvere sardı. </st><st c="10730">Temo, “İçine esreri az kodun gurban, doldur doldur da içek, kafayı dutak,” didi. </st><st c="10811">Mehküm cuvereyi yahdı. </st><st c="10834">Bi nefes çekti, Temo’ya virdi. </st><st c="10865">Temo cuvereden bi nefes aldı, bi daha aldı. </st><st c="10909">Mehküm, “Bu cuvere elden ele dolaşır,” didi. </st><st c="10954">Cemo, “Bizde usül bi gişi içer gurban,” didi. </st><st c="11000">Mehküm bir cuvere daha sardı. </st><st c="11030">O zamanacak Cemo cuvereyi tüketti. </st><st c="11065">Yeni cuvereyi mehkümden aldı. </st><st c="11095">Bir cuvere de ben yahdım. </st><st c="11121">Bi topah esreri yudan Temo, “Bi cuvere de bana yahın,” didi. </st><st c="11182">Bi cuvere de o yahdı.</st></p>
			<p><st c="11203">Fosur fosur içiyk. </st><st c="11223">Çimendifer gidiy. </st><st c="11241">Biz de çimendiferin içinde gidiyk. </st><st c="11276">Çimendifer bi istosyonda duriy. </st><st c="11308">Biz de duriyk. </st><st c="11323">Çimendifer galkiy, biz de galkiyk. </st><st c="11358">Temo bi türki çığırmıya başladı: “Hoş bileeezik hoş bileezik, golları nazik. </st><st c="11435">Ben yârimden ayrı düşdüm, voy bana yazıh...”</st></p>
			<p><st c="11479">Cemo da türkiye başladı: “Cemo gül açanda gel, bahçayı dolan da gel. </st><st c="11549">Bahçeden gelemezisen, pencereden gaç da geel, vay Cemo vay Cemoo Cemile...”</st></p>
			<p><st c="11624">Çimendifer gidiy, biz de gidiyk. </st><st c="11658">Çimendifer duriy, biz de duriyk. </st><st c="11691">Cemo gül açanda gel, bagçayı dolan da gel... </st><st c="11736">Çimendifer bir istosyonda duriy. </st><st c="11769">Mehküm inip su içiy. </st><st c="11790">Bize de su getiriy. </st><st c="11810">Ben de başladım türkiye: “Bir ayagında mesti var, mesti vaar, mesti vaar, mesti vaar... </st><st c="11898">Bir ayağında...” Çimendifer gidiy. </st><st c="11933">Mehkümler su tökmeye gidiy. </st><st c="11961">“Diyarbahır şad ahar, Mardin Musul’a bahar...” Çimendifer duriy. </st><st c="12026">Biz de duriyk. </st><st c="12041">Mehküm inip istosyondan kelle aliy, bişik kelle. </st><st c="12090">Kelleye esrer ekiy, kelleyi yiyik. </st><st c="12125">“Hoş bilezik hoş bilezik... </st><st c="12153">Golları nazik...”</st></p>
			<p><st c="12170">Cemo soriy: “İki mehküm yoh miydi gurban?” Mehkümler olmuş üç. </st><st c="12234">Çimendifer gidiy. </st><st c="12252">Biz de gidiyk. </st><st c="12267">Cemo soriy: “Bu mehkümler iki değil miydi gurban?” Mehkümler olmuş dört... </st><st c="12342">“Bir ayağında mesti vaar, mesti vaar, mesti vaar...”</st></p>
			<p><st c="12394">Temo soriy: “Bu mehkümler iki değil miydi gurban?” Mehkümler olmuş beş. </st><st c="12467">“Cemo gül açanda gel, bagçayı dolan da gel... </st><st c="12513">Vay Cemo, vay Cemo Cemileee...” Çimendifer gidiy, mehkümler çoğaliy. </st><st c="12582">Biz orıya sığmiyk. </st><st c="12601">“Bir ayağında mesti var... </st><st c="12628">Mesti var, mesti var...” Temo, “Esreri irçekler içer. </st><st c="12682">Ben melmekette iki yük esrer içerim,” diy. </st><st c="12725">“Bir ayağında mesti var, mesti vaaar...” Çimendifer gidiy, biz içinde gidiyk...</st></p>
			<p><st c="12804">Temo, kısa boylu candarmanın sözünü kesti, birden bağırdı:</st></p>
			<p><st c="12863">– Ula gurban, çimendifer gitmiy... </st><st c="12899">Mehkümler gidiy, biz galiyk gardaş...</st></p>
			<p><st c="12936">Kısa boylu candarma,</st></p>
			<p><st c="12957">– Biz uyuyik gurban, didi. </st><st c="12985">Çimendifer gidiy, mehkümler gidiy, biz galiyk... </st><st c="13034">Biz galiyk gardaş...</st></p>
			<p><st c="13054">Kısa boylu candarma nerdeyse ağlayacaktı. </st><st c="13097">Temo, başı iki avucunun arasında iki yana sallanıyordu. </st></p>
			<p><st c="13153">Cemo,</st></p>
			<p><st c="13158">– Çimendifer gidiy, biz gitmiyk... </st><st c="13194">Çimendifer gidiy, biz gitmiyk... </st><st c="13227">diye söyleniyordu.</st></p>
		</section>
  <div id="charCountTotal" value="13245"></div></body>
</html>
