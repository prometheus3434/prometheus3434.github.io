<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İmza Elçisi</st></h1>
			<p><span><st c="12">T</st></span><st c="14">aksim’den Harbiye’ye doğru büyük caddeden gidiyorlardı. </st><st c="70">Biri yaşlıca, biri de orta yaşlıydı. </st><st c="107">Sağdaki yaya kaldırımında giderlerken hemen sol önlerinde çok şık bir araba durdu. </st><st c="190">Şoför arabadan inip kapıyı açtı. </st><st c="223">Tam karikatürlerdeki zengin adam tipinde birisi arabadan çıktı. </st><st c="287">Yumuşak tüylü, kalın siyah paltosunun yakası kıvırcık kürklüydü. </st><st c="352">Beyaz bir boyun atkısı, kıvrık kenarlı siyah şapkası vardı. </st><st c="412">Manavın bir tükürük atıp hohlayarak önlüğüne sile sile parlattığı mostralık Amasya elması gibi, yanakları gergin ve parlaktı. </st><st c="538">Her akşam içtiği rakılar burnunu büyütmüş, ucunu da kır domatesi gibi kızartmıştı. </st><st c="621">Ensesi, Boğaziçi vapurlarının kangal olmuş halatları gibi kat kattı ; ama bunlar yeni, gıcır gıcır bir halattı. </st><st c="733">Göbeği, vücudunun öncüsü gibi, şiş ve kırmızı burnundan üç karış önde gidiyordu. </st><st c="814">Yani, kafası göbeğinden geri kalmıştı ve göbeği, kafasından ileriydi.</st></p>
			<p><st c="883">Otomobilden inen adamı iyice benzettik, gözünüzde canlandırdık sanırım.</st></p>
			<p><st c="955">Yaya kaldırımında giden iki kişiden yaşlı olanı, otomobilden inen adamı görünce, ilkin bir şaşırdı,</st></p>
			<p><st c="1055">– Aaa!.. </st><st c="1065">dedi, duraladı; sonra, yahu, bizim İmzacı Nazmi, dedi, yine duraladı. </st></p>
			<p><st c="1135">Birden atıldı, kalantor adamı önledi, eline vardı. </st><st c="1186">Kalantor adam, nezle mendilini ucundan tutar gibi, kendisine uzanan eli biriki silkeleyip bıraktı.</st></p>
			<p><st c="1284">– Ne var, ne yok Galip Bey?.. </st><st c="1315">dedi. </st></p>
			<p><st c="1321">Yaşlı adam,</st></p>
			<p><st c="1332">– Hürmetler ederim efendim, dedi. </st><st c="1367">Aman ne güzel tesadüf... </st><st c="1392">Sağlığınıza duacıyız. </st><st c="1414">Çoktanberi görüşemiyoruz. </st><st c="1440">Nerelerdesiniz Nazmi Bey?..</st></p>
			<p><st c="1467">Nazmi Bey denen, göbeği kafasından ileri giden adam hem yürüyor, hem cevap veriyordu:</st></p>
			<p><st c="1553">– Avrupa’daydım. </st><st c="1571">Milletlerarası Fırtıfikasyon Kongresi vardı da... </st><st c="1621">Ben de biliyorsunuz bu kongrenin delegesiyim. </st><st c="1667">Fırtıfikasyon sahasında Türkiye’yi temsil için gitmiştim.</st></p>
			<p><st c="1724">O, yürüye yürüye konuşurken, yaşlı adam da sol gerisinden gidiyordu.</st></p>
			<p><st c="1793">– Görüşmemiz kısmet olmuyor Nazmi Beyciğim... </st></p>
			<p><st c="1840">Kalantor adam, rüyada, çok alıştığı bir şarkı parçasını sayıklar gibi,</st></p>
			<p><st c="1910">– Ya... </st><st c="1919">Evet, dedi, görüşelim. </st><st c="1942">Ben yarın yine Avrupa’ya gidiyorum. </st><st c="1978">Zürih’te, Milletlerarası Zırzanitasyon Kongresi var. </st><st c="2031">Beni delege seçtiler. </st><st c="2053">Türkiye’nin Zırzanitasyon delegesi olarak yarın gidiyorum.</st></p>
			<p><st c="2111">– İyi yolculuklar dilerim beyefendi. </st><st c="2149">Gülegüle efendim.</st></p>
			<p><st c="2166">Kalantor adam bir beladan kurtulmuş gibi, yaşlı adama başını çevirmeden yürüdü, bikaç adım ilerdeki lüks otelin kapısından girdi.</st></p>
			<p><st c="2296">Yaşlı adam hâlâ onun girdiği kapıya bakıyordu. </st><st c="2344">Orta yaşlı arkadaşı kolundan dürttü,</st></p>
			<p><st c="2380">– Ne o yahu? </st><st c="2394">dedi. </st></p>
			<p><st c="2400">Yaşlısı,</st></p>
			<p><st c="2408">– Vay anasını... </st><st c="2426">dedi.</st></p>
			<p><st c="2431">– Kim bu?</st></p>
			<p><st c="2441">Yürüdüler. </st><st c="2453">Yaşlısı, başı önünde giderken düşünüyor, yol arkadaşının sorularına cevap vermiyordu.</st></p>
			<p><st c="2538">Bir zaman konuşmadan yürüdüler. </st><st c="2571">Sonra yaşlı adam arkadaşına,</st></p>
			<p><st c="2599">– Bunu gördün ya, dedi, işte bu, kendi kendini yetiştirmiş bir adamdır.</st></p>
			<p><st c="2671">– Mevkii ne bunun?</st></p>
			<p><st c="2690">– Mevkii çok büyük.</st></p>
			<p><st c="2710">– Necidir?</st></p>
			<p><st c="2721">– Hiç...</st></p>
			<p><st c="2730">– Ne iş yapar?</st></p>
			<p><st c="2745">– Hiçbir iş yapmaz. </st><st c="2766">Efendim buna “İmzacı Nazmi” derler. </st><st c="2802">Bak sana bu adamı anlatayım. </st><st c="2831">Bizim sokağın başındaki bostanın bitişiğinde bir gecekondu var ya, işte o gecekonduyu galiba bizim mahallenin eski bekçisi yapmış. </st><st c="2962">Sonra bir odasını bu Nazmi’ye vermiş. </st><st c="3000">Ben daha o zaman kendisini tanımıyordum. </st><st c="3041">Bir akşam kapı çalındı. </st><st c="3065">Avurdu avurduna çökmüş, üstü başı perişan bir adam geldi. </st><st c="3123">Hiç unutmuyorum, ayağına aba terlik üstüne lastik giymiş de, tabanı çıkan lastiği iple ayağına bağlamış.</st></p>
			<p><st c="3227">– Efendim, bendeniz Nazmi, dedi. </st><st c="3261">Şurada bostanın yanındaki evde oturuyorum. </st><st c="3304">Bu mahalleye yeni taşındık.</st></p>
			<p><st c="3331">– Buyurun, dedim.</st></p>
			<p><st c="3349">– Mahalleli adına bir dilekçe yazdım, dedi. </st><st c="3394">Sokağımızın hali malum, çamur içinde, geçilir, yürünür gibi değil. </st><st c="3461">Sokağın tamiri için mahalleli adına belediyeye bir dilekçe kaleme aldım. </st><st c="3534">Bütün evlere imzalatıyorum. </st><st c="3562">Siz de imzalar mısınız?</st></p>
			<p><st c="3585">– Hay Allah razı olsun, imzalamaz mıyım hiç...</st></p>
			<p><st c="3632">İmzayı attım. </st><st c="3647">Teşekkür de ettim adama, gitti. </st><st c="3679">On onbeş gün sonra bir daha geldi:</st></p>
			<p><st c="3713">– Yolumuzun tamir edilmediğini anlatan bir şikâyet mektubu yazdım gazetelere. </st><st c="3792">İmzalar mısınız?</st></p>
			<p><st c="3808">Bütün mahalleli imzalamış, ben de imzaladım.</st></p>
			<p><st c="3853">Gazetelerde bizim şikâyet mektubu çıktı. </st><st c="3895">Altında imza: “Hacı Salim Mahallesi sakinleri namına Nazmi Piroğlu.”</st></p>
			<p><st c="3963">Bu Nazmi, onbeş yirmi günde bir mahallenin her evine uğrar, sokağın tamiri için bizden imza toplardı. </st><st c="4066">Belediyeye yazdı, gazetelere yazdı, bakanlığa yazdı. </st><st c="4119">Derken en sonunda bizim sokağı tamir ettirdi. </st><st c="4165">Bundan sonra da gözümüzde büyüdü. </st><st c="4199">O zamana kadar kendisini “Nazmi!” diye çağırırken, sokağımızı tamir ettirdikten sonra ona “Nazmi Efendi” demeye başladık.</st></p>
			<p><st c="4320">Derken bu sefer sokağın başına bir elektrik direği diktirmek için bizden imza toplamaya başladı. </st><st c="4418">Biz basıyoruz imzayı. </st><st c="4440">Oraya yazdı, buraya yazdı. </st><st c="4467">Sokağın iki başına iki elektrik direği diktirdi. </st><st c="4516">Daha sonra, mahalleye çöpçü uğramıyor diye yazıp çizmeye başladı. </st><st c="4582">İmza: Hacı Salim Mahallesi sakinleri adına Nazmi Piroğlu... </st><st c="4642">Onu da yaptırdı kardeşim. </st><st c="4668">Eskiden mahalleye ayda bir çöpçü uğramazken, başladı haftada üç kere çöp kamyonu gelmeye. </st><st c="4758">Biz artık buna “Nazmi Bey” demeye başlamıştık. </st><st c="4805">Büyük küçük “İmzacı Nazmi” diyoruz. </st><st c="4841">Hiç durmadan, yok şunun için, yok bunun için imza topluyor. </st><st c="4901">Gittikçe bu İmzacı Nazmi’nin ünü arttı, adamın namı yayıldı. </st><st c="4962">Artık imza toplamaya bizim evlere gelmiyor, biz onun kapısının eşiğini aşındırmaya başladık.</st></p>
			<p><st c="5054">– Nazmi Bey yahu, gaz işi ne oldu? </st><st c="5090">Bizim mahalleye gaz verilmeyecek mi?</st></p>
			<p><st c="5126">– Nazmi Bey, şu fırını şikâyet etsene birader. </st><st c="5174">Hamur ekmek çıkarıyor.</st></p>
			<p><st c="5196">– Nazmi Bey, kömür işi ne oldu?</st></p>
			<p><st c="5228">– Nazmi Bey, bizim mahalleye kahve fişi dağıtılmayacak mı? </st></p>
			<p><st c="5288">Derken bu İmzacı Nazmi, bizim mahallenin hükümdarı oldu. </st><st c="5345">Artık bize kafa tutuyor, bizi azarlıyor. </st><st c="5386">O ne derse öyle oluyor. </st><st c="5410">Adamı heryerde tanıyorlar, belediyede, vilayette, maarifte... </st><st c="5472">Heryerde...</st></p>
			<p><st c="5483">Derken derken mahalleye sığmaz oldu, bu semtin işlerine o bakıyor. </st><st c="5551">İkidebir Ankara’ya çağırıyorlar. </st><st c="5584">Vilayette toplantılara gidiyor. </st><st c="5616">Sonra bu bir ay kadar kayboldu. </st><st c="5648">Avrupa’da uluslararası halk eğitimi konferansı varmış. </st><st c="5703">İmzacı Nazmi de heyete girip Avrupa’ya gitmiş.</st></p>
			<p><st c="5749">Bir de duyduk, İmzacı Nazmi, Amerika’ya bilmem ne işi için bizi temsil etmeye gitmiş. </st><st c="5836">Sonra bu İmzacı Nazmi, bizim mahalleden taşındı, biz bunu kaybettik. </st><st c="5905">Aradabir bilmem ne delegesi olarak Avrupa’ya, Amerika’ya gitti diye gazetelerde okurduk. </st><st c="5994">Bak gördün ya şimdi de bilmem ne kongresine delegeymiş.</st></p>
			<p><st c="6049">– Fırtıfikasyon...</st></p>
			<p><st c="6068">– Yok o değil, başka bişey söyledi.</st></p>
			<p><st c="6104">– Zırvıtasyon...</st></p>
			<p><st c="6121">– Bak işe birader, Zırvıtasyon alanında bizi İmzacı Nazmi temsil edecek. </st><st c="6195">Yahu, herif mahalleli adına imza ata ata, işi büyüttü, en sonra memleket adına imza atmaya başladı. </st><st c="6295">Aşkolsun şu İmzacı Nazmi’ye... </st><st c="6326">Bu adam kendi kendini yetiştirdi ya, sen ona bak. </st><st c="6376">Yeter ki, insanda cevher olsun...</st></p>
		</section>
  <div id="charCountTotal" value="6409"></div></body>
</html>
