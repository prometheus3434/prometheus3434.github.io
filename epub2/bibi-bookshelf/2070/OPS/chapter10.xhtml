<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İtiraf</st></h1>
			<p><span><st c="7">O</st></span><st c="9"> gün gazetelerin birinci sayfalarında üç adamın ayrı ayrı resimleri çıktı.</st></p>
			<p><st c="83">Birinci adam: Tramvayda yolculardan birinin cebinden 150 lira çalan yankesiciydi.</st></p>
			<p><st c="165">İkinci adam: O tramvayda cebinden 150 lirasını çaldıran.</st></p>
			<p><st c="222">Üçüncü adam: Parası çalınmamışken, “Yankesiciler ceket cebimi kesip paramı çaldılar,” diye yalan söyleyen.</st></p>
			<p><st c="329">Bu üç kişinin, gazetelerde ayrı ayrı yerlerde, ayrı haberlerin altında resimleri çıkmıştı. </st><st c="421">Onun için de okurlar bu üç kişi arasında nasıl bir ilişki olduğunu anlayamadılar. </st><st c="503">Oysa bu üç kişi arasında, çalınan paradan ötürü sıkı bir bağlantı vardı. </st><st c="576">Bu üç kişi arasındaki olay bir akşamüzeri, çok kalabalık, sıkışık bir tramvayda geçmişti.</st></p>
			<p><st c="665">Biz önce sırayla birinci adamdan başlayıp sonra öbür ikisini, daha sonra da bu üçü arasında geçen olayı anlatalım.</st></p>
			<p><st c="780">Birinci adamın adı Cemal’dir. </st><st c="811">Cemal Bey ellidokuz yaşındadır. </st><st c="843">Kendisinden yirmialtı yaş küçük bir karısı vardır. </st><st c="894">Kadın çirkin ve cadalozdur. </st><st c="922">Cemal Bey de tam tersine yumuşak, uysal biri. </st><st c="968">Çocukları yoktur. </st><st c="986">Karıkoca, gece gündüz kavga ederler. </st><st c="1023">Daha doğrusu koca kavga etmez, kadın bibaşına kavga eder durur. </st><st c="1087">Kavgaya çanak tutmayan, bu güzelim kavgaya katılmayan kocasına büsbütün kızan, sinirlenen kadın da, en sonunda dayanamayıp Cemal Beyi bir iyice döver. </st><st c="1238">Cemal Beyin, karısından günde bikaç posta dayak yediğini bilmeyen konu komşu yoktur. </st><st c="1323">Herkes, zavallı Cemal Beye acır. </st><st c="1356">Onun can acısından nasıl bağırıp ağladığını duyan duyar, duymayanlar da duyanlardan dinler.</st></p>
			<p><st c="1447">Gelelim, şu tramvayda parasını çaldıran ikinci adama. </st><st c="1502">Kırk yaşlarındadır. </st><st c="1522">Adı Hakkı’dır. </st><st c="1537">Poliste, hapisanelerde, arkadaşları arasında Mengene Hakkı diye anılır. </st><st c="1609">Böyle denilmesi, bikez cebinden parasını aşırmayı kafasına koyduğu adamın arkasını bırakmaması, mengene gibi sıkıştırıp, ne yapıp yapıp onun cüzdanını aşırması yüzündendir. </st><st c="1782">Ünlü bir yankesicidir. </st><st c="1805">Ünü öylesine yaygındır ki, nerde bir yankesicilik olsa, ilk o hatıra gelir ve sık sık enselenir. </st><st c="1902">Buyüzden çalmadığı paralar için bile başının derde girdiği çok  olmuştur.</st></p>
			<p><st c="1974">Gelelim, gazetede resmi çıkan, cebinden parası çalınmamışken, paramı çaldılar diye polisi kandırmaya çalışan adama. </st><st c="2091">Adı Musa’dır. </st><st c="2105">Yirmialtı yaşında, Istanbul’a geçen yıl gelmiştir. </st><st c="2156">Bir şirkette odacıdır. </st><st c="2179">Eline çokaz para geçtiği için sıkıntı çekmektedir. </st><st c="2230">Üstelik evli, iki çocuk babasıdır.</st></p>
			<p><st c="2264">Şimdi teker teker bu üç adamın, olayın geçtiği tramvayda nasıl buluştuklarını anlatalım.</st></p>
			<p><st c="2353">Sabah uyanır uyanmaz karısından o günkü ilk dayağını yiyen Cemal Bey, için için ağlamaktaydı. </st></p>
			<p><st c="2448">Karısı,</st></p>
			<p><st c="2455">– Kalk, zırlayıp durma, git dükkânın kirasını al. </st><st c="2506">Sonra da şu makine kayışından bitane al, çabuk gel! </st><st c="2558">dedi.</st></p>
			<p><st c="2563">Ayaklı dikiş makinesinin kayışı kopmuştu. </st><st c="2606">Karısı kopuk kayışı vermiş, bunun tıpkısını almasını istemişti. </st><st c="2670">Cemal Beyin, Istanbul’un şurasında burasında babadan kalma evleri, dükkânları vardı. </st><st c="2755">Onlardan aldıkları kirayla geçinirlerdi. </st><st c="2796">Aldığı kiraları kuruşu kuruşuna karısının eline sayardı. </st><st c="2853">O gün de karısı kira almak için onu dükkânlardan birine gönderiyordu.</st></p>
			<p><st c="2922">Cemal Bey korkusundan hop diye kalkıp giyinirken karısı,</st></p>
			<p><st c="2979">– Sakın geç kalma, gebertirim! </st><st c="3011">dedi. </st><st c="3017">Kapıdan çıkarken de arkasından, paranın hesabını tam getir, yoksa kemiklerini kırarım! </st><st c="3104">diye bağırdı.</st></p>
			<p><st c="3117">Cemal Bey elinde bir gazeteye sarılı kopuk kayış, önce gidip dükkân kirası 150 lirayı aldı. </st><st c="3210">Sonra karısının ısmarladığı kayışı aramaya başladı. </st><st c="3262">Karaköy’den Tophane’ye kadar heryeri aradı, bulamadı. </st><st c="3316">Dükkâncılar gülüyorlar,</st></p>
			<p><st c="3339">– Boşuna arama, bulunmaz, diyorlardı.</st></p>
			<p><st c="3377">Bulamazsa karısı kemiklerini kırardı. </st><st c="3416">Bankalar Caddesini, Yüksekkaldırım’ı dolaştı. </st></p>
			<p><st c="3462">Birisi,</st></p>
			<p><st c="3469">– Belki Osmanbeydeki parçacılarda bulunur, dedi. </st></p>
			<p><st c="3519">Gitti, bulamadı.</st></p>
			<p><st c="3535">– Bir de Kasımpaşa’ya gidin! </st></p>
			<p><st c="3565">Adres de verdiler. </st><st c="3584">Gitti, bulamadı.</st></p>
			<p><st c="3600">– Belki Beşiktaş’ta... </st></p>
			<p><st c="3624">Gitti, bulamadı.</st></p>
			<p><st c="3640">– Bir de Zeytinburnu fabrikasına gidin...</st></p>
			<p><st c="3682">Akşam olmuş, Cemal Bey Istanbul’da fır fır dolaşmış, aradığı kayışı bulamamıştı. </st><st c="3764">Saat 18... </st><st c="3775">Artık hiçbir yere gidemezdi. </st><st c="3804">Çünkü kayışı aramak için dolaşa dolaşa, otomobil, otobüs, dolmuş parası vermekten, o gün aldığı kira parası 150 lira bitmişti. </st><st c="3931">Cebinde 25 lira kalmıştı. </st><st c="3957">Ne dese karısını inandıramazdı. </st><st c="3989">Hem geç kaldığı için karısından dayak yiyecek, hem 150 liranın hesabına karısını inandıramadığı için kemikleri kırılacak, hem de kayışı bulamadığı için sopadan pestili çıkacaktı. </st><st c="4168">Sokakta kendi kendine,</st></p>
			<p><st c="4190">– Hey Allahım, ben şimdi ne yapayım? </st><st c="4228">Sen bana bir akıl ihsan et! </st><st c="4256">deyip duruyordu.</st></p>
			<p><st c="4272">Acaba intihar mı etseydi?</st></p>
			<p><st c="4298">Cebindeki son 25 lirayla evine gitmek üzere tramvaya bindi. </st><st c="4359">Çok kalabalıktı, o da biyere sıkıştı. </st><st c="4397">İşte bu sıkışıklık içinde, Ulu Tanrı, istediği aklı hemen ihsan etti.</st></p>
			<p><st c="4466">Cemal Bey,</st></p>
			<p><st c="4477">– Eyvaaah... </st><st c="4491">Paramı çarptılar! </st><st c="4509">diye bağırdı.</st></p>
			<p><st c="4522">Öyle bir bağırdı ki herkes birden korkuya düştü. </st><st c="4572">Vatman da tramvayı durdurdu.</st></p>
			<p><st c="4600">Cemal Bey, karısının elinden başka türlü kurtulamazdı. </st><st c="4656">Bir yankesici parasını çaldı, ortada para da yok, yankesici de... </st><st c="4722">Cemal Bey de kurtulur gider.</st></p>
			<p><st c="4750">Gelelim, bu olayın ikinci adamı ünlü yankesici Mengene Hakkı bir ay önce bir hacıağanın içinde dörtbin lira bulunan cüzdanını söğüşledikten sonra, başka hiçbir “iş”e elini sürmemişti. </st><st c="4935">Bu akşam da tramvaya zenaatını göstermek için değil, namusuyla Karaköy’e gitmek için binmişti. </st><st c="5030">Tramvaya binmez, cepçilik yapmayacağı zamanlar böyle kalabalık yerlere girmezdi ama, bu akşam ne taksi, ne dolmuş bulabilmiş, beklemektense tramvaya binmek zorunda kalmıştı. </st><st c="5204">Kısacası, Cemal Beyle bir tramvayda oluşları tam bir tesadüftü. </st></p>
			<p><st c="5268">Cemal Bey,</st></p>
			<p><st c="5278">– Eyvaaah... </st><st c="5292">Paramı çarptılar! </st><st c="5310">diye bağırdığı zaman, Mengene Hakkı tam onun yanındaydı. </st><st c="5367">Ne yapacağını şaşırdı. </st><st c="5390">Bu işi kendisinden bileceklerdi. </st><st c="5423">Kaçsa yakalarlar, dursa yakalarlar. </st><st c="5459">Mengene Hakkı, işte bu şaşkınlıkla, işlemediği suçu üstünden atmak için, Cemal Bey,</st></p>
			<p><st c="5542">– Eyvaaah... </st><st c="5556">Paramı çarptılar! </st><st c="5574">diye bağırır bağırmaz, o da arkasından,</st></p>
			<p><st c="5613">– Evet, ben de gördüm, işte bu adam çaldı... </st><st c="5659">diye bağırdı; arkalarında duran adamın elini yakaladı.</st></p>
			<p><st c="5713">Şimdi gelelim, bu olayın üçüncü kişisi Musa’ya. </st><st c="5762">Musa o gün, hem de tramvaya binmezden az önce para çalmıştı. </st><st c="5823">Ama çaldığı 150 lira değil, 100 liraydı. </st><st c="5864">Tramvaydaki adamın parası değil, bir hemşerisinin parasıydı.</st></p>
			<p><st c="5924">Durumu açıklayalım. </st><st c="5945">Büyük para sıkıntısı içinde olan Musa, o akşam işinden çıkınca görüşmek, hem de borç istemek için bir handa yatıp kalkan bir hemşerisinin yanına gitmişti. </st><st c="6100">Han odasının kapısı açıktı ama hemşerisi içerde yoktu. </st><st c="6155">Ceketi duvardaki çivide asılıydı. </st><st c="6189">Musa birden şeytana uydu, çivide asılı ceketin cebini karıştırdı. </st><st c="6255">Eline geçen bütün yüzlüğü cebine atıp sıvıştı. </st><st c="6302">Hemşerisi onun geldiğini görmemişti ya, parayı çaldığını nereden bilecekti. </st><st c="6378">Sokağa çıkınca ilk geçen tramvaya atladı. </st><st c="6420">Cemal Beyle Mengene Hakkı’nın bulunduğu tramvaya Musa’nın binmesi de işte böyle olmuştu. </st><st c="6509">Mengene Hakkı’nın,</st></p>
			<p><st c="6527">– Evet, ben de çalarken gördüm. </st><st c="6560">Parayı bu çaldı! </st><st c="6577">diye elinden yakaladığı adam işte bu Musa idi.</st></p>
			<p><st c="6623">Üçü birden birbirlerinin yakalarını tutup bir karakola girdiler. </st><st c="6689">Cemal Beyin 150 lirası çalınmış, Musa yankesici, Mengene Hakkı da tanık olarak... </st><st c="6771">Bir polisle komiser onları dinledikten sonra, komiser muavinine,</st></p>
			<p><st c="6835">– Benim nöbetim bitti, ben eve gidiyorum. </st><st c="6878">Sen şu işi bitir, dedi. </st></p>
			<p><st c="6902">Komiser muavini,</st></p>
			<p><st c="6918">– Ne işi? </st><st c="6929">diye sordu.</st></p>
			<p><st c="6940">Kapıdan çıkmak üzere olan komiser şöylece elini uzatıp,</st></p>
			<p><st c="6996">– Tramvayda bu, bunun parasını çalmış. </st><st c="7036">Bu da görmüş... </st><st c="7052">dedi, gitti.</st></p>
			<p><st c="7064">Komiser muavini kapı arkasında çivilere asılı coplardan birini aldı, Cemal Beye,</st></p>
			<p><st c="7145">– Gel bakalım, ifadeni alacağım, dedi.</st></p>
			<p><st c="7184">Cemal Beyi sırtından bir odaya itip kapıyı kapadı. </st></p>
			<p><st c="7236">Kapalı kapının arkasından, dışarıda kalan Mengene Hakkı ile Musa’nın duydukları şunlardı:</st></p>
			<p><st c="7325">– Ulan! </st><st c="7334">Anlat bakalım, nasıl arakladın herifin cüzdanını?</st></p>
			<p><st c="7383">– Kim? </st><st c="7391">Ben mi? </st><st c="7399">Bendeniz...</st></p>
			<p><st c="7410">Bundan sonra, “Ay... </st><st c="7432">Aman... </st><st c="7440">Vallahi... </st><st c="7451">Ben... </st><st c="7458">Of... </st><st c="7464">Değil... </st><st c="7473">Ayağının altını öpeyim... </st><st c="7499">Vay!” gibi, kısa tek heceli sözler duyuldu ve ses kesildi.</st></p>
			<p><st c="7557">Komiser muavini oda kapısında göründü. </st><st c="7597">Copu sol eline alıp sağ avucunu tükürükledi. </st><st c="7642">Sonra Musa’ya,</st></p>
			<p><st c="7656">– Sen gel! </st><st c="7668">dedi.</st></p>
			<p><st c="7673">Musa içeri girdi. </st><st c="7692">Kapı kapandı. </st><st c="7706">İçerden yine kesik kesik sesler, tek heceli iniltiler, aradabir bağırtılar duyuldu. </st><st c="7790">Sonra ses kesildi.</st></p>
			<p><st c="7808">Odaya üçüncü giren Mengene Hakkı’ydı.</st></p>
			<p><st c="7846">İfade işi bittikten sonra gazeteciler çağrılmıştı. </st><st c="7898">Gazete fotografçıları, Cemal Beyin, Mengene Hakkı’nın, Musa’nın resimlerini çektiler. </st><st c="7984">Bir komiser gazetecilere üçünün de daktiloda yazılı, imzalı ifadelerini okudu. </st><st c="8063">Bu ifadelerindeki itiraflarına göre, Mengene Hakkı, tramvayda cebinden 150 lirasını çaldırmıştı. </st><st c="8160">Polis, hemen hırsızı yakalamıştı. </st><st c="8194">Bu, yankesici Cemal’di. </st><st c="8218">Suçunu itiraf etmişti. </st><st c="8241">Musa’ya gelince, onun da yazılı itirafına göre, geçim sıkıntısı çekiyordu. </st><st c="8316">Şirketten kendisine biyere götürülmek üzere yüzelli lira verilmişti. </st><st c="8385">Bu paranın elli lirasını harcamış, harcadığı elli lirayı yerine koyamayacağı için, “Paramı çaldılar,” diye yalan söylemişti. </st></p>
			<p><st c="8510">Komiser,</st></p>
			<p><st c="8518">– İşte delil... </st><st c="8535">diye Musa’nın üstünden çıkan yüz lirayı gazetecilere gösterdi.</st></p>
			<p><st c="8597">Ertesi gün gazetelerde üçünün de ayrı ayrı resimleri çıktı: Yankesici Cemal, parası çalınan Hakkı, parası çalınmamışken, “çalındı,” diye yalan söyleyen Musa...</st></p>
			<p><st c="8757">İşte, gazetelerde resimlerini görüp de aralarında bir ilgi kuramayacağınız bu üç kişinin kısa serüveni budur.</st></p>
		</section>
  <div id="charCountTotal" value="8867"></div></body>
</html>
