<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Hiçbişey Kalmamış</st></h1>
			<p><span><st c="18">B</st></span><st c="20">üyük iş hanının alt katı ticarethanesi, ikinci katı da yazıhanesiydi. </st><st c="90">Kırçıl sakallarını üç yıl önce kestirmiş, ama sakalsız çenesine hâlâ alışmadığından, sakalını sıvazlamak için elini her atışında sakalını bulamayışını yadırgıyordu. </st><st c="255">Üzeri camlı masasının arkasındaki döner koltuğuna herzamanki gibi bağdaş kurmuştu ; mesli ayaklarından birini altına almıştı. </st><st c="381">Geniş mendilini dizine yaymıştı ; aradabir bu mendille yağlı yüzünün, gerdanının, ensesinin terini siliyordu. </st><st c="491">Uygarlığın, alafranga hela ile ütüden başka hiçbir zararını görmemişti. </st><st c="563">Alafranga helaya bitürlü alışamamıştı. </st><st c="602">Şişman olduğu için, alafranga helanın üstüne çıkıp tüneyince dengede durması zor oluyordu. </st><st c="693">Bir de ütüden yakınırdı. </st><st c="718">Bacağının birini kıçının altına alıp bağdaş kurmadan rahat edemediği için, ayağındaki pantolonun ütüsü bozulurdu. </st><st c="832">Buyüzden ütüyle alafranga heladan başka uygarlık araçlarının hiçbirinden yakındığı yoktu. </st><st c="922">Sosyetedeki kadınlara “hamfendi” demesini öğrenmişti, boyunbağı da takıyordu, daha ne!.. </st><st c="1011">Boyunbağını bağlamak zor geldiğinden, hazır düğümlü, kopçalı boyunbağı kullanıyordu.</st></p>
			<p><st c="1095">Bu dünyanın işlerini yoluna koyduğu gibi, öbür dünyanın işlerini de yoluna koymuştu. </st><st c="1181">Nasıl uygarlığın şartlarını yerine getirmişse, İslamın beş şartını da yerine getirmişti. </st><st c="1270">Önceki yıl hacı olmuştu. </st><st c="1295">Yılın iki din bayramında kesinlikle camiye gider, bayram namazlarını hiç kaçırmazdı. </st><st c="1380">Dünya işlerinden zaman bulabilirse, aradabir cuma namazlarına gittiği de olurdu. </st><st c="1461">Yanında çalıştırdığı insanlara ödediği aylıkları zekât, devlete verdiği vergiyi fitre, düşürüp kaybettiği parası olursa onu da sadaka sayardı. </st><st c="1604">İslamın dördüncü şartı olan oruç tutmayı ramazan aylarında yerine getiremiyorduysa da, zayıflamak için perhiz yaparak oruç eksiğini gidermeye çalışıyordu. </st><st c="1759">Ama İslamın beşinci şartı olan “kelime-i şahadet” getirmekte herhalde rekor ondaydı ; enaz saatte bikaç kez “kelime-i şahadet” getirir, üstelik her geğirdikçe – yine saatte bikaç kez geğirirdi – “estağfurullah” demeyi de unutmazdı.</st></p>
			<p><st c="1990">Geçen yıla dek saçları iki numara saç makinesiyle tıraşlıydı. </st><st c="2053">Şapkasını başından çıkarınca altından beyaz takkesi çıkardı. </st><st c="2114">Şapkasını, masasının yanında duvardaki çiviye asar, başında takkesiyle koltuğuna bağdaş kurarak otururdu. </st><st c="2220">Sakallarını kestirdiğindenberi saçlarını biraz uzattığı gibi, takkesiyle de oturmuyordu artık.</st></p>
			<p><st c="2314">Yazıhanesinin kapısının üstünde, işinin bereketini artırması için, camlı çerçeve içinde Karınca Duası asılıydı. </st><st c="2427">Yazıhanenin her duvarı da “Ya sabır”, “Errızk-ı alellah”, “Elkâsib ü Habiballah”, “Men sabere zafere”, “Ya Hafız”, “Bugün peşin, yarın veresiye” yazılı levhalarla donanmıştı.</st></p>
			<p><st c="2601">İlle şu tespih çekmekten bitürlü vazgeçemiyordu.</st></p>
			<p><st c="2650">Karşısındaki koltukta oturan genç adamla, kehribar tespihinin iri tanelerini şakırdatarak konuşuyordu:</st></p>
			<p><st c="2753">– Memlekette sözünü tutan adam kalmamış. </st><st c="2795">Bir söz verdin mi, ölsen bile sözünü tutacaksın. </st><st c="2844">Söz ne demek? </st><st c="2858">Söz demek, namus demek... </st><st c="2884">Borcumu şu gün ödeyeceğim diyorlar, nerdeee... </st><st c="2931">Biz sözü namus biliriz. </st><st c="2955">Birisine falan zamanda filan yerde buluşacağız dedik mi, iki elimiz kanda olsa gideriz. </st><st c="3043">Söz bu... </st><st c="3053">Sözden dönmek yok... </st><st c="3074">Şimdi nerde, sözünü tutan kalmamış... </st><st c="3112">Eskiden böyle namussuzluk yoktu. </st><st c="3145">Allah rızası için, işi görülsün de sıkıntıdan kurtulsun diye birisine yardım ediyorsun, diyelim borç para veriyorsun, ondan sonra ardından koş dur işin yoksa. </st><st c="3304">Elinle ver, ayağınla al... </st><st c="3331">Sözünü tutan bir kişi yok vallahi!..</st></p>
			<p><st c="3367">Konuşmasını daha bitirmemişti ki, yan kapı açıldı, kâtibi elinde telefon alıcısıyla göründü. </st><st c="3461">Telefonda birisiyle konuştuğu belliydi. </st><st c="3501">Telefonda konuştuğu adam duymasın diye, alıcıyı eliyle kapatarak,</st></p>
			<p><st c="3566">– Beyefendi, Hurşit Bey sizinle görüşmek istiyor... </st><st c="3619">dedi. </st></p>
			<p><st c="3625">Altına alıp oturduğu bacağını değiştirerek,</st></p>
			<p><st c="3668">– Ne görüşecekmiş benimle... </st><st c="3698">Yok de, yok burda de... </st><st c="3722">Atlat pezevengi! </st><st c="3739">dedi.</st></p>
			<p><st c="3744">Kâtip, telefonda konuştuğu adama,</st></p>
			<p><st c="3778">– Hurşit Beyciğim, az önce burdaydı ama, gitmiş... </st><st c="3830">dedi. </st><st c="3836">Karşısındakinin sözlerini dinledikten sonra, yine eliyle alıcıyı kapatıp patronuna, beyefendi, bugün için söz vermişsiniz... </st><st c="3961">Bu saatte... </st><st c="3974">Bir para işiymiş, para vereceğim diye randevunuz varmış da...</st></p>
			<p><st c="4035">Tespih tanelerini daha hızlı şakırdatarak bağırdı:</st></p>
			<p><st c="4086">– Yahu, atlat dedik ya be... </st><st c="4116">Atlat işte... </st><st c="4130">Hasta masta de... </st><st c="4148">Birden hastalandı filan de be!.. </st><st c="4181">Kâtip, elinde telefon alıcısıyla çekilip ara kapıyı kapatınca, patron karşısında oturan delikanlıya, haa, nerde kaldık?.. </st><st c="4303">Ne diyordum? </st><st c="4316">diye sordu. </st></p>
			<p><st c="4328">Delikanlı,</st></p>
			<p><st c="4338">– Bu zamanda kimse sözünde durmuyor diyordunuz... </st><st c="4389">dedi.</st></p>
			<p><st c="4394">– Haaa... </st><st c="4405">Evet, onu diyordum... </st><st c="4427">Yalnız söz mü, Allah korkusu da kalmamış. </st><st c="4469">Bankacılık nedir? </st><st c="4487">Faizcilik, düpedüz faizcilik, hem de resmî faizcilik... </st><st c="4543">Haram diyen, günah diyen yok... </st><st c="4575">Ahlak kalmamış, ahlak...</st></p>
			<p><st c="4599">Yine ara kapı açıldı, kâtip,</st></p>
			<p><st c="4628">– O işi sorup öğrenmişler... </st><st c="4658">dedi. </st></p>
			<p><st c="4664">Patron,</st></p>
			<p><st c="4671">– Hangisini? </st><st c="4685">diye sordu.</st></p>
			<p><st c="4696">– Yüzellibin lira borç isteyen... </st><st c="4731">Yüzde yirmibeşe kadar veriyormuş.</st></p>
			<p><st c="4764">– Bu zamanda yüzde yirmibeş faizle para verilir mi oğlum? </st><st c="4823">Varsa veren ben alırım...</st></p>
			<p><st c="4848">– Ama altı ay için beyefendi.</st></p>
			<p><st c="4878">Patron, tıraş ettirdiğini unutup yine alışkanlıkla sakalını sıvazlamak için elini çenesine attı ; sakalını yerinde bulamamanın şaşkınlığı yüzünden silinmeden,</st></p>
			<p><st c="5037">– İpoteği sağlam mıymış? </st><st c="5063">diye sordu.</st></p>
			<p><st c="5074">– Evet, apartmanı su içinde beşyüzbin ediyor...</st></p>
			<p><st c="5122">– İyi öyleyse... </st><st c="5140">Allahtan borcunu ödeyemez de... </st><st c="5172">Kâtip çekilip ara kapıyı kapayınca patron, konuştuğu delikanlıya, ne diyorduk? </st><st c="5251">diye sordu.</st></p>
			<p><st c="5262">– Kimsede Allah korkusu kalmamış, ahlak kalmamış, diyordunuz.</st></p>
			<p><st c="5324">– Eveeet, kalmamış... </st><st c="5347">Yalnız o kadar mı? </st><st c="5366">İnsaf var mı, insaf? </st><st c="5387">O da yok. </st><st c="5397">Yahu, koca memlekette hile karıştırılmamış bitek mal bulamıyorsun. </st><st c="5464">Süt alıyorsun, yarısından çoğu su... </st><st c="5501">İyi su diye şişe suyu alıyorsun, musluk suyu... </st><st c="5549">Yünlü kumaş diyorlar, vallaha pamuklu keten... </st><st c="5596">İnsanlarda insaf da kalmamış...</st></p>
			<p><st c="5627">Yine açılan ara kapıdan kâtip göründü,</st></p>
			<p><st c="5666">– Beyefendi, dedi, son parti verdiğimiz yağları muayene komisyonu geri çevirmiş.</st></p>
			<p><st c="5747">– Neden?</st></p>
			<p><st c="5756">Kâtip, yabancının yanında söylemek istemez gibilerden delikanlıya bakıp,</st></p>
			<p><st c="5829">– Şey, dedi, yağlarda...</st></p>
			<p><st c="5854">– Karışık diye mi? </st><st c="5874">Yüzde kaç karıştırdık ki?..</st></p>
			<p><st c="5901">– Eski parti yüzde yirmiydi, siz az buldunuz da, yüzde otuz karışıktı bu kez...</st></p>
			<p><st c="5981">– Töbeee... </st><st c="5994">Muayene komisyonu başkanına ne verdiniz?</st></p>
			<p><st c="6034">– Otuzbin...</st></p>
			<p><st c="6047">– Tuuuu... </st><st c="6059">Şimdi anlaşıldı neden malı geri çevirdikleri. </st><st c="6105">Adam haklı. </st><st c="6117">Bu zamanda otuzbin lira nedir ki... </st><st c="6153">Cömert olun, cömert... </st><st c="6176">Biz ne kadar verirsek Allah da bize o kadar verir... </st><st c="6229">Kâtip, odasına girince patron, delikanlıya sordu: Ne demiştim?</st></p>
			<p><st c="6291">– İnsanlarda insaf kalmadı demiştiniz...</st></p>
			<p><st c="6332">– Evet... </st><st c="6343">Din-iman da kalmadı. </st><st c="6364">Hiçkimse öbür dünyayı düşünmüyor. </st><st c="6398">Fakiri fukarayı düşünen yok. </st><st c="6427">Zekât veren, fitre veren, sadaka veren kalmadı. </st><st c="6475">Fakire verirken de kısmetinden fazla vermeyeceksin, sonra şımarır haaa... </st><st c="6549">Allah ona ne kadar kısmet etmişse o kadar vereceksin... </st><st c="6605">Yoksula yardım eden yok...</st></p>
			<p><st c="6631">Kâtip, başını yan odadan uzatıp,</st></p>
			<p><st c="6664">– Bir hanım sizinle görüşmek istiyor... </st><st c="6705">dedi.</st></p>
			<p><st c="6710">Patronun cevap vermesine kalmadan iki kadın girdi. </st></p>
			<p><st c="6762">Kadınlardan biri,</st></p>
			<p><st c="6779">– Beyefendi, Yoksul Çocukları Barındırma Derneği adına bir ricaya geldik, diye söze başlarken patron,</st></p>
			<p><st c="6881">– Hanım, şimdi iş zamanı, ne alacaksan çabuk söyle... </st><st c="6936">Bir tondan aşağı olmazsa yüzde iki ikram yaparız. </st><st c="6986">Yoksul moksul herneyse, daha aşağı olmaz... </st><st c="7030">Babam gelse on para kıramam... </st><st c="7061">Söyleyin içeriye siparişinizi, versinler... </st><st c="7105">Öbür kadın, yoksul çocuk filan gibilerden bişeyler söylemeye çalışırken patron, aklınız varsa bugünden alın, dedi. </st><st c="7220">Benden size iyilik bu kadar. </st><st c="7249">Yarın ne olacağı belli olmaz ; ya bir zam gelir, ya mal bulunmaz...</st></p>
			<p><st c="7316">– Ama bizim ricamız...</st></p>
			<p><st c="7339">– Estağfurullah... </st><st c="7359">Zati elimizde iki çeşit mal kaldı.</st></p>
			<p><st c="7393">– Makbuzlarımız elli liralık da var, onar liralık da...</st></p>
			<p><st c="7449">– Yoo, komisyon veremem... </st><st c="7477">Bizde yok... </st><st c="7490">Kadınlar çıkınca, döner sandalyesine yayılı pösteki üstüne iyice yerleşip delikanlıya, ben ne diyordum? </st><st c="7594">diye sordu.</st></p>
			<p><st c="7605">– Yoksula yardım eden yok, diyordunuz.</st></p>
			<p><st c="7644">– Haa... </st><st c="7654">Yok ya... </st><st c="7664">Yine dalgınlıkla elini, olmayan sakalına atıp çenesini avuçlayarak, vicdan kalmadı, vicdan... </st><st c="7758">diye bağırdı. </st><st c="7772">Rüşvet aldı yürüdü... </st><st c="7794">Heryerde rüşvet geçiyor. </st><st c="7819">Hele bir rüşvet verme de gör, işin yürüyor mu? </st><st c="7866">Yürümez. </st><st c="7875">Kimsede vicdan kalmadı...</st></p>
			<p><st c="7900">Kâtip, ara kapıyı aralayıp,</st></p>
			<p><st c="7928">– Almanya’ya sipariş ettiğimiz malların konşimentosu geldi. </st><st c="7989">Malları çeksinler mi? </st><st c="8011">diye sordu.</st></p>
			<p><st c="8022">Patron, kehribar tespihini daha sert şaklatarak,</st></p>
			<p><st c="8071">– Bekletin, dedi. </st><st c="8090">Kaçtır söylüyorum ; gümrükte bekletilen malın hergün kendiliğinden kârı artar durduğu yerde...</st></p>
			<p><st c="8184">– Peki efendim. </st><st c="8201">Lastik lisansının çıkması için yüzbin lira istiyorlarmış.</st></p>
			<p><st c="8258">– Önce bir onbinin ucunu gösterin, sonrasını düşünürüz... </st><st c="8317">Kâtip çekilince, ben ne diyordum sana? </st><st c="8356">diye sordu. </st></p>
			<p><st c="8368">Delikanlı,</st></p>
			<p><st c="8378">– Vicdan kalmadı, diyordunuz.</st></p>
			<p><st c="8408">– Yalan mı? </st><st c="8421">Ortada bişey kalmamış... </st><st c="8446">Ne ahlak, ne namus, ne vicdan var. </st><st c="8481">Ne Allah korkusu var, ne insaf var, ne merhamet var... </st><st c="8536">Bunun sonu felaket... </st><st c="8558">Batacak bu memleket, batar hem de... </st><st c="8595">Elini çenesine attı kızgınlıkla, sakalını yerinde bulamayınca tespih tanelerini daha hızlı şakırdattı. </st><st c="8698">Ne ahlak, ne namus, ne vicdan, ne merhamet, ne din, ne iman... </st><st c="8761">Hiçbişey kalmamış! </st><st c="8780">diye bağırmıştı ki, telefon çaldı. </st><st c="8815">Telefondan gelen sesi duyunca, az önce kızgınlıkla bağıran o değilmiş gibi birden sesi de, yüzü de yumuşadı. </st><st c="8924">Telefonda konuşanı dinleye dinleye, arada susarak, konuştu: Merhaba canım... </st><st c="9001">Merhaba hayatım... </st><st c="9020">Emret! </st><st c="9027">Estağfurullah... </st><st c="9044">Yok, o kadar körpesini istemem... </st><st c="9078">Körpeler acemi oluyor. </st><st c="9101">Dullarda da iş yok şekerim, kaşarlı oluyor ; kaçtır denedik... </st><st c="9164">Sen gene dediğimden şaşma, evli olsun ; aile kadını başka ne de olsa... </st><st c="9236">Nasıl? </st><st c="9243">Sarışın mı? </st><st c="9255">Biterim vallaha... </st><st c="9274">Tombul? </st><st c="9282">İyi, iyi... </st><st c="9294">Sen herbişeyi hazır et, ben şimdi geliyorum canım... </st><st c="9347">Görüşmek üzere gülüm... </st><st c="9371">Telefonu kapadı. </st><st c="9388">Delikanlıya, ne diyordum sana? </st><st c="9419">diye sordu. </st></p>
			<p><st c="9431">Delikanlı,</st></p>
			<p><st c="9441">– Hiçbişey kalmamış, diyordunuz... </st><st c="9477">dedi.</st></p>
			<p><st c="9482">Kalktı yerinden, duvardaki çiviye asılı şapkasını alırken,</st></p>
			<p><st c="9541">– Evet, dedi, hiçbişey kalmamış... </st><st c="9577">Telefonda konuştuklarımı duydun ya, evli kadın gizli evde çalışıyor, anla artık... </st><st c="9660">Hiç, hiçbişey kalmamış. </st><st c="9684">Yalan mı?</st></p>
			<p><st c="9693">Delikanlı,</st></p>
			<p><st c="9704">– Çok doğru söylüyorsunuz... </st><st c="9734">dedi.</st></p>
    </section>
  <div id="charCountTotal" value="9739"></div></body>
</html>
