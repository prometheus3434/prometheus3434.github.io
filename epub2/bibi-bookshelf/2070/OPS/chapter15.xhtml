<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AFERİN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Manila Milano</st></h1>
			<p><span><st c="14">S</st></span><st c="16">anırım, böyle bir olay herkesin başına gelmiştir yada gelebilir. </st><st c="81">Herhangibir insana, kendiliğinizden bir ad uydurduğunuz olmuş mudur? </st><st c="150">Ben bunu çok yaparım. </st><st c="172">Diyelim, adamın adı Selim. </st><st c="199">Durup dururken bu Selim’e Süleyman demeye başlarım. </st><st c="251">Her nedense, Süleyman adını sanki ona daha uygun görürüm. </st><st c="309">Hele bir de o Selim, adının Süleyman olmadığını söyleyip beni uyarmaya kalktı mı, artık kafama Süleyman yapışır kalır, ben de bir daha bu yanlışlıktan kurtulamam. </st><st c="472">Süleyman aşağı, Süleyman yukarı...</st></p>
			<p><st c="506">Kendilerine uydurma ad taktığım kaç kişi yanlışımı kibarca düzeltmek için yollar denemişlerdir. </st><st c="603">Örneğin benim kendisine Süleyman dediğim Selim, adını doğru söyleyeyim diye bana şöyle der:</st></p>
			<p><st c="694">– Sabahleyin telaşla çantamı almadan evden çıkmışım. </st><st c="748">İyi ki arkamdan karım, “Seliiiiim, Seliiiim!” diye seslendi de...</st></p>
			<p><st c="813">Ben sorarım:</st></p>
			<p><st c="826">– Kimi çağırıyor Selim diye?..</st></p>
			<p><st c="857">– Beni elbet, benim adım Selim ya...</st></p>
			<p><st c="894">– Doğru ya Süleyman Bey, adını çağırıyor Selim diye... </st><st c="950">Sonra Süleyman Beyciğim?</st></p>
			<p><st c="974">Kendilerini kızdırmak için özellikle böyle yaptığımı sanıp darılanlar bile olmuştur. </st><st c="1060">Oysa ben Selim’e Süleyman derken, Süleyman dediğimin farkına varmıyorum, sanki Selim diyormuşum gibi geliyor bana.</st></p>
			<p><st c="1174">Bu dalgınlığı yada yanlışlığı, başkalarının da yaptığını, bana da ad uydurmalarından anlıyorum. </st><st c="1271">Kimileri de bana başka bir adla seslenirler. </st><st c="1316">Başka bir adla bana seslenilmesi, doğrusu, hiç hoşuma gitmiyor ; önemsenmiyormuşum gibi geliyor. </st><st c="1413">Öyle ya, insan önemsediği adamın adını unutur da, ona başka ad uydurur mu? </st><st c="1488">Örneğin bir başbakana başka bir ad takan olur mu hiç! </st><st c="1542">Diyelim, başbakanın adı Abdülrezzak... </st><st c="1581">Belki karısı filan Abdüş diye, Abdüş’çüm filan diye seslenir ama, başkaları hiçbir zaman Abdülrezzak Beye, dalgınlıkla da olsa, yanlışlıkla da olsa, Mahmut Bey demez. </st><st c="1748">Neden? </st><st c="1755">Çünkü başbakan önemli adamdır. </st><st c="1786">Belki buyüzden adımı yanlış söyleyenlere kızıyorumdur. </st><st c="1841">Yani, herkes adımı doğru söylesin diye başbakan olup da herkesin ağzına düşmek zorunda da değilim. </st><st c="1940">Ne diye adımı yanlış söylüyorlar canım! </st><st c="1980">Bakın, yine kızmaya başladım işte!</st></p>
			<p><st c="2014">Ne şaşılası şey, çok kişi bana her nedense Muzaffer der. </st><st c="2072">Demek, Muzaffer adını bana uygun buluyorlar yada ben Muzaffer adına uygun bir insanım. </st><st c="2159">O denli değişik ve çok kişi bana Muzaffer demiştir ki, ana babam adımı yanlış mı koymuş, adım Muzaffer olsaydı daha mı doğru olurdu diye hep düşünmüşümdür. </st><st c="2315">Bana Muzaffer diyenlere, adımın Hasan olduğunu türlü yollarla anlatmaya çalışır dururum. </st><st c="2404">İnat ediyorlarmış gibi, ben Muzaffer olmayıp Hasan olduğumu anlatmaya çalıştıkça, onlar da,</st></p>
			<p><st c="2495">– Demek Hasan diyecekleri yerde Muzaffer diyorlar, öyle mi Muzaffer Bey? </st><st c="2569">diye büsbütün damarıma basarlar.</st></p>
			<p><st c="2601">Biliyorum, özellikle yapmıyorlar ama, olsun, yine de benim canım sıkılıyor. </st><st c="2678">Bu dünyada Hasan Hasanlığını, Muzaffer de Muzafferliğini bilsin!</st></p>
			<p><st c="2742">Selim’e Süleyman demek gibi yaptığım yanlışlıkların en kötüsü, son yurtdışı gezisinde başıma geldi. </st><st c="2843">Manila’ya gitmem gerekiyordu. </st><st c="2873">Herkes, Manila’nın çok uzak olduğunu söylüyordu: “Dünyanın bir ucu,” diyorlardı. </st><st c="2954">Bu “uzak” çok göreceli bir sözdür. </st><st c="2989">Uzak denilince, nereye göre uzak diye sormalı. </st><st c="3036">Manila nereye göre uzak? </st><st c="3061">Manila, Istanbul’a uzaksa, Istanbul da Manila’ya uzak. </st><st c="3116">Hangisi hangisine uzak olursa olsun, ben bu uzak yolculuğu göze aldım. </st><st c="3187">Kaç saat, hatta kaç gün uçak yolculuğu yaptığımı kesinlikle söyleyemeyeceğim. </st><st c="3265">Çünkü uçağımızın inip birer saat kaldığı kimi yerlerde saat, Istanbul saatinden iki, kimi yerlerde de üç saat geriydi. </st><st c="3384">Buyüzden zaman kavramını karıştırmıştım. </st><st c="3425">Yalnız şunu biliyorum, bütün bir geceyi ve bütün bir günü uçakta geçirdikten sonra akşamüzeri Hong-Kong’a indik. </st><st c="3538">Geceyi Hong-Kong’da geçirip, ertesi sabah erkenden yine uçakla Manila’ya gidecektim. </st><st c="3623">Çoğu filmlerde gizler kenti olarak gösterilen Hong-Kong’a uçaktan indiğimde, yorgunluktan iyice sersemlemiştim. </st><st c="3735">Sersemlik daha uçaktayken başlamıştı. </st><st c="3773">Uçakta yanımda oturan bir yolcu, sersemlememizin nedenini bilimsel olarak şöyle açıklamıştı: Çünkü dünyamız doğudan batıya doğru dönerken, uçağımızsa, dünyanın tersine, batıdan doğuya doğru gidiyordu. </st><st c="3974">Buyüzden de yolcuların başı dönüyormuş, sersemliğimizin nedeni buymuş.</st></p>
			<p><st c="4044">Her neden olursa olsun, Hong-Kong’a ayağımı attığımda başım sersemdi. </st><st c="4115">Hong-Kong bu sersemliğimi büsbütün artırdı. </st><st c="4159">Otele eşyamı bıraktıktan sonra, filmlerde gizler kenti olarak gösterilen şu Hong-Kong’u bir gezip dolaşayım dedim. </st><st c="4274">Ama filmlerde kaçakçılığın, fuhuşun, uyuşturucu maddelerin pazarı olarak gösterildiğinden, çaldırırım korkusuyla paramı pantolonumun arka cebine yerleştirdim, bir elimi de arkamda, paranın üstünde tutuyordum ; ne olur ne olmaz... </st><st c="4504">Dükkânların vitrinlerine bakıyordum. </st><st c="4541">Fildişi işlemeleri sergilenmiş bir vitrine bakarken dükkândan çıkan bir Çinli kadın cilvelenerek yanıma geldi, sanki çoktan tanışımmış gibi koluma girdi ; ama öyle koluma girdi ki, dirseğimi çekerek göğsünün sıcak yumuşaklığına dayadı. </st><st c="4777">Biyandan da dükkândaki malları överek beni içeri doğru çekiyordu ; çekmiyor, iteliyordu. </st><st c="4866">Bana öyle geldi ki, ayağımı dükkândan içeri bir atıverirsem, Çinliler beni orda soyuverecekler. </st><st c="4962">Tıpkı biçok Amerikan filmlerinde olduğu gibi... </st><st c="5010">İşte o zaman dünyanın bir ucunda on parasız kalakalacağım. </st><st c="5069">Belki içerde kandırıp mal satacaklar, belki zorlayarak, döverek paramı alacaklar... </st><st c="5153">Kadın beni çekip iteledikçe ben iyice paniğe kapıldım. </st><st c="5208">Kadın çekiyor, ben direniyorum. </st><st c="5240">Bir elim pantolonumun arka cebindeki paralar üstünde olduğundan ve bir elimi ordan kaldıramadığımdan, Çinli kadına karşı alt olmak üzereyim. </st><st c="5381">Kadın biyandan fildişlerinin güzelliğini, incilerin değerini anlatıyor, biyandan beni çekip sürüklüyor ; ben biyandan, “Ne fildişi isterim, ne inci... </st><st c="5532">İstemem!” diye bağırıyorum, biyandan da bir elim arka cebimde kadına karşı direniyorum. </st><st c="5620">Benden umudunu kesen kadın beni birden bırakınca, nasıl direniyormuşum ki, azkalsın yere yuvarlanıyordum. </st><st c="5726">Bu belayı savuşturduktan sonra, korkumdan vitrinlere de bakmadan dolaşırken, yanıma sokulan çiroz gibi kurumuş bir Hong-Kong Çinlisi,</st></p>
			<p><st c="5859">– Sör, vud yu layk nays görl? </st><st c="5890">diye sordu.</st></p>
			<p><st c="5901">Bu kez daha büyük bir korkuya kapılarak boş kalan elimle de önümü tutup bana kadın satmak isteyen Çinli godoşa,</st></p>
			<p><st c="6013">– İstemem! </st><st c="6025">dedim.</st></p>
			<p><st c="6031">Hem paramı, hem kendimi korumak için bir elim arkamda, bir elim önümde dolaşıyordum. </st><st c="6117">Ama kadın pazarının satıcıları rahat bırakmıyorlardı. </st><st c="6171">Birini savsam öteki yapışıyordu:</st></p>
			<p><st c="6203">– Beyefendi, güzel kız var, ister misiniz?</st></p>
			<p><st c="6246">Kurtuluşu otele kapanıp uyumakta buldum.</st></p>
			<p><st c="6287">Manila’ya gidecek uçağa yetişebilmek için sabah erkenden otelden ayrıldım. </st><st c="6363">Bir taksiye binip havaalanına geldim. </st><st c="6401">Danışmadaki görevli kıza Manila’ya uçağın kaçta kalkacağını soracaktım. </st><st c="6473">Artık o uzun yolculuğun yorgunluğundan mı, uçakta dünyanın tersine dönmenin verdiği sersemlikten mi, yoksa korkudan mı, her nedense, yine ad uydurmaya başlamışım. </st><st c="6636">Manila ile Milano’yu birbirine karıştırmışım. </st><st c="6682">Belki her ikisinde de aynı harflerin yer değiştirmiş olmasından bu yanlışlığı yapmıştım.</st></p>
			<p><st c="6770">Danışmadaki kıza soruyorum:</st></p>
			<p><st c="6798">– Milano’ya uçak kaçta?</st></p>
			<p><st c="6822">Milano dediğimin farkında bile değilim, Manila dediğimi sanıyorum.</st></p>
			<p><st c="6889">Kız, şaşkınlıkla kaşlarını kaldırıp,</st></p>
			<p><st c="6926">– Nereye, nereye? </st><st c="6945">diye sordu. </st></p>
			<p><st c="6957">Ben yine Manila dediğimi sanarak,</st></p>
			<p><st c="6990">– Milano’ya! </st><st c="7004">demişim. </st></p>
			<p><st c="7013">Kız bir daha,</st></p>
			<p><st c="7026">– Milano’ya mı gideceksiniz? </st><st c="7056">diye sorunca, bu kez kızın anlayışsızlığına kızarak, sertçe,</st></p>
			<p><st c="7116">– Evet, Milano’ya gideceğim! </st><st c="7146">dedim.</st></p>
			<p><st c="7152">– Affedersiniz, nerden geliyorsunuz?</st></p>
			<p><st c="7189">– Istanbul’dan.</st></p>
			<p><st c="7205">– Niçin Istanbul’dan doğru Milano’ya gitmediniz de buraya geldiniz?</st></p>
			<p><st c="7273">Manila yerine Milano dediğimin farkında olmadığım gibi, hostes kızın söylediği Milano sözünü de Manila olarak anlıyorum.</st></p>
			<p><st c="7394">– Çünkü, dedim, Istanbul’dan Milano’ya doğru uçak yok da ondan. </st><st c="7459">Dün akşam uçakla Hong-Kong’a geldim, bu sabah da burdan Milano’ya gideceğim.</st></p>
			<p><st c="7535">Ben hostes kızla konuşurken başka yolcular da danışmanın önüne toplanmışlar, şaşkınlıkla bizim konuşmamızı dinliyorlardı. </st></p>
			<p><st c="7658">Kız,</st></p>
			<p><st c="7662">– Sanırım ki ters gelmişsiniz... </st><st c="7696">dedi.</st></p>
			<p><st c="7701">Ne demek ters gelmişim? </st><st c="7726">Bana bilet satan uçak şirketi bu yolun ters olup olmadığını bilmiyor mu? </st><st c="7799">Milano’ya bilet almıştım, Milano’ya gidecektim. </st><st c="7847">Milano’ya gitmek için de Istanbul’dan buraya dek bir gece ve bir gün uçak yolculuğu yapmıştım. </st><st c="7942">Dün akşam burda uçaktan inince de, ertesi sabah erkenden Milano’ya uçak olduğunu söylemişlerdi.</st></p>
			<p><st c="8037">Çevremde birikenler, kıza çıkışarak yaptığım bu açıklamam üzerine gülmeye başladılar. </st><st c="8124">Onların, Hong-Kong’ dan Milano’ya doğru uçak olmadığını söyleyen hostesin aptallığına güldüklerini sanarak, ben de onlarla birlikte gülmeye, görevli kızla alaya başladım.</st></p>
			<p><st c="8294">Görevli hostes,</st></p>
			<p><st c="8310">– Olanaksız, dedi. </st><st c="8330">Istanbul’dan Milano’ya gitmek için Hong-Kong’a gelinmez.</st></p>
			<p><st c="8386">– Ben de Hong-Kong’u görmeye bayılmıyorum! </st><st c="8430">diye bağırdım. </st><st c="8445">Ama ne yapayım, uçak şirketi Milano’ya gitmem için biletimi bu yol üzerinden verdi.</st></p>
			<p><st c="8528">Bunun üzerine kız,</st></p>
			<p><st c="8547">– Lütfen biletinizi verin! </st><st c="8575">dedi.</st></p>
			<p><st c="8580">– Buyurun! </st><st c="8592">diye uzattım biletimi sertçe.</st></p>
			<p><st c="8621">Kız biletime bakınca çok gülünçlü bişey görmüş gibi sırıtarak,</st></p>
			<p><st c="8684">– Haaaa, siz Manila’ya gideceksiniz, dedi.</st></p>
			<p><st c="8727">– E peki, ben ne diyorum size demindenberi! </st><st c="8772">Elbet Milano’ya gideceğim.</st></p>
			<p><st c="8798">– Milano’ya değil, Manila’ya gideceksiniz.</st></p>
			<p><st c="8841">Çevremdeki kalabalık kahkahayı bastı. </st><st c="8880">İşte o zaman yaptığım yanlışlığı anlayıp utancımdan yerin dibine geçtim. </st><st c="8953">İşte o utanç şaşkınlığıyla,</st></p>
			<p><st c="8980">– Size ne? </st><st c="8992">İstediğim yere giderim ; istersem Manila’ya, istersem Milano’ya... </st><st c="9059">Ha Manila, ha Milano, ne fark eder? </st><st c="9095">diye bağırdım.</st></p>
			<p><st c="9109">Bu utanılası dalgınlığımdan sonra uçağa binip Milano’ya, pardon, Manila’ya vardım.</st></p>
			<p><st c="9192">Milano... </st><st c="9203">Hayır, Manila’da Rosalinda adlı iyi yürekli bir kadın yazarın çok yardımını gördüm. </st><st c="9287">Onun yardım ve inceliklerine karşı, sözde iltifat edeyim diye yaşadığı kentin çok güzel olduğunu söyledim. </st><st c="9394">Gelgelelim, Manila’ya Milano demek yanlışı, hele o Hong-Kong’daki tartışmadan sonra bende büsbütün bir saplantı olmuştu. </st><st c="9515">“Manila çok güzel bir kent,” diyecek yerde,</st></p>
			<p><st c="9558">– Bayan Rosalinda, Milano çok güzel bir kent... </st><st c="9607">dedim.</st></p>
			<p><st c="9613">Rosalinda, Milano’nun konuşmamızla ne ilişkisi olduğunu, Milano’nun da birdenbire nerden çıktığını anlayamadığından yüzüme şaşkın şaşkın bakarak,</st></p>
			<p><st c="9759">– Evet, güzelmiş... </st><st c="9780">Öyle söylerler... </st><st c="9798">dedi.</st></p>
			<p><st c="9803">Ne demek güzelmiş! </st><st c="9823">İnsan yaşadığı kentin güzel olup olmadığını bilmez mi?</st></p>
			<p><st c="9877">– Size güzel gelmiyor mu Rosalinda?</st></p>
			<p><st c="9913">– Ben hiç Milano’ya gitmedim.</st></p>
			<p><st c="9943">Çok kişi benimle şakalı konuşmaya meraklı olduğundan Rosalinda da şaka yapıyor sanarak,</st></p>
			<p><st c="10031">– Nasıl olur içinde yaşadığınız kente gitmezsiniz? </st><st c="10083">dedim.</st></p>
			<p><st c="10089">– Hayır, hiç gitmedim.</st></p>
			<p><st c="10112">– Nereye?</st></p>
			<p><st c="10122">– Milano’ya.</st></p>
			<p><st c="10135">– Çok şakacısınız. </st><st c="10155">Burası neresi? </st><st c="10170">Mi... </st><st c="10176">derken yine Manila’ya Milano dediğimi anlayıp bozuldum.</st></p>
			<p><st c="10231">O akşam Manila Belediye Başkanı görkemli bir şölen vermişti. </st><st c="10293">Şölende çağrılılar konuştular. </st><st c="10324">Konuşma sırası bana geldi. </st><st c="10351">Ben konuşurken, ordakiler her sözüme gülüyorlardı. </st><st c="10402">Oysa gülünecek bişey söylediğim de yoktu. </st><st c="10444">Bu gülüşmeleri, konuşmamın başarısı sanarak daha yüksek sesle konuştum. </st><st c="10516">Şölendekilerin, kahkahalardan gözlerinden yaş geliyordu.</st></p>
			<p><st c="10572">– Sayın Milano Belediye Başkanı ve sayın Milanolular... </st><st c="10629">Bu güzel Milano’da yaşadığınız için ne mutlu insanlarsınız... </st><st c="10691">Çünkü Milano...</st></p>
			<p><st c="10706">Milano’ya geldiğim için çok sevinçli olduğumu, Milano halkının iyiliğini, Milanoluları hiçbir zaman unutamayacağımı... </st><st c="10826">bütün bunları gittikçe coşkulanarak, sesimi yükselterek söylerken, dinleyenler de kahkahaları patlatıyorlardı.</st></p>
			<p><st c="10936">– Milano Belediyesine, sevgili Milanolulara teşekkür ederim.</st></p>
			<p><st c="10997">Kadehimi havaya kaldırarak, “Kadehimi Milanoluların mutluluğu için kaldırıyorum,” derken yanımda oturan Rosalinda ceketimin eteğinden çekerek,</st></p>
			<p><st c="11140">– Milano değil, Manila... </st><st c="11167">diye fısıldadı.</st></p>
			<p><st c="11182">Birden heryanımdan ter boşandı. </st><st c="11215">Bu denli utandığım hiç olmamıştır. </st><st c="11250">Karşımda kahkahalardan açılmış biçok ağız görüyordum.</st></p>
			<p><st c="11303">O denli çok Milano demiştim ki, artık sözümden dönemezdim.</st></p>
			<p><st c="11362">– Evet, dedim, Milano’ya Manila – yani – Manila’ya Milano dedim. </st><st c="11428">Yanlış söylediğimi sanmayın, Milano’ya Manila... </st><st c="11477">Manila’ya Milano... </st><st c="11497">Manila... </st><st c="11507">Milano... </st><st c="11517">diyorum. </st><st c="11526">Çünkü burası, yani Manila, Uzakdoğu’nun Milano’su, Manila da Milano’nun şeyidir... </st><st c="11609">Saçmalıklarım dinleyenleri büsbütün güldürdü: Kadehimi Milano demek olan Manilalıların mutlulukları için kaldırıyorum.</st></p>
			<p><st c="11727">Alkışlar kahkahalar karıştı.</st></p>
			<p><st c="11756">Ertesi günkü gazetelerde “Manila’da kendini Milano’da sanan bir delege”, “Milano’ya gidecekken Manila’ya gelen bir yolcu” gibi alaylı başlıklarla belediye şölenindeki konuşmamı anlatıyorlardı.</st></p>
			<p><st c="11949">Başımdan geçen bu olayı hiçkimseye anlatmayacaktım. </st><st c="12002">Ama bugün, Filipinler’e postaladığım mektubu postacı geri getirince, artık olayın gizlenecek yanı kalmadı. </st><st c="12109">Çünkü bunu açıklamazsam, Milano’daki – çok affedersiniz – Manila’da edindiğim dostlarım neden bunca zamandır kendilerine mektup yazmadığıma şaşacaklardır. </st><st c="12264">Oysa hepsine ayrı ayrı teşekkür mektupları yazıp postalamıştım. </st><st c="12328">Onlara gönderdiğim her mektup, zarfının üstünde “Yanlış adres”, “Bulunamıyor”, “Filipinler’de Milano yok” yazılı açıklamalarla geri geldi. </st><st c="12467">Çünkü zarfın üzerine “Manila-Filipinler” yazacak yerde “Milano-Filipinler” diye yazmışım.</st></p>
		</section>
  <div id="charCountTotal" value="12556"></div></body>
</html>
