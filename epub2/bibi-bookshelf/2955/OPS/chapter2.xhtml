<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="15" id="page15"></span><st c="0">Yabandan Gel Yabandan</st></h1>
		<p><st c="22">Yerde ne kadar ekin varsa gökte de bir o kadar varmış. </st><st c="78">Yer gök başak başak ırgalanırmış.</st></p>
		<p><st c="111">Yeri bırak, gökte bile ekinler uykularından uyanıp yeşil yeşil bakmaya başlayınca, asıl yürekler yeşerir, gök gibi genişlermiş. </st><st c="240">Yürekler böylesine genişleyince de o yüreklerin sahipleri yere göğe sığmaz olurlarmış haliyle.</st></p>
		<p><st c="334">İlyas gibi...</st></p>
		<p><st c="348">Çoktu bu adamların sayısı.</st></p>
		<p><st c="375">Üstlerine dağların sessizliği, korkusu sinmişti. </st><st c="425">Süründükleri taşlı, sert topraklar, arkalarına saklanırken yapışıp kaldıkları kayalıklar, tırmandıklarında yapraklarını kendi yaprakları, dallarını kendi dalları, meyvelerini kendi meyveleri bildikleri ağaçlar her defasında elbiselerinden ve tenlerinden parça koparmış, giyinik mi çıplak mı oldukları anlaşılmayan bir hale getirmişti onları.</st></p>
		<p><st c="766">İşte böyle, gökteki ekinlerin uğrun uğrun, yerdekilerinse türkü söylercesine dalgalandığı bir gündü. </st><st c="868">Müfreze komutanı muhtarın ikram ettiği ayranın kalıntılarıyla dolu bıyığını sıvazladı, sırtından indirdiği yorgunluğa yaslanır gibi tahta iskemlenin arkalığına dayandı. </st><st c="1037">Bu arada kaşlarını da tüfek </st><span epub:type="pagebreak" title="16" id="page16"></span><st c="1065">gibi çatmayı ihmal etmemişti. </st><st c="1095">Askerleri de tüfeklerini çatmış ayakta dikiliyorlardı. </st><st c="1150">Bitmeyen bir savaşın tüm seslerini yutmuşçasına ağır ağır harman yerinde toplanmıştı köyün yaşlıları. </st><st c="1252">Duvar diplerinde birbirlerine sokulup bekleşen kadınlarla çocuklar, ışığı sönmüş yılgın gözlerle harman yerindeki kalabalığı izliyordu.</st></p>
		<p><st c="1387">Müfreze komutanı iskemlesini gıcırdatarak kımıldadı, ayran tasını sağ ayağının dibine bıraktı.</st></p>
		<p><st c="1482">“Bulduk Usta’yı tanırsın değil mi?” dedi muhtara yanında oturan adamı başıyla işaret ederek.</st></p>
		<p><st c="1575">Muhtar, komutanın bıyığına bulaşmış ayran kalıntısını hayalinde silmekle meşguldü. </st><st c="1659">Bulduk Usta adını duyunca elinde bağlamasıyla oturan kara kuru adamda gezdirdi bakışlarını. </st><st c="1751">Bulduk Usta, komutandan önce bitirmemek için yavaş yavaş içtiği ayrandan küçük bir yudum daha aldı, gözlerini yere indirdi.</st></p>
		<p><st c="1874">“Namını çok duymuşluğum vardır, ama dinlemek nasip olmadı kumandanım,” dedi muhtar.</st></p>
		<p><st c="1958">Kandırılmaya hazır bir çocuk saflığı gelip yerleşti komutanın yüzüne. </st><st c="2029">Müfreze komutanı gitmiş, yerine, evinde, sofra başında çocuklarıyla vakit geçiren şefkatli bir baba gelmişti sanki.</st></p>
		<p><st c="2144">“Dinlersin muhtar, dinlersin. </st><st c="2175">Acele etme,” dedi gülümseyerek.</st></p>
		<p><st c="2206">Yaşlılar, içlerinde sürüp giden savaşın gümbürtülerini dinlemekten yorgun, konuşulanlardan bir şey anlamadıklarını belli eden derin çizgili suratlarla bir komutana, bir muhtara, bir Bulduk Usta’ya bakıyor, bu arada da bir duayı bitirip diğerine başlayarak dudaklarını kıpırdatıyorlardı.</st></p>
		<p><st c="2493">Muhtarın suratındaki karışıklığı görünce tekrar gülümsedi komutan.</st></p>
		<p><st c="2560">“Küşümlenme muhtar, şöyle hep beraber bir keklik avına çıkalım diyorum.”</st></p>
		<p><span epub:type="pagebreak" title="17" id="page17"></span><st c="2633">Sonra kekliklerin saklandıkları yerleri biliyor, hatta onları açık seçik görüyormuşçasına uzak tepelere baktı.</st></p>
		<p><st c="2744">O tepelerden birinde, kayalıkların duldasındaydı İlyas; o da kendisine bakan birilerini görmüş gibi köyünü saklayan tepelere kaygıyla dikmişti gözlerini. </st><st c="2899">Derken zurba zurba keklikler havalandı kayalıktan. </st><st c="2950">İlyas irkildi, hızla sağına soluna, sonra kekliklerin ardında kalan boşluğa göz gezdirdi. </st><st c="3040">Evini görüyordu baktığı her yerde. </st><st c="3075">Kilim, kap kacak, yatak yorgan, gusülhane, minder, ocak, pencere, kapı... </st><st c="3149">Ev işte. </st><st c="3158">Aklından uzak tutmayı bir türlü beceremiyor, üstünü örtemiyordu. </st><st c="3223">Sonra en dipte köşede kalmış anlarını bile hatırlamak için zihnini eşeliyor, bulduklarının üzerini temizleyip parlatıyor, daha önce sevmediği kadar çok seviyordu onları. </st><st c="3393">Büyülenmiş gibi oluyordu işte o zaman. </st><st c="3432">Bu büyünün peşine takılıp köyüne, evine, çıtırdayan ocağın karşısına, çorbanın buğusuna, insan sesine, bir acıyı alıp diğerinin içinde çoğaltsa, ölüm cephesinden açlığa, yokluk mücadelesinden çaresizliğe dolaşsa da bir çift söze koşuyordu. </st><st c="3672">Yakalanmak, bunca sıkıntıyı, yalnızlığı boşu boşuna çekmiş olmak umurunda olmuyordu bir an. </st><st c="3764">Derken yola koyulmaya yeltenen diğer İlyas’ı kolundan yakalayıp durduruyordu.</st></p>
		<p><st c="3841">Evinin, dam altı mı, ağaçların, otların yanı mı, kayaların kovuğu mu, dualar mı, dil mi, neresi olduğunu bilmiyordu artık. </st><st c="3965">Dilini yitirirse yuvasını da yitireceğinden korkuyordu; dağlarla konuşuyordu bu yüzden, taşlarla, kuşlarla, otlarla, böceklerle; en çok da kendi kendisiyle konuşuyordu.</st></p>
		<p><st c="4133">“Eve gitsem şimdi...”</st></p>
		<p><st c="4155">“Ee, nasıl olacak o iş?”</st></p>
		<p><st c="4180">“Basbayağı, karanlık çökünce basar girerim köye.”</st></p>
		<p><st c="4230">“Ortalıkta kimse olmaz tabii.”</st></p>
		<p><st c="4261">“Olmaz mı?”</st></p>
		<p><st c="4273">“Olur.”</st></p>
		<p><st c="4281">“Nasıl olacak o zaman?”</st></p>
		<p><span epub:type="pagebreak" title="18" id="page18"></span><st c="4305">Konuşuyordu konuşmasına da cevapsız sorulara takılınca, dilini kimsenin çözemediğini düşünüp olduğu yerde küçüldükçe küçülüyordu. </st><st c="4436">Anasına sesleniyordu sanki karşısındaymış gibi, anası cevap vermiyordu; rahmetli babasına konuşuyordu, babası duymuyordu bile; bacısı ise acı acı susuyordu.</st></p>
		<p><st c="4592">Köyden kaçtığından beri hiç uyumamıştı. </st><st c="4633">Uykuları, sırtını dayadığı kayaların, üzerine yattığı toprakların sivri dişleriyle yaralanmış, uykuyla uyanıklık arasında bir noktada delik deşik olmuştu. </st><st c="4788">Kemirilen etlerinin, batan kemiklerinin sızısıyla sağa sola dönerek, geceyi, aniden bastıran sessizliği dinleyerek sabahı bekliyordu. </st><st c="4922">Ya annesi geliyordu saklandığı yere ya da o köye gidiyordu böyle zamanlarda. </st><st c="4999">Burayı nasıl bulduğunu soruyordu annesine; o bulabildiyse jandarmanın da bulabileceğini söylüyordu. </st><st c="5099">Annesinin ne cevap verdiğini hatırlamıyordu sonradan düşündüğünde. </st><st c="5166">Ama kendi o kadar rahat gidemiyordu köye. </st><st c="5208">Çoğunlukla yakalanıyordu. </st><st c="5234">Annesinin gölgesini en gölge yerlere saklıyordu hızlıca. </st><st c="5291">Ayak seslerini, oğlum diye ağlayışını, sarılışını, şarp şarp öpüşlerini...</st></p>
		<p><st c="5365">Bazı geceler bir yıldız seçiyordu. </st><st c="5401">Gözünü yumup açıyor, yıldızını tekrar bulmaya çalışıyordu. </st><st c="5460">Bulduğunun kendi yıldızı olup olmadığını soruyordu kendine. </st><st c="5520">Yıldızlar her gece yine aynı yerlerinde mi duruyordu? </st><st c="5574">Herkesin yeri belli miydi? </st><st c="5601">Kıpır kıpır gezinip tıpkı kendisinin yaptığı gibi aynı yerlerine mi dönüyorlardı? </st><st c="5683">Saklandığı yerlerden neresinin daha güvenli olduğunu kestirebilmek için birtakım işaretler bırakıyordu. </st><st c="5787">Aralanmadan geçilemeyecek çalılar, basılınca kırılacak kuru dallar, üzerine basıldığı belli olsun diye iyice düzeltilmiş yumuşak toprak...</st></p>
		<p><st c="5925">Sessizliğin ne kadar derin olduğunu öğrenmişti. </st><st c="5974">İnsanı içine çekiyor, parça parça ediyordu. </st><st c="6018">İşte o zaman bir yaprağın bir yaprağa dokunuşunun hışırtısı, ne olduğu bilin</st><span epub:type="pagebreak" title="19" id="page19"></span><st c="6094">meyen bir canlının bir orada bir burada sürtünmesinden çıkan tedirgin sıyırtısı duyuluyordu. </st><st c="6188">Geceleri ağarıyordu bazı ağaçlar. </st><st c="6222">Ölümün bir yüzü olduğunu düşünüyordu öyle anlarda. </st><st c="6273">Kaşı, gözü... </st><st c="6287">Göz göze geldiği de oluyordu. </st><st c="6317">Ölümün gözlerine nasıl baktığına kendi de şaşıyor, gördüğü her şeyin arkasında görmediği başka bir şey olduğunu düşünüp ürperiyordu. </st><st c="6450">Gölgelerin arkasına gizlenenlerin ortaya çıkmasını bekliyordu saatlerce. </st><st c="6523">Gerçek mi, tılsım mı, rüyalardakine benzeyen başka şeyler mi bilemiyordu. </st><st c="6597">Görünen dünyanın arkasına saklanmış görünmeyen bir öte dünya varmış da onu buradan alıp götürecekmiş gibi geliyordu ona. </st><st c="6718">Elemtereden başlayıp küçük kuleuzüye kadar geldikten sonra elhamla allahulayı okuyor, ardından başa dönüp bildiği tüm sureleri bir daha bir daha tekrar ediyordu.</st></p>
		<p><st c="6879">Yalnızlığın zulmü dayanılmaz bir hal alıyordu çoğu zaman. </st><st c="6938">Bazen içinde biriken seslerden öyle bunalıyordu ki, avazı çıktığı kadar bağırmamak için kendini zor tutuyordu. </st><st c="7049">Kimi zaman daha fazla dayanamayıp cılız naralar atıyor, sonra da kendi sesinden ürkerek eliyle ağzını kapatıyordu.</st></p>
		<p><st c="7163">Buralardan daha önce geçmiş insanların, gölgelerin yankısı sinmişti her yere. </st><st c="7242">Taşların altına sıkışmış, oyuklarda birikmiş, toprağa işlemişti. </st><st c="7307">Her şeyi yok eden savaş onlara ulaşamamıştı. </st><st c="7352">Her ne kadar aşınmış olsalar da bir zamanlar buralarda dolaşmış sesleri duyabiliyordu İlyas. </st><st c="7445">Ağaçsız yerlerde bile yaprakların hışırdamasına, dalların uğuldamasına şaşırmıyordu artık.</st></p>
		<p><st c="7535">Müfreze komutanı, Bulduk Usta ve muhtar askerlerin önüne düşüp az önce komutanın baktığı tepelere doğru yürümeye başladıklarında İlyas da duldasına saklandığı kayanın yukarısındaki tepeye çıkmış, köyüne doğru bakıyordu.</st></p>
		<p><st c="7755">Muhtar, kekliklerin sürüler halinde yaşadıkları çalı ve otlarla kaplı yamaçları, kayalıkları, meşelikleri anlatıyor, kafile İlyas’a doğru ilerliyordu. </st><st c="7907">Dalgalı bir yeşilde parlayıp sö</st><span epub:type="pagebreak" title="20" id="page20"></span><st c="7938">nen tarlaların yanından, sel sularının oyduğu dere yataklarından geçtiler; yokuşlardan tırmanıp düzlüklere indiler; tepeleri birbirine ekleyerek İlyas’a yaklaştılar.</st></p>
		<p><st c="8104">Keklik avından, seferberlikten, asker kaçaklarından söz ediyordu muhtar; komutansa muhtarın ağzını arayarak asker kaçaklarının saklandıkları yerleri soruyordu. </st><st c="8265">Bulduk Usta konuşmadan onları dinliyor, vücudunun ayrılmaz bir parçası haline gelen bağlamasını bir elinden diğerine geçirirken içinde dolanıp duran duygunun ne olduğunu anlamaya çalışıyordu. </st><st c="8457">Doğru bir iş yapıyor olmakla vicdanı arasında gidip geliyordu düşünceleri. </st><st c="8532">Onları kan ter içinde takip eden askerlerin fısıltıları, tüfek kayışlarından, palaskalardan, mataralardan çıkan gıcırtılara ve ayak seslerine karışarak toz olup uçuyordu.</st></p>
		<p><st c="8702">Derken sık kayısı ağaçlarının bulunduğu dik bir bayıra geldiler.</st></p>
		<p><st c="8767">“Burada mola veriyoruz,” dedi komutan.</st></p>
		<p><st c="8806">Askerler tüfeklerini çatıp hemen oracığa bağdaş kurarak oturdu; diğerleri bir ağaç bulup sırtını dayadı.</st></p>
		<p><st c="8911">Muhtar tabakasını çıkarıp sigara tuttu, yaktılar.</st></p>
		<p><st c="8961">“Bu saatte keklikler pısar kumandanım, biraz daha beklemek lazım,” dedi muhtar dumanı içinde gezdirerek.</st></p>
		<p><st c="9066">Komutanın yüzünde yine aynı gülümseme vardı:</st></p>
		<p><st c="9111">“Biz de o zaman Bulduk Usta’nın o yanık sesinden birkaç türkü dinleriz, öyle değil mi Bulduk Usta?”</st></p>
		<p><st c="9211">Bulduk Usta zihninden bir türlü kovamadığı düşüncelerin içinde kaybolmuş, kayısı ağacının dibine iyice kararan suretini bırakmıştı. </st><st c="9344">Onu meraklı gözlerle ve hâlâ bir keklik avının içindeymişçesine izleyen muhtar, az sonra bir hikâyenin başlayacağını ve Bulduk Usta’nın bu hikâyenin içine hapsedildiğini hissetti bir an.</st></p>
		<p><st c="9530">“Emredersiniz kumandanım,” dedi Bulduk Usta. </st><st c="9576">Sızılı bir türkünün içinden geliyordu sesi.</st></p>
		<p><span epub:type="pagebreak" title="21" id="page21"></span><st c="9619">Sonra bağlamasını kucağına aldı ve çalıp söylemeye başladı.</st></p>
		<p><st c="9679">Bulduk Usta’nın sesi gidip İlyas’ı buldu. </st><st c="9722">İlyas sesi duymakla kalmadı, baktı ona. </st><st c="9762">Ses de ona bakıyordu. </st><st c="9784">Yeni doğmuş bir yıldızın parıltısıyla bakıyordu hem de, sızılı bir derenin usuldan akan ışıltısı, yaylaların yorulmak bilmez ipiltisiyle. </st><st c="9922">Sonra bu ses, adı konmamış dağların ardındaki kavruk topraklardan devşirdiği sevda namına, yara namına, hasret, gurbet, kader namına ne varsa getirip bir bozlağın sırtına yıkıverdi. </st><st c="10104">Büyülü bir ayna tutulmuştu sanki uzaktan uzağa. </st><st c="10152">Hapsedilmiş acılar onu çağırıyordu. </st><st c="10188">Aldı, katık etti kendi acısına, o acıyla yürümeye başladı. </st><st c="10247">Yürüdükçe hafifliyor, kanatlanmış yaprakların çırpıntısında akıyordu. </st><st c="10317">İçinde bir umut kıpırdanmıştı İlyas’ın. </st><st c="10357">Umutlandıkça yüreği kaşınır gibi olmuştu. </st><st c="10399">Dağların sakladığı bir sırra yürüyordu. </st><st c="10439">Köpüren bir suyun içinde sandı kendini. </st><st c="10479">Kocaman bir su köpürüyor, onu sarıyor, yukarılara, çok yukarılara çıkarıyor, bir bebek gibi beliyordu. </st><st c="10582">Bir yıl mı sürdü bu, bir an mı bilemedi ama o arada dünya yeniden yaratılmıştı. </st><st c="10662">Kayalar merdim merdim olmuş, kuru ağaçlar çiçeğe durmuş, otlar cücüklemiş, ağaçlar küçüklemiş, karlar bulut olup göğe çekilmiş, yeni dünya saklandığı yerden çıkmıştı. </st><st c="10829">Ekinlerin yeşilinde süzülmüş, elenmiş bir sesti duyduğu. </st><st c="10886">Ölümden sıyrılmıştı işte. </st><st c="10912">Ruhu güneşe, yakıcı şeylere doğru koşma isteğiyle tutuşmaya başlamıştı. </st><st c="10984">Zihni kamaşmıştı. </st><st c="11002">Bir ışık onu kendine çekiyor, o âna dek yaşadığı, hissettiği ne varsa hepsini unutmasını istiyordu.</st></p>
		<p><st c="11101">Yamaçlar, kayalıklar, tepeler ve koyaklardaki otlar, çalılar, ağaçlar, hele hele ekinler bu sesin sarıp sarmaladığı ruhla yeniden cana gelmişti.</st></p>
		<p><st c="11246">Söylenecek son bir söz varmış da onu söylüyormuş gibiydi adam. </st><st c="11310">Kimsenin inkâr edemeyeceği doğruları, bir yüreğin kaldıramayacağı acıları, sevmek denilen şeyin özünü söylü</st><span epub:type="pagebreak" title="22" id="page22"></span><st c="11417">yormuş gibi. </st><st c="11431">Bir ruhun hayal bile edilemez derinliklerini deşiyordu sanki.</st></p>
		<p><st c="11492">Bulduk Usta’nın sesinde alıçların, meşelerin, çördüklerin kokusu vardı.</st></p>
		<p><st c="11564">İlyas bu kokuyla birlikte koşuyordu. </st><st c="11602">Serçelerle dolu ne olduğunu bilmediği bir ağaç ona doğru geliyordu. </st><st c="11670">Ardından alıçlar, meşeler, iğdeler. </st><st c="11706">Koşmaya başladığını fark edince azıcık yavaşladı ama çok sürmedi bu, tekrar hızlandı. </st><st c="11792">Ağaçlar, otlar, toz, toprak, tarlalar, yamaçlar, gök, her şey hızlandı.</st></p>
		<p><st c="11863">Sonunda büyükçe bir kayanın dibinde buldu kendini. </st><st c="11915">Az ilerideki bayırda, sık kayısı ağaçlarının gölgesinde oturan Bulduk Usta’yla muhtarı gördü. </st><st c="12009">Bulduk Usta’nın sesine karşılık verircesine yedi sülale bir araya toplanıp ötmeye başlayan kuşları duydu o sırada. </st><st c="12124">“Etmeyin kurbanınız olayım, yerimi söyleyip de beni ele güne malamat etmeyin,” diye kendi kendine söylendiğinde iş işten geçmişti. </st><st c="12255">Nereden çıktıklarını anlayamadığı askerler etrafını sarmıştı çoktan.</st></p>
		<p><st c="12323">Yapraklar bile cıvıldayan bir kuştu şimdi. </st><st c="12367">Şu karşıki dağ kaşlarını çattığında yağmur gelirdi. </st><st c="12419">Şu izler çilli, kınalı kekliklere aitti. </st><st c="12460">Bu kuşlar köyünün kuşlarıydı belki de.</st></p>
		<p><st c="12498">Sakalları uzamış, yüzü gözü görünmez olmuştu; rengini yitirmiş gözlerinin kenarları kızarıktı İlyas’ın.</st></p>
		<p><st c="12602">İşte, yerdeki ve gökteki ekinlerin, bu ekinleri dalgalandıran rüzgârların içinde, pek çok söz, acılardan yokluğa, hasretlerden sevdalara, savaşlardan ölümlere, umuttan çaresizliğe o dağ senin bu ova benim, o yürek senin, bu gözyaşı benim dolaşan türküler varmış eskiden.</st></p>
		<p><st c="12873">İlyas, iki askerin arasında elleri bağlı götürülürken, “Yer gök ekin dolu. </st><st c="12949">Kim biçecek bunca ekini?” diye düşündü.</st></p>
		<p><st c="12988">Bulduk Usta daha koygun bir acıyla söylemeyi sürdürüyordu.</st></p>
	</section>
	<div id="charCountTotal" value="13047"></div></body>
</html>
