<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="91" id="page91"></span><st c="0">Üç İyidir</st></h1>
		<p><st c="10">Seksen altı yaşındaki dedeme askerlik celbi geldi; o günden beri sesi çıkmıyor.</st></p>
		<p><st c="90">Bir yanlışlık olduğunu, gidip düzelttirebileceğimizi söylememize rağmen, “Ya doğruysa, kayıtlar silindiyse, askerlik yaptığımı ispatlayamazsam, ben bu yaşımda nasıl askerlik yaparım, bütün komşularımızla ilişkilerimiz kötü, her an savaş çıkabilir,” diye sızlanıp durdu kaç gündür.</st></p>
		<p><st c="371">Tam bir saattir arabada oturmuş, dedemin şubeden çıkmasını bekliyoruz babamla. </st><st c="451">Kaç kez gidip bakması için ısrar etmeme rağmen babam umursamadan sigarasını keyifle tüttürmeye devam ediyor ve dedemin şimdi onları esir aldığını, akılları varsa onu başlarından defetmeleri gerektiğini söylüyor.</st></p>
		<p><st c="662">Ya yine kaybolduysa diyorum babama. </st><st c="699">Ya da onlar dedemi esir aldılarsa!</st></p>
		<p><st c="733">Babam, sigara dumanının içinde onun çoktan asker elbisesiyle birliğine katıldığını görüyormuş gibi sinsice gülüyor.</st></p>
		<p><st c="849">Celp kâğıdını alınca gözlüğünü taktı, uzun uzun defalarca okudu dedem. </st><st c="921">Yine dünyanın en ağır, hiç acelesi olmayan adamıydı. </st><st c="974">Biz, hayatında ilk kez sinirleneceğini bekler</st><span epub:type="pagebreak" title="92" id="page92"></span><st c="1019">ken, o, “Devletimin bana ihtiyacı varsa bir saniye bile düşünmem. </st><st c="1086">Askerken nişancılığım iyiydi. </st><st c="1116">Atış talimi yaptırırım çocuklara,” dedi en sonunda.</st></p>
		<p><st c="1167">Dedeme, yedek subayken verilen atı, rahmetli anneannem ve iki teyzemle yaşadıkları lojmanı çok iyi biliyordum. </st><st c="1279">Birisi askerlikten söz edecek olsa, daha o, cümlenin sonunu getiremeden biz ânında Tekirdağ’daki lojmanda alırdık soluğu ve biri dört, diğeri iki yaşındaki teyzelerimi atın üzerinde görürdük. </st><st c="1471">Emir eri Recep de yanlarında olurdu tabii. </st><st c="1514">Oradan da, ne ara, hangi cümleye basarak sıçrarsa, bir anda köy enstitüsünde, soyadlarını bile hatırladığı bir sürü idareci ve öğrenci arasında bulurduk kendimizi.</st></p>
		<p><st c="1677">Elimizdeki kâğıda bir anlam veremediğim için yine de sordum anneme dedemin askerlik yapıp yapmadığını. </st><st c="1781">Söz konusu dedem olunca, bu soruyu sormakta pek de haksız sayılmazdım. </st><st c="1852">Annem:</st></p>
		<p><st c="1858">“Yapmış kızım, yapmaz olur mu?” dedi.</st></p>
		<p><st c="1896">“Kayınpeder bu,” dedi babam, “o kadar emin olmayın, vardır bunun altında bir şey...”</st></p>
		<p><st c="1981">Dedemin, kendisiyle ilgili bir konuda herhangi bir soruya cevap verdiğine bugüne kadar tanık olmamıştık, o yüzden bir şey sormadık ona.</st></p>
		<p><st c="2117">Sık sık ortadan kaybolmasıyla meşhurdu dedem, askerken de bir ara sıvışmış ve bu durum şimdi açığa çıkmış olabilir miydi?</st></p>
		<p><st c="2239">Doğum günü gelmeden yeni yaşını kabullenmeyen dedemi, yaşı bir tarafa bırakılsa bile asker olarak düşünmek bir hayli zordu, çünkü o, bildiğiniz küçük adamdır. </st><st c="2399">Annesi dedemden söz ederken, hani şu meşhur sözü söyler, “Bir bu kadar da yerin altında, görünmeyen kısmı var onun,” dermiş. </st><st c="2524">Görünmeyen diğer yarısını aramaya mı giderdi, yoksa o kısmı bunu alıp peşinden mi sürüklerdi, nasıl olursa artık, bir bakmışsın ortadan kaybolmuş dedem.</st></p>
		<p><span epub:type="pagebreak" title="93" id="page93"></span><st c="2676">Hiç kimseye hesap vermemesiyle, onca konuşmasına rağmen hiçbir şey anlatmamasıyla tanınırdı o. </st><st c="2772">Anlatacak bir hikâyesi yoktu sanki. </st><st c="2808">Hiçbir şeyin anlatılmadığı bir hikâyenin içi o hikâyenin anlatıcısı dışında kalanların zihinlerinden geçenler ve söyledikleriyle doldurulurdu haliyle. </st><st c="2959">Bu yüzden, dedemin ortadan kaybolduğu dönemlerde nerede ne yaptığı hakkında hiçbir şey bilmezdik. </st><st c="3057">Günlerden bir gün bir yerlerden telefon ederdi, ben geliyorum derdi ve gelirdi.</st></p>
		<p><st c="3136">Sonra odasına çekilir, kimseyi karıştırmadığı, bütün kurallarını kendi koyduğu hayatına kaldığı yerden devam ederdi.</st></p>
		<p><st c="3253">Her zaman konuşma fırsatı bulamadığından olsa gerek, bu fırsatı yakaladığında, daha doğrusu bu fırsatı kendi kendine ne yapıp edip yarattığında sesini deneme imkânı bulmuşçasına gürlemeye başlar. </st><st c="3450">Evet, konuşma değil onunki. </st><st c="3478">Bildiğiniz gürleme, sonu gelmeyecek sandığınız bir coşku hali, şehvetli bir gümbürtünün ortalığı darmadağın ettiği bir tören, kulakları zorlayan bir irkilme durumu... </st><st c="3645">Sesini kaybetmediğini (durup dururken öksürmesini, boğazını temizleyip balgam söktürmeye çalışır gibi tuhaf, iğrenç sesler çıkarmasını, hâlâ hayatta olduğuna kendini inandırma çabası olarak yorumluyor babam), eskisi gibi gür çıktığını görmek hoşuna gidiyor olmalı; virgülsüz, noktasız ama her kelimenin arasına kocaman boşluklar koyarak sürdürür konuşmasını. </st><st c="4004">Hem virgülsüz ve noktasız hem de boşluklarla konuşmanın nasıl olduğuna kafa yormak anlamsız, çünkü söz konusu dedemse oluyor. </st><st c="4130">Bir kere, tamamlanmış herhangi bir cümlesi yok. </st><st c="4178">Bir cümleye başladığında, başladığı yeri unuttuğundan mı –aslında hiçbir şeyi unutmaz, ona da geleceğiz–, ne anlatacağını toparlayamadığından mı –bu daha akla yatkın–, o cümleden başka bir cümleye giderken yaşlılara özgü dinlenme duraklarına uğrayarak hatırlamak için zamanın derinliklerinde uzun yolculuklara çıkar. </st><st c="4495">Bazen uğradığı </st><span epub:type="pagebreak" title="94" id="page94"></span><st c="4510">yerde kalır ve konu başka bir yöne kayar. </st><st c="4552">Yol üzerindeyken uğradığı veya bilerek yolunu düşürdüğü o yerde kalacak ve hikâye orada bitecek diye heveslenmek de işe yaramaz. </st><st c="4681">Başladığı noktayı unutmaz dedem, yol üzerinde kaç yere uğrarsa uğrasın onları kâr hanesine birer birer kaydedip asıl konuya lafı tekrar getirir. </st><st c="4826">Gerek yol üzerinde uğradığı yerlerde, gerekse asıl konaklayacağı yerde adı geçen, olayda rol alan kim varsa, hepsinin şeceresini çıkarır, asıl konuya gelmemek için adamın iflahını söker. </st><st c="5013">Elli sene öncesini anlatırken bile o günün tarihini, günlerden perşembe mi cumartesi mi olduğunu bilir; kahvenin önünden geçerken falancayla karşılaştığını, çardağın gölgesinde çay içen filancaya selam verdiğini, onlardan birinin bilmem kaç gün önce babasını kaybettiğinden başka, diğerinin de oğlunun bilmem kaç gün önce İstanbul’da, hemşerileri olan Abuzittin Zırtıloğlu’nun oğlunun damadının kaynının yanında (onların ne iş yaptıklarını da ayrıntılarıyla hatırlar) işe başladığını ekler, oradan olay mahalline (bir türlü başlamayan hikâyenin yaşanacağı yere) varmadan Hüsamettin Kesbiçer’in (bu arada, hayatında şu ya da bu biçimde yer etmiş köyler ve yaşadığı kasabadaki tanıdığı herkesin soyadını bilir) evinin önüne geldiğinde asıl hikâyenin bizi daha çok bekleyeceğini hissederiz ve kurtuluş ümidini bir sonraki bahara ertelememiz gerekir. </st><st c="5860">Bir türlü yanına varmadığı, çatallanan yollarda izleri birbirine karıştırdığı hikâyenin içinde bizi öyle bir dolaştırır ki, bir an, ayrıntıların içinde boğulacağımızı hisseder, sonra da acaba hikâye diye anlatmak istediği bu ayrıntılar mıydı, ayrıntılar olmazsa hikâye de mi olmaz diye düşünmeye başlarız.</st></p>
		<p><st c="6165">Başlamayan hikâye deyip duruyorum, ama ortada bir hikâye olmayabilir de. </st><st c="6239">O kadar sabredip bekledikten sonra, it osurdu yel götürdü sözünü (bu da babamın lafı) haklı çıkarırcasına, sizi, “Ee, n’oldu şimdi?” sorusunun anlamsız boşluğu bekleyebilir.</st></p>
		<p><span epub:type="pagebreak" title="95" id="page95"></span><st c="6412">Bütün bunları o kadar yüksek bir ses tonuyla anlatır ki, dedemin derdinin, sesini bize değil, elli altmış sene öncesinde kalmış, neredeyse tamamı kara toprağın altında çürümüş tanıdıklarına duyurmak olduğunu düşünürüm zaman zaman. </st><st c="6644">Sanki hâlâ yaşıyorlarmış gibi karşısına alır onları, soru sorar, onların konuşmalarını taklit ederek onlar adına cevap verir, bizim anlamadığımız ama ona komik gelen şeylere güler, tek tek yüzümüze bakarak bizim gülüp gülmediğimizi kontrol eder, gülmediğimizi görünce de zaten beklediği buymuşçasına, bizden de farklı bir tutum beklemiyormuşçasına sözlerine ve dizine vura vura gülmeye devam eder, derken oturma odamızın orta yerine, (çay bardaklarında dönen kaşık seslerinin şıngırtısına) getirdiği ölülerle sohbeti koyulaştırır. </st><st c="7175">Nereden öğrendiyse, memleketine ait olmayan kıtlama çay içme usulüne yaslanarak çayını keyifle höpürdetir, bu höpürdetmeler arasında kalan uzun zaman boşluklarında sabırlı olmamızı beklercesine yüzümüze bakar.</st></p>
		<p><st c="7384">Babam arabadan indi, yandaki apartmanın alçak bahçe duvarına oturdu. </st><st c="7454">Ben de gittim yanına. </st><st c="7476">Küçük bahçenin iri ağaçları, parçalı, kıpırtısız gölgeler düşürmüştü kaldırıma.</st></p>
		<p><st c="7555">“Dedenin emekliliği de böyle olmuş,” dedi babam.</st></p>
		<p><st c="7604">Tam kırk yıl önce emekli olan ve ikramiyesini bir hafta içinde nasıl buharlaştırdığını hiçbir zaman açıklamayan dedemin emekliliğiyle ilgili yeni bir bilgi geliyordu anlaşılan. </st><st c="7782">Merakla kendisine baktığımı görünce, daha önce defalarca anlatmış da artık bıkkınlık gelmiş gibi mırıltıya benzer bir sesle devam etti:</st></p>
		<p><st c="7917">“Sanki dışarıda onu bekleyen bir sürü işi varmış gibi bir an önce emekli olmak için deli divaneye dönmüş bu. </st><st c="8027">Günü dolar dolmaz da vermiş dilekçeyi. </st><st c="8066">Bir iki ay sonra geri çağırmışlar, bir haftası mı, on günü mü ne eksikmiş.”</st></p>
		<p><st c="8141">Şaşırmadım babamın bu söylediklerine; dedemi düşünerek gülümsedim.</st></p>
		<p><span epub:type="pagebreak" title="96" id="page96"></span><st c="8208">Söylemediği cümleleri söylemişçesine lafın eksiğine gediğine bakmadan, ben de ona dedim ki, diye ortasından başlar dedem; bir de bakmışsınız, çoktan anlattığı günlerin kendince güzel, sevilesi hikâyelerine dönmüş, keyfince dolaşıyor. </st><st c="8443">Acı, kanayan ve hep kanayacak olan yaralı hatıraları da var elbet. </st><st c="8510">Fakir Baykurt’un </st><em><st c="8527">Yılanların Öcü</st></em><st c="8541"> romanından uyarlanan aynı adlı filmin güçbela sansür engelini aşmasından sonra, gösterildiği sinemalara yapılan saldırıları öyle bir anlatır ki, babam bile –arada lafı bulandırmasına rağmen– can kulağıyla dinler ve arkadaşları geldiğinde dedeme tekrarlattırıp gururlanır. </st><st c="8814">Bir de Kayseri’deki saldırı... </st><st c="8845">Dedem ve arkadaşları, Türkiye Öğretmenler Sendikası TÖS’e üyedirler.</st></p>
		<p><st c="8913">“TÖS’ün genel kurulu Kayseri’de yapılacaktı o sene. </st><st c="8966">Yönetimin kararı... </st><st c="8986">Başkanımız Fakir Baykurt. </st><st c="9012">Okudun mu hiç onun kitaplarını? </st><st c="9044">(Okudum dede. </st><st c="9058">–İii?) Sene mi? </st><st c="9074">Sene, 1969. </st><st c="9086">Ağustos’un altısı... </st><st c="9107">Bizim rahmetli Kadir Hoca delegeydi; Cevat Hoca da vardı, üçümüz akşam dokuz otobüsüyle Ankara’ya hareket ettik Salih Çömlek’in otobüsüyle. </st><st c="9247">İki tane otobüsü vardı o zaman Salih’in, öbürü de İstanbul’a giderdi. </st><st c="9317">(Babam: “Yolda mola verdiniz mi?” Dedem: “İii? </st><st c="9364">– “Yolda... </st><st c="9376">diyorum.” – “Vermez miyiz yav... </st><st c="9409">Kastomonu’yu geçince, yol ayrımı var ya, dağın dibinde...”) Sabah erkenden Ankara’ya vardık. </st><st c="9502">Terminalde çorbamızı içtik... </st><st c="9532">Kayseri’ye mi? </st><st c="9547">Tabii, oradan Kayseri’ye geçtik. </st><st c="9580">Genel kurul toplantımız Alemdar Sineması’ndaydı. </st><st c="9629">Nasıl büyük bir sinema biliyor musun, dışarıdan taş atıyorlar, biz duvarların dibine toplandık, taşlar sinemanın ortasına düşüyor, öğretmenlere değmiyor, anlıyor musun, öyle büyük. </st><st c="9810">Dışarıda binlerce kişi. </st><st c="9834">Yağlı bezleri taşlara bağlamışlar, camları şangır şungur aşağı indiriyorlar. </st><st c="9911">Yakacaklardı hepimizi. </st><st c="9934">Elbet canım, yağlı bezleri tutuşturup öyle atıyorlar. </st><st c="9988">İii? </st><st c="9993">Niye mi? </st><st c="10002">İkinci gün oluyor bunlar. </st><st c="10028">İlk gün toplantılar, konuşmalar yapıldı, şimdi de raporlar yazılıyor, değerlendirmeler yapılıyor. </st><st c="10126">Biz, ak</st><span epub:type="pagebreak" title="97" id="page97"></span><st c="10133">şam arkadaşlarla lokantada yemek yiyorduk. </st><st c="10177">Elbet yav, ilk gün. </st><st c="10197">Kızıma da çanta aldıydım o ara. </st><st c="10229">Kime mi? </st><st c="10238">Kime olacak Elif’e. </st><st c="10258">Duruyor mu hâlâ? </st><st c="10275">Tabii canım, nerden duracak, kalır mı bu zamana! </st><st c="10324">Biz yemek yiyorken elektrikler kaçtı. </st><st c="10362">İki saat kırk beş dakika. </st><st c="10388">O arada bir patlama oldu karanlıkta. </st><st c="10425">Ama nasıl bir patlama... </st><st c="10450">Öğretmen olduklarını bilmiyorduk, bunlar gâvur demişler. </st><st c="10507">Dört kişiyi gözaltına almışlar, biri lokantada bulaşıkçıyım ben, demiş. </st><st c="10579">Elbet canım, komünistlere ölüm diye bağırıyorlardı. </st><st c="10631">Komünistler camiye bomba atmış dün akşam diyesiymişler, elektrikler kaçtığında. </st><st c="10711">Vali, belediye başkanı ortada yok, kimse ulaşamıyor, biz dışarı çıkamıyoruz. </st><st c="10788">Alemdar Sineması’nı duman kapladı. </st><st c="10823">Fakir Baykurt’un gömleği pantolonundan çıkmış, herkes üst üste, kaçacak yer yok. </st><st c="10904">Koltuklar, masalar tutuştu. </st><st c="10932">Asker geldi, yardı kalabalığı. </st><st c="10963">Orta Doğu menzil komutanı, valiye, belediye başkanına ulaşamıyorum ama bu insanların burada diri diri yakılmasına müsaade edemem dedi. </st><st c="11098">Koca caddeye askerleri dizdi, tam altı sıra asker, biz onların arasından geçtik. </st><st c="11179">10 Ağustos’a kadar genel kurulu yapmamız lazım. </st><st c="11227">Cemselere bindik. </st><st c="11245">Fakir Bey, bizi Ankara’ya kadar götürün, yolda önümüzü kesebilirler dedi. </st><st c="11319">Orta Doğu menzil komutanı, ancak Kırşehir’e kadar götürürüm, gerisini siz halledin dedi. </st><st c="11408">Sonra sendika Kırşehir’e otobüs gönderdi, öyle döndük. </st><st c="11463">İii? </st><st c="11468">Yok, bir şey olmadı, Cevat Hoca’nın parmağı yaralandı. </st><st c="11523">Sabah biz çorba içtik, oradan da Alemdar Sineması’na geçmiştik. </st><st c="11587">Elbet yav, asker kalabalığı dağıtınca, onlar da gitmiş, Kayseri’de ne kadar kütüphane, kitapçı varsa hepsini ateşe vermişler.”</st></p>
		<p><st c="11713">Bu celp saçmalığının başımıza bir iş açmasından korkuyorum.</st></p>
		<p><st c="11773">“Askerlik meselesinin emekliliğiyle ne ilgisi var?”</st></p>
		<p><st c="11825">“Ne bileyim kızım, mezardakilere bile oy kullandırıyorlar bu memlekette, bir de askerlik yaptırırlar tamam olur.”</st></p>
		<p><st c="11939">Babam ciddi miydi, alay mı ediyordu anlayamadım.</st></p>
		<p><span epub:type="pagebreak" title="98" id="page98"></span><st c="11988">Karşımızdaki askerlik şubesinin kapısından ayıramıyorum gözlerimi. </st><st c="12056">Aynı anda iki işi birden yapamayan dedem, bu saçmalık gerçeğe dönüşürse ne yapar oralarda? </st><st c="12147">Sözgelimi hem yürüyüp hem konuşamaz. </st><st c="12184">Olduğu yerde dikilip de öyle konuşması gerekir. </st><st c="12232">Sözlerinin, yürüyüşün temposunda ağırlığını kaybederek bir kısmının dağılıp gideceğini mi düşünür, yoksa dururken konuşursa sözlerinin kendiliğinden bir ağırlık kazanacağını mı, bilemiyorum ama acelesi yoktur onun. </st><st c="12447">Sözlerinin ya da yürüyüşünün tadını çıkarmak ister. </st><st c="12499">Yürümeyi değil, yolda durmayı seviyor gibidir.Yanındakinin kolundan yakalayıp durdurur, sözleri yürüyüşünün ritmine kurban gitmesin, adımların altında ezilmesin diye olduğu yere çakılmış gibi kıpırdamadan konuşur da konuşur. </st><st c="12724">Karşısındakinin (adamı kendine döndürdüğü ya da çoktan önünü kestiği için artık karşısında olan zavallının) hem yürüyüp hem de sohbet etmek amacıyla niyetlendiği bütün girişimler boşa çıkar ne yazık ki. </st><st c="12927">Yanında esir alacağı kimse yoksa, olabilecek birilerini arayan bir korsan edasıyla yolda bekleyip sağa sola bakarak dikilir. </st><st c="13052">Birkaç adım attıktan sonra olur da biri gelir ümidiyle durup arkasına da bakar. </st><st c="13132">Sokaklardan birinden biri döner, evinden çıkan biri yolun ucunda görünürse çarşıya veya eve ulaşmak o zavallı için uzak, erişilmesi imkânsız bir hayal olur artık.</st></p>
		<p><st c="13294">Babam çay konusunda titizdir, herkesin çayını beğenmez, o yüzden akşamları evde çayı kendi demler. </st><st c="13394">Bazen kendi çayını da beğenmez ve bir bardaktan fazla içmez. </st><st c="13455">Ama dedem, çay iyi de kötü de olsa üç bardak içer.</st></p>
		<p><st c="13505">Yediği içtiği her şey sayılıdır dedemin. </st><st c="13547">Mesela, kahvaltıda ve akşam yemeğinde üç bardak su içer. </st><st c="13604">Ne bir eksik ne bir fazla. </st><st c="13631">Çok dikkat etmedim ama yemekte, kaçıncı lokmadan sonra suyunu içeceğini bile hesaplamıştır muhakkak. </st><st c="13732">Onu askerde, torunu yaşındaki komutanlar ve erler arasında düşündükçe, bu kurallarıyla nasıl baş edeceğini bilemiyorum. </st><span epub:type="pagebreak" title="99" id="page99"></span><st c="13852">Bu yaşlı adam, her şeyin bambaşka kurallarla işlediği o ortamda, sabah kahvaltısında tereyağı, bal, siyah ve yeşil zeytinle kibrit kutusu büyüklüğündeki peyniri, üç bardak çayı ve üç bardak suyu olmadan ne yapar, düşünemiyorum. </st><st c="14080">Yağ olmazsa, bal yerine reçel verirlerse o kahvaltı kahvaltı olmaktan çıkmaz mı? </st><st c="14161">Kahvaltılıkları kendi belirlediği düzende sıralaması bile bunca zaman alırken o gençlerin hızına nasıl yetişecek?</st></p>
		<p><st c="14274">“Babacığım bir gidip bakalım, niçin inat ediyorsun?”</st></p>
		<p><st c="14327">Babam duvardan kalkmış, ileri geri dolanıyordu.</st></p>
		<p><st c="14375">“Deden kulaklığını takmış mıydı?” dedi.</st></p>
		<p><st c="14415">“İii?”</st></p>
		<p><st c="14422">Burnumu iki parmağının arasına kıstırdı, güldük.</st></p>
		<p><st c="14471">“Gerçi taksa da bir şey değişmiyor. </st><st c="14508">Şimdi adamları perişan etmiştir. </st><st c="14541">Gelir birazdan merak etme.”</st></p>
		<p><st c="14568">“Nasıl merak etmeyim, çok oldu gireli.”</st></p>
		<p><st c="14608">“Gazeteyi, yemek saatlerinin değişip değişmediğini soruyordur.”</st></p>
		<p><st c="14672">“Dalga geçme baba ya...”</st></p>
		<p><st c="14697">Dedem önüne ne konulursa yer, yeter ki dişi kessin; ağzından şunu ya da bunu sevip sevmediğine ilişkin herhangi bir söz duyamayacağınız gibi, bu duygularını yüzünden, gözlerinden, duruşundan da anlayamazsınız. </st><st c="14908">İçinde yaşadığı, biriktirdiği, besleyip büyüttüğü iyi ya da kötü ne varsa bunları kimseyle paylaşmaz. </st><st c="15010">Ama konuşur. </st><st c="15023">Bıraksanız, daha doğrusu bırakmasanız bile bir yolunu bulup sizi hemen oracığa kurduğu hapishaneye tıkar ve –kullanmayı sevdiği o kelimeyle söyleyecek olursam– mütemadiyen konuşur. </st><st c="15204">Bunca konuşmanın içinde kendisi hep vardır ama yok hükmündedir. </st><st c="15268">Olayların içindedir; bizi acı, tatlı veya hüzünlü bir hikâyenin peşinden sürükler sürüklemesine de içinde duygu yoktur. </st><st c="15388">O onu dedi, bu bunu dedi; o şuraya gitti, bu buradan geldi... </st><st c="15450">Eee? </st><st c="15455">Eeesi yok işte...</st></p>
		<p><span epub:type="pagebreak" title="100" id="page100"></span><st c="15472">Neredeyse bütün konuşmalarına kaynağı belirsiz bir heyecan katar. </st><st c="15539">İstediği heyecanı bulduğunda da ayağa kalkarak sürdürür konuşmasını. </st><st c="15608">Otururken o kadar belli olmayan kısalığı, ayağa kalktığında iyice ortaya çıkar ama dedem çoktan şahlanmış cümlelerinin sırtına atlamış herkese yukarıdan bakmaktadır. </st><st c="15774">Sesi, üst ve alt komşunun odalarında, balkon kapısını aşıp yoldan geçenlerin yukarı çevrilmiş bakışlarında çınlamaktadır artık. </st><st c="15902">Uzak geçmişe ait bir anı, dün akşam ya da az önce televizyonda izlediği siyasilerden birinin söyledikleri, otuz altı veya kırk altı yıl önce gittiği hastanedeki doktorun sözleriyle üç gün önce gittiği sağlık ocağının verdiği tahlil sonuçları tüm mahallenin malıdır artık.</st></p>
		<p><st c="16173">Yirmi yaşıma geldim, sekiz yıldır bizimle yaşayan dedemin tıraşını bir gün aksattığına ve kravat takmadan dışarı çıktığına tanık olmadım. </st><st c="16312">Evin önündeki büfeden gazetesini almaya giderken bile beş dakika için –tabii büfeciyi ya da orada rastladığı birini lafa tutmazsa– takım elbisesini giyer, kravatını takar, tepesinden aşağı boca ettiği kolonyasıyla bayram şekeri toplamaya giden bir çocuğun suretine bürünür. </st><st c="16586">Pantolonunu ve gömleğini, gazetesini alıp geldikten sonra yaklaşık bir saat boyunca ütüler ve dolabına itinayla asar.</st></p>
		<p><st c="16703">“Askeriyede ütü var mı baba?”</st></p>
		<p><st c="16733">“Kızııımmm...”</st></p>
		<p><st c="16748">“Tamam babacığım, sustum.”</st></p>
		<p><st c="16775">“Dua et de ona bir ütü versinler, yoksa nasıl çıkar içtimaya...”</st></p>
		<p><st c="16840">Namazdan sonra ettiği dualar adrese teslimdir. </st><st c="16888">Sesini bir türlü saklayamadığı için dua ettiğini duyar, zaman zaman dinlerim. </st><st c="16966">Yeni tanıştığı insanların ahirete intikal etmiş yakınlarını da listeye ekler, böylece her geçen gün duaya ayırdığı süreyi uzatmış olur. </st><st c="17102">Yalnız, bir karışıklık olmaması için adresi doğru verir dedem ve nokta atışı yapar: “Küçük kızım Elif’in kocası, damadım Bahri’nin Ankara Üniversitesi Dil </st><span epub:type="pagebreak" title="101" id="page101"></span><st c="17257">ve Tarih-Coğrafya Fakültesi Sosyoloji Bölümü’den arkadaşı Tuncay Hoca’nın da ahirete intikal etmiş geçmişlerinin ruhlarına...” diye devam eder.</st></p>
		<p><st c="17400">Bütün gün odasında, televizyon karşısında oturduğu için, kendi sesini duymak ya da duyurmak veya hâlâ hayatta olduğunu tanıdıklarına göstermek isteğinden olsa gerek telefon rehberindeki herkesi kendi kafasında belirlediği sıraya göre ve her gün en az üç kişi olmak kaydıyla arar. </st><st c="17681">Karşısındakini pek dinlemediği bellidir çünkü peş peşe falancayı, filancayı sorar, konuyu siyasete getirir, partisinin genel başkanının söylediklerini, iktidar partisinin yapıp ettiklerini tekrarlar, ülkenin iyi günlere çıkacağından endişesi olmadığını, umutsuzluğa kapılmamak gerektiğini anlatır, iyi günler diledikten sonra tam kapatacakken bilmem kimin nasıl olduğunu sorup kendi hastane ve her hafta aksatmadan gittiği aile hekimi maceralarına hızlı bir geçiş yaparak tahlil sonuçlarındaki değerleri virgülüne kadar sıralar, doktorla aralarında geçen konuşmayı kelimesi kelimesine aktarır. </st><st c="18275">Karşısındakinin bir şeyler söylemeye çalıştığını, dedemin, “İii?” deyişinden anlarız. </st><st c="18361">“İii?”den sonra muhatabının dinlemeye devam etmekten başka çaresi kalmaz artık. </st><st c="18441">Tekrar iyi günler diledikten sonra, bir kez daha, aman sağlığına dikkat et diye uyarır, ilaç mevzuuna yeniden dalarak lafı sündürmeye devam eder. </st><st c="18587">Konuştuğu kişinin hangi rahatsızlıkları olduğunu biliyordur zaten, hasta değilse bile karşılaşabileceği hastalıklar konusunda uzun bir söyleve başlayıp sözü yine kendi ilaçlarına getirir. </st><st c="18775">Aslında ciddi bir rahatsızlığı yok, önlemini önceden alıyor. </st><st c="18836">Banyo yapmadan üç gün önce soğuk algınlığı ilacını peşin peşin yutar, banyodan sonra da üç gün daha devam eder ne olur ne olmaz diye...</st></p>
		<p><st c="18971">Askerlik celbi geldiğinden beri dedem ilkokula başlayan bir çocuktu artık. </st><st c="19047">Elinden tutup okuluna götürür gibi buraya getirdik.</st></p>
		<p><span epub:type="pagebreak" title="102" id="page102"></span><st c="19098">Babam kim bilir kaçıncı sigarasını yaktı.</st></p>
		<p><st c="19140">“Baba, nerede kaldı bu adam, gidip sorsak ya,” dedim.</st></p>
		<p><st c="19194">“Ben bir yere gitmem,” dedi babam, “çok merak ediyorsan gidip sor.”</st></p>
		<p><st c="19262">Sinirle kalktım yerimden. </st><st c="19289">Hızla basamakları tırmanıp içeri daldığımda sivil bir memurla burun buruna geldim.</st></p>
		<p><st c="19371">“Buyurun hanımefendi,” dedi adam iple bağlı yakın gözlüğünü indirerek.</st></p>
		<p><st c="19442">Olan biteni anlattım konuşma hızıma kendim de şaşarak ve adam sakin sakin dinledi.</st></p>
		<p><st c="19525">Dedem bir saat boyunca bu adama nerede ve nasıl askerlik yaptığını anlatmıştı belki de. </st><st c="19614">Adamın sakinliğine ve yüzündeki sabırlı, yumuşak ifadeye bir anlam veremeden konuşurken odaya göz gezdirmeyi ihmal etmemiştim tabii. </st><st c="19747">Odada bizden başka kimse yoktu.</st></p>
		<p><st c="19778">Adam ipli gözlüğünü tekrar takmak için gözlerine yaklaştırırken:</st></p>
		<p><st c="19843">“Bir saattir buraya sizden başka kimse gelmedi hanımefendi,” dedi.</st></p>
	</section>
	<div id="charCountTotal" value="19910"></div></body>
</html>
