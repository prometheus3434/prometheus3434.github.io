<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="59" id="page59"></span><st c="0">Radarcı Raci</st></h1>
		<p><st c="13">Radarcı Raci o sabah da, her sabah olduğu gibi erkenden kalktı, tatlı tatlı gerinen otları, gözlerini ovuşturan gün ışığını çiğneyerek tel örgülere gitti, aşağıya, rüyasız bir uykuda, hâlâ karanlıkmış gibi görünen yalancı bir aydınlıkta uyuyan şehre baktı.</st></p>
		<p><st c="270">Her gün, neredeyse bütün evlerini, bahçelerdeki, yol kenarlarındaki ağaçlarını, birbirinin içinde kaybolan sokaklarını bildiği kıpırtısız şehre bakardı bu tepeden. </st><st c="435">Buradan bakınca şehirdeki insanlar görünmediğine göre, şehirden bakınca da Raci’nin görünmesi mümkün değildi tabii. </st><st c="551">Buradaydı ama onu göremiyorlardı. </st><st c="585">Onların, uçsuz bucaksız bir durgunluğun içinde nasıl da çalkalanıp durduklarını, dipsiz kuyular kazıp sonra da kazdıkları kuyulara düştüklerini, öfkelerini biriktirip öfkelerini kustuklarını elbette biliyordu ama bunların hiçbirini görmediğini düşündükçe bu yüksek tepeyi, bu küçük binayı, antenleri, bahçeyi, tel örgüleri ve onları yalnız bırakmayıp hep buralarda eğleşen rüzgârı ne kadar çok sevdiğini bir kez daha anlıyordu.</st></p>
		<p><st c="1012">Dört bir yanındaki boşluğu seviyordu Raci.</st></p>
		<p><span epub:type="pagebreak" title="60" id="page60"></span><st c="1055">Tepelerin tepeleri kovalıyor ama tuhaf biçimde yine de bir yere gitmiyor gibi görünmelerine şaşırıyordu her sabah. </st><st c="1171">Ve her sabah kuşların yeniden doğuşuna, bulutların uçuşuna tanık olmak hoşuna gidiyordu.</st></p>
		<p><st c="1259">Ardı ardına sıralanıp giden, gittikten sonra bile bulanık, sisli rengini geride bırakan tepelere; onların sırtlarına doluşmuş ağaççıklara, çalılıklara, tepelerin kaymasını önlemek istercesine ayak direyen kayalıklara baktıkça sonu gelmez bir ıssızlık duygusu dolduruyordu yüreğini ve gözlerinin önünde başlayan çalı ormanı renkten renge dalgalanan derin bir uğultuya dönüşüyordu o zaman. </st><st c="1648">İnceden inceye sızlayan bir yalnızlık ve sırrına erişilememiş bilinmedik hayatların var olabileceği düşüncesi çalkalana çalkalana uzun bir süre dolaşıyordu zihninde. </st><st c="1814">Tepelerin duldasına, kayalıkların uğultusuna baktığında çınlayıp duran o ıssızlık başını döndürüyor, sanki oralarda yaşayan birileri varmış da görünmezliğin sırrını elde etmenin gururuyla burayı izliyorlarmış gibi hissediyordu. </st><st c="2042">Kimi zaman da, oralardaki, otundan yaprağına, böceğinden kuşuna, yağmurundan rüzgârına ne varsa hepsine insan ruhuna benzer bir ruh verildiğine inanıyor, ağlayacak gibi oluyordu.</st></p>
		<p><st c="2220">Uzun bir aradan sonra o gün şehre inecekti. </st><st c="2265">Ne kadar uzak durmak istese de kalabalık kalabalıktı yine. </st><st c="2324">Baktıkça çoğalan, çoğaldıkça birbirine benzeyen, benzedikçe aynı sesle konuşan, konuştukça yaşadıkları hayatı kirleten sayısız insan. </st><st c="2458">Her yer insan, insan, insan doluydu.</st></p>
		<p><st c="2494">Şehirde dolaşırken içine bir ürperti düşer, döndüğünde radarını, yuvasını yerinde bulamayacağı endişesiyle tedirgin olurdu; ne yapacağını, nereye gideceğini şaşırırdı nefes almasını bile zorlaştıran bulanık bir sıkıntıyla. </st><st c="2718">Lüzumsuz biriyle karşılaşıp da konuşmak zorunda kalır, o aptal sırıtışı yine fukara sümüğünün duvara yapıştığı gibi suratının ortasına yapışır diye korkardı.</st></p>
		<p><span epub:type="pagebreak" title="61" id="page61"></span><st c="2875">Henüz el kadar çocuktu öğretmeni onu sırıtırken yakaladığında. </st><st c="2939">Böyle sırıtan birine verilecek ceza belliydi. </st><st c="2985">O günden sonra ne zaman suç işlese, öğretmeni ona sırıtma cezası verdi. </st><st c="3057">Birisi suratına dikkatlice baktığında yine suç işlediğini düşünüyor ve sırıtıyordu artık.</st></p>
		<p><st c="3146">Tozlanmış çerçeveler içindeki solgun, yılların güneşini, sinyal seslerini, karanlık gecelerin çıtırtılarını yutmuş ikaz yazıları, panolar, ekranlar, talimat cetvelleri, yanıp sönen farklı renklerdeki irili ufaklı ışıklar, vınlamalar, cızırtılar, açıp kapattığı düğmeler, telsiz ve telefon konuşmaları arasında sırıtmadan durabiliyordu Raci.</st></p>
		<p><st c="3487">Kimse bilmese, anlamasa da burada önemli bir iş yaptığına inanıyordu. </st><st c="3558">Askeri amaçlı dinleme yapıldığını, dahası Amerika’nın, bırakın yakını, hayalimizde bile gidemeyeceğimiz uzaklıktaki, eniğinden cücüğüne ne varsa her şeyi kontrol altında tutmak için bu radarı kurduğunu düşünüyordu şehirde yaşayanlar. </st><st c="3792">Çevremiz bunca düşmanla çevriliyken, elbette onları dinleyecektik. </st><st c="3859">Raci ise karanlık gecelerde yok olan tepeleri dinliyordu; orada oldukları halde görünmeyen tepeleri. </st><st c="3960">Demek ki varken görünmeyebiliyordun!</st></p>
		<p><st c="3996">Çok korku birikti ilk zamanlar. </st><st c="4029">Neredeyse her yere, her şeye sızdı. </st><st c="4065">İbreleri oynayan, ışıkları yanıp sönen cihazlar korkuyla cızırdadı, korkuyla ışıklarını açıp kapattılar sanki. </st><st c="4176">Sonra alıştı Raci; korkunun suç olmadığını öğrendi; cihazların, ışıkların, eşyanın, duvarların konuşmalarını çözdü, onları anladı. </st><st c="4307">Eskimiş, kuru, tozlu otların çıtırtılı kokusunda çocuksu, yorgun uykularda gevşedi. </st><st c="4391">Karşı tepelere, ışık vurmuş tarlalara, bezgin ağaççıklara baktıkça kendi içini gördü. </st><st c="4477">Sessizliği ayıklaya ayıklaya sesleri çıkardı içinden. </st><st c="4531">Ondan başka kim severdi ki bu işi? </st><st c="4566">Vardiya arkadaşı Gani, “ekmek parası” diyordu; ekmek parasının bu tepenin başına, bu ıssızlığın göbeğine konmasını dert ediyordu. </st><st c="4696">Üç günde bir şehirden müdürlüğün jipiyle, ekmek, yiyecek ve diğer ihtiyaç </st><span epub:type="pagebreak" title="62" id="page62"></span><st c="4770">maddeleri gelirdi. </st><st c="4789">Dua ederdi araba bir an önce gitsin diye. </st><st c="4831">Bir de sırıtmamak için dua ederdi.</st></p>
		<p><st c="4865">Babası eve gelince pencerenin önündeki sedire otururdu önce. </st><st c="4927">Sonra bir bakarlardı ki adamcağız yerde, kilimin üzerinde, dirseğine dayanmış yatıyor. </st><st c="5014">Daha sonra yuvarlana yuvarlana, kaya kaya sofanın her yanını dolaşmaya başlamış. </st><st c="5095">Bir bakarlardı şu köşede, bir bakarlardı öbür köşede. </st><st c="5149">Bir o elini dayamış yanağına, bir öbürünü. </st><st c="5192">Çocuklardan bir biri çıkardı sırtına, bir diğeri. </st><st c="5242">Onlarla güreşir, gıdıklar, sonra sırtından atar, başka bir köşeye yuvarlanırdı. </st><st c="5322">Misafir geldiğinde de değişmezdi bu manzara, misafirliğe gittiklerinde de. </st><st c="5397">Komşu ya da akraba çocuklarıyla da böyle yuvarlanırdı; ister kendi evinde, ister onlarınkinde. </st><st c="5492">Öyle yuvarlana yuvarlana erkenden çekip gitti bu dünyadan.</st></p>
		<p><st c="5550">Raci de çıkardı babasının sırtına, güreşe tutuşurlardı. </st><st c="5607">Akşama kadar kazma kürek sallamış yorgun adamın sert sakallarına yüzünü gömerek onu sırtüstü getirirdi, sonra da başka türlü bir sırıtışla sırıtırdı. </st><st c="5757">“Ne sırıtıyorsun eşşoğlueşşek!” deyip yattığı yerden attığı tekmeyle Raci’yi duvara fırlatır, sıraya girmiş diğer küçük pehlivanları beklerdi babası. </st><st c="5907">Raci tekmeyi yedikten sonra o sırıtışı nereye saklayacağını bilemez, duvara bakarak ağlardı.</st></p>
		<p><st c="5999">Arkadaşları top peşinde koşar, sokakta yürürken bile dosdoğru yollarına gitmeyip zıp zıp zıplayarak kendilerini çoğaltmaya çalışırken, o, ya bir köşeye çekilmeyi ya da küçülüp yok olmayı seçer, teneffüslerde herkes bitmeyen bir iştahla, birbirlerini yeni görüyormuşçasına sonsuz konuşmaların yankısında uğunuyorken, sırasında oturup kulaklarını zorlayan gürültüden kaçmaya çalışırdı.</st></p>
		<p><st c="6383">Saf görünmek insanı çok rahatlatıyormuş, bunu anlamıştı. </st><st c="6441">İnsanlar üstünüze gelmiyordu o zaman. </st><st c="6479">Sizi kandırmak istediklerini görüyor, ikiyüzlülüklerini ilk bakışta fark ediyordunuz.</st></p>
		<p><span epub:type="pagebreak" title="63" id="page63"></span><st c="6564">Babası yuvarlana yuvarlana sofayı, şu fâni dünyada payına düşen küçük alanı genişletiyordu belki; Raci ise, varlığını olabildiğince küçülterek dünyanın ne kadar da büyük olduğunu fısıldıyordu kendine. </st><st c="6766">İşte bu kocaman dünyada kendinden ayrı kalmak istemiyordu.</st></p>
		<p><st c="6824">Henüz kırkına gelmemişti; bu genç yaşında kendini radara hapsetmesini –evet, hapsettiğini söylüyordu herkes– dillerine doluyordu yakınları. </st><st c="6965">Oysa Raci onlara tercihlerinin neler olduğunu sormamıştı hiçbir zaman.</st></p>
		<p><st c="7035">Sizin yaşadıklarınız benimkinden fazla da ne olmuş sanki diyordu içinden. </st><st c="7110">Bir sürü işe yaramaz, önemsiz şeyi zihinlerinde biriktirdiklerinden, gereksiz yere kocaman dağları sırtlandıklarından ve bütün bunları ömür boyu didikleyip duracaklarından habersizdiler. </st><st c="7297">Üst üste yığdıkları bunca kalabalığı didikleyip duruyorlardı. </st><st c="7359">Unutmak için uğraşacakları şeyler de çoğalıyordu böylece.</st></p>
		<p><st c="7416">Raci tel örgülerin gerisinde şehrin uyanmasını beklerken gün ışığı artmış, otlar, ağaçlar, gökyüzü cıvıldamaya başlamıştı. </st><st c="7540">Ağır adımlarla geri döndü sıvası yer yer dökülmüş, badanası kirli, küçük binaya.</st></p>
		<p><st c="7620">Çay demledi, sardunyayı suladı.</st></p>
		<p><st c="7652">Erzak getiren arabanın homurtusunu duyduğunda çardağın altında oturuyordu. </st><st c="7728">Arkasındaki tozdan kaçarak hızlıca bahçe kapısından girdi araba; şoför Ömer de arabadan kaçarcasına pat diye indi. </st><st c="7843">Dudakları kapanmazdı Ömer’in; bu yüzden, her ne olursa olsun hayatından memnunmuş gibi insanı sinir eden bir gülümsemesi vardı.</st></p>
		<p><st c="7970">“Napıyon la Raci?” dedi kapanmayan dudaklarının arasından nasıl çıktığı anlaşılmayan bir sesle.</st></p>
		<p><st c="8066">Ömer’in ardından suratı beş karış Gani indi. </st><st c="8112">Getirdiği öteberiyi içeri taşırken Raci’ye başıyla selam verdi. </st><st c="8176">Gani’nin selamını aynı şekilde alan Raci, Ömer’in arabayla birlikte gelen tozu emmiş dişlerine bakmamaya çalışarak arabaya yönel</st><span epub:type="pagebreak" title="64" id="page64"></span><st c="8304">di. </st><st c="8309">Şehre inerken Ömer konuştu, o yetmedi dişleri konuştu, her şeyden memnun suratı konuştu; kıvrıla kıvrıla şehre inen yol, yanlarından geçen ağaçlar, kayalıklar, yamaçlar ve Raci sustu.</st></p>
		<p><st c="8492">Önce berbere gitti saç tıraşı olmak için. </st><st c="8535">Aynada kendine değil de, yüzünde, görmezden gelinmeyle, şu mahalle senin öbür mahalle benim diyerek it taşlayıp gezen arkadaşlarından uzak düşmenin kırgınlığı okunan çırağa baktı. </st><st c="8715">Çırak, Allah göstermesin, bir sessizlik olur da berberin canı sıkılır, sıkılır da işini baştan savma yapar diye sürekli konuşan üç adamdan uzakta, kapının dibinde dikiliyordu. </st><st c="8891">Kasketini dizine geçirmiş badem bıyıklı, onca lafın arasında bir fırsat bulup çırağa seslendi:</st></p>
		<p><st c="8985">“Oğlum ne sorutup duruyorsun, ustanın söyleyeceği yok, bize çay kap da gel.”</st></p>
		<p><st c="9062">Çırağın ince boynu acıma duygusu uyandırmıştı Raci’de; “Ben içmiyorum,” diyene kadar çoktan kapının dışında almıştı soluğu çocuk.</st></p>
		<p><st c="9192">Yaylaspor ve Cumhurbaşkanı posterlerinin solgun renklerine dalmışken, koca göbeğini koluna yaslayıp duran berberin, “Sen çayını iç gardaşım, ben beklerim,” demesiyle acele acele içti.</st></p>
		<p><st c="9376">Nihayet, “Oğlum aynayı getir,” dedi berber. </st><st c="9421">Çırak elinde aynayla hazır bekliyormuş gibi berber koltuğunun arkasında bitti. </st><st c="9500">Küçük ayna Raci’nin ensesinde dolandı, Raci kafasını salladı.</st></p>
		<p><st c="9561">“Saatler olsun,” dedi berber. </st><st c="9592">Adamlar da sırasıyla aynı dilekte bulundular, Raci, yine konuşmadan kafasını sallayarak karşılık verdi. </st><st c="9696">Çırak, Raci’nin üstündeki kılları fırçayla temizledikten sonra kapıya koşturdu, eşikte beklemeye başladı. </st><st c="9802">Cebindeki bozuklukları çırağın avcuna sıkıştırdı Raci. </st><st c="9857">Çırak oyuna yeniden katılmış çocuk güzelliğinde, mahcup gülümsemesini saklamaya çalışarak başını eğdi.</st></p>
		<p><span epub:type="pagebreak" title="65" id="page65"></span><st c="9959">Çıkışta, buğday pazarındaki telaşlı güvercinlerin bulanıklığından ürkmüş gölgelere bata çıka, haldeki meyve tezgâhlarına tıpkı çocukluğunda olduğu gibi yalandan baka baka yürüdü, ara sokaktaki köfteciye girdi. </st><st c="10170">Oldu bitti çok severdi köfteyi. </st><st c="10202">Annesinin, azıcık kıyma ve bolca ekmek içiyle yaptığı köfteleri bitmesin diye küçük ısırıklarla yediklerini hatırlardı her defasında. </st><st c="10336">Karşıdaki sinemanın afişlerinden gözünü ayırmadan karnını doyurdu.</st></p>
		<p><st c="10402">Az sonra sinemanın önündeydi. </st><st c="10433">Hemen kaçabilmek için çıkışa en yakın yere otururdu; yine öyle yaptı.</st></p>
		<p><st c="10502">Kalabalık olmasına rağmen saklanabileceği en iyi yer sinemaydı. </st><st c="10567">Başkalarının aşklarıyla avunmanın geçici rahatlığı kısa bir süre mutlu ediyordu onu. </st><st c="10652">Sinema çıkışında, birisi mutluluğumu yüzümden okur da suçlayarak bakar, ben de mecburen sırıtırım diye korkar, ortadan kaybolmak, hatta yok olmak isterdi. </st><st c="10807">Yürüyüşü değişiyordu böyle zamanlarda, daha doğrusu yürümeyi unutuyordu; kendisini bir kahraman gibi hissederken yürümeyi bile beceremeyen bir adama dönüşmesi ürkekliğini artırıyor, çocukluğundan hatıra kalan o lanet sırıtışın gelip yüzüne yerleşmesine engel olamıyordu.</st></p>
		<p><st c="11077">Çarşıya indiği o cumartesi günü de aynısı oldu; sinema çıkışı, kalabalığın arasında kimselere görünmediğini sanarak uzaklaşmak istedi, herkesin ona yürüme dersi verircesine üstüne üstüne geldiğini sandı bir an ve ayaklarını yere nasıl basacağını bilemedi. </st><st c="11334">Suratının iğrenç bir sırıtışta donup kaldığının farkındaydı. </st><st c="11395">Düşlemekten vazgeçmemiş bir insanın yüzünün derinliklerinde kendine yer bulan güzelliğin o sırıtışın altında kımıldadığını ve ortaya çıkmak için fırsat kolladığını biliyordu. </st><st c="11570">Elleriyle yüzünü kapatmaya çalıştı bu yüzden, mide bulandırıcı bir boşluğa doğru çekildiğini hissetti. </st><st c="11673">Sinemadan çıkanlar filmi yeniden izliyorlardı; oğlan kızı yeniden seviyor, tipi bozuk züppe yeniden araya giriyor, sev</st><span epub:type="pagebreak" title="66" id="page66"></span><st c="11791">gililer ayrılıyor ve herkes oğlanla kıza yeniden acıyordu. </st><st c="11851">Kimin haklı kimin haksız olduğu ağızdan ağıza değişirken bütün sesler tek bir ses haline geldi, büyüdü, bulanıklaştı, Raci’yi çepeçevre kuşattı. </st><st c="11996">Aşılmaz bir duvardı artık o kocaman ses. </st><st c="12037">Raci bu duvarı aşamazdı. </st><st c="12062">Aşamadı da nitekim ve önündeki delikanlıya çarptı.</st></p>
		<p><st c="12112">“Hop hemşerim, önüne baksana!” diye bağırdı delikanlı. </st><st c="12168">İçine çekildiği boşluğun gidecek yeri yokmuş meğer, sonunda bir duvara tosluyor, duvar da bütün korkuları titreşimlerinde taşıyan öfkeli bir sese dönüşerek yıkılıyormuş insanın üstüne.</st></p>
		<p><st c="12352">Kusura bakma diyemedi. </st><st c="12376">Konuşmayı da unutmuştu çoktan.</st></p>
		<p><st c="12406">Hükümet Konağı’nın önündeki parkın çimenlerinde, ağaçların koyu gölgesine sarınıp uyumayı eskiden ne çok istediği geldi aklına. </st><st c="12535">Yeşil bir uykunun dinginliğinde rüyaya dalmak isterdi. </st><st c="12590">Yağmur uykusuna benzer bir durgunluk gelip yerleşirdi zihnine. </st><st c="12653">Bu uyku biraz da cami uykusunu andırıyordu. </st><st c="12697">Uykunuz yoktur aslında ama o gelip bulur sizi; alıp götürmek ister. </st><st c="12765">Direnirsiniz mecburen, kendinizi bırakıp bırakmamak arasında gidip gelen tatlı bir uyuşukluğa teslim olursunuz sonra. </st><st c="12883">Böyle bir uykuda kaybolmanın hayalini bile çok severdi. </st><st c="12939">Yok olmanın bir sonu var mı diye merak eder, nasıl bir şey olduğunu öğrenebilmek için yeni hayaller kurardı.</st></p>
		<p><st c="13047">Şehirde esasında tek bir insan varmış da kendini çoğaltıp her tarafa dağıtmıştı sanki. </st><st c="13135">Aynı insana her yerde rastlamak şaşırtıcıydı. </st><st c="13181">Kalabalık nasıl da artmıştı birden. </st><st c="13217">Ve kıvıl kıvıl kaynaşan bu kalabalığın tamamını artık göremiyordu Raci. </st><st c="13289">Gözlerinden boğazına, oradan midesine tanımlanamaz bir sıcaklık iniyordu. </st><st c="13363">İçi iyice daralmış, artık hiçbir şeyi alamaz hale gelmişti. </st><st c="13423">Gördüklerini, işittiklerini, şehirde çalkalanan uğultuyu koyacak yeri kalmamıştı.</st></p>
		<p><st c="13504">Soluğu kesilmiş bir sessizlik sardı çevresini.</st></p>
		<p><span epub:type="pagebreak" title="67" id="page67"></span><st c="13551">Yağmurlu havalarda uykusu gelirdi. </st><st c="13587">Uyumazdı yine de.</st></p>
		<p><st c="13604">Rüzgâr estiğinde değişirdi dünya, öbür yüzünü ortaya çıkarır, sessizliğinden pişman olmuşçasına saldırırdı sağa sola. </st><st c="13723">Sonra haydi sıra sende dercesine umursamaz bir katılıkla veya rahatsız edici bir rahatlığın kuşattığı dalgacı bir uğultuya bırakırdı yerini.</st></p>
		<p><st c="13863">“Bir de sırıtıyor herif ya!” dedi delikanlı kendi de sırıtarak.</st></p>
		<p><st c="13927">“He lan, niye sırıtıyor bu yavşak!”</st></p>
		<p><st c="13963">“Canı dayak istiyor herhalde.”</st></p>
		<p><st c="13994">“Kim lan bu lavuk, bak hâlâ sırıtıyor!”</st></p>
		<p><st c="14034">Farklıymış gibi görünse de aynı kelimelerdi ağızlarından çıkan.</st></p>
		<p><st c="14098">Bu kadar insan fazla gelmişti Raci’ye. </st><st c="14138">İçi daha fazlasını almadı.</st></p>
		<p><st c="14164">Dizlerinin üstüne çöktü; bir eliyle karnına bastırdı, bir eliyle dizine tutundu. </st><st c="14246">İçinde ne varsa, dışındaydı artık...</st></p>
	</section>
	<div id="charCountTotal" value="14282"></div></body>
</html>
