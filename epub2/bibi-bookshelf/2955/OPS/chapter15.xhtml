<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="109" id="page109"></span><st c="0">Yamaçta Yağmur Var</st></h1>
		<p><st c="19">Doğup büyüdüğüm kasabaya söyleşi ve imza için çağrılmıştım. </st><st c="80">İki büklüm olmuş tepeyi indiği sırada evleri görünce duralayan küçük ormanın kasabamızın üzerine kozalak kozalak döktüğü çam kokusunu duymuştum telefonu kapatırken. </st><st c="245">Bu daveti uzun zamandır bekliyordum aslında, ama kimseye söyleyemiyordum. </st><st c="319">Ülkenin pek çok yerine bu tür etkinlikler için gitmiş, okurlarımla tanışmış, yeni dostluklar kurmuştum. </st><st c="423">Bunca yıl ve bunca kitaptan sonra hâlâ memleketimden çağrılmamış olmam içimdeki kırgınlığı büyütüyor, kafamdaki soruları çoğaltıyordu. </st><st c="558">Çamurdan bir türlü kurtulamayan sokaklarını, mahallelerini, yoksulluklarının farkında olmayan insanlarını anlattığım kasabamdan beni okuyan kimse yok muydu? </st><st c="715">Beni kendilerinden görmediklerini düşünmekte haksız mıydım?</st></p>
		<p><st c="774">Sosyal medya üzerinden yaptığımız yazışmalardan sonra telefon açan Erdem Hoca, beni çok seven tutkulu okurlarım olduğunu, tanışmayı çok istediklerini söyleyince şaşırdığımı itiraf etmeliyim. </st><st c="966">Yazmaya hevesli bir tek gencin bile dünyasında küçücük bir iz bırakabilirsem, bunun benim için yeter</st><span epub:type="pagebreak" title="110" id="page110"></span><st c="1066">li olduğunu söyledim Erdem Hoca’ya. </st><st c="1103">Bir lisede konuşacaktım. </st><st c="1128">Sonrasında da yeni açılan bir kitabevinde beni merak ve heyecanla bekleyen okur-yazar bir grupla buluşacaktık. </st><st c="1239">Üniversiteyi kazanınca kasabayla bağım zayıflamış, emekli olan babamın taşınmasıyla da iyice kopmuştum. </st><st c="1343">Gerçek bir kopuş değildi bu tabii. </st><st c="1378">Çünkü hâlâ bütün rüyalarım, artık eski fotoğraflarda yaşayan insanların solgun gölgeler halinde dolaştığı ev içlerinde, okuldan dönen çocuk ve gençlerin sevimli dağınıklığıyla çalkalanan sokaklarda, her biri kendince bir sır saklayan bahçelerle, kavak hışırtısıyla titreyen dere boyları ve çam kokusuyla baygın düşmüş caddelerde geçiyordu.</st></p>
		<p><st c="1717">Neredeyse tanıyamayacaktım kasabamı. </st><st c="1755">İçinden geçtiğimiz diğer kasabalara benzemişti. </st><st c="1803">Çocuk cıvıltılarının duvar diplerinde ve kapı önlerinde oturan kadınların gülüşmelerine karıştığı sokaklar bomboştu. </st><st c="1920">İhtiyarların sessizliği çoğaltan kıpırtıları, çarşıya doğru hızlı adımlarla yürüyen gençlerin telaşları silinip gitmiş, ölen yaşlıların bıraktığı acıklı bir boşluk kalmıştı ortalıkta. </st><st c="2104">Büyüklerle birlikte çocuklar da evlere kapanmıştı demek ki.</st></p>
		<p><st c="2163">Lisedeki söyleşi sırasında, oraya zorla getirildikleri belli, bu sıkıntıdan bir an önce kurtulmak için kıvranan ilgisiz tiplerle beni merakla dinleyen öğrenciler üzerinde bakışlarımı gezdirirken kendi gençliğimi arıyordum aslında. </st><st c="2395">Yazarları kitap kapakları dışında görmeden geçen gençliğimi. </st><st c="2456">Hayatımdaki bu boşluğu doldurmak için gelmemiş miydim? </st><st c="2511">Bu gençler arasında bana benzeyen, yazma heveslisi bir genç vardı mutlaka ve belki de bana baktıkça kendi geleceğini görecekti.</st></p>
		<p><st c="2638">Kitaplarımı, cümlelerin altını çize çize okuyan öğrenciler de vardı, okuduklarından hiçbir şey anlamayan da. </st><st c="2748">Sorular, her zaman olduğu gibi popüler kitaplara ve yazarlara gelince soru faslını fazla uzatmadık ve söyleşiyi bitirdik. </st><st c="2870">İmza da kısa sürdü zaten.</st></p>
		<p><span epub:type="pagebreak" title="111" id="page111"></span><st c="2895">Müdürün odasında, edebiyatla ilgileri gözlerinden okunan heyecanlı ve nazik öğretmenlerle sohbet ederken Erdem Hoca, Kaymakam Bey’in beni kahve içmeye davet ettiğini söyledi. </st><st c="3071">“Kasabamızın yetiştirdiği bu değerli şahsiyetle” tanışmak istiyormuş. </st><st c="3141">Bu okulda ve kitabevinde söyleşi yapabilmem için gerekli izinlerin alınmış olduğunu da böylece öğrenmiş oldum.</st></p>
		<p><st c="3251">Kasabaya yeni bir kitabevi açılmasına sevinmiştim. </st><st c="3303">Benim zamanımda, kasabadaki tek kırtasiyecide sadece öğrenciler için getirtilen, ders kitaplarında adı geçen ve öğretmenlerin ödev olarak okuttuğu üç beş klasik dışında kitap bulunmazdı.</st></p>
		<p><st c="3489">Kitabevinde üç beş kişilik bir dinleyici grubu vardı. </st><st c="3544">Hiç yoktan iyidir diye düşündüm. </st><st c="3577">İlgiyle dinlediler beni, birkaç kitap imzalattılar, fotoğraf çektirdiler. </st><st c="3651">Kitabevinin genç sahibi ve Erdem Hoca mahcup olmuşlardı; onları avutmak bana düştü. </st><st c="3735">Kendi kasabamda beni okuyanların sayısı bu kadarmış dedim içimden.</st></p>
		<p><st c="3801">Kaymakamlığa giderken yağmur bulutları toplanmıştı ormanın başına. </st><st c="3869">Eskiden kalan tek şey bu ormandı sanki. </st><st c="3909">Çocukluk ve ergenliğimin geçtiği mahalleme gitmek istememiştim. </st><st c="3973">Biz sattıktan sonra evimizin yerine apartman dikildiğini duymuştum. </st><st c="4041">Görmesem daha iyiydi. </st><st c="4063">Rüyalarımın bozulmasına dayanamam dedim kendi kendime.</st></p>
		<p><st c="4117">Kaymakam sıcak bir ilgiyle karşıladı. </st><st c="4156">Benim yaşlarımdaydı. </st><st c="4177">Komşu ildenmiş. </st><st c="4193">Bu coğrafyanın insanı olduğunu, hemşehri sayılacağımızı söyledi. </st><st c="4258">Terzi elinden çıkmış gibi üzerine oturan siyah bir takım elbise, beyaz gömlek, şık bir kravat, seyrek kısa saçlar, daha da seyrek, var yok arası dudak üstü bıyık... </st><st c="4423">Bu kocaman masayı, sumen takımını ve görkemli deri koltukları gittiği her yere taşıyormuş gibi bir hali vardı. </st><st c="4534">Sonra sözü, iktidarın ülkeyi ne güzel yönettiğine, –bunda kendisi gibi canla başla çalışan yöneticilerin çok </st><span epub:type="pagebreak" title="112" id="page112"></span><st c="4643">önemli katkıları olduğunu söylemek istiyordu elbette– bugüne dek görülmemiş bir özgürlük alanı yaratıldığına getirdi. </st><st c="4761">(Beni bile bu devletin kaymakamı makamına davet ettiğine göre...) Sözgelimi, ben çok iyi hatırlarmışım, dedelerimiz ve ninelerimiz, </st><em><st c="4893">Kuran</st></em><st c="4898">’ı jandarmadan korktukları için samanlık ve ahırlarda gizli gizli okurlarmış, bize böyle anlatmışlar. </st><st c="5001">Bizimkiler böyle bir şey anlatmadılar, çevremdeki hiç kimseden de böyle bir şey duymadım dedim içimden. </st><st c="5105">Evleri arayan jandarmalar ahır ve samanlıkları aramayı niye akıl edememişler diye de sormadım.</st></p>
		<p><st c="5199">Pencereden kasabanın küçük ormanı görünüyordu. </st><st c="5247">Akşam önce ormana inmiş, çamlar kararmıştı.</st></p>
		<p><st c="5290">Kahvelerimizi bekliyorduk, bize müsaade demek olmazdı. </st><st c="5346">Top sakallı ve spor giysili halimle bu odanın resmiyetini bozduğum, bu topraklardan çıkmış birine benzemediğim açıktı. </st><st c="5465">Kaymakam, edebiyat ve sanata verdikleri önemden, okuduğu kitaplardan söz ediyor, bense onun nereye giderse gitsin bu masanın gerisinde ve koltuğun üzerindeymiş gibi davrandığını düşünüyordum. </st><st c="5657">Duvarlardaki gösterişli çerçevelerin içinden bize gülümseyen devlet büyüklerinin fotoğrafları, bu masa, bu koltuk, bu sıra sıra dizilmiş telefonlar ona günün herhangi bir ânında kendisi olması için bir fırsat veriyor muydu acaba?</st></p>
		<p><st c="5886">Kaymakam konuştukça kasaba bizim olmaktan çıkıyor, çocukluğum onun çocukluğu, gençliğim onun gençliği oluyordu. </st><st c="5999">Bizim yerimize sanki o dolaşmıştı kasabamızın sokaklarında; dolaşmış ve bize ait ne varsa silmiş, kendi kafasındaki, beton suratlı, insan sıcaklığından uzak kasabayı koymuştu yerine. </st><st c="6182">Dağıyla taşıyla ve çocuğundan yaşlısına bütün insanlarıyla bu kasaba ona emanet edilmişti adeta. </st><st c="6279">Hatta bu kasabanın tarihi, ölüp gitmiş insanları, yıllar önce bu toprakları terk etmiş gurbetçileri ve geleceği bile onun elleri arasındaydı.</st></p>
		<p><span epub:type="pagebreak" title="113" id="page113"></span><st c="6420">Kaymakamın sesiyle kendime geldim.</st></p>
		<p><st c="6455">“Yanınızda kitaplarınızdan var mı?”</st></p>
		<p><st c="6491">Vardı bir tane. </st><st c="6508">Erdem Hoca’ya imzalamak için almıştım yanıma. </st><st c="6554">Çantamdan çıkarıp uzattım kaymakama.</st></p>
		<p><st c="6590">Kapak resmine baktı uzun uzun. </st><st c="6622">Beklediği gibi değildi anlaşılan. </st><st c="6656">Yüzünde beğenip beğenmediğine ilişkin en ufak bir ipucu yoktu. </st><st c="6719">Arka kapak yazısını okur gibi yaptı. </st><st c="6756">Uzun gelmişti galiba. </st><st c="6778">Nereden baksan sekiz on cümleydi, kapağın dörtte birini kaplıyordu. </st><st c="6846">Fiyatına bakmış olmalı ki, kitabı döndürüp sırt kalınlığına, ardından da son sayfayı çevirerek kaç sayfa olduğuna göz attı. </st><st c="6970">Bir an hiçbir şey yapmadan durdu.</st></p>
		<p><st c="7003">Kahvemden bir yudum daha alıp almamakta tereddüt ettim ben de o arada.</st></p>
		<p><st c="7074">O kısa duraklama sırasında kitabın sayfa sayısıyla fiyatını kıyaslamış olmalıydı. </st><st c="7157">Kitabı masaya bıraktı, ön kapağını çevirip elinin ayasıyla sıvazladı, imzaya hazır hale getirdi. </st><st c="7254">Deminki yapmacık gülümsemeyi tekrar yerleştirdi yüzüne. </st><st c="7310">Kahvesinden küçük bir yudum alırken Erdem Hoca’yla bana baktı. </st><st c="7373">Fincanı bıraktıktan sonra eli ceketinin iç cebindeki kaleme gitti.</st></p>
		<p><st c="7439">Artık kahvemi bitirebilirdim. </st><st c="7470">Derin bir yudumla kahvenin işi tamamdı. </st><st c="7510">Erdem Hoca’nın yüzüne bakamıyordum. </st><st c="7546">Gerçi bir şey dememiştim adama. </st><st c="7578">Bütün kitaplarımı okuduğunu söylemişti. </st><st c="7618">Demek ki hepsi vardı onda. </st><st c="7645">İlk karşılaştığımız anda elinde çanta göremeyince, yanında taşımak istemediğini, okulda ya da kitabevinde diğer okurların kitaplarını imzalıyorken, yıllardır biriktirdiği kitaplarımı önceden bıraktığı yerden alıp imzalamam için önüme koyacağını düşünmüştüm. </st><st c="7903">Evde unutmuş olmalıydı. </st><st c="7927">Belki de imza konusunu önemsemiyordu. </st><st c="7965">Okuyordu işte, yazarından imzalı olsa n’olurdu, olmasa n’olurdu! </st><st c="8030">Ama yine de mahcup olmuştum Erdem Hoca’ya karşı, kitabını kaptırmıştık. </st><st c="8102">Küçük bir teşekkür kabilinden birkaç kitap göndermeliydim ona eve varınca.</st></p>
		<p><span epub:type="pagebreak" title="114" id="page114"></span><st c="8176">“Pardon hocam, isim neydi?”</st></p>
		<p><st c="8204">Kaymakam, Erdem Hoca’ya değil bana bakıyordu. </st><st c="8251">Yüzünde aynı yapaylık, elinde kapağı açılmış dolmakalem vardı.</st></p>
		<p><st c="8313">Erdem Hoca beni kasabaya, kasabanın bir okuluna söyleşi için davet ederken Kaymakamlıktan izin almıştı. </st><st c="8418">Tanışmak ve bir kahve içmek için bizi çağırdığına göre Erdem Hoca’yı tanıyor olmalıydı. </st><st c="8506">Benim hakkımda da önce araştırma yapılıp bir hayli konuşulmuştu herhalde. </st><st c="8580">Bizi kapıda karşıladığında da adımı söylemiştim. </st><st c="8629">Üstelik masaya kolunu kanadını ayırarak yatırdığı kitabımın ön, iç ve arka kapağında da adım yazıyordu. </st><st c="8733">Ayrıca “hoca” olan Erdem Hoca’ydı. </st><st c="8768">Onun adını bir an hatırlayamamıştı demek ki.</st></p>
		<p><st c="8812">Erdem Hoca’ya baktım. </st><st c="8835">O da şaşkın gözlerle bana bakıyordu. </st><st c="8872">Kaymakam ise gözlerini bana dikmiş cevap bekliyordu.</st></p>
		<p><st c="8924">Ormanlık yamaca yağmur yağdı yağacaktı. </st><st c="8965">Kasabanın ışıkları tek tek yanmaya başlamıştı.</st></p>
		<p><st c="9011">Yutkunacak gibi oldum, beceremedim. </st><st c="9048">Ağzımda kahvenin acı tadı vardı. </st><st c="9081">Ne arıyordum burada? </st><st c="9102">Ne diye çıkıp gelmiştim! </st><st c="9127">Koca kasabada seni okuyan üç beş kişi için değer miydi dedim içimden.</st></p>
		<p><st c="9196">Değerdi. </st><st c="9206">Bir kişi için bile olsa, yazmak isteyen, kitabını okuduğu bir yazarı, adını harflerden ibaret sandığı kişiyi kanlı canlı olarak karşısında görmek, sesini duymak isteyen bir genç için değerdi.</st></p>
		<p><st c="9397">Kaymakam hâlâ cevap bekliyordu. </st><st c="9430">Adımla hitap ederek kalemi ve kitabı uzatacak, imzalamamı rica edecekti. </st><st c="9503">Erdem Hoca’nın nasibine de el koymuş olacaktı ama bir kahvenin hatırına bu davranışı hoş görülebilirdi.</st></p>
		<p><st c="9606">Adımı söyledim.</st></p>
		<p><st c="9622">Kalemi kitaba –kitabıma– iyice yaklaştırdı, kısa bir süre düşündü ve adımın altındaki boşluğa bir şeyler yazdıktan sonra gururla ve aynı yapmacık sırıtışla bana uzattı.</st></p>
		<p><st c="9791">“Başarılarınızın devamını diliyorum hocam,” dedi. </st><st c="9842">“Bu </st><span epub:type="pagebreak" title="115" id="page115"></span><st c="9846">kasabadan sizin gibi çok değerli insanlar çıkacağına inanıyorum. </st><st c="9911">El ele verirsek bu milletin önünde kimse duramaz...”</st></p>
		<p><st c="9963">Ben de bir şeyler söylemeli miyim dedim içimden.</st></p>
		<p><st c="10012">Kaymakamın başparmağını kapakla sayfalar arasına koyarak uzattığı kitabı –kitabımı– aynı şekilde başparmağımı araya koyarak aldım, ne yazdığına bakmak için kendime çevirdim.</st></p>
		<p><st c="10186">Kitabı –kitabımı– bana imzalamıştı.</st></p>
	</section>
	<div id="charCountTotal" value="10222"></div></body>
</html>
