<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="85" id="page85"></span><st c="0">Pis Yağmur</st></h1>
		<p><st c="11">“Şu yağmur da insan gibi yağsa ya bir...”</st></p>
		<p><st c="53">Öyle pis yağıyordu ki, dünyayı küçültüyor, ruhları daraltıyordu. </st><st c="119">Çok az bir kısmını görebildiğiniz dünyada, daralmış ruhunuzla ne yapacağınızı bilmez bir halde dolaşırken, bunlara inat zamanın genişlediği duygusuna kapılıyor, nasıl vakit geçireceğinizi bilemiyordunuz.</st></p>
		<p><st c="322">Sakarya’da bir bira içse, şu pis pis yağan yağmura haddini bildirmiş olur muydu?</st></p>
		<p><st c="403">Canı eve gitmek istemiyordu. </st><st c="433">Tren istasyonunda beklerken içini doldurup nefessiz bırakan o ağırlığa ne kadar geç katlanırsa o kadar iyiydi. </st><st c="544">Herkes evine gidiyordu; gidecekleri bir evleri vardı onların. </st><st c="606">Kendi evi ise onun evi değildi. </st><st c="638">Bu şehrin onun şehri olmadığı gibi. </st><st c="674">Şu yağmur, şu yağmur bile bildiği yağmurlardan değildi.</st></p>
		<p><st c="729">Bulvardan Sakarya Caddesi’ne yöneldiğinde Terzi Naci Ağbi’ye nicedir uğramadığı düştü aklına. </st><st c="824">Yağmurun arkasına pısmış bulanık pasajlardan birindeydi dükkânı. </st><st c="889">Babasının asker arkadaşıydı. </st><st c="918">Ankara’ya her gelişinde bu dükkâna mutlaka uğrayan babası, ona da, Naci Amcana uğrama</st><span epub:type="pagebreak" title="86" id="page86"></span><st c="1003">yı ihmal etme, bir ihtiyacın olduğunda kime gideceksin başka derdi.</st></p>
		<p><st c="1071">Terzi Naci, kendisine “amca” yerine “ağbi” diyen bu genci seviyordu. </st><st c="1141">Aferin diyordu, onca fakirliğin içinde üniversite kazanıp buralara gelmek her babayiğidin harcı değil.</st></p>
		<p><st c="1243">Dükkânda, sanki dışarıda inatla, pis pis yağmayı sürdüren o lanet yağmur yokmuş gibi kumaşların sessizliğine sığınmış yumuşak bir hava vardı. </st><st c="1386">Terzi Naci bin yıldır aynı yerinde, oturma şeklini değiştirirse kendisi olmaktan çıkacakmış gibi bir pozisyonda uyuyormuşçasına oturmuş, yıllar öncesinde çekilmiş solgun bir fotoğraf gibi donup kalmıştı.</st></p>
		<p><st c="1589">“Ooo, yeğenim hoş geldin,” dedi.</st></p>
		<p><st c="1622">Elindeki pantolonu, iğne ipliği bıraktı, dükkânın havasını kımıldatan bir gıcırtıyla yerinden kalkıp delikanlıyı öptü.</st></p>
		<p><st c="1741">Çocukluğundan beri terzihaneleri severdi delikanlı. </st><st c="1794">Kumaşların insanlara bir şeyler anlatmaya çalışan sessizliği, az önce yerine konmuş ütünün geride bıraktığı ılıklık ve çok eskide kalmış bir şarkıyı çalan radyonun cızırtıları arasında çaylarını içiyorken Terzi Naci’nin sorularını cevapladı: Okul, dersler fena değildi, babası iyiydi, selamı vardı. </st><st c="2093">Evet, birkaç gün önce konuşmuşlardı telefonda, mutlaka uğra demişti.</st></p>
		<p><st c="2161">Terzi Naci dizine yatırdığı kumaşın kıvrımlarında elindeki iğneyle bulup bulup çıkarıyormuşçasına askerlik anılarına dalmışken bir adam girdi içeri. </st><st c="2311">Dışarıda pis pis yağmaya devam eden yağmuru alıp getirmişti. </st><st c="2372">Bu havada insan ne halt edeceğini bilemiyordu; en iyisi güzel bir yağmur uykusuna yatmaktı ama iki tek atmak istemişti canı. </st><st c="2497">Bu dükkânda kendisine ait bir sandalyesi ve Terzi Naci’nin gönlünde hatırı sayılır bir yeri olduğu, oturuşundan kalkışına, az önce bıraktığı iğne, yüksük, makas ya da şu an aklına gelmeyen herhangi bir şeyi arıyormuşçasına raflara, çekmecelere, kumaşların altına bakışına, çiçeklere su verişinden çay bar</st><span epub:type="pagebreak" title="87" id="page87"></span><st c="2801">daklarını sehpanın üzerine dizişine kadar her halinden belli oluyordu.</st></p>
		<p><st c="2872">Çaylar birkaç kez tazelendi, söz oradan oraya dolandı, yoruldu. </st><st c="2937">Delikanlı bir iki kez kalkmayı denedi, Terzi Naci ve canciğer arkadaşım dediği İlyas, pasajın girişindeki cılız aydınlığa bakıp yağmurun sesini dinleyerek oturmasını, bu yağmurda bir yere gidilemeyeceğini söylediler.</st></p>
		<p><st c="3153">Ama şöyle hem karınlarını doyurup hem de bir iki tek atabilecekleri bir yere gidilebilirdi. </st><st c="3246">Öyle de yaptılar. </st><st c="3264">Dükkânı toparlayıp pasajdan çıktıklarında hava kararmış, yağmur da azalmıştı.</st></p>
		<p><st c="3341">İki geniş ve karanlık yüzlü birahanenin yanlardan sıkıştırmasıyla iyice daralmış, tek sıra dizili masaların ancak sığdığı salaş meyhaneye saçları ve omuzlarındaki yağmur artıklarıyla girdiler. </st><st c="3535">Yaşlı garson da mekâna uyum sağlamışçasına incecikti.</st></p>
		<p><st c="3588">Delikanlı gelmek istememişti. </st><st c="3619">Babası yaşındaki iki adamın arasında suskunluğunun büyüyeceğini biliyordu. </st><st c="3694">İkisi yılların arkadaşıydı; onun tanımadığı bir sürü adamdan, tanık olmadığı bir sürü olaydan söz ediyorlar, ara sıra varlığını hatırlayıp okulu, dersleri, kız arkadaşı olup olmadığını, tek başına yaşadığı evi, mahallesini sorup kaldıkları yerden sohbeti sürdürüyorlardı. </st><st c="3966">Ben içmeyeyim, ev uzak, ancak giderim dediyse de dinlemediler, kadehini peş peşe doldurdular. </st><st c="4060">Adamlara yük oluyorum diye sıkılıyor, ortaya söylenen ızgara etten, mezelerden azar azar yiyerek bu yükü azaltacağını düşünüyordu. </st><st c="4191">Bu arada Terzi Naci ile İlyas arka ve ön masadaki adamlarla da sohbeti koyulaştırmış, birbirlerine nereli olduklarını sorup memleket memleket dolaşmaya, oralardaki tanıdıklarını sorup soruşturmaya başlamışlardı.</st></p>
		<p><st c="4402">Delikanlı ise mutfakla masalar arasında gidip gelen, gidip geldikçe iyice zayıflayıp yaşlanan garsona acımakla meşguldü; evinde, çoluk çocuğunun arasında oturmuş televizyon </st><span epub:type="pagebreak" title="88" id="page88"></span><st c="4576">seyrediyorken görüyordu onu. </st><st c="4605">Bir de hesap meselesi vardı. </st><st c="4634">Katılması gerekiyor muydu? </st><st c="4661">En azından teklif etmeli, elini cebine atmalıydı. </st><st c="4711">Şu yağmur yüzünden ne hallere düşmüştü!</st></p>
		<p><st c="4750">Oğlunu askere gönderen, kızına ise kısmet bekleyen fabrikadan emekli İlyas ile üç kızını da okutmaya çalışan Terzi Naci aralarında parayı denkleştirip hesabı öderlerken yaşlı garsonun memleketini öğrenmeyi de ihmal etmemişlerdi.</st></p>
		<p><st c="4979">Kendi sallantılarına tutuna tutuna dışarı çıktıklarında, aynı pis yağmuru onları bekler buldular. </st><st c="5078">Hava da bir hayli acımıştı. </st><st c="5106">Yağmura ve havaya inat sigaralarını yaktılar. </st><st c="5152">Delikanlı artık gitmesi gerektiğini, yoksa treni kaçıracağını söylese de dinlemediler.</st></p>
		<p><st c="5238">Daha pavyona gideceklerdi.</st></p>
		<p><st c="5265">Az sonra bir taksideydiler. </st><st c="5294">Şoför Kızılcahamamlıydı. </st><st c="5319">Hangi köyündendi?</st></p>
		<p><st c="5336">Pavyona paralarının yetip yetmeyeceğini düşünüyordu delikanlı.</st></p>
		<p><st c="5399">Bir sürü garsonun kuşatmasında, “onlar için ayrılmış en iyi masaya” oturtuldular. </st><st c="5482">Başının mı, yoksa loş, dumanlı mekânın mı döndüğünü anlayamadı. </st><st c="5546">Son tren birazdan gidecek, gece tarifeli minibüslere binebilmek için de Bentderesi’ne kadar yürümek zorunda kalacaktı bu yağmurda.</st></p>
		<p><st c="5676">Yine rakı ve birkaç meze söyledi Terzi Naci. </st><st c="5722">Fakat söylenenden daha fazla meze vardı masada sanki.</st></p>
		<p><st c="5775">Biri sarışın diğeri esmer, boylu boslu iki kadın çıktı sahneye. </st><st c="5840">İkisi de dizlerine kadar çıkan topuklu çizme ve minik etek giymişti. </st><st c="5909">Darbukacıların arasında oturan yağız elektrosazcı herkesten çok eğleniyormuş gibi gürledi:</st></p>
		<p><st c="5999">“Alkışlamıyanın boynu altında galsın inşallah!”</st></p>
		<p><st c="6047">Alkış ve ıslık sesleri birbirine dolanınca, sazcının sakalı, yukarı doğru kıvrılan dudaklarının ardından iyice genişledi.</st></p>
		<p><st c="6169">“Alkışlamıyanın arabasının lastiği patlasın inşallah!”</st></p>
		<p><st c="6224">Alkış ve ıslık çoğaldı, içerinin dumanı kalınlaştı.</st></p>
		<p><span epub:type="pagebreak" title="89" id="page89"></span><st c="6276">Elektrosaz ve darbukanın komutuyla kadınlar kıvrıldıkça kıvrılıyor, bir göğüs hamlesiyle geri püskürttükleri kalabalığı, bir kalça hareketiyle geri alıyorlardı.</st></p>
		<p><st c="6437">İmkânı yok buraya paraları yetmezdi. </st><st c="6475">Ya sende var mı derlerse? </st><st c="6501">Hepi topu elli altı lirası vardı cebinde. </st><st c="6543">Minibüse gece tarifesi ödeyecekti mecburen, iki lira yerine dört lira. </st><st c="6614">Kalan parayla ay başına kadar yaşamak zorundaydı. </st><st c="6664">Sabahları bir simit bir çayla idare ediyor, öğle yemeklerini okulun yemekhanesinde, ay başlarında aldığı kartla hallediyor, akşamları da ya bir çorba yapıyor ya da çayın yanında peynir ekmekle karnını doyuruyordu. </st><st c="6878">E, bir de günlük sigara ve yol parası? </st><st c="6917">Anca yeterdi ay sonuna kadar, anca... </st><st c="6955">Bu adamların cebinde para mara yoktu kesin. </st><st c="6999">Cep diplerini, cüzdan köşelerini karıştıra karıştıra ödemişlerdi taksi parasını.</st></p>
		<p><st c="7079">Bir kadın gelip de oturunca masalarına, iyice başı döndü. </st><st c="7138">“Ben artık gitsem...” dedi ama sesini kendi bile duymadı. </st><st c="7196">Terzi Naci, nereli olduğunu sordu kadına. </st><st c="7238">Kastamonulu olduğunu öğrenince neresinden, kimlerdensin, filancayı tanır mısın soruları art arda geldi.</st></p>
		<p><st c="7341">Tanış çıktılar.</st></p>
		<p><st c="7357">Utanan delikanlı oldu. </st><st c="7381">Terzi Naci sorduğu soruları koca bir yudumda içti, nereye bakacağını bilemedi bir süre, karardıkça karardı.</st></p>
		<p><st c="7488">Garsonların hepsi kendilerine bakıyormuş gibi geldi delikanlıya.</st></p>
		<p><st c="7553">Hesap...</st></p>
		<p><st c="7562">Yağmur hâlâ yağıyor muydu acaba dışarıda?</st></p>
	</section>
	<div id="charCountTotal" value="7604"></div></body>
</html>
