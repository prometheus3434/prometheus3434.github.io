<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="7" id="page7"></span><st c="0">Döngel Dünya</st></h1>
		<p><st c="13">Derken, bahar geldi.</st></p>
		<p><st c="34">Çoktan ölmüş annesini her gün dışarı çıkarmaya, kısa sürmüş bir yağmurun ıslak gökyüzü parçacıkları bırakıp gittiği komşu avlularından, uzak hatıraların solgun fotoğraflarına benzeyen kederli akraba evlerine, sokaklarında kimselerin görünmediği o mahalleden, tenha gölgelerin uyukladığı şu mahalleye, mahmur bir sessizliğin çınladığı o dükkândan, beklemekten eskimiş bu dükkâna, çarşı pazar gezdirmeye başladı Zekeriya. </st><st c="455">Artık öbür dünyada yaşayan ama kendini hâlâ burada zanneden annesini tekerlekli sandalyesine bindiriyor, kahvaltı sırasında belirledikleri adreslere doğru yola çıkıyorlardı.</st></p>
		<p><st c="628">Zekeriya kahvaltı masasını toplarken Afiye tekerlekli sandalyesini pencereye doğru sürdü. </st><st c="719">Pencere köpük köpük çiçek açmıştı. </st><st c="754">Kayısı ve erik ağaçları, üzerlerine kar yağmış da ürperen dallarında öylece uyuyakalmış gibi ılık, pembebeyaz bir rüyayı sürdürüyordu hâlâ.</st></p>
		<p><st c="893">“Beni Iraz’a götür bugün, kaç zamandır görmedim, hasta diyorlardı en son,” dedi oğluna. </st><st c="982">Sesi, bahar dallarının kıpır</st><span epub:type="pagebreak" title="8" id="page8"></span><st c="1010">tısızlığına inat, çın çın ötmeye hazır bir canlılıktaydı. </st><st c="1069">Elinde çaydanlıkla mutfak kapısının eşiğinde durdu Zekeriya. </st><st c="1130">Daha bu sabah takma dişlerini nereye sakladığını unutup iki saat boyunca aratan bu kadın mıydı? </st><st c="1226">Çalınmasından korktuğu için her şeyini saklıyor, sonra da bulamıyordu. </st><st c="1297">Sesi de saklanıyordu o sırada bir yerlere. </st><st c="1340">Ama şimdi bu ses, arkadaşlarıyla buluşmaya giden heyecanlı, hevesli bir genç kız sesiydi.</st></p>
		<p><st c="1429">“Iraz kim anne, nerede oturuyor?”</st></p>
		<p><st c="1463">Sesinin açtığı boşlukta döndü Afiye, hem de ne döndü. </st><st c="1518">Şimdi gözlerinde de aynı hevesli kızın gözleri, aynı parıltı...</st></p>
		<p><st c="1581">“Dayıngilin mahallede oturuyor ya oğlum! </st><st c="1623">Sen emsal kızı vardı, Nurdane, bildin mi?”</st></p>
		<p><st c="1665">Nereden bilecekti Zekeriya, liseyi bitirince kasabadan ayrılmış, bayramlar dışında pek yolu düşmemişti buralara. </st><st c="1779">Her geldiğinde tanıdıklarının daha da azaldığını fark ederek geçmişti yıllar. </st><st c="1857">Babası ölünce emekli olmuş, karısından ayrıldıktan sonra tek başına yaşadığı evi kapatıp annesinin yanına, çocukluk ve gençliğinin karanlığına yerleşmişti. </st><st c="2013">Esertepe’deki benzinlikte yağcı olarak bir ömür tüketen babası Numan’ın her akşam yağ kokularıyla birlikte getirdiği hoyrat rüzgâr esmiyordu artık bu evde, ama kocasının ölümünü bir türlü hazmedemeyen annesinin, unutmakla hafızanın derinlerine bir kuyuya iner gibi dalıp gitmeleri arasında geride bıraktığı rüzgâr hiç dinmiyordu. </st><st c="2343">“Ben ondan önce öleyim de bir başına kalsın, sürüm sürüm sürünsün,” diye ettiği dualar kabul olmamış, adamcağız pat diye gitmişti. </st><st c="2474">Afiye de hemen her gün Numan ve diğer ölülerin peşinden gidiyor, yeni baştan doğuyor, çocuk oluyordu; sonra bakmışsın ki henüz oyun çağında bir kızken adı geline çıkmış ve kıskançlıktan gözü dönen Numan tarafından eve hapsedilmiş, bırak dışarı çıkmayı, perdeyi aralaması bile akşamları yenen dayakla sonlanmış. </st><st c="2785">Afiye çocukluktan anneliğe, ninelikten dulluğa kimi zaman susup yutkunarak, kimi zaman da o ku</st><span epub:type="pagebreak" title="9" id="page9"></span><st c="2879">rumuş göz pınarlarından nasıl düştüğü anlaşılmayan gözyaşlarını yemenisinin ucuna emdirerek kendi sesinin izinde dolaşıp dururken, tekerlekli sandalyesinin üzerinde, daracık odaya sığdırdığı dünyayı seyre koyulmuştu. </st><st c="3097">Bazen bir iç çekiş, bazen de bitip tükenmek bilmeyen bir suskunluktu artık Afiye. </st><st c="3179">Derken Azrail’i evin çevresinde dolaşırken görmeye başladı. </st><st c="3239">Ölmeden önce komşularıyla, uzak yakın akrabalarla ve şu yalan dünyayla vedalaşmak istedi işte o zaman. </st><st c="3342">Belki de ne kadar çok gezerse, canını almaya gelen Azrail’in onu evde bulamayacağını, hatta zamanla unutacağını düşündü, kim bilir.</st></p>
		<p><st c="3473">“Kocasından boşandı. </st><st c="3495">Onun da iki çocuğu var senin gibi...”</st></p>
		<p><st c="3532">Tekerlekli sandalyesinden kalkmış da çoktan dış kapıya varmıştı sanki. </st><st c="3604">Ağaçların ağartısına karışmışçasına uzaktan, belli belirsiz gülümsüyormuş da, bir yandan da hayal meyal hatırlanan bir rüyanın içinden konuşuyormuş gibi geldi Zekeriya’ya ve Zekeriya bir an ne diyeceğini bilemedi. </st><st c="3818">Elindeki çaydanlığı mutfak tezgâhına, bulaşıkların yanına bıraktı. </st><st c="3885">Hâlâ kışın kasvetli soğuğu vardı mutfakta; bulaşıklar yıkanacak, akşama yemek yapılacak, sonra yine bulaşık...</st></p>
		<p><st c="3995">Eşikte bekleyen Afiye, çiçeklerin süzdüğü bahar ışığında uzun bir aradan sonra yeniden hatırlanan kendine özgü bir zamanı yaşıyormuş gibi huzurlu görünüyordu. </st><st c="4155">Numan’dan önce ölmeyi başaramayınca yüzüne bile bakmak istemediği ölümle dost olmuş, onunla şaka yapmaya, birlikte öbür dünyaya gidip gelmeye başlamıştı. </st><st c="4309">Zekeriya bile annesinin hangi dünyada olduğunu karıştırıyordu artık, uykudayken öldüğünü sanıp telaşlanıyor, uyanıkken burada mı orada mı emin olamıyordu. </st><st c="4464">Ölüm sayesinde hayatına canlılık gelmişti Afiye’nin. </st><st c="4517">Madem Numan ölümün kucağına yuvarlanıp gitmişti, o da hayatta kalma süresini kimseye fark ettirmeden uzatabildiği kadar uzatacaktı. </st><st c="4649">Ölünce buraları, hayatı birlikte yaşadığı insanları unutmak istemiyordu. </st><st c="4722">O unutursa, bu </st><span epub:type="pagebreak" title="10" id="page10"></span><st c="4737">insanlar da onu unutacaklardı. </st><st c="4768">Zihnini ne kadar çok anıyla doldurursa öbür tarafta –belki de onlarla aynı anda– tüm yaşadıklarını hatırlayacağını, canının sıkılmayacağını düşünüyordu. </st><st c="4921">Böylece öbür dünyada da bu dünyadaymış gibi olacaktı.</st></p>
		<p><st c="4974">Durup dururken, “Gülümser Teyzene götür beni,” diyordu sözgelimi.</st></p>
		<p><st c="5040">O kimdi, nerede oturuyordu?</st></p>
		<p><st c="5068">“Hani pırtıcı Battal vardı ya, Ramazan Kâhya’nın dünürü, işte onun karısı, Yeşilçayır Mahallesi’nde.”</st></p>
		<p><st c="5170">“Anne, orası dünyanın öbür ucu...”</st></p>
		<p><st c="5205">“İyi ya, ben de oraya gitmek istiyorum işte.”</st></p>
		<p><st c="5251">Zekeriya, önceleri annesinin karşısına oturup kasabayı, mahalleyi anlatıyordu uzun uzun. </st><st c="5341">Bir süre sonra baktı ki anlattıkları şimdinin kasabası değil, çoğu ilk gençlik yıllarında kalmış ve yarım yamalak hatırladığı anılarla, annesinin hoşuna gideceğini düşünerek uydurduğu bölük pörçük birtakım hikâyelerden ibaretti. </st><st c="5570">Çarşıya gidip geliyorken adımladığı ıssız sokakların, selam verebileceği üç beş kişiyi ancak bulabileceği dükkânlarla, bardakları iyice küçülmüş suskun kahvelerin anlatılacak hikâyeleri kalmamıştı. </st><st c="5768">Evleri ya da dükkânlarında televizyon ve cep telefonlarının genişlettiği başka bir dünyaya taşınmıştı herkes. </st><st c="5878">Bir süre sonra ikisi de sıkıldı. </st><st c="5911">Annesi öyle sorular soruyor, öyle ayrıntılar istiyordu ki, Zekeriya zihnini onca yoklamasına rağmen bu sorulara cevap bulamıyor, bulduklarıysa annesine yetmiyordu. </st><st c="6075">Böylece tekerlekli sandalye almaya karar verdi Zekeriya.</st></p>
		<p><st c="6131">İşte şimdi annesi tekerlekli sandalyesine çoktan kurulmuş, eski günlere gitmek için heyecanla bekliyordu.</st></p>
		<p><st c="6237">Karşı mahalledeymiş Iraz. </st><st c="6264">Karşı mahalle yokuş... </st><st c="6287">Yol gözünde büyüdü Zekeriya’nın, ama annesi ne zaman bir şey istese, bunun belki de son dileği olduğunu düşünerek mutlaka yerine getirmekten başka çaresinin olmadığını düşünü</st><span epub:type="pagebreak" title="11" id="page11"></span><st c="6461">yordu. </st><st c="6469">Yine öyle oldu ve döküntü çiçeklerin üzerinde tekerlek izi bırakarak bahçe kapısından çıktılar.</st></p>
		<p><st c="6564">Bahçe duvarları sessizliği artıran bir çiçek bolluğundaydı. </st><st c="6625">Çoktan terk edilmiş ve yıkılmayı bekleyen eski konağın yanından geçerken, “Şu çeneden sola dön,” dedi Afiye, Zekeriya bilmiyormuş gibi. </st><st c="6761">Dayısı, gözleri iyice zayıflamasına rağmen inatla araba kullanmayı sürdürdüğünde yanına oturup ona yol tarif ederdi Zekeriya. </st><st c="6887">“Dayı şimdi sağa döneceksin, dayı bak, Hüsnü’nün kahvesinin önünden geçiyoruz, meydana geldik, buradan Gazi İlkokulu’na döneceğiz, oradan da pazar yerine...” Her şeyi cıncık gibi görüyormuşçasına kendinden emin direksiyon sallardı dayısı. </st><st c="7126">Kasabanın ilk otomobillerinden biriydi altındaki ve dayısı gözü gibi bakardı ona. </st><st c="7208">Hem de ne bakma. </st><st c="7225">Elinden bez düşmezdi, kimsenin göremediği toz zerrelerini anında yok eder, plastik çiçekler ve kırlentlerle süsler, sonra geriye çekilip arabayı kendisi az önce icat etmiş gibi eserini gururla seyrederdi. </st><st c="7430">Bir gün boya ve fırça aldırmıştı Zekeriya’ya. </st><st c="7476">Arka cama birtakım harfler yazdırmaya başlamıştı o günden sonra. </st><st c="7541">Gün olur, E.G.D.B gibi hiçbir anlama gelmeyen harfler yazdırır, gün olur o harfleri sildirip C.Z.M.K ya da buna benzer, kimsenin çözemeyeceği, kime, hangi mesajı verdiği veya kimi, neyi işaret ettiği anlaşılmayan başka harflerle sırlı bir yolculuğa çıkarlardı birlikte. </st><st c="7811">Durmadan konuşan dayısı bu harfleri niye yazdırdığı konusunda tek laf etmezdi. </st><st c="7890">Onun yerine, Zekeriya’nın kafasını iyiden iyiye karıştıran hikâyeler anlatırdı: “Keklikler, bir de tavşanlar, yağmur yağıp da ortalık çamur olunca, ayakları kirlenmesin diye killi topraklara ya da kayalıklara çıkarlar, ama avcıların onları orada beklediğini bilmezler Zekoşum.” Zekeriya’nın aptal aptal baktığını görünce başka hikâyeye geçerdi: “Doğan diye bir kuş var, bildin mi? </st><st c="8271">Biz seyfi deriz bu kuşa; işte bu seyfi, kaplumbağayı havadan yere bırakır, parça parça eder, sonra da yer. </st><st c="8378">Ben o kuşlara da, tavşana da benzemem. </st><st c="8417">Bana, baykuş </st><span epub:type="pagebreak" title="12" id="page12"></span><st c="8430">gibisin derdi babam. </st><st c="8451">Avlanmayan tek hayvan baykuştur, bildin mi? </st><st c="8495">Çünkü onun yiyeceği ayağına gelir. </st><st c="8530">Her gün bir serçe düşer kısmetine. </st><st c="8565">O da karnını doyurur, ava çıkmasına gerek yoktur baykuşun.” Doğandan bahsederken arabasını mı kastederdi, kendini hakikaten baykuşa mı benzetirdi, Zekeriya bunu hiçbir zaman anlamadı ama dayısı bir gün –belki de bir kuş gibi uçmayı denerken– sırlarıyla birlikte evin önündeki ceviz ağacından düşerek uçup gitti bu dünyadan.</st></p>
		<p><st c="8888">Zekeriya sokağın köşesinden sola dönerken, her şeyi unutan annesinin yol tarif etmesine şaştı, sonra da:</st></p>
		<p><st c="8993">“Anne, rahmetli dayımın arabası n’oldu?” diye sordu.</st></p>
		<p><st c="9046">Duymuş muydu annesi?</st></p>
		<p><st c="9067">“Anne, dayımın arabası diyorum...”</st></p>
		<p><st c="9102">Nereye baktığını kestiremediği annesinin sesi uzaklardan, çok uzaklardan gelir gibiydi:</st></p>
		<p><st c="9190">“Ne bileyim Numan ben senin dayının arabasını!”</st></p>
		<p><st c="9238">Sonra Zekeriya’yı göremeyeceği halde başını arkaya doğru çevirerek boşluğa seslendi:</st></p>
		<p><st c="9323">“Senin dayının arabası mı vardı herif? </st><st c="9363">Bizim sülalede bir tek rahmetli ağbimde vardı araba.”</st></p>
		<p><st c="9416">Zekeriya’nın içinden annesine sarılıp öpmek geçti ama tekerleğin hafif, yumuşak sesinin ritmini bozmak istemedi.</st></p>
		<p><st c="9529">“Kasabanın en yakışıklı taksicisiydi değil mi anne?”</st></p>
		<p><st c="9582">Kasabanın, çocuksuz, oyunsuz, kimsesiz bir boşluğa uzanan parke taşlı sokaklarında, perdeleri kapalı evlere, ıssız balkonlara, susmuş kapı önlerine baka baka ilerlediler.</st></p>
		<p><st c="9753">“Zekeriya ona çekmiş, değil mi Numan, dayısı gibi yakışıklı,” dedi Afiye nice zaman sonra.</st></p>
		<p><st c="9844">Cevap vermedi Zekeriya. </st><st c="9869">Dayısı gibi... </st><st c="9884">cevap vermedi. </st><st c="9899">Onun mahallesine, vedalaşmaya, belki de yeni bir başlangıca gidiyorlardı. </st><st c="9973">Iraz’ın kızı Nurdane... </st><st c="9997">Tanıyor muydu? </st><st c="10012">Görse belki bilirdi. </st><st c="10033">Olsa olsa çocukluğunu... </st><st c="10058">Hem bilip bilmemesi neyi değiştirecekti ki! </st><st c="10102">Hem de...</st></p>
		<p><span epub:type="pagebreak" title="13" id="page13"></span><st c="10111">Kocaman bir ormanın serin dinginliğini, sekiz on çam ağacının gölgesinde saklayan çay bahçesini geçtiler. </st><st c="10218">Üç beş ihtiyar sandalyelerini sessizlikleriyle birlikte yola doğru çevirmiş, akmayan zamanın genişlettiği boşluğa bakıyorlardı.</st></p>
		<p><st c="10345">Yokuş bir hayli yordu Zekeriya’yı. </st><st c="10381">Dayısının evine varınca durdu.</st></p>
		<p><st c="10411">“Anne, nerde Iraz’ın evi?”</st></p>
		<p><st c="10438">Zekeriya’nın sorusu, gözün görebildiği ve göremediği bütün evlere varıp Iraz’ı aradıktan sonra yorgun bir tınıyla geri geldi de Afiye’den ses gelmedi. </st><st c="10590">Annesi yine bir yerlere gitmiş ya da uyumuş olmalıydı. </st><st c="10645">Onu duvarın dibinde, sessizliğe alışmış durgun bir ağacın allı yeşilli kuytusunda bırakıp bahçe kapısından bulanık adımlarla içeri girdi, gecekondu mavisine boyanmış kapıyı tıklattı. </st><st c="10828">Bir yandan, dayısını bu kasabada Zekeriya için açılmış en büyük boşluğa uçuran ceviz ağacına, bir yandan, arka camındaki, kimseye hiçbir şey söylemeyen anlamsız harfleri yüzünden herkesin alay ettiği ya da belki de aslında bu harflerdeki şifrenin arkasına saklanarak herkesle alay eden arabanın şimdi capcanlıymış gibi duran hayaline bakarak kapıyı tıklattı da tıklattı. </st><st c="11199">Hem de ne tıklattı.</st></p>
		<p><st c="11218">Yeniden yola koyulduklarında kendini de şaşırtan bir derinlikten geldi Zekeriya’nın sesi:</st></p>
		<p><st c="11308">“Yengem evde yoktu anne. </st><st c="11334">Kime soracağız şimdi Iraz’ı?”</st></p>
		<p><st c="11363">Tekerlekli sandalyeden ses geldi de, sırtüstü yatmış bulutlardan, kendi ışıklarının bolluğundan gözleri kamaşan çiçeklerden, birbirlerine sıkıntıyla bakan duvarlardan ses geldi de Afiye’den yine ses gelmedi.</st></p>
		<p><st c="11571">“Ortalıkta da bir Allahın kulu yok ki!”</st></p>
		<p><st c="11611">“Sen bu Iraz’ı en son ne zaman gördün? </st><st c="11651">Belki de, o da ölmüştür...”</st></p>
		<p><st c="11678">Tekerler dönüyor, dönüyordu.</st></p>
		<p><st c="11707">Hem de ne dönüyordu.</st></p>
	</section>
	<div id="charCountTotal" value="11728"></div></body>
</html>
