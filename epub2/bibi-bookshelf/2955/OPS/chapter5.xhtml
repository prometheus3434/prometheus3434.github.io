<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="39" id="page39"></span><st c="0">Kar Yanığı</st></h1>
		<p><st c="11">Evden çıkacak, her zaman olduğu gibi yine on beş kilometre yürüyecekti. </st><st c="84">Sobanın sıcaklığını gözlerine yükleyecekti ilkin. </st><st c="134">Böylece dışarının soğuğunu daha az görecekti. </st><st c="180">Sonra elleriyle toplayacaktı sıcaklığı, hatta avcunda saklayacaktı ve yolda giderken zaman zaman hohlayarak o sıcaklığın ömrünü uzatacaktı. </st><st c="320">İstasyona gidene kadar idare etsin diye, içinde sigara dumanları dolaşan son bardak çayını yudumlayacaktı. </st><st c="427">Oğlu, kızı ve taze gelini o sırada uyuyor olacaklardı tabii. </st><st c="488">Karısı gözünün içine bakacaktı bir an önce gitmesi için; uykusu dağılmasın, gözkapaklarının arasında sıcaklığını yitirmeden bir süre daha devam etsin diye gözlerini kısarak, alışıldık, donuk hareketlerle hazırladığı çay, zeytin ve çökelekten oluşan kahvaltı sofrasını toplamadan ılık yatağına geri dönecekti.</st></p>
		<p><st c="796">İstasyona vardığında hareket memurunu masasının başında, durup durup yağan karı izlerken bulacaktı adam. </st><st c="902">Girmeden önce silkelediği halde üzerinde kalan karlardan kurtulmak için sobaya yaklaşınca olduğu yerde birkaç kez zıplayacaktı. </st><st c="1030">Hareket memuru her zamanki gibi sigara dumanlarıyla bulanıklaşmış bir suratla gülümseyecekti ona.</st></p>
		<p><span epub:type="pagebreak" title="40" id="page40"></span><st c="1127">“Ürkütme ağbi zavallıları, onların da ısınmaya ihtiyacı var,” diyecekti. </st><st c="1201">Her seferinde buna benzer bir şeyler söylerdi. </st><st c="1248">Sabaha kadar karlara bakarak içinden konuşan bu genç memur onu görünce kendini tutamaz, bütün gecenin acısını çıkarırdı. </st><st c="1369">Sabaha kadar konuşacak birini aramış olmanın susuzluğuydu onunki. </st><st c="1435">Trenler dolusu gelip geçen insanın burada bıraktığı biriydi sanki.</st></p>
		<p><st c="1501">“Yine erkencisin.”</st></p>
		<p><st c="1520">“Ne yapayım, gidecek başka yerim mi var?”</st></p>
		<p><st c="1562">Bir önceki, ondan önceki, ondan da önceki sabahlardan kalma sözlerdi bunlar. </st><st c="1640">Sobadan başka hiçbir şeyin öneminin olmadığı bu odada sanki az önce kendileri konuşmamış da, bu sözler, sobanın çıtırtısından, çaydanlığın buğusundan ve puslu camların gerisindeki kurşunkalemle çizilmişçesine kıpırtısız duran ağaçların çıplaklığından sıyrılıp ortada dolaşmaya başlamış gibi gelirdi adama.</st></p>
		<p><st c="1945">O, elinde çay bardağıyla sobaya yaklaşırken cızırtıların ortasında insana en yakın dostmuş gibi dururdu çaydanlık. </st><st c="2061">Adamın yansısı çaydanlığın yüzünde garip bir şekilde incelip kalınlaşır, eğilip bükülür, geri dönerdi ona. </st><st c="2168">Bir an hangisi olduğunu şaşırırdı. </st><st c="2203">Şu tuhaf, sünmüş, kafa kafaya yapışarak ters dönmüş görüntünün kendisine ait olduğuna inanamazdı bazen. </st><st c="2307">Bazen de benim gerçek halim bu galiba diye düşünürdü. </st><st c="2361">Aynı suretin dünyayı bir de en olmayacak biçimde yaşayan ikizi.</st></p>
		<p><st c="2424">O sırada hareket memuru çoktan konuşmaya başlamış olurdu. </st><st c="2483">Trenler, yolcular, gecikmeler, telefonlar, sabaha kadar yağan kar...</st></p>
		<p><st c="2551">Kar adamın içine yağıyordu aslında.</st></p>
		<p><st c="2587">Kumanyasını alıp sırt çantasına yerleştirirken, el feneri, telsiz, kar yanığına karşı kullandığı krem, yün başlık ve eldivenini kontrol eder, belindeki tabancayı yoklar, sonra küreğini alıp bir sigara daha içmek için dışarı çıkardı. </st><st c="2821">İstasyonun </st><span epub:type="pagebreak" title="41" id="page41"></span><st c="2832">müdavimi emekli demiryolcu da gelmiş olurdu o sırada; kar yağışı altında istasyonu dolaşmaya, kör hattaki vagonları sisli bakışlarla, geçip giden koca bir ömrü yakalamak istercesine izlemeye başlardı.</st></p>
		<p><st c="3032">Kar yine bir durup bir yağardı.</st></p>
		<p><st c="3064">On, on iki kişi vagonete binip de yola çıktıklarında, lojmanların önünden geçerken akasyaların benekli serinliğine atılmış masalardan yayılan yazdan kalma kahkahaları, çay bardaklarında dönen kaşık seslerini, tavla ve okey şakırtılarını o anki tazeliğiyle duyar, makasçının karısının bekâr hareket memurunun evine gizlice süzülüşünü görür gibi olurdu. </st><st c="3417">Altı kesme taş, üstü ahşaptan yapılmış ve artık yıkıldı yıkılacak su kulesinin çatısındaki donuk lekeler halinde sessizliği artıran güvercinlerin de tıpkı kendisi gibi eski günlerin hayaline baktığını düşünürdü. </st><st c="3629">Ve ne zaman birer masal damlasını andıran zavallı güvercinlere baksa geçen sonbahardaki o tatsız olayı hatırlardı. </st><st c="3744">Makasçı, kendilerine özgü bir dokunulmazlık halesi içinde gurul gurul, tüy tüy, kanat kanat dolaşan, istasyon binasının çatısını mesken tutmuş bu gariban kuşları pişirip mideye indirmeye başlamıştı. </st><st c="3943">Sık sık çatıya giriyor, günahsız hayvanları koynuna doldurduktan sonra güvercin çaresizliğindeki çırpınışları göstere göstere aşağı inip aptallığını iyice ortaya çıkaran bir sırıtışla yalpalayarak mangalına doğru yürüyordu. </st><st c="4167">Güvercinlerin kaç gündür ortalarda görünmediğini ilk fark eden istasyon şefi olmuştu. </st><st c="4253">Çok geçmeden anlaşılmıştı mesele. </st><st c="4287">Makasçı, çatıdaki kapağı kapatmış, kuşları hapsetmişti. </st><st c="4343">Kapak açılır açılmaz bacadan yükselen koyu bir duman gibi ve kendi şakırtılarında parçalanarak göğe savrulmuştu güvercinler. </st><st c="4468">Doğruca işte şimdi donmuş olan şu ırmağa yönelmişlerdi. </st><st c="4524">Susuzluktan kavrulmuşlar demişti herkes. </st><st c="4565">Günlerdir suya hasret güvercinler çok geçmeden patlayarak telef olmuştu.</st></p>
		<p><span epub:type="pagebreak" title="42" id="page42"></span><st c="4637">Kar üzerine çizilmiş iki çizgi olurdu tren yolu; başı kesik söğütlerin, dul kavakların yanından, kar tutmamış kayalıkların yamacından geçer, puslu bir dönemeçte kendi kendini silerdi. </st><st c="4822">İşçileri görev yerlerinde birer birer indirerek yoluna devam eden vagonet de adamı indirdikten sonra tren yoluyla birlikte puslu bir uzaklıkta silinip kaybolurdu. </st><st c="4985">Ucu görünmeyen belli belirsiz yola bakan adam kendini kuşatan kocaman beyazlığı içine çeker, bulanık gökyüzünün birazdan üzerine düşeceğini, bu durgunluğun, bu boşluğun sırrının çözüleceğini sanarak titrerdi. </st><st c="5194">Dünya çoktan durmuş olurdu o anlarda. </st><st c="5232">Bir fısıltı bile bu sessizliğin kutsallığına saygısızlık sayılırdı. </st><st c="5300">Sonra kar yağışlı kirpiklerini kırpıştırarak şevlere ve imlalara bakar, karın hangi tip olduğunu anlamaya çalışırdı. </st><st c="5417">Sürgün karı sevmezdi. </st><st c="5439">Karların rayları örttüğü yerlerde küreğinin ucunu raya koyup arkadan iterek yürürdü. </st><st c="5524">Aynı işi, dönüp diğer rayda da yapardı. </st><st c="5564">Raydan yüksek kalıntıları keser, eldivenini çıkarıp bir sigara yakardı. </st><st c="5636">Rüzgârın nasıl da küfülediğini, soğuğun nasıl da keskin olduğunu o yalancı sıcaklığın uçuculuğunda anlar, dünya denilen şu daracık yerde hiçbir şeyin durmadığını, acımasız bir oyunun sürüp gittiğini bıçak kesmişliğinde sızlayan elinden başlayıp ayaklarına kadar hızla koşturan bir titremeyle hissederdi.</st></p>
		<p><st c="5939">Tren yolunun temiz olduğu ve yamaca uygun olarak kıvrıldığı yerlerde kestirmeden giderek raylardan ayrıldığında göz açtırmayan beyaz bir boşluğun ortasında bulurdu kendini. </st><st c="6113">Kara gömülen çizmelerinin çıkardığı ses, bir ölünün üstüne basmışçasına onu ürpertir, bilmemesi gereken gizli bilgilere istemeden ulaşmış gibi bir türlü alışamadığı o tanımsız korkunun soğuk kollarına atardı. </st><st c="6322">Dünyanın bütün ölülerini örten bir kefenin üzerinde yürüdüğünü hissederdi o zaman. </st><st c="6405">Ayakları daha çok üşürdü. </st><st c="6431">En çok üşüyen yerinin ayakları olduğunu söyleyemezdi kimseye. </st><st c="6493">Herkes onu soğu</st><span epub:type="pagebreak" title="43" id="page43"></span><st c="6508">ğa dayanıklı adam olarak bilirdi. </st><st c="6543">Kurtlardan korktuğunu da bilmiyorlardı tabii. </st><st c="6589">Oysa birbirine sokulmuş ağaçlarla çalıların karanlık kuytuları kurtlarla doluydu onun için; kardaki izlerin her birinden bir kurt fırlayıp rüyalarına girer, gözleri kamaştığında oluşan her gölge parlak gözlü ve sivri dişli aç bir kurda dönüşüp silahına daha bir sıkı sarılmasına neden olurdu. </st><st c="6882">Donmaya başlamasam ve beni unutsalar, unutsalar ve aramasalar, ben yine de beklesem, gelip beni kurtaracak kaderimi beklesem diye düşünürdü. </st><st c="7023">Donacak olursa onu karla ya da buzla ovacaklardı. </st><st c="7073">Bunu düşündükçe daha çok üşür, azgın bir tipiye yakalanmışçasına ürperirdi.</st></p>
		<p><st c="7148">Her canlının tıpkı onun gibi kendinden ürktüğü geçerdi aklından. </st><st c="7214">Henüz kapanmamış izleri gördükçe kurtların mı izlerinden, izlerin mi sahibinden kaçtığını bilemezdi.</st></p>
		<p><st c="7314">Yorulunca, o yürümüyor da tepelerle yoluk ağaçlar yanından yöresinden geçiyor gibi gelirdi. </st><st c="7407">Suskunluğu sona ererdi bir süre sonra. </st><st c="7446">Kimseye söyleyemediklerini kendine söylemeye başlardı.</st></p>
		<p><st c="7500">Makasçının karısının günahını aldığı için pişmanlık duyardı. </st><st c="7562">Hareket memurunun ağzı kalabalık biri olduğunu biliyordu. </st><st c="7620">Elâlemin namusuna laf ediyordu utanmadan. </st><st c="7662">Gerçi kadında da bir fettanlık vardı, herkes arkasından neler neler konuşuyordu. </st><st c="7743">Hareket memuru da bekârdı nihayetinde. </st><st c="7782">Benim gibi ahı gitmiş vahı kalmış bir adama meyledecek değil ya derdi kendi kendine. </st><st c="7867">Artık yaşlanmış olduğunu kabul ediyordu. </st><st c="7908">Neredeyse torun sahibi olacaktı. </st><st c="7941">Oğlu kız kaçırmıştı; alıp eve getirmiş, evin sessizliğine yeni bir sessizlik daha eklemişti. </st><st c="8034">Bu böyle olmaz demişti önce içinden, sonra da oğlanın, gelinin ve karısının yüzüne karşı. </st><st c="8124">Bizim de kızımız var, bu çocuğun da ana babası var. </st><st c="8176">Bu işin sonu düşmanlığa varır. </st><st c="8207">Madem bu iş başımıza geldi, bir hal çaresine bakmamız lazım. </st><st c="8268">Odada sobanın çıtırtısından ve güğümün iniltisinden başka ses yoktu. </st><st c="8337">Dizini kırmış, sobanın dibinde</st><span epub:type="pagebreak" title="44" id="page44"></span><st c="8367">ki minderde oturuyordu. </st><st c="8392">Sigarasının dumanı büklüm büklüm konuşuyordu da, oğlandan çıt çıkmıyordu. </st><st c="8466">Gelin, geldiği günden beri kafasını kaldırıp da kimsenin yüzüne bakmamıştı. </st><st c="8542">Çoğu zaman odasında saklanıyordu zaten. </st><st c="8582">Karısı, hem laf dinlemesin hem de gelinin suskunluğuna ortak olsun diye kızına işaret ediyordu. </st><st c="8678">Adam, aklından geçenleri karısıyla oğluna söylemiş de onlardan cevap bekliyormuş gibi yüzlerinde gezdiriyordu bakışlarını. </st><st c="8801">O böyle bakarken, odadaki sessizlik, işte şu, bulanık bulutlarla kalabalıklaşmış gök ve dilini yutmuş çıplak yeryüzü gibi çınlıyordu.</st></p>
		<p><st c="8934">Kız tarafı üç bilezik (biri ananın süt hakkı) istiyordu; beş bin lira başlık parası, düğün. </st><st c="9027">Hem de acilen.</st></p>
		<p><st c="9041">Oğlanın bir işi yoktu; iş bir tarafa, çalışmaya niyeti de yoktu. </st><st c="9107">Peki bir şey söyleyebiliyor muydu oğluna?</st></p>
		<p><st c="9148">Yürürdü. </st><st c="9158">Her gün on beş kilometre.</st></p>
		<p><st c="9183">Diğer oğlan askerde. </st><st c="9205">Gelince o da evlenmek isteyecek. </st><st c="9238">O nerede oturacak?</st></p>
		<p><st c="9256">Yola çıkmasa ölürdü; kime, nasıl söylemeli bunu?</st></p>
		<p><st c="9305">Evden çıktı.</st></p>
	</section>
	<div id="charCountTotal" value="9318"></div></body>
</html>
