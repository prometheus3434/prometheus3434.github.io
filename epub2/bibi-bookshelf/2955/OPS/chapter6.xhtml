<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="45" id="page45"></span><st c="0">Alamadım Eyvah</st></h1>
		<p><st c="15">“Ağbi,” dedi babasına, “dedem seni dövdüyse benim suçum ne?”</st></p>
		<p><st c="76">Babası ona, “Başlatma lan dedenden eşşoğlueşşek!” diyerek keskendi. </st><st c="145">Oğlan bir süre, babasının havada titreyen, titredikçe de büyüyüp uzayan eline baktı. </st><st c="230">Sonra da gözlerine. </st><st c="250">Aynı gözlerdi işte. </st><st c="270">Yıllar önce de böyle bakmıştı.</st></p>
		<p><st c="300">Sokak, top oynayan çocukların tozuna bulanmış, çalkalanan bir uğultunun içinde akşamı karşılamaya hazırlanıyordu. </st><st c="415">Oğlan, o tozlu uğultudan sıyırdı kendini, işten dönmekte olan babasını karşılamaya çıktı. </st><st c="505">Yüreğinde terli bir kıpırtı, aklında babasına söyleyeceği top gibi zıplayan çalımlı sözler, kaleciyi ters köşeye yatıran gülücükler ve rakip takımı kızdıran pek çok şey vardı. </st><st c="681">Dedesiyle babasının yanında ise arkadaşları, dükkân komşuları...</st></p>
		<p><st c="745">“Babaaa...” diye koştu oğlan.</st></p>
		<p><st c="775">Baba olmayı bilmiyordu bu herif. </st><st c="809">Bir oğlana baktı, bir de dedeye. </st><st c="842">Gözleriyle durdurdu çocuğu. </st><st c="870">Bildiği her şeyi unutturdu.</st></p>
		<p><st c="897">“Baba deme bana!”</st></p>
		<p><st c="915">O günden sonra “ağbi” dedi.</st></p>
		<p><span epub:type="pagebreak" title="46" id="page46"></span><st c="943">Bir babaya benzediği ender zamanlarda yalvarır gibi oluyordu babası; ağzından çıkacak “baba” kelimesi için gözünün içine bakıyordu.</st></p>
		<p><st c="1075">Üstüne yürümüştü o gün.</st></p>
		<p><st c="1099">“Hemen söktür o zımbırtıyı!”</st></p>
		<p><st c="1128">Oysa o zımbırtıyı elde etmek için dükkân komşuları tamirci Erol’a az dil dökmemişti oğlan. </st><st c="1220">Onu görünce hayal diye bir şey olmadığını, tam tersine, hayal dediğimiz şeyin gerçekten bile daha gerçek olduğunu düşünmüştü. </st><st c="1346">Bir heves, babasının kamyonetine taktırmıştı onu, Erol’a yalvara yalvara. </st><st c="1420">Yıllardır kurduğu hayali kapının önüne çekene kadar babasının külüstürünü şenlendirebilirdi bu. </st><st c="1516">Hem kardeşinin de hoşuna gidiyordu böyle şeyler. </st><st c="1565">Kardeşi de şimdiden onun gibi Murat 124 hastası olmuştu.</st></p>
		<p><st c="1621">Bu araba işinden kimse anlamıyordu. </st><st c="1658">Gidip dünyanın parasını vererek pahalı arabaları alıyor, bu yetmezmiş gibi eşek yüküyle vergi ödüyorlardı altı ayda bir. </st><st c="1779">Peki bitti mi? </st><st c="1794">Bitmedi. </st><st c="1803">Bunun daha sigortası var, kaskosu var, bakımı var. </st><st c="1854">Üstüne üstlük her yıl verdiğin kasko parasıyla üç dört yıl sonra altına bir araba çekersin. </st><st c="1946">Hem de Murat 124.</st></p>
		<p><st c="1963">Delikanlı arabaydı Murat 124. </st><st c="1994">Eli yüzü düzgün fakir delikanlılara benziyordu. </st><st c="2042">Mahallenin yakışıklı ağabeyi. </st><st c="2072">Havaysa, egzozu açtırdın mı hava tamam (O cepte, onu geç.) Süs diyorsan, ne taksan, ne eklesen yakışır. </st><st c="2176">Yedek parçası ucuz, bakkalda bile bulunur.</st></p>
		<p><st c="2218">Murat 124 gördüğünde gözleri doluyordu. </st><st c="2259">Değil görmek, aklına geldiğinde bile doluyordu gözleri. </st><st c="2315">Temizinden bir tane bulup evin önüne getirdi mi gerisi kolaydı. </st><st c="2379">Eline para geçtikçe bir şeyler yapar, mahallenin, hatta sanayinin gülü haline getirebilirdin onu. </st><st c="2477">İyice bir elden geçirdin mi tamamdı. </st><st c="2514">İç-dış, kaporta-boya, döşeme-koltuk, lastik-jant, teyp-hoparlör, lambalar-mambalar...</st></p>
		<p><span epub:type="pagebreak" title="47" id="page47"></span><st c="2599">Herkes ona bakmıştı yolda gelirken. </st><st c="2636">Kâh kolunun altında, kâh omzunda taşıdığı bu acayip metal parçasına, hayvanat bahçesinden kaçtıktan sonra bu delikanlı tarafından yakalanmış, daha önce görmedikleri tuhaf bir yaratığa bakar gibi bakmışlardı. </st><st c="2844">Bir rüyayı taşıdığını kimse anlamamıştı.</st></p>
		<p><st c="2884">Arabanın verdiği zevki hiçbir şey vermiyordu. </st><st c="2931">Ne arkadaşlarla gezip tozmak, sohbet etmek, ne evde oturup müzik dinlemek, ne de kızları düşünmek. </st><st c="3030">Kızlar o kadar uzaktı ki zaten, neyini düşüneceksin...</st></p>
		<p><st c="3084">Annesi bu tuhaf şeyi ilk gördüğünde yutkunmuş, söyleyeceği her şeyi söylemiş gibi kapının ardında gözden kaybolmuştu.</st></p>
		<p><st c="3202">Halıya sırtüstü uzanmış yatıyordu. </st><st c="3238">İkindi sonu güneşi olanca solgunluğuyla üstüne düşmüştü. </st><st c="3295">Aklından geçenler, birazdan, bile isteye görülmüş bir rüyadan kaçmışçasına tepesinde dolaşmaya başlayacaklarmış gibi tavana dikmişti gözlerini. </st><st c="3439">Tavanda değilse de aklının içinde görüyordu aklından geçenleri. </st><st c="3503">Bu kadarı artık yeter dercesine sağına döndü ve onu kucakladı. </st><st c="3566">Bir kolunu altından geçirip iyice kendine çekti, sol bacağını üstüne atarak iki bacağının arasına kıstırdı.</st></p>
		<p><st c="3673">“Söktürmem!”</st></p>
		<p><st c="3686">“Tüm sanayiye rezil ettin beni. </st><st c="3719">Arabayı bağırta bağırta dolaşmışsın ortalıkta. </st><st c="3766">Kaç kişi telefon etti haberin var mı? </st><st c="3804">‘Senin büyük oğlan havalı egzoz taktırmış kamyonete, demir doğramacıların en havalısı sen oldun artık, kim tutar seni,’ diye arkamdan bir teneke çalmadıkları kaldı.”</st></p>
		<p><st c="3969">“Söktürmem!”</st></p>
		<p><st c="3982">“Beni dinden imandan çıkarma. </st><st c="4013">Yirmi yaşına geldin hâlâ akıllanmadın, yine dayağa sürünüyorsun.”</st></p>
		<p><st c="4078">“İstersen döv ağbi, söktürmem!”</st></p>
		<p><st c="4110">“Ağbi deme bana!” diyerek alışıldık lahavlelerinden birini daha çekti babası, kendi alevinde kavrulmaya, kaynak makinesinin başına döndü.</st></p>
		<p><span epub:type="pagebreak" title="48" id="page48"></span><st c="4248">Söktürmedi oğlan. </st><st c="4267">Sonunda işi yine tamirci Erol’a havale etti babası. </st><st c="4319">Taktığı gibi geri çıkardı Erol susturucusu sökülmüş egzozu. </st><st c="4379">İşte o zaman, oksijen kaynağının acıtan yalazı ilk aldığında yandığı gibi yandı gözleri oğlanın. </st><st c="4476">Annesi, göz çukurlarına patates koyup tülbentle bağlamıştı akşamları. </st><st c="4546">Günlerce uyku bir duvar misali dikilmişti önünde, aşılamayan bir karanlık olmuştu. </st><st c="4629">Kuytularında babasının gölge gölge dolaştığı o karanlık gün geçtikçe kalınlaştı, bir türlü bırakmadı peşini. </st><st c="4738">Babasının suskunluğu ona da bulaştı.</st></p>
		<p><st c="4774">Başkalarının yanında konuşkan, şakacı, milleti gülmekten kırıp geçiren babası evde pek konuşmazdı. </st><st c="4874">Onlar konuşurken yüzlerine bakmazdı. </st><st c="4911">Sana bakarken sana bakmazdı yani. </st><st c="4945">Çok işi varmış da senin lafının bitmesini bekliyormuş gibi sabırsız kıpırdanışlar yayardı çevresine. </st><st c="5046">Baktığı yerde, baktığını değil de başka bir şeyleri görürdü sanki. </st><st c="5113">Dinlerken sana iyilikte bulunuyormuş, hatta mal bağışlıyormuş gibi bir tavrı vardı.</st></p>
		<p><st c="5196">Bacakları ısındı. </st><st c="5215">Aynı sıcaklık içinde de dolanmaya başlamıştı. </st><st c="5261">Sonu gelmez bir bekleyişin ve umudun ılınmasıydı bu. </st><st c="5314">Kaynak makinesinden yayılan kırmızıyla morun, sarıyla turuncunun, yeşille yakıcı mavinin sıcaklığına benzemiyordu. </st><st c="5429">Çok güzel bir ateşti bu, çok. </st><st c="5459">Kaynak gözlüğünün arkasından gördükleri gibi değildi. </st><st c="5513">Halının çevresini dolanan koyu renk çizgiye baktı: Yol bellediği bu çizgi yine çağırıyordu onu. </st><st c="5609">Yukardan ağrı anacaddeye inerken egzozunun patlamaları bütün sesleri yutuyor, koca şehir tek bir sesin içine hapsoluyordu. </st><st c="5732">Perdeden halıya tül tül süzülen güneşin ağarttığı boşluğa daldı. </st><st c="5797">Sanayide, demir doğrama dükkânın önünde, babasının gözlerinden saçılan çıngıların arasında egzoz sustu.</st></p>
		<p><st c="5900">Daha sıkı sarıldı egzoza. </st><st c="5927">İkindi ışığı akşamın acemi renklerinden birini kapıp halının desenlerine aktı, halının yaprakları titredi.</st></p>
		<p><span epub:type="pagebreak" title="49" id="page49"></span><st c="6033">Yemek kokusu sızdı mutfaktan ağrı. </st><st c="6069">Annesinin gezinmeleri sıklaştı. </st><st c="6101">Babası yemeği beğenmediği zaman kendine yeniden özel yemek yaptırırdı. </st><st c="6172">Daha çok da üzerine yumurta kırılmış biber kızartması. </st><st c="6227">Kendi doymadan çocuklarına vermezdi. </st><st c="6264">Tabakta kalanları onların önüne doğru iter, arkasına saklandığı sigarasını somurmaya başlardı. </st><st c="6359">O ise önündeki artıkları yemez, halının yapraklarını, çiçeklerini aralayarak bulduğu yollarda alıp başını giderdi.</st></p>
		<p><st c="6473">Annesi peşine taktığı kavrulmuş soğan kokusuyla birlikte mutfaktan gelince elinden oyuncağı alınacakmış gibi iyice yattı egzozunun üzerine.</st></p>
		<p><st c="6613">Annesinin ağladığını duydu.</st></p>
		<p><st c="6641">“Yeter artık oğlum, bıkmadın bir türlü şu meretten. </st><st c="6694">Günlerdir ona sarılıp yatıyorsun. </st><st c="6728">Yatağına sokmana bir şey demedik, tamam da, evin ortasına getirip yatmak da ne oluyor?”</st></p>
	</section>
	<div id="charCountTotal" value="6815"></div></body>
</html>
