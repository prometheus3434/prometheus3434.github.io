<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Döngel Dünya</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="51" id="page51"></span><st c="0">Babam Terzi Ben Çocuk</st></h1>
		<p><st c="22">Babam terziydi.</st></p>
		<p><st c="38">Ben de çocuk.</st></p>
		<p><st c="52">Terzilikte kalfalıktan ileri gidememiş. </st><st c="93">Kumaşların yumuşak kıvrımları arasında yol almak varken niye terzi dükkânından çıkıp dış dünyanın hoyratlığına bırakmış kendini, sormamışım demek ki. </st><st c="243">Kim bilir belki de ustasına gönül koymuştur; koymuştur da sessizce, kimselere bir şey demeden oradan uzaklaşmıştır. </st><st c="359">Nasırsız, yumuşak ellerine uygun bir iş aramıştır. </st><st c="410">Terziliği neden bıraktığını sormadım ama dış dünyanın ona yaptırdığı işleri biliyorum: Kahvelerde garsonluk, inşaatlarda amelelik ve en zor iş olan işsizlik... </st><st c="570">Nihayet hademeliğe demir attı da, rahat bir nefes aldık.</st></p>
		<p><st c="626">Evet, terzihane bir iç dünyaydı. </st><st c="660">Dış dünyanın yorgunluğunu attığı, dönmeyi bırakıp bir süre durakladığı, uğultusundan sıyrılıp gözlerini kapattığı, hatta tüm bildiklerini unuttuğu yerdi. </st><st c="814">Acelesi olanların bile acelesinin olmadığı, konuşanların sanki konuşmadığı, vakit geçirmeye gelenlerin, vakit bir türlü geçmediği için zamanı kaybettiği bir boşluk... </st><st c="981">Zaman akmazdı da hapsolurdu sanki orada. </st><st c="1022">Hapsolan, </st><span epub:type="pagebreak" title="52" id="page52"></span><st c="1032">sizin az önce, oraya varınca elinizden kaçırdığınız zamandı. </st><st c="1093">Ve siz ne vakit bir terzi dükkânına girseniz, aynı anları, bir zamanlar elinizden kaçırdığınız o duyguyu bıraktığınız gibi, aynı yerinde kımıltısız bir şekilde bulurdunuz. </st><st c="1265">Kumaşların renklerinde ağır ağır dolaşırdı adına zaman dediğimiz o hayal; desenlerde incelip kalınlaşır, kimi yerde gözden yiterdi hatta, sonra top top açılıp geniş tezgâhın üzerine serilirdi. </st><st c="1458">Orada, kumaşla birlikte iyiden iyiye durur, bazen bir memurun, bazen hevesli bir esnafın, bazen uzun, çok uzun süre düşündükten sonra terzihaneye adım atmış sinir bozucu bir kararsızın, bazen de ürkek bir yeniyetmenin gözlerinde ışıldardı. </st><st c="1698">Kumaşın üzerinden geçen sabunla çizilmiş makas yolu ve ardından gelen makasın kestiği yerlerin acısı birazcık rahatını kaçırsa da eski uykusuna geri dönerdi.</st></p>
		<p><st c="1855">Bir ucu Un Pazarı’na, bir ucu bizim Büyük Cami dediğimiz Çapanoğlu Camii’ne açılan dar, gölgesiz bir sokaktaydı Şapkacı Abdurrahman’ın dükkânı. </st><st c="2000">Babamın ustası oymuş. </st><st c="2022">Daha doğrusu ustalarından biri ya da ustasının da ustası. </st><st c="2080">İşin bu kısmını da tam olarak hatırlayamıyorum şimdi. </st><st c="2134">Oysa televizyonsuz, daha da güzeli kışların gerçekten kış olduğu o uzun gecelerde, kenarları kıvrılmış defterimizin başında sümüklerimizi çeke çeke uzanmış ders çalışırken, okumadığımız takdirde bir terzinin yanına beni, bir terzinin yanına kardeşimi çırak vermekle korkutur, hangi terzinin daha sert olduğunun ve gözümüzün yaşına bakmayacağının hesabını yaparlardı amcamla. </st><st c="2509">Suratıyla birlikte aniden sesini de sertleştiren amcamın, bizi en iyisi sanayideki kaportacı ya da demircilerden birine çırak verme önerisinde ciddi olup olmadığını anlayamaz, kafamızı defterlerimize gömerdik hemen. </st><st c="2725">Kızları da hiç düşünmeden kocaya verirlerdi o arada.</st></p>
		<p><st c="2777">Şapkacı Abdurrahman’ın karanlık, karanlıktan yarısı, belki de büyük bölümü görünmeyen dükkânını hayal meyal hatırlıyorum. </st><st c="2900">Dükkân, karanlıkta kalan kısmıyla çarşının iç</st><span epub:type="pagebreak" title="53" id="page53"></span><st c="2945">lerine doğru uzuyor, ele geçirdiği o karanlık boşlukta sesini yutmuş nice çırağı saklıyor sanırdım. </st><st c="3046">Kapıdan giren cılız ışık kalmış aklımda. </st><st c="3087">Hemen kapının girişinde, ihtimaldir ki eşikte dikiliyor, ustanın oğullarıyla konuşan babamı bekliyorum. </st><st c="3191">Dikiş makinelerinin kesintili sesleri bütün konuşmaların önüne geçiyor; o yüzden babamla oraya niçin gittiğimizi, babamın onlarla ne konuştuğunu bilmiyorum. </st><st c="3348">Benim derdim, karanlığın yuttuğu çırak ya da çıraklar. </st><st c="3403">Her yeri onlar doldursun da bana yer kalmasın istiyordum belki de. </st><st c="3470">Ama dikiş makinelerinin tıkırtısı bütün sesleri yuttuğu gibi görüntüleri de yutuyordu.</st></p>
		<p><st c="3556">Babamın en çok sözünü ettiği ustası Terzi Deli Hüseyin’di. </st><st c="3616">Ben onu tanıdığımda, onun da babam gibi dükkânı yoktu. </st><st c="3671">Madencilik yapıyor, şiir yazıyor, güzel rakı içiyordu babamın anlattığına göre. </st><st c="3751">Sözlerin arasında geçen şiir kelimesi diğerlerinin kalabalığından hemen sıyrılıyor, art arda gelen sorular kılığında babama geri dönüyordu. </st><st c="3891">Okurluğu kıt, yazması hiç olmayan babam, ustasının şiirlerini bana bir türlü getirmediği gibi ezberinde de tutamıyordu tabii. </st><st c="4017">Bense elinde iğnesiyle kumaşın derinlerine dalmış bir terzinin şiirden başka çaresinin olmadığını düşünüyordum o zamanki aklımla.</st></p>
		<p><st c="4146">Babam bir gün sustu. </st><st c="4168">Ben bu dünyadan bir şey anlamadım dedi ve sustu. </st><st c="4217">Daha doğrusu mecbur kalmadıkça konuşmadı. </st><st c="4259">Sanki ölüp gitmiş ama yorgun bedenini burada, aramızda, gözümüzün önünde bırakmıştı. </st><st c="4344">Benim ölüm, yaşayan halimden daha iyidir; varlığım, yokluğumdan daha çok acı verir sizlere dercesine usulcacık sıyrılmıştı aramızdan.</st></p>
		<p><st c="4477">O susunca, ben çocukluğumu, gençliğimi unutur gibi oldum.</st></p>
		<p><st c="4535">Belki o da unutmak için susmuştu. </st><st c="4570">Geçmişi unutunca, şimdi ve gelecek olmayacaktı belki. </st><st c="4624">Bu hayatı zaten hiç yaşanmamış sayacaktı, o zaman da şimdiki acılar anlamını </st><span epub:type="pagebreak" title="54" id="page54"></span><st c="4701">kaybedecekti. </st><st c="4715">Bu acıların ne kadar süreceği, yarın başına daha neler geleceği, bunun nasıl sonuçlanacağı gibi sorular da olmayacaktı. </st><st c="4835">Bir türlü gelmeyen ölüm de olmayacaktı tabii. </st><st c="4881">Kendini dipsiz bir yalnızlığa çekerek günahtan mı kaçıyordu? </st><st c="4942">Öyle ya, kimseyi kırmayacaktı artık, kimsenin önüne geçmeyecek, sırasını alıp onurunu çiğnemeyecek, hakkını yemeyecekti.</st></p>
		<p><st c="5062">Baktı ki yaşlılık bir şeye benzemiyor, gençliğine geri döndü babam. </st><st c="5131">Bize, sakın yaşlanmayın, dedi, bıraktı kendini.</st></p>
		<p><st c="5178">Sonra işe gitti. </st><st c="5196">Sanki yıllar önce emekli olmamış gibi çalışmaya başladı. </st><st c="5253">Arkadaşlarını buldu yeniden.</st></p>
		<p><st c="5281">Terzihaneye gidiyorum ben, dedi yatağından doğrulmaya çalışarak, dükkân kapısı hak kapısı, erken açmak lazım, diye ekledi. </st><st c="5405">Uğrarsam bana da bir elbise dikeceğini söyledi ardından. </st><st c="5462">Dükkân dükkân eski arkadaşlarını geziyorken, onlardan birinde beni saatlerdir prova için bekler bulmuşçasına şaşkınlıkla bakıyordu yüzüme kimi zaman. </st><st c="5612">Sen kimin oğlusun, diyordu. </st><st c="5640">Baba, benim, tanımadın mı, deyince, o çocuğu terzi dükkânında bırakıp zamanı azıcık ileri sarıyor, bu kez, okulu bitirdin mi, ne iş yapıyorsun, diye soruyordu.</st></p>
		<p><st c="5799">Isınmış kumaştan yayılan kokunun sıcaklığı çok hoşuma giderdi. </st><st c="5863">Mezura şeritlerinin sarısından tahta riga cetvellere, kol tahtasından her an hizmete hazır ütülere, kumaş kesme makasından kendi hızıyla yarışa girmiş dikiş makinesine dolaşan kokunun terzihaneye yerleşip kalmışlığı, ustasından kalfasına, çırağından müşterisine çoktan alışılmış bir huzuru pay ederdi.</st></p>
		<p><st c="6164">Makasın kumaşta ilerlerken çıkardığı kırt kırt sesini ne çok severdim. </st><st c="6236">Usta yanlış kesecek, dönüşü olmayan bu yol onu kızdıracak ve bütün büyü bozulacak diye de içten içe kaygılanırdım. </st><st c="6351">Sanki yanlışlığı ben yapacakmışım gibi dikkat kesilir, gözlerimi kırpmadan makasın peşinden giderdim.</st></p>
		<p><span epub:type="pagebreak" title="55" id="page55"></span><st c="6452">Bana nazları geçtiğinden midir, sessizliğimin onlara verdiği cesaretten mi, yoksa adam yerine koymadıklarından mı bilmem, provaya gittiğimde saatlerce unuturlardı beni. </st><st c="6622">Teyellenen kumaşlar içinde bir insan varmışçasına yavaş yavaş canlanır, çaylar tazelenir, niçin geldiklerini anlamadığım bir sürü insan lafa takılarak oturup kalır; usta, bu çocuk burada ne arıyor dercesine arada bir bana bakardı, ama bir türlü sıra bana gelmezdi. </st><st c="6887">Ustanın, dikiş makinesinin iğnesiyle alay edercesine ona yakın duran parmağını da dikmesini isterdim öyle zamanlarda. </st><st c="7005">Canı yanarsa beni hatırlayacağını düşünürdüm. </st><st c="7051">Ve bu kazanın niçin başına geldiğini ancak o zaman anlayacağını geçirirdim aklımdan.</st></p>
		<p><st c="7135">Babamın ayaklarının dibinde bir boşluk vardı galiba, sürekli oraya bakardı. </st><st c="7212">Sonunda, o boşluğa baka baka kendi hayatının içinde kaybolmayı seçmişti. </st><st c="7285">Kumaşların yumuşak kıvrımlarına, ütüden kalan ılıklığın güneşli uykusuna geri dönmüştü.</st></p>
		<p><st c="7372">Dikiş makinesini sordu bir gün, terzihanenin yavaşlatılmış zamanından döndüğünde.</st></p>
		<p><st c="7454">Mahallemizin dikiş makinesi tamircisi babamdı. </st><st c="7502">Dikiş makinesi dediğin şey her evde bulunmazdı. </st><st c="7550">Sahip olanlar da gözleri gibi bakardı ona. </st><st c="7593">İğnesi kırılır, babamı çağırırlardı; makine devamlı iplik kırar, babamı çağırırlardı. </st><st c="7679">O zamanlar bizim dikiş makinemiz yoktu. </st><st c="7719">Ondan mıdır nedir, babam, gözleri ışıldayarak giderdi tamire. </st><st c="7781">Dikilecek ne varsa onları da diker, öyle gelirdi. </st><st c="7831">Bir fasıl da bizim evde tıkırdardı tamir ettiği makine. </st><st c="7887">Kendisini değilse bile hayalini eve getirdiği makineyi bir de bizim önümüzde tamir ederdi. </st><st c="7978">Her parçası ayrı ayrı temizlenip yağlanır, pedalı işlemeye, tekeri dönmeye başlardı.</st></p>
		<p><st c="8062">Eli biraz para görünce ilk iş eve bir dikiş makinesi aldı babam. </st><st c="8128">Pedalın hareketiyle iğnenin uyumunu bir türlü sağlayamaz, ipliği kopartır, hiçbir şeyi dikmeyi beceremezdik </st><span epub:type="pagebreak" title="56" id="page56"></span><st c="8236">biz çocuklar. </st><st c="8250">Babam, makineyi icat eden ve insanlığın hizmetine sunan kendisiymişçesine, büyük bir gururla makinenin başına geçer, iğnenin altında yol alan kumaşla kendi arasında keyifli bir oyun tutturur, o meşhur türküsüne başlardı:</st></p>
		<div>
			<span><st c="8470">Badal badal düğmesi var döşünde</st></span>
			<span><st c="8502">Hilal hilal eğmesi var kaşında</st></span>
		</div>
		<p><st c="8533">Sesi de fena değildi, ama fazla türkü bilmezdi. </st><st c="8582">Bildikleri de yarım yamalak şeylerdi.</st></p>
		<p><st c="8619">Komşulardan, şunu diker misin, bunu diker misin diye gelenler olurdu. </st><st c="8690">Patron mudur nedir, o yoksa dikemezdi babam. </st><st c="8735">Kesen biri olsa, dikmesi kolaydı. </st><st c="8769">Ha, tamir diyorsanız tamamdı. </st><st c="8799">Pantolon paçası, etek, ucu kıvrılacak her ne varsa hallederdi. </st><st c="8862">En çok yaptığı iş ise, büyüklerin eski giysilerini küçültüp daraltarak çocuklara uydurmaktı.</st></p>
		<p><st c="8954">Mahallede, evde dikiş diken bir erkek yadırganmazdı, öyle hatırlıyorum. </st><st c="9027">Para veren de olmazdı. </st><st c="9050">Bu işi para için yapmazdı babam. </st><st c="9083">Gözüne bakınca, paragöz olmadığını anlıyorlardı herhalde.</st></p>
		<p><st c="9140">Babam yokken, dikiş makinesinin küçük çekmecesindeki terzi yüksüğünü alır, parmak parmak dolaştırırdık. </st><st c="9245">Parmağımıza bol gelen o yüksükle, iğneli iğnesiz, dikişli dikişsiz nice oyunlar uydurur, kaybedeceğimizden korkan annemizden ne azarlar işitirdik. </st><st c="9392">Bir masal oyuncağını andıran bu yüksük, bizim parmağımızda sıradan bir nesneye benzerken, babamın parmağında bir mücevhere dönüşürdü.</st></p>
		<p><st c="9525">Babam, en kıymetli eşyasını, dikiş makinesini bana verdi evlendiğimde. </st><st c="9597">Her geldiğinde sorardı makine duruyor mu diye. </st><st c="9644">Yağlamak gerekir derdi. </st><st c="9668">Saatlerce uğraşır, yağlar, çalıştırır, bunlar gibisi yok diye makineyi överdi. </st><st c="9747">Dikiş makinesi dediğin her eve lazımdı ona göre. </st><st c="9796">Hacetin kötüsü olmazdı. </st><st c="9820">Bir işin olsa kime gidecektin?</st></p>
		<p><span epub:type="pagebreak" title="57" id="page57"></span><st c="9850">Ben bir türlü beceremedim çalıştırmayı. </st><st c="9891">İğne ağır çekimde inip çıktı da bir türlü hız kazanmadı. </st><st c="9948">Bir türlü babamın elindeyken olduğu gibi tırrıt diye alıp başını gitmedi. </st><st c="10022">Eşim, daha önceden herhangi bir tecrübesi olmamasına rağmen tıkır tıkır kullandı. </st><st c="10104">Kullandı dediğim, ufak tefek tamir işleri, basit dikişler...</st></p>
		<p><st c="10164">Sonra elektrikle çalışanları çıktı çıkmasına da babam onlara hiç ısınamadı. </st><st c="10241">Ayaklarının boşta kalacağı düşüncesi hoşuna gitmedi belki, belki de bildiği bütün sesleri unutacağı hissi...</st></p>
		<p><st c="10349">Yürümeyi, hareket etmeyi, televizyon izlemeyi, laf dinlemeyi, hepsini bıraktı. </st><st c="10429">Birinci kat balkonundan, apartmana girip çıkan herkese bir kulp takıp sinirlenecek bir şey bulan babam, balkona çıksa bile, gözleri açık olsa bile dünyaya bakmayı da bıraktı. </st><st c="10604">Gülmeyi ve güldürmeyi kesti. </st><st c="10633">Torunlarını sevmez, çocuklarının yüzüne bakmaz oldu.</st></p>
		<p><st c="10685">Ekmek almaya gidiyor sık sık. </st><st c="10716">Gecenin ikisinde yatağından doğruluyor, fırına gideceğim diyor. </st><st c="10780">Yerinden kalkamadığı, önündeki hayatı yaşayamadığı için elindeki eski hayatı yaşıyor.</st></p>
		<p><st c="10865">Bir yerde oturup kalamazdı. </st><st c="10894">Oturduğu yerde zamanı genişletmekten ve bulunduğu yere alışmaktan korkardı adeta. </st><st c="10976">Hiçbir zaman alışamadığı, ait olmadığı bir dünyaya niye alışsındı ki! </st><st c="11046">Davranışlarının akla, alışkanlıklara, beklentilere ve ondan beklenenlere uzak düşen yanları hakkında yaptığımız uyarılar, engellemeler ve sorgulamaların zoruna gittiğini biliyordum. </st><st c="11228">Yutkunuyordu böyle durumlarda. </st><st c="11259">Bir şey diyecek gibi yüzümüze baktıktan sonra bizim görmediğimiz pek çok şeyi görüyor ve gördüklerini anlatmaması gerekiyormuşçasına susup kendi içine saklanıyordu.</st></p>
		<p><st c="11423">Aslıyok yaylasında bin beş yüz koyunu olan bir adamdı o. </st><st c="11481">Bir de, üstü açık, duvarları olmayan bir evi... </st><st c="11529">O evi çok merak ederdik kardeşlerimle. </st><st c="11568">Bizi oraya götürmesini, o evi gös</st><span epub:type="pagebreak" title="58" id="page58"></span><st c="11601">termesini, hatta orada yaşamayı isterdik. </st><st c="11644">Annemin, sizi kandırıyor yavrularım, dinlemeyin şunun yalanlarını demesine inanmaz, doğruyu söyleyen babamın ağzının içine bakarak hayranlıkla dinlerdik onu.</st></p>
		<p><st c="11801">Sonra uykuya teslim oldu. </st><st c="11828">Daha doğrusu uykunun içinde bir hayat kurdu kendine. </st><st c="11881">Bu dünyayı yok etmenin yeni bir yolunu buldu belki de. </st><st c="11936">Pek gelmek istemiyordu o dünyadan. </st><st c="11971">Geldiğinde de oradaki hayatını buraya getirmiş gibi, siz kimsiniz diyordu bize; yeni mi taşındınız buraya?</st></p>
		<p><st c="12077">Cenazesine gittiği ustası Terzi Deli Hüseyin’in ölüp ölmediğini, yedi yıl felçli yattıktan sonra ölen amcamın niye uğramadığını soruyor, bu dünyanın önceden de var olduğunu yeni anlamış gibi şaşkın bakıyordu bazen.</st></p>
		<p><st c="12292">Dikiş makinesinin tıkırtısını arıyor son günlerde. </st><st c="12344">Niye yağlamıyor, niye onunla bir şeyler dikmiyormuşuz. </st><st c="12399">Bize bir şey emanet edilmezmiş zaten. </st><st c="12437">Gözleri seçebilse, yerinden de azıcık doğrulabilse... </st><st c="12491">Az önce kömür attığı ve duvarlarda, tavanda, yüzlerimizde gürül gürül dolandıktan sonra güğümün altında tıslayan sobaya yanıyor mu diye beş dakika arayla bakan, odadan odaya gezinirken sesi bir ara bahçeden gelen, elinde bir tornavida ya da penseyle ne iş yaptığı belirsiz bir hayalete dönüşerek annemi kızdıran bu adama hademelik gibi hastalık da hiç yakışmıyordu.</st></p>
		<p><st c="12856">Bir insan susunca, sesi içinde dolaşmaya başlıyordu. </st><st c="12910">İyice yayılıyordu. </st><st c="12929">Sonunda gözlerde, ellerde, oturuşta, yürüyüşte, ette kemikte çın çın ötmeye başlıyordu bu ses. </st><st c="13024">Dünyayı anlamak için susmak yetiyordu.</st></p>
	</section>
	<div id="charCountTotal" value="13062"></div></body>
</html>
