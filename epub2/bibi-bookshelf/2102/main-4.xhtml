<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bir bıldırcın kılavuzu kısık bir ses tonuyla, sis altında uyuklayan çayırları ve bayırları anlatıp durdu bana. Sorular sordu, cevaplar verdi, konuştukça konuştu hiç durmadan. Geçen yazın akşamlarında kulağa büyüleyici gelen o monoton ses, şimdilerde tahammül edilemez geliyordu bana. Kararlı acımasızlığı ve sesindeki ahenksizliği, geceleri ısrarla kulaklarımızı tırmalayan bir şeyler fısıldayan kader gibiydi.</p>
<p class="calibre1">Lettie sabah eve geldi; oldukça solgun görünüyordu, gözlerinden hüzün akıyordu ve Leslie’nin bu durumundan kendini sorumlu tutuyordu. Leslie, yine onu görmek isteyince, kısa bir süre sonra gelip Lettie’yi aldılar.</p>
<p class="calibre1">Akşam George’u görmeye gittiğimde, morali çok bozuktu.</p>
<p class="calibre1">“Artık bir faydası yok,” dedim. “Israrcı olup kendi kaderini kendin yazmalıydın.”</p>
<p class="calibre1">Mütefekkir bir tavırla, “Evet, belki de öyle,” diyerek ağır ağır cevap verdi.</p>
<p class="calibre1">“Yerinde olsam ısrar eder, gönlünü kazanırdım onun. Hayalini kurduğun hayat için ne gerekirse yapsaydın, o da bundan memnun olacaktı. Şimdi Leslie eski gücüne kavuşana kadar Lettie onun yanından ayrılmayacak ve sonrasında da evlenecekler. Her şeyi göze alacak kadar cesur olmalıydın. Her zaman kendin ve o zavallı duyguların konusunda hassas davranıyorsun. Oysa kısa süreliğine geçireceğin zor bir ânın ardından, içindekileri bütün samimiyetinle dökmüş olmanın rahatlığına kavuşabilirdin, ama yapmadın, bu yüzden de duygularını hep içine attın ve kaybettin. Çok da önemli değil senin için galiba, o kadar önemli değil.”</p>
<p class="calibre1">Başını kaldırmadan, ‘'Ama...” diyerek başladı konuşmaya. Manidar bir şekilde güldüm. “Devam et,” dedim. ‘'Ama onunla nişanlandı...”</p>
<p class="calibre1">“Peh! Direkt reddedileceğini düşündün yani.” Oldukça solgun görünüyordu. Böyle solgun göründü-</p>
<p class="calibre1">ğü zamanlar, bronzlaşmış cildi de endişe verici oluyordu. Bir çocuk çaresizliğiyle, acı dolu siyah gözlerini bana dikti ve dikkatlice baktı.</p>
<p class="calibre1">Öfke gambotumun mermileri tükenmiş de artık batı-yormuşum gibi, “Başka da bir şey değil yani,” diyerek tamamladım cümlemi. Yine de, George’a duyduğum acıma duygusunun önüne geçemiyordu ettiğim laflar. Arzuyla kabarmaya çalışan ama her şeye rağmen hareketsiz kalan su gibiydim.</p>
<p class="calibre1">Leslie bir ara bayağı kötüleşti. Hafif bir beyin humması geçirdi. Bu durumu yüzünden, Lettie’nin kendisini terk edeceğini düşünerek iyice deliye dönmüştü. Lettie günlerinin çoğunu Highclose’da geçiriyordu.</p>
<p class="calibre1">Bir haziran günü, Leslie sedir ağacı gölgesindeki şezlonga uzanmış dinleniyordu, Lettie de yanında oturuyordu. Ortamın tat vermediği, her şeyin bezgin bir hal aldığı, güneşli ve bunaltıcı bir gündü.</p>
<p class="calibre1">“Sence de,” dedi Lettie, “evlenmememiz daha doğru olmaz mı?”</p>
<p class="calibre1">Gergin bir şekilde minderlerin üstünden başını kaldırdı; bembeyaz bir alanda mora kaçan bir ışıkla bezenmiş gibiydi yüzü; yorgun ve dalgın görünüyordu.</p>
<p class="calibre1">“Henüz erken mi diyorsun?” diye sordu.</p>
<p class="calibre1">“Evet, belki de öyle, belki de hiç öyle değil.” Tekrardan şezlonga uzanıp, “Ha,” diyerek güldü. “Beni sinir etmeye başlayacaksan yine, söyle bileyim.” Lettie, ‘'Ama,” dedi açık yürekli bir şekilde anlatmaya çalışarak, “seninle evlenmeli miyim, emin değilim.”</p>
<p class="calibre1">Bu sefer biraz kaygı duyarak güldü tekrar.</p>
<p class="calibre1">“Beynimin hasar görmüş olmasından mı korkuyorsun?” diye sordu. “Bir ay bekledin ama.”</p>
<p class="calibre1">“Hiç önemli değil bu...”</p>
<p class="calibre1">“Öyle mi!”</p>
<p class="calibre1">‘'Akılsız şey. Hayır, sorun bende.”</p>
<p class="calibre1">“Seninle ilgili bir sorunumun olmadığından eminim.” “Olmayabilir, ama ayrılmak istiyorum.”</p>
<p class="calibre1">“Senin ağırlığını taşıyacak güçte bir adamım, öyle değil miyim? Şu kaslı yumruklanma bak!” Yumruklarını uzattı, rahatsızlığından dolayı çelimsiz ve solgun görünüyorlardı.</p>
<p class="calibre1">“Beni kaldırabilecek güçtesin tabii ki ama ayrılmak istiyorum. İstemiyorum ben öyle olmasını. .. ”</p>
<p class="calibre1">“Neyi istemiyorsun?”</p>
<p class="calibre1">‘'Aslında evlenmeyi, ayrılalım biz. Bırak beni.”</p>
<p class="calibre1">“Ne diye?”</p>
<p class="calibre1">“Off, keyfim öyle istiyor.”</p>
<p class="calibre1">“Beni sevmediğin anlamına mı geliyor bu?”</p>
<p class="calibre1">“Sevmek, sevmek... Sevmek hakkında hiçbir şey bilmiyorum. Ama olmuyor, beceremiyoruz. Görmüyor musun neler diyor büyükten küçüğe herkes?”</p>
<p class="calibre1">Gizemli bir masal dinlemiş çocuk edasıyla, “Neden?” diye fısıldadı.</p>
<p class="calibre1">Leslie’ye baktı, dirseğine yaslanmıştı; bir çocukmuş gibi, anlayamayan, anlayamadıklarından korkan ve ağlamak isteyen, karmaşık duygular ve korku dolu bir ifade vardı yüzünde. Daha sonra yavaş yavaş gözleri doldu Lettie’nin ve Leslie’nin haline üzülerek çaresizce ağlamaya başladı.</p>
<p class="calibre1">Lettie’nin kendine hâkim olamayıp ağlamaya başlaması, Leslie’yi çok fena heyecanlandırmıştı; bir hışımla uzandığı yerden kalktı. Minderler çime düşmüştü.</p>
<p class="calibre1">“Sorun ne, sorun ne! Lettie, sorun ben miyim? İstemiyor musun beni? Bu mu yani? Söyle bana, söyle hadi, söyle.” Lettie’nin bileğini tuttu ve ellerini yüzünden çekmeye çalıştı. Yanağının üzerinden akıp gitmekteydi gözyaşları Leslie’nin; titriyordu ve sesi Lettie’yi endişelen-dirmeye başlamıştı. Lettie hızla gözyaşlarını sildi, ayağa kalktı ve Leslie’ye sarıldı. Leslie, başını Lettie’nin omzuna yaslayıp hıçkıra hıçkıra ağlamaya başladı. İkisi de haykıra haykıra ağladılar, ta ki utanıp etraflarında birilerinin olup olmadığına bakana kadar. Sonrasında Lettie bir şeylerle meşgulmüş gibi davranarak hızlıca yerdeki minderleri topladı ve Leslie’nin rahat etmesini sağlayabilmek için iyice şezlonga dizdi, ardından da Leslie’nin şezlonga uzanmasına yardımcı oldu. Yerinden kalkamayan, hasta, şımarık bir çocuk gibi mızmızlanıyordu. Lettie’nin kolunu, omzunun altına alarak burun buruna geldiler.</p>
<p class="calibre1">Leslie, uzun bir aradan sonra tekrardan hafifçe gülümseyerek, “Pekâlâ hanımefendi,” dedi. “Zor anlar yaşatan muzipliklerde üstüne yok, kendine eğlence arıyorsun, öyle değil mi?”</p>
<p class="calibre1">Lettie, hâlâ Leslie ile burun burunaydı. Lettie’nin dudaklarındaki ürkekliği ve titreyişi fark edememişti Leslie.</p>
<p class="calibre1">“Eski gücümde olsam keşke; kayıkla gezintiye çıksak ya da ata binsek ve sen de eskisi gibi davransan bana. Bir aya kadar eski gücüme kavuşabilir miyim sence? Senden daha kuvvetli olabilir miyim?”</p>
<p class="calibre1">“Umarım,” dedi Lettie.</p>
<p class="calibre1">“Dileğinin bu yönde olduğuna inanmıyorum, beni bu halimle seviyorsun, yatalak kalmamı istiyorsun —uzanmama yardım etmeyi, moralimi düzeltmeyi— değil mi, uslu kız?”</p>
<p class="calibre1">“İyi olduğun zaman.”</p>
<p class="calibre1">“Bir aya kalmaz eski halime kavuşacağım ve evlenmiş olacağız, sonrasında da İsviçre’ye gideceğiz, dinliyor musun hanımefendi, bundan sonra muziplik yapamayacaksın. Benden ayrılmak istiyor musun hâlâ?”</p>
<p class="calibre1">“Hayır, ama kolumu incitiyorsun.” Kolunu, Leslie’nin omzunun altından çekti, ayağa kalkıp gülümseyerek kolunu silkeledi, canı yanmıştı.</p>
<p class="calibre1">“Oh, sevgilim benim —düşüncesizceydi şu yaptığım! Hayvanım ben, küçük bir hayvan. Eski gücüme kavuşabil-sem keşke Lettie ve bunları yapmasam.”</p>
<p class="calibre1">“Çocuk seni, önemli değil tamam.” Tekrardan Leslie’ye gülümsedi, Lettie.</p>
<p class="calibre1"><a id="bookmark0"></a>vı.</p>
<p class="calibre1">EVLİLİK YOLUNDA</p>
<p class="calibre1">Leslie hastayken, bir cumartesi günü ikindi vakti, değirmene doğru yürüdüm. Elinde iki kova domuz yemi, ayaklarına üşüşen on bir yavru domuzla birlikte yürümeye çalışırken, ara ara domuzlara sinirlenip bağıran George’la karşılaştım. Domuzların iştahını kabartan bir edayla kovadaki sulu yemi lıkırdata lıkırdata yem kabına boşalttığı anda, on domuz burnunu kaba daldırdı ve on küçük ağız, katığı şapur şupur yemeye koyuldu. On domuz için yeterince yer olmasına rağmen, kendilerine daha geniş bir alan kapabilmek için itişip kakışıyorlardı. Bir sürü ayak, yem kabında debelenip sulu katığı sağa sola sıçratıyordu. Burunlarını kabın içine sokmuş, kaptan kavga eder gibi hızlı hızlı içerlerken, sulu katığı etrafa saçıyorlardı; burunları yemlikteyken, yirmi küçük göz de öfke dolu bakışlar atıyordu birbirlerine çaktırmadan. Hepsi gergindi, hırıltı çıkara çıkara verdikleri katık yeme savaşında soluk soluğa kalmışlardı. Talihsiz on birinci ise burnunu o kaba sokabilmek için bir o yana bir bu yana koşuşturup duruyordu, çektiği ıstırap ise içler acısıydı; ayaklar altında ezilmiş ve kulakları ağır darbelere maruz kalmıştı. Sonrasında da durdu, başını yukarı kaldırdı ve kızıla bürünmüş göğe acı ve öfke çığlıkları attı.</p>
<p class="calibre1">Lakin diğer on küçük açgözlü, bu çığlıkta tehlike sinyali var mı yok mu diye sese şöyle bir kulak verip tehlikenin olmadığını anlayınca sulu yemi daha da etrafa saçarak ve yemliği iyice çamura bulayarak daha da büyük bir açlıkla yemek yemeğe devam etti. George bu manzara karşısında bayağı bir eğlenmiş görünüyor olacaktı ki alaycı bir kahkaha atıyordu. Neyse ki bir süre sonra on birinci domuzun çığlığına kulak verdi ve on domuzu tekmeleyerek yemlikten uzaklaştırdı; artakalan sulu katık kabının etrafı, on birincinin rahatça lıkır lıkır içmesi için bomboştu şimdi. Bu sefer de, George’un diğer on domuzu tuttuğu çitlerle kaplı alandan gelen vahşi çığlıkları duyan zavallı domuzcuk, burnunu yemlikten çıkarmadan bir yandan tedirgin bir şekilde gözleriyle diğer domuzları yoklarken, bir yandan doya doya sulu yem yemenin keyfini çıkarıyordu. Tek başına yemek yemenin keyfini çıkaran domuz, diğerlerinin korkusuyla, burnunu yemliğin tahta kenarına sildi, daha sonra şükranlarını dillendirir gibi gözlerini göğe doğrultup isteksizce yemliğin başından ayrıldı. George, o on domuzu serbest bırakınca, hepsinin on birincinin üstüne çullanıp onu parçalayacağını sanmıştım ama öyle yapmadılar; boş yemliğe koşuştular, karşılaştıkları manzaraya şaşırıp acı acı bağırarak yemlikte kalan son damlaları da silip süpürdüler.</p>
<p class="calibre1">“Keyfin yerinde,” diyerek gülümsedim.</p>
<p class="calibre1">“Ne de güzel yavrulamışlardı,” dedi George, “lanet olası dişi şeytan, Kirke gelip, biz yetişene kadar üç tanesini yemeden önce on dört tanelerdi.”</p>
<p class="calibre1">Dediklerine göre, çirkin dişi domuz bizimkilere kuyruk sallamış, onlar da peşinden gitmiş.</p>
<p class="calibre1">“Neden şu dişi domuzu tıka basa yedirerek iyice besili hale getirdikten sonra yaşlı çirkin yaratığın karnını bu domuzla doyurmuyorsunuz? Baksana, evrene hakaret gibi bu yaratık.”</p>
<p class="calibre1">“Yoo, cici dişi domuzcuk o.”</p>
<p class="calibre1">Kıs kıs güldüm, George da kahkaha attı. Yaşlı dişi domuz, bizi anlamışçasına gücenmişlikle hırıldadı ve sallana sallana önümüzden geçip giderken küçük gözlerini bize çevirip şeytani bir bakış attı.</p>
<p class="calibre1">“Bu akşam ne yapmayı düşünüyorsun!” diye sordum. “Dışarı çıkacak mısın?”</p>
<p class="calibre1">Pis pis sırıtarak, “Randevum var,” dedi.</p>
<p class="calibre1">“Oh! Keşke ben de becerebilsem bu işleri!”</p>
<p class="calibre1">“İstersen sen de gel, nerede yanlış yaptığımı söylersin, bu tür durumlarda da uzmansın ya hani.”</p>
<p class="calibre1">“İyi anlaşamıyor musunuz yoksa?” diye sordum.</p>
<p class="calibre1">“Oh, tabii ki; hiçbir şeyi takmayınca anlaşmak da yeterince kolay oluyor. Bir duble Johnny Walker her şeyi yoluna sokuyor. Koç Hanı’nda buluşmanın en iyi yanı da bu. Gidip hazırlanayım.”</p>
<p class="calibre1">Emily mutfakta oturmuş, masanın üstünde duran büyük, ev tipi eski örgü makinesiyle uğraşıyordu; galiba Sam’e gömlek yapıyordu. Çiftliğe iyice kurulmuş küçük adam, Emily’nin yanma oturmuş, okuma kitabından he-celeye heceleye cümleler okuyordu. Koskoca bir fabrikanın vızır vızır çalışması gibi harıl hurul sesler çıkarıyordu örgü makinesi, bu gürültüye bir de Sam’in çıkardığı ses eşlik ediyordu, bir tabancanın düzensiz patlamaları gibiydi vurgulamaları. “Kon—ma—“ Emily makinenin başından, “Koy—ma,” diye düzelti Sam’in telaffuzunu; “koy—“ diye çığlık atarcasına bağırdı çocuk. “Bo—tum—da—ki—le— ke,” diye hecelediği anda örgü makinesi bozuldu. Bir anda koca odada yalnız kendi sesi duyulunca okumayı bıraktı ve utanarak etrafına bakındı.</p>
<p class="calibre1">Bir yandan makası alıp örgü makinesinin dişlilerine sokarken, “Devam et!” dedi Emily, sonrasında makası bıraktı ve makineyi tekrarçalıştırmayı denedi. Sam okumaya devam etti, “—bot—um—ama—sen—“ evdeki sessizliğin içinde tek çıkan ses kendisininki olduğu için gerilip yine sustu. Emily bir parça pamuğu ağzına götürüp pamuğun ucunu sivrileştirdi ve dikiş iğnesine soktu.</p>
<p class="calibre1">“Hadi devam et,” dedi Emily, “—‘ama sen vu—ra—’.”</p>
<p class="calibre1">Örgü makinesinin gürültüsü sayesinde kendini yine rahat hissederek, “ama—sen—vu—ra—bi—lir—sin,” diye bağırdı. “Tilki—yi—vur. O—o—o—ağaç—du—bu—”</p>
<p class="calibre1">Kumaşı makinenin ağzına sürüyerek, ‘'Ağaç dibinde,” diye düzeltti yine Emily.</p>
<p class="calibre1">“Dip,”diyerek tekrarladı çocuk ve devam etti. “Ağaç—ın—dibi.”</p>
<p class="calibre1">“Diğer cümleye geç!” diye bağırdı Emily.</p>
<p class="calibre1">“Koy—yağ—ı—ta—” diye başladı çocuk.</p>
<p class="calibre1">“Ne?” diye bağırdı Emily.</p>
<p class="calibre1">“Yağ—i—tavv—”</p>
<p class="calibre1">“Anlamadım!” diye bağırdı Emily, sonrasında da makineyi durdurdu.</p>
<p class="calibre1">“Dur dur! Tamam,” dedi Emily.</p>
<p class="calibre1">“Durdum!” diye bağırdı çocuk.</p>
<p class="calibre1">Emily gülümsedi ve Sam’e sarıldı. <span class="calibre5">“Ben toprağı sürerken, yağı tavaya koy kızarsın</span>— Oh, Cyril, burada olduğunu bilmiyordum! Sam, hadi dışarı çık sen biraz. David arka tarafta bir yerlerde olacaktı.”</p>
<p class="calibre1">“Bahçenin en uç tarafında,” dedim, o da hemen dışarı koştu.</p>
<p class="calibre1">George, elini yüzünü kurulaya kurulaya doğruca içeri girdi. İyice kurulandıktan sonra şöminenin tam önündeki kilimin üstünde durdu, şömine rafında duran aynada kendine bakıp gülümsedi. Aynadaki görüntüsünün nesini beğendiğini merak ediyorum; çenesi kaymış gibiydi, bir yanağının üstünde de şüphe uyandıran, morartıya benzer bir iz vardı. Bayan Saxton bu aynayı bir asalet nişanı gibi koruyordu hâlâ; oldukça büyük bir aynaydı bu ve ince işlemeleri olan bir çerçevesi vardı; fakat aynadaki yansımalarda yer yer kaymalar oluyordu ve aynaya bakanların yüzünde boşluklar ile noktalar varmış gibi ve ışığa doygun bir anda bile yansımayı oldukça sönük gösteriyordu. Bunlara karşın, George, saçlarını tarayıp bıyıklarını düzeltirken, yansımaya aldırmadan gülümsüyordu.</p>
<p class="calibre1">“Kendi üzerinde iyi bir izlenim bırakmışa benziyorsun,” dedim.</p>
<p class="calibre1">“Hoş göründüğümü düşünüyordum, buluşmaya hazırım,” diye cevapladı ve gülerek, “Gelip hatalarını gizlemek için siyah bir nokta bulunca gayet hoş görünüyorsun,” dedi.</p>
<p class="calibre1">“Her zaman aynadaki şu kara lekelerin çok fazla yüzü içine aldığını ve artık daha fazlasını yansıtamayacağı için karanlık kaldığını düşünmüşümdür,” dedi Emily ve devam etti, “Geri kalan kısımlar ise bulanık, çünkü birçok yüz birbirinin üstüne binmiştir.”</p>
<p class="calibre1">George, “Aile geçmişinin arkasına sığınıp,” diye devam etti, “kendini iyice soyut bir dünyaya atıyorsun. Bu ev gibi geçmişi çok gerilere dayanan bir ortamda yaşamaya devam ettikçe, bir nevi, aile geçmişinin etkisi altında kalınmış olduğunu düşünmekteyim her zaman. Bazen kendimi yürüyen tarihi bir bina gibi hissediyorum; geçmişteki kültürlerin o eski hisleri şu an bu duvarlarda asılı duran likenler misali üzerime yapışmış gibi; yaşlanıyor hissine kapılıyorum.”</p>
<p class="calibre1">“İşte bu. Aynen, bu çok doğru,” diyerek, George’un dediklerini savundu babası, “yaşadıkları yerleri değiştiren ailelerin fertleri, bu dediğinin nasıl bir his olduğunu bilmezler. Kanada’ya gitmemin sebebi de bu.”</p>
<p class="calibre1">“Evet, ben de hana gidiyorum bu yüzden,” dedi Ge-orge, “bir sürü hayatın olduğu, farklı bir yer.”</p>
<p class="calibre1">“Hayat!” diye tekrarladı Emily, öfkeyle.</p>
<p class="calibre1">“Anahtar kelime bu kızım,” diye yanıt verdi kardeşi, sonrasında lehçe değiştirerek, “İstediğim şey bu işte. Ya oldukça fazla şey biliyoz ya da heç bi şee bilmiyoz.” Sözlerini tamamladı.</p>
<p class="calibre1">“Sen çok biliyorsun sanki...” dedi babası, sonra da bana dönerek, “Nesiller boyu aynı yerde kalıyorsun ve bundan onur duyuyorsun, bunun aksine de aptallık olarak bakıyorsun. Bir an dahi tadına varmadığımız onca şey var, sıradan bir insanın bile kendini mahrum bırakmadığı. Hep aynı şekilde düşünüyoruz ve hep aynı duyguları yaşıyoruz, yıllar yılı hep hayatın tek yönünü gördük; sanıyorum ki bizden önce bu hayalleri gerçekleştirebilmiş bir sürü insan var, biz de onlardan biri olacağız.”</p>
<p class="calibre1">George, üst kata çıkarken gülerek, “Dedelerimin ve ninelerimin ‘iyi dilekleriyle’ dolu çiftliğimiz,” dedi ve; “gezip tozmaya çıkıyoruz biz,” diye bağırdı yukarıdan. Babası başını sallayarak dedi ki:</p>
<p class="calibre1">“Anlam veremiyorum George’un şu dediklerine; bu aralar oldukça farklı. Galiba âşık oluyor...”</p>
<p class="calibre1">Bisikletlerimizi alıp Greymede’e doğru çıkmak için ambara gittik. George, pompasını bulabilmek için bir kibrit çaktı, duvarın köşesinde hızla yürüyen büyük bir örümcekle karşılaşınca; yaşlı, ufak tefek bir hortlak gibi görünen örümceğe bakarak olduğu yere oturdu.</p>
<p class="calibre1">Başını örümceğe yaklaştırarak, “Nasılsın eski dostum?” dedi George, daha sonra bana vereceği eski bisikletin lastiklerini şişirirken kahkaha atarak, “büyükbabalarımdan birine benziyor,” dedi bana.</p>
<p class="calibre1">Cumartesi akşamıydı, dolayısıyla Koç Hanı dolup taşmaktaydı o akşam.</p>
<p class="calibre1">“Merhaba George, girmiyon mu?” diye bağırdı biri, devamında da, “iyakşamlar,” dedi bana; sesin nerden ve kimden geldiğini anlayamadık.</p>
<p class="calibre1">Gri sakallı genç bir adam, “Şurda, tam karşıdaki adam,” dedi, “kız gibi ne dolanıyon orda burada, gelsene şöyle...” Bütün salon ağız dolusu kahkaha attı. George etrafına bakınarak içeri girip oturdu.</p>
<p class="calibre1">“Gel otur şöyle bakalım,” dedi siyah bıyıklı adam, “mesele kız olunca, ay bile dingin davranırmış derler. Kızın aklına girebilmenin yolu, onu dinlemektir; onun dediklerine kulak vermektir —gör bak sonrasında neler oluyor. Ay doğmakta bak şimdi; kızı biraz kendi haline bırak. Baksana nasıl da cemaatine vaaz veriyor.”</p>
<p class="calibre1">“Grev!” diye bağırdı kilolu genç bir adam ve sonrasında da bir espri patlattı: “Yaşlı karının tekini dua ederken bir düşünün! Düşünmeniz bile onun takma dişlerinin düşmesine yetecektir.”</p>
<p class="calibre1">Salon kahkahaya boğuldu.</p>
<p class="calibre1">Daha sonra, yaşlı hancı kadın hakkında hikâyeler anlatmaya başladılar. Oldukça başarılı bir kırık çıkıkçıymış. İnsanlar, dertlerine derman olur, çıkıklarını tedavi eder diyerek çok uzun yollar kat edip yanına gelirlermiş. Hiç ücret almazmış da.</p>
<p class="calibre1">Bir keresinde, köprücükkemiği kırık bir çocuğa üç hafta boyunca sadece hafif bir çıkık tedavisi uygulayan Doktor Fullwood’a ağzının payını vermeye gitmiş. Doktor da han sahibine el kaldırmaya kalkışmış, o günden bugüne doktor nereye gitse, madenciler ellerini omuzlarından yukarı kaldırır ve ‘Ah benim köprücükkemiğim!’ diye bağırırlarmış.</p>
<p class="calibre1">Tam o sırada Meg içeri girdi. Bir kuş çekingenliğiyle, George’a güler yüzlü bir bakış atınca daha da utandı, yüzü kızardı.</p>
<p class="calibre1">“Gelmeyeceksin sanmıştım,” dedi Meg.</p>
<p class="calibre1">Siyah bıyıklı adam, “Dert etme, bi yere kaçtığı yok zaten adamın,” dedi.</p>
<p class="calibre1">Meg, viskilerimizi getirip, samimiyetle ve iyi niyetle ona takılan adamlarla ilgilenmeye gitti. Daha sonra dışarı çıktı, biz kendi köşemizde takılmaya devam ettik. Adamlar tuhaf konular hakkında muhabbet ediyorlardı: Londra’nın bir liman kenti olup olmadığı konusunda sıkı bir tartışma vardı. Tartışma, bunaltıcı bir boyuta gelecek kadar kızışmıştı; Sonra yeni yetme bir ressam doğada sadece üç rengin olduğunu, kalanının ise bu üç rengin karışımlarından ortaya çıktığını söyleyince bütün dikkatleri üzerine çekti. Bu neredeyse ateizmi savunmak gibi bir şeydi, adamın biri kalıp, erkeksen kahverengi kıçımın da aslında renksiz olduğunu söylersin dedi, ressam ona inat renksiz olduğunu söyleyince ikisi bu yüzden kavgaya tutuştu; daha sonra konu güce geldi ve George, salondaki piyanoyu kaldırarak beş şiline girdiği iddiayı kazandı. Sonrasında herkes yerine oturdu ve seks muhabbetleri açıldı, bir adam kısık bir sesle Liverpool'daki Japon ve Çinli hayat kadınları hakkında herkesin salyalarını akıtacak hikâyeler anlatıyordu.</p>
<p class="calibre1">Daha sonra, bir çiftçi George’un yanma gelip bir çiftliğin nasıl idare edilmesi gerektiği konusunda sorular sormaya başladı, sonrasında handakilerin tümü George’u karşısına alıp bir şeyler danışmaya başladılar. Bir başkası atlar hakkında birtakım sorular sordu ve inek yetiştiriciliğiyle ilgili tavsiyeler aldı. Bir terzi, adama dönüp, harbiden para kazanmak istiyorsa, paranın nasıl kazanılacağı konusunda ufak bir tüyo verdi ve ciddi ciddi bunun üzerine düşünmesi gerektiği tavsiyesinde bulundu. Bu sohbet, saat on bire kadar sürdü. Daha sonra Bili geldi ve “kapatma vakti” diyerek bağırdı. Salon boşalıverdi ve tütün dumanının pis kokusu, alkol kokusu ve iğrenç ağız kokuları arasından temiz bir havanın içeri doğru süzülmesiyle salon şöyle bir kendine geldi.</p>
<p class="calibre1">İkimiz de içtiğimiz viskinin etkisiyle sarhoş olmuştuk. Elimi kadehime götürürken veya kibrit çakarken elime hâkim olamıyor ve sağı solu deviriyordum; ellerim bana ait değillermiş gibiydi, ayaklarım da tutmuyordu neredeyse. Yine de kendimdeki ve George’taki bu değişimleri fark edebilecek kadar bilincim yerindeydi. Bedenimi sarhoş etmeyi başarabilmiş, fakat kendinde olan ve en mantıklı olanı seçebilen zihnimi sarhoş edememiş gibiydim. George da neredeyse sarhoş gibiydi: Gözkapakları yokuşa girmiş kamyon gibi zorlana zorlana açılıp kapanıyordu; bir şeyleri almaya kalktığında eli muhakkak bir yerlere çarpıyor ve masanın üstünde ne varsa yıkıp geçiyordu; hep kahkaha atıyordu. Ben de her şeye kıkır kıkır gülmeye programlanmış gibiydim; hayret etmiştim kendime.</p>
<p class="calibre1">Salondaki herkes gittikten sonra Meg geldi.</p>
<p class="calibre1">Çakır keyif olmuş bir adamın cömert samimiyetiyle elini sallayarak, “Şöyle gel yavrum,” dedi George, “Gel de otur yanıma.”</p>
<p class="calibre1">Meg, kibrit çöpleri ve tütün külleriyle kararmış, alkole bulanmış masalara bakarak, “Mutfağa gelsen, olmaz mı?” dedi.</p>
<p class="calibre1">“Olmaz, niye mutfağa geleyim ki? Gel otur şuraya!” Ayakta durmaya mecali yoktu; biliyordum, bu yüzden de kıs kıs gülüyordum içten içe; ağır ağır konuşuyor olmasına da kahkaha atıyordum, kelimeleri ağzında yuvarlıyordu.</p>
<p class="calibre1">Meg geldi ve masayı bir kenara çekip George’un yanma oturdu.</p>
<p class="calibre1">George, başını eğip sırıtarak, “Bana, nasıl zengin oluncağnı anlatıp durdular,” dedi, “ben de göstercem onlara. Görceksin Meg, görceksin —nasıl zengin olunurmuş göstercem onlara, sen de görcen.”</p>
<p class="calibre1">Onun bu sarhoş haliyle bir şeyler gevelemesine aldırış etmeden, “Neden,” dedi Meg, “ne yapacaksın ki peki?” “Bekleyip görcen —yapabilceklerimi bilmiyorlar daha —bilmiyorlar —sen de bilmiyoosun —hiçbiriniz bilmiyor.”</p>
<p class="calibre1">“Peki, zengin olunca ne yapacaksın George?” “Yapmak? Neistersem onu yapacağım. Herkesin hava attığı gibi ben de hava atacağım, yapamaz mıyım?” Başını Meg’e yaklaştırdı ve ona doğru kafa salladı, ama Meg oralı olmadı. “Evet, zenginliğimin keyfini çıkarmanın nasıl bir his uyandırdığını göreceğim. Çok temkinli davrandık, sülalem öyleydi —ben de öyleydim; bir şeyler yapcakken kendimize güvenmiyoruz. İstediğimi yaparım yavrum, şimdi, şu anki durumum umurumda değil, umurumda değil!” Kendisine en yakın masaya yumruğunu sertçe vurdu ve masanın üzerindeki bardağı kırdı. Bili, salonda ne olup bittiğini görmek için mutfaktan salona doğru baktı.</p>
<p class="calibre1">“Doğru olmayan şeyler yapma, George!”</p>
<p class="calibre1">“Yok yok —birilerini incitmek değil niyetim —ama umurumda da değil —bu!”</p>
<p class="calibre1">“Birilerine zarar vermeyecek kadar çok iyi kalpli bir adamsın.”</p>
<p class="calibre1">“Ben de öyle olduğumu düşünüyorum. Bilirsin beni biraz, bilirsin Meg, aptal olduğumu düşünmüyorsun, değil mi? ”</p>
<p class="calibre1">“Öyle olmadığına eminim, kim öyle olduğunu düşünüyor ki?”</p>
<p class="calibre1">“Öyledir. Aptal olmadığımı düşünüyorsun, bilirim. Bi öpücük ver bakalım. Çok güzelsin, olgun bir erik misali —görmedim ben böyle bir güzellik abidesi! Yavrum ben böyle bir güzelliği neyleyim —dişlerimi bu eriğe saplayıp, kırmızı suyunu çıkarmadıkça...” Şen şakrak bir tavırla, Meg’i ısırır gibi yaptı George. Meg güldü ve hafifçe geri çekilerek kendini kurtarıverdi George’un dişlerinden.</p>
<p class="calibre1">George, ruhu gıdıklayan bir ses tonuyla, “Hoşuna gitti, di mi?” diye sordu.</p>
<p class="calibre1">İşveli bir edayla, “Vereceğim cevabı niye merak ediyorsun ki?” diyerek yanıtladı Meg.</p>
<p class="calibre1">“Hoşuna gitti biliyorum —kabul et hadi, hoşuna gitti.”</p>
<p class="calibre1">“Hoşuma gittiğini biliyorsan madem, niye soruyorsun?”</p>
<p class="calibre1">“Olsun, bir de senden duymak istedim.”.</p>
<p class="calibre1">“İyi, peki madem,” dedi Meg ve George’u öptü.</p>
<p class="calibre1">“Kanada’ya gitsem ve seni terk etsem, ne yapardın?”</p>
<p class="calibre1">‘'Ah, bunu yapmazsın.”</p>
<p class="calibre1">‘'Ama yapabilirim —yaparsam sen ne yaparsın?”</p>
<p class="calibre1">“Ne yapardım bilmiyorum. Ama bunu yapmazsın, biliyorum böyle bir şey yapmazsın. Yapamazsın...” George kollarını Meg’in boynuna dolayıp onu öptü ve sonrasında da Meg’in içini rahatlatan şeyler söyledi:</p>
<p class="calibre1">“Böyle bir şey yapmazdım, seni asla bırakmam —günah işlemek kadar kötü olurdu bu, değil mi yavrum?” “Evet,” dedi Meg.</p>
<p class="calibre1">‘'Ah,” dedi, George, “minik kuşum ne de severmiş beni, değil mi?”</p>
<p class="calibre1">“Evet,” dedi Meg, kısık bir sesle. George, Meg’i bağrına bastı, öptü ve sarıldı ona tekrar.</p>
<p class="calibre1">“Yakında evleneceğiz, kuşum —öyle olsun istemez misin? Mutlusun, değil mi? Ne dersin?”</p>
<p class="calibre1">Meg, başını kaldırıp George’a baktı; şu an Geor-ge kraliyet ailesinden biriydi Meg’in gözünde. George'-a karşı öylesine cömert bir aşk duyuyordu ki Meg, bu aşk George’u güzelleştiriyordu.</p>
<p class="calibre1">Bisiklet süremeyecek durumda olduğu için, bisikletiyle birlikte yürümek zorunda kaldı George. Dizkapakları, dönen pedallardan bir hayli nasibini almıştır, eminim.</p>
<p class="calibre1">VII.</p>
<p class="calibre1">YASAK ELMANIN CAZİBESİ</p>
<p class="calibre1">Haziran ayının ilk pazar günü, artık Leslie ile ilişkisini sürdürmeye kesin karar vermiş olan Lettie, Highclose’da geçirdiği bir günün ardından değirmene gitmeye hazırlanmıştı. Bir teyzenin cenaze törenindeydik, bu yüzden pamuklu bir kumaştan yapılmış siyah şık bir elbise ve uzun tüyleri olan siyah bir şapka giymişti. Uzun manşetli siyah kolluğunun altındaki kollarına ve narin ellerine baktığımda, bir ahinin, kız kardeşine duyduğu o düşkün koruma duygusunu içimde hissettim.</p>
<p class="calibre1">Rüzgârlı ve güneşli bir gündü. Korunaklı bir yere geçtiğimiz zaman havanın sıcaklığı çok hoş geliyor, fakat açıklık bir alanda rüzgâr hiddetini bir hayli hissettiriyordu. Arada bir mavi gökyüzünün gölgesinde beyaz bir bulutlanma oluşuyor ve göğün sonsuz ucuna doğru ilk bulutçu-ğun izinden usul usul ilerliyordu. Üzerimizden geçerken de soğuk bir gölgenin içinde bırakıyordu bizi, sonrasında bu karartı yavaşça gölün üstüne, oradan ormana ve sonra da tepeye doğru ilerliyordu. Bu muazzam bulutlar gün boyu aynı istikamette, güney sahillerinden kuzeyin en ücra köşesine kadar, yabankazlarını takip ede ede süzülüp geçmekteydi. Nehir, şarkılar şakıyarak hızla akıp gidiyor, arada bir yavaşlayıp gizli kalmış korulara bir şeyler fısıldıyor, sonrasında ise yeniden başka bir şarkıyla şırıl şırıl akmaya devam ediyordu.</p>
<p class="calibre1">Sukuşları, pazar gününün usulüne uygun şekilde, vakur bir edayla çiftlik avlusunda dolanıyordu. Arada bir, dalgın ama sert bir esinti hepsini kışkışlıyordu avludan, kovulmuş olmanın burukluğunu yaşıyorlardı sonrasında. Domuzlar, lüksün rahatlığıyla arada bir hırıltılar çıkararak güneşin altında uyukluyordu. Yosun kaplı duvardan aşağı inip sarısalkıma tırmanıp bir dalın üstünde uzanmış, etrafı dinleyen bir sincap gördüm. Kendi kendine kıkır kıkır gülerek gidiverdi aniden. Bu sırada Gyp durduk yere havlamaya başladı; ama neyse ki hemen sakinleştirdim. Gyp’in dikkatini çeken şey, Lettie’nin simsiyah alışılmadık elbisesiydi galiba.</p>
<p class="calibre1">Sessizce mutfağa girdik. Bayan Saxton, bir beze sarmış olduğu tavuğu iyice kızmış ocağın üstüne koymuş, tavukla konuşuyordu; oldukça komik görünüyordu. George, başını ellerinin üstüne yaslamış, masada uyuyordu. Babası da halinden anlaşıldığı üzere pek bir kıskanılası şekilde divana yayılmış uyuyordu; o sırada Emily’nin üst kata doğru koşan ayak seslerini duydum, giyinmeye gidiyordu galiba.</p>
<p class="calibre1">Annesi George’a bakıp duyulacak şekilde fısıldayarak, “Dün gece geç saatlere kadar Koç Hanı’nda kaldı,” dedi ve devam etti, “sonra da sabah beşte uyandı, uykusunu alamıyor.” Tavuklara dönüp fısıldamaya devam etti. ‘'Anneleri, daha zamanı gelmeden yumurtadan çıkarmış şunları, biz de onları burada büyütelim dedik. Şu da zayıf kalmış, şunu biraz pişireyim bakalım,” diyerek karşı koyamadığı tuhaf bir ifadeyle kahkaha attı. Sekiz dokuz sarı, pofuduk, minnacık civciv ocak siperinde ötüşe ötüşe itişip kakışıyordu daracık yerde. Lettie onlara dokunmak için eğildi; çok uysallardı, parmaklarının arasında kıpır kıpır hareket ediyorlardı.</p>
<p class="calibre1">George’un annesi, aniden bir çığlık kopardı ve ocağa koştu. Pöfür pöfür kokuyordu bir şeyler. Meğer tavuklardan biri kendini ocağa atmış; odun közlerinin arasında cayır cayır yanarken kesik kesik nefes almaya çalışıyordu. Baba, divandan ayağa fırladı; Lettie korkuya kapılmış, titrek bir tonla ağlamaklı sesler çıkarıyordu; Trip koşup geldi ve havlamaya başladı. Pişmiş et kokusu sarmıştı evi.</p>
<p class="calibre1">Çatlak bir kahkahayla, “Tüh, bir numaralım gidiyor!” dedi anne. Bu tepkisi beni de güldürdü.</p>
<p class="calibre1">Baba heyecanla, “Ne oldu, sorun ne?” diye sordu.</p>
<p class="calibre1">“Tavuk kendini ocağa atmış. Isınsın diye ocak ızgarasına koymuştum onu,” dedi karısı.</p>
<p class="calibre1">“Of be, ben de ne olmuş acaba dedim!” dedi, yerine oturup uzandı ve uyuklamakla uyanmak arasında gidip gelen bakışlarla etrafına bakındı.</p>
<p class="calibre1">George da sandalyesine oturdu; yüzünde hafif bir gülümseme vardı, uykusundan yeni uyanmış olmanın sersemliğiyle bir şey diyemedi. Göğsünü dayamış olduğu masadan kafasını kaldırmış, kara gözleriyle sersem sersem gülümseyerek Lettie’ye bakıyordu. Saçları darmadağın olmuştu, gömleğinin düğmeleri de iliklenmemişti. Daha sonra oturduğu sandalyeyi sinir bozucu bir gürültüyle geriye itip yavaşça ayağa kalktı ve kollarını iki yana iyice açarak esnedi.</p>
<p class="calibre1">Yumruklarını sıkıp, kollarını kafasına doğru çekerek, “Ohhh!..” çekti ve kendine gelmeye çalıştı George. “Bugün geleceğinizi hiç düşünmemiştim.”</p>
<p class="calibre1">Lettie, sırtını George’a döndü, sonrasında da başını ona doğru çevirerek, “Gelip seninle görüşmek istedim, pek fırsatım olmayacak gibi artık,” dedi.</p>
<p class="calibre1">Hüzünlü bir ses tonuyla, “Evet, öyle olacak sanırım,”dedi George. Ardından bir süre sessizlik oldu. Emily, utana çekine gülümseyerek odasından aşağı inip odaya girene kadar, annesi, Leslie hakkında sorular sorup bu hüzünlü havayı az da olsa dağıttı.</p>
<p class="calibre1">“Dışarı çıkıyor musunuz?” dedi Emily, “İki-üç kızıl-gerdan ve bir de ispinoz yuvası var...”</p>
<p class="calibre1">Konuşurken, saçlarına iğnelemiş olduğu şapkasını çıkartırken, “Şapkamı çıkarsam iyi olacak,” dedi ve çıkardıktan sonra saçlarını eliyle dalgalandırdı. Bayan Saxton yine de beyaz ipek bir şal alması gerektiğini söyledi. Emily de saçlarını ince bir şalla örttü; hoş görünüyordu.</p>
<p class="calibre1">George ise ceketsiz, şapkasız ve yeleğinin önü iliklenmemiş şekilde, ev haliyle bizimle dışarı çıktı. Meyve bahçesinden eski köprüye sonra da aşağı tarafta kalan küçük göle uzanan yamaçtan, ısırganotlarının ve bir iki fındık çalısının olduğu bayıra indik. Isırganotları arasında pas tutmuş eski püskü tavalar ve kırık dökük çanaklar vardı.</p>
<p class="calibre1">Her yanından ökseotu filizlenmiş bir tencereyle karşılaştık. Emily eğilip baktı, biz de içindekilere baktık. Sarı gagalarını olabildiğince açmış, kızılgerdan kuşlarıydı bunlar; gagalarını o kadar geniş açmışlardı ki bir daha kapatamayacaklar diye korktum. İçlerinden çıktıkları yumurta parçaları arasında bir sağa bir sola hareket etmeye çalışarak bizim ne olduğumuzu bilmedikleri halde bizden bir şeyler bekler gibi ağızlarını açan henüz tüysüz üç minnacık yavruydu bu gördüklerimiz.</p>
<p class="calibre1">Emily, anne şefkatiyle romantik bir benzetme yaparak, “Kulübelerinden çıkan İrlandalılar gibiler,” dedi.</p>
<p class="calibre1">Kapağı geriye doğru çekilmiş teneke kutuların birine doğru gittik, kuşlar için bu da bir yuva oluvermişti; yanak yanağa duran altı yumurta vardı içinde, içi sıcacık ve tertemizdi.</p>
<p class="calibre1">Lettie onlara dokunarak, “Ne kadar sıcacıklar, dokunurken annelerinin göğsünü hissedebiliyorum neredeyse,” dedi.</p>
<p class="calibre1">George’da elini tenekenin içine sokmayı denedi ama teneke elinin sığamayacağı kadar küçüktü. Birbirlerinin gözlerine bakıp gülüştüler. “Kırmızılıkları sanki babalarından geçmiş,” dedi Emily.</p>
<p class="calibre1">Meyve bahçesi tarafına doğru yukarı çıkarken, rengârenk çömleklerle ağaç diplerine yapılmış çocuk işi barakalarla karşılaştık.</p>
<p class="calibre1">“Şuraya bakın,” dedi Emily, “bunlar bizim çocukların yaptıkları evler. Mollie’nin nasıl da Sam’le uğraştığını bilmiyorsunuz siz —ne baştan çıkarıcı civelek kız o!”</p>
<p class="calibre1">İkisi de gülümseyerek birbirlerine baktılar yine. Gün ışığının kendini ışıl ışıl gösterdiği göl tarafının yukarısından, tepenin, gün ışığından bunalan bağrına mısırların ince uzun yapraklarıyla nasıl da su serptiğini izledik. Tar-lakuşları güneş ışınlarının arasında, en tepede uçuşuyordu. Otları eze eze çimenlikte yürüdük. Tüm alan çuhaçiçekle-riyle doluydu; çimlerin yeşilliği içerisinde ışıldayan, arada bir rüzgârla hareketlenen sarı birer baloncuk gibiydiler. Çimenlik boyunca gölgelerimizin peşinden gittik; çuha-çiçekleri arasında yürüdükçe, güneşten bunalan çiçeklere kısa da olsa bir oh çektiriyordu gölgelerimiz. Hava, tomurcukların kokusuyla kendine gelmiş görünüyordu.</p>
<p class="calibre1">“Şu çuhaçiçeklerine bakın, nasıl da kahkaha ata ata sallanıyorlar,” dedi Emily ve başını hızla arkasına çevirdi. Siyah gözleri, dalgalanan tülbentinin içinde ışıl ışıl parıldıyordu. Lettie, Emily’nin az ilerisinde, karalar bağlamış Persephone’nin, özgürlüğüne kavuşarak toprağa eğilişi gibi çiçeklere doğru eğiliyor ve sonrasında da kalkıp başka çiçeğe konan kelebekler misali aheste aheste uçuyordu. George, Lettie’yi izlemeyi kesip çimlerin arasında bir şeylerin peşine düştü. Bir süre sonra artık yürümeyi bırakıp olduğu yerde durdu.</p>
<p class="calibre1">Lettie, yavaş yavaş George’un yanına yaklaştı, minik çim çiçeklerinden bir demet topladıktan sonra, kendini tesadüfen George’un bu kadar yakınında bulmuş gibi davranıp şaşkınlıkla gülümseyerek, ‘'Ah!” dedi. “Ben de şu koskoca dünyada yapayalnız kaldım sanmıştım. Dünya küçükmüş cidden —ne hoş.”</p>
<p class="calibre1">“Cennet bahçesinin çayırlarında gezen Havva gibi ve çimlerin üstünde bir yerlerde de Adem’in gölgesi,” dedim.</p>
<p class="calibre1">Hafiften kaşlarını çatar gibi yapıp gülümseyerek, “Yo, Adem değil,” dedi Lettie.</p>
<p class="calibre1">Emily bana dönüp “Çuhaçiçeği tarlasındayken, altından yapılmış sokaklarda gezinmeyi kim ister ki! Şu gevenin güneşi güneyden gören çiçeklerine, şu düğünçiçekleri-nin ışıltısına bak,” dedi.</p>
<p class="calibre1">“Şu Yahudilerin gözü hep kara parada —o parayla cenneti bile ayaklarına getiriyorlar,” diyerek güldü Lettie ve sonrasında George’a dönerek, “Serkeş bir hayat yaşamamızı istemez miydin; sessiz, bir üveyik gibi veya tarla-kuşu, ya da ne bileyim kızkuşları gibi? Uçmayı ve istediğini dilediğin gibi yapmayı ve ışıl ışıl parıldayarak dikkat çekmeyi ve —rüzgârda kur yapmayı istemez miydin?” dedi. Gözkapaklarını titreştirerek aynı yüz ifadesiyle bu soruyu yineledi Lettie. George yere eğilerek, konuyu dağıtmaya çalıştı.</p>
<p class="calibre1">“Şuna bak,” dedi, “tarlakuşu.”</p>
<p class="calibre1">Bir ara toprak ıslakken bir at toynak izi bırakmış; bu iz de zamanla tarlakuşlarına yuva oluvermiş. Anne kuş, topraktaki bu toynak çukurunu düzenleyip üç kahverengi yumurta yumurtlamış. Lettie yere oturdu ve yuvaya doğru eğildi; George da Lettie’ye doğru eğildi. Rüzgâr, kömeç-lerin üzerinden süzülüp kahverengi minik dostlarımıza uğruyor ve sonra da mutlu mesut yeniden yoluna devam ediyordu. Büyük bulutlar gölgeleriyle onlara mesajını iletiyor, yağmur taneleriyle de şefkat gösteriyordu.</p>
<p class="calibre1">“Keşke,” dedi Lettie, “keşke biz de bu kadar özgür olabilseydik. Koca dünyada her şeyi güven içerisinde küçük bir yere bırakabilseydik, tarlakuşları kadar iyi vakit geçirebilir miydik?”</p>
<p class="calibre1">“Anlamıyorum,” dedi George, “neden iyi vakit geçirmeyelim ki.”</p>
<p class="calibre1">“Oh... Ama ben yapamam —biliyorsun, yapamayız.” Sonrasında Lettie öfkeli bir şekilde George’a baktı.</p>
<p class="calibre1">“Neden yapamayasın?” diye sordu George.</p>
<p class="calibre1">“Yapamayız, biliyorsun. Benim bildiğim kadar far-kındasın sen de bunun,” diye cevap verdi. Bütün ruhuyla George’a karşı çıkıyordu. “Olanları iyice düşünmek zorundayız,” diye de ekledi. George başını eğdi. Lettie ile ilgili belirsizliğe bir son verme çabası göstermekten korktu. Lettie arkasını dönüp, önündeki çiçeklerin arasında ayaklarını savura savura yürüdü. George, Lettie’nin yuvanın yanında bıraktığı çiçekleri topladı —Lettie’nin ellerinin sıcaklığı vardı hâlâ üstlerinde—ve Lettie’nin peşinden gitti. Lettie, tarlanın sonuna doğru yürümekteydi, beyaz şalının uzun püskülleri de önünde uçuşuyordu rüzgârla. Daha sonra George ona yetişince yüzünü rüzgâra döndü.</p>
<p class="calibre1">George, alçakgönüllü bir ifadeyle, “Çiçeklerini almayacak mısın?” dedi.</p>
<p class="calibre1">“Hayır, istemiyorum, eve varana kadar solmuş olacaklardı. At onları elinden, elinde çiçeklerle tuhaf görünüyorsun.”</p>
<p class="calibre1">George, denileni yaptı. Çiçekler çitlerin yakınına düştü. Çiçeklerin düştüğü yerde, mavilere bürünmüş bir yaban elması ağacı duruyordu.</p>
<p class="calibre1">“O çiçeklerin yerine yaban elması ağacından çiçek toplayabilirsin benim için,” dedi Lettie, daha sonra aniden ekleyerek, “yok yok, ben kendim toplarım,” dedi ve ağacın dallarına doğru uzanarak birkaç küçük pembe ve beyaz filiz koparıp elbisesine iliştirdi.</p>
<p class="calibre1">“Ne hoş görünüyor, değil mi?” dedi, alaycı bir ifadeyle gülmeye başlayarak; çiçekleri gösterip, “Pembe yanaklı yaprakları ve sarı saç gibi ercikleri —ve goncaları ise umut vadeden dudaklar gibi,” dedikten sonra sustu ve titrek bir alev gibi ara ara gülerek George’a baktı. Daha sonra tomurcuğun altındaki tohumluğu göstererek, ‘'Ama sonuç: Yabanelması!” dedi.</p>
<p class="calibre1">George’a bakmaya ve gülümsemeye devam etti Let-tie. George hiçbir şey söylemedi. Çitlerin üstünden atlayıp koruluğa geçebilecekleri yere doğru gittiler öylece sessiz sedasız. Meşe ağacının dallarına tutunarak çit merdivenlerinin en üst basamağına kadar çıktı Lettie. Daha sonra George’un onu oradan indirmesine de sesini çıkarmadı.</p>
<p class="calibre1">‘'Ah!” dedi Lettie, “Ne kadar güçlü olduğunu mu göstermek istiyorsun, Bay Temel Reis!” diyerek dalga geçti; ama gözleri, “George beni kollarına al!” diyordu.</p>
<p class="calibre1">Karakavakların olduğu koruya doğru gidiyorduk. Çitlerin hemen ardında, bulutsuz bir gökyüzüne yüzünü dönmüş, salkım salkım, bir sürü sert yeşil meyveleri olan bir karaağaç vardı; her salkımındaki taneler, birer cesaret abidesi gibiydi.</p>
<p class="calibre1">“Şu karaağaca baksana,” dedi Lettie, “bütün dallarının yemyeşil yapraklarla efil efil serpildiğini sandın, değil mi? Neden bu kadar verimli göründüğünü biliyor musun?”</p>
<p class="calibre1">Meraklı ve sorgulayan bir ses tonuyla, ağır ağır, “Yooo,” dedi, George.</p>
<p class="calibre1">“Her şeyini rüzgâra teslim ediyor, yaprakları dökülüyor, bu yüzden de varını yoğunu meyvelerine vererek dallarını süslüyordu. Gelecek yıl ölmüş olacak bu ağaç. Burada olursan gelir görürsün. Sarmaşığa bak, tatlı dilli sakin sarmaşığa bak, nasıl da ellerini ağaçların boğazına dayamış. Ağaçlar bile nasıl ölmek gerektiğini biliyor, görüyorsun —ama biz bilmiyoruz.”</p>
<p class="calibre1">İnişli çıkışlı, garip davranışlarda bulunarak George’a resmen acı çektiriyordu. Yoğun bir duygu karmaşasının artık dibine vurmuştu Lettie. George’u da aynı yola sürükleme peşindeydi.</p>
<p class="calibre1">“Özgürce yaşayabildiğimiz hayat ile iyi birer insan olmak yerine sarmaşıklı birer ağaç olsaydık, gittikçe incelen yaşamımıza sıkıca sarılırdık, öyle değil mi sence de?”</p>
<p class="calibre1">“Galiba öyle olurdu.”</p>
<p class="calibre1">“Sen, mesela kendini gelecek nesil için feda ettiğini düşün. Schopenhauer’ı anımsatıyor, değil mi? Bu, gelecek nesiller için, ya da aşk için, ya da herhangi bir şey için olabilir.”</p>
<p class="calibre1">George cevap vermedi. Lettie’nin anlatmaya çalıştığı şeyler, George’a göre anlaması oldukça zor şeylerdi. Kavak ağaçlarının altından geçiyorlardı şimdi de. Çançiçekle-riyle bezenmiş küçük bir açık alan vardı önlerinde. Lettie, kanatları yarı açık bir halde yüzüstü yatan yerdeki üveyiğe doğru eğildi ve onu yerden kaldırdı. Gözleri pörtlek pörtlekti ve kanıyordu; göğsünü dinledi, fakat kalbi boğazından atıyordu hızlı hızlı.</p>
<p class="calibre1">“Dövüşüyordu,” dedi George.</p>
<p class="calibre1">Lettie, George’a bakarak, “Neden, bir dişi için mi?” diye sordu.</p>
<p class="calibre1">“Bilmiyorum,” diye cevap verdi.</p>
<p class="calibre1">“Soğuk, tüylerinin altı çok soğuk! Sanırım, bir üveyik uğruna dövüşülmesinden ve sonuç olarak da hak edenin kazanmasından gurur duyuyordur. Dişi için ettikleri dövüşü izlemek zevklidir herhalde, sence de öyle değil mi?” diyerek George’un ruhunu acıtmaya devam etti.</p>
<p class="calibre1">“Pençelerini sıkmıyor, kendini kaybedip tünediği yerden aşağı düşerek ölmüş,” diye cevap verdi, George.</p>
<p class="calibre1">“Vah zavallı şey, yaralanmış ve kavgayı karşısındaki kazanınca oturup ölümü beklemiş. Hayatın zalim olduğunu ve her şeyden daha zalim olanın da aşk olduğunu düşünmüyor musun sen de, George?”</p>
<p class="calibre1">George, sakin duruşunun ardına gizlediği hüzün ile acı acı güldü.</p>
<p class="calibre1">“Ver de gömeyim onu. Yenik düşmüş bir sevdalı olarak kendim halledeyim şu işi. Güzel bir mezarı olacak.” Lettie kara toprakta küçük bir oyuk kazdı. Avuç dolusu çançiçeği getirip ölü kuşun üstüne serpti. Daha sonra yumuşak kara toprağı beyaz elleriyle bastırarak düzleştirdi.</p>
<p class="calibre1">Ellerini çırparak, “Tamamdır,” dedi Lettie, “gömdük onu, hadi gidelim.”</p>
<p class="calibre1">Duygularıyla baş başa kalarak Lettie’nin peşinden sessiz sakin yürüdü George.</p>
<p class="calibre1">Kavak korusu iyice seyrelmişti. Eğreltiotları hallerinden memnun bir şekilde, serpilmiş çançiçekleri maviye çalan büklümleriyle öylece etrafına bakınıyordu. Daha açık tarafta unutmabeni çiçekleri, bulutsu kümeler halinde açılıp saçılmıştı ve yaban menekşeleri, geceleri yabani çuhaçi-çeklerine koyu mor bir arka fon oluşturuyordu. İlerisinde de tek tük yapışkanotu vardı sağda solda; onun dışında, ağaç dallarının altında kokuları her tarafa yayılan yeni biçilmiş samanlar vardı. Islak bir kum çıkıntısını süsleyen şey, olağanüstü bir yaradılışla değil de sadece bir salyangoz tarafından cilalanıp parlatılmışa benzeyen ve altın gibi parıldayan taşkıranotuydu. George ve Lettie ilerlerken, gizli saklı duran ekşi yonca dilberlerine basıp hassas yapraklarını kırdılar. Kırdıkları ya da ezdikleri şey umurlarında bile değildi.</p>
<p class="calibre1">Kavak korusunun sonrası, yaşlı çalılarla kaplı tepeydi. Ağaçların üstündeki gri likenler görüşümüzü engelliyordu. Büyük kırmızı elmalar ağaçların dibine çürümeye düşmüşken gri likenler kimin umurunda olurdu ki.</p>
<p class="calibre1">“Erkek olsaydım,” dedi Lettie, “doğudaki dünyaya açılır, kendimi özgür kılardım. Bu çok hoşuma giderdi.” Lettie, saçlarını örttüğü şah çıkardı ve bir parmağıyla şah tutarak onu rüzgârın esintisine bıraktı. Giderek artan heyecanı gözlerinden okunuyordu. Saç bukleleri rüzgâra teslim edilmiş gibiydi; ışıl ışıl parıldıyor ve dalgalanıyordu.</p>
<p class="calibre1">George, Lettie’ye bakarak ürkek bir öfkeyle, “İyi ama ne yazık ki erkek değilsin,” dedi.</p>
<p class="calibre1">“Evet değilim,” diye güldü, Lettie, “erkek olsaydım, her şeye ben karar verir ve hemen uygulamaya koyardım, her şeyi istediğim şekle getirirdim!”</p>
<p class="calibre1">“Peki ya şimdi yapamıyor musun?”</p>
<p class="calibre1">“Anladığın kadar da özgür olmak değil istediğim, sadece istediğim şey gerçekleşene kadar öyle olsun. İstediğime ulaşınca da elime aldığım dizginleri birileri benden geri alsın istiyorum.”</p>
<p class="calibre1">Lettie, başını yana doğru çevirdi ve saçlarındaki o ışıltının arkasından gülerek George’a baktı.</p>
<p class="calibre1">Kulübeye gelmişlerdi. Lettie, su yalağının kenarına oturdu ve ellerini suya soktu; temiz suyun içinde bir batıp bir çıkan çiçekler gibi usul usul hareket ettiriyordu ellerini.</p>
<p class="calibre1">“Sudaki yansımamı izlemeye bayılıyorum,” dedi Let-tie, “Narkissos’un hikâyesindeki gibi sudaki yansımamı beğenmek değil anlatmaya çalıştığım şey. Batının dışına çıktığım zaman, nasıl biri olacağımdan bahsetmeye çalışıyorum; kendi gölüme kendim sahip olabildiğim ve gölümde dilediğim gibi bacaklarımı oynatabileceğim bir hayat</p>
<p class="calibre1">görüyorum suda.”</p>
<p class="calibre1">“İyi yüzer misin?” diye sordu George.</p>
<p class="calibre1">“Eh işte.”</p>
<p class="calibre1">“O küçük göletinde yarışırdım seninle.”</p>
<p class="calibre1">Lettie güldü, ellerini sudan çıkardı ve parmaklarından suya düşen damlaları seyretti. Sonrasında, düşündüğü ya da aklına gelen bir şeyin etkisiyle aniden başını kaldırdı. Vadiye bakıp değirmenin kırmızı uçlarını fark etti.</p>
<p class="calibre1"><span class="calibre5">"</span>—<span class="calibre5">Ilion, Ilion    “</span>—<span class="calibre5">Truva, Truva</span></p>
<p class="calibre1"><span class="calibre5">Fatalis incestusque judex    Tehlikeli ensest olan yargıç</span></p>
<p class="calibre1"><span class="calibre5">Et mulier peregrina vertit.    Ve kadın, dogru yoldan saptırılmış,</span></p>
<p class="calibre1"><span class="calibre5">in pulverem</span> <span class="calibre5">"    ve toz olup uçuşmuş/ardı</span>-"</p>
<p class="calibre1">“Bu ne?” dedi George.</p>
<p class="calibre1">“Hiç.”</p>
<p class="calibre1">Bir kızkuşunun ciyaklaması kadar yüksek ve ince bir ses tonuyla, “Çok beğendiğim bir alıntıdır bu,” diyen sesi duyduk. Dokuz-on metre uzağımızda, bir sağa bir sola gidip gelerek sinirli bir şekilde bize bakan uzun ve siyah sakallı adamı görünce şaşırdık.</p>
<p class="calibre1">Küçük bir mendil parçasıyla kurulamaya çalıştığı ıslak ellerine bakarak, “Öyle mi?” diye sordu Lettie.</p>
<p class="calibre1">Lettie’nin konuşurken çıkardığı obua gibi tiz ses tonunu taklit ederek, “Seni ilgilendirmez,” dedi adam. Sonrasında başını çevirdi ve solgun gri gözleriyle kırlara baktı. Cesaret bulunca, sırtını bize dönüp elini gözlerine siper ederek bakmaya devam etti. Hızlıca birkaç adım attı, sonra da parmaklarının ucunda durup iyice gerilerek vadiye bakındı, diğer yöne doğru bir on-on bir metre kadar hızla ilerledi ve tekrar uzanıp gözlerini vadide gezdirdi. Daha sonra kulübeye gitti.</p>
<p class="calibre1">“Birilerini bekliyormuş gibi davranıyor,” dedi Lettie, “aslında bizi gözetlediğini düşünmeyelim diye böyle yapıyor,” diyerek gülüştüler.</p>
<p class="calibre1">Koruluğun hemen başında bir kadın göründü. Onun</p>
<p class="calibre1">da fare sesli adam gibi solgun gözleri vardı.</p>
<p class="calibre1">Kadın, üzgün bir ses tonuyla Lettie’ye telkinde bulunarak, “O soğuk kayanın üstüne oturmaktan böbrek hastası olacaksın,” deyince Lettie derhal ayağa kalktı.</p>
<p class="calibre1">“İyi bilirim,” diyerek devam etti fare sesli kadın, “benim annem bu yüzden öldü.”</p>
<p class="calibre1">“Üzüldüm adınıza,” dedi Lettie kısık bir sesle.</p>
<p class="calibre1">“Evet,” diye devam etti kadın, “dikkatli olman gerektiği anlamına geliyor bu.” George’un üzerindeki ev kıyafetlerine bakıp George’un üstündekileri ayıplayarak, “Strelley Değirmeni’nden mi geliyorsunuz?” diye sordu kadın.</p>
<p class="calibre1">Kadının bu tavrına ses etmedi George. “Taşınıyorsunuz buralardan herhalde?”</p>
<p class="calibre1">Buna da bir şey demedi George.</p>
<p class="calibre1">“Pof! Yeni komşularımızın olması, onlara alışmamız falan, ne can sıkıcı bir süreç. Yalnızlık köpeğe mahsus derler. Buralardaki son araziyi biliyorsunuzdur.”</p>
<p class="calibre1">George, bir kez daha kafasını salladı, kadın susmak bilmiyordu.</p>
<p class="calibre1">“Çerçöp dolu darmadağın bir arsa, işe yaramaz bir av köpekleri vardı herhalde. Şuradaki demir parmaklıkları görmüşsünüzdür.”</p>
<p class="calibre1">“Evet,” dedi Lettie, “gördüm.”</p>
<p class="calibre1">“Benim çiftliğime gelin, gelin de farkı görün.” Meraktan çiftliğe girdiler, sonra da mutfağa geçtiler. Mutfak gerçekten farklıydı. Tertemiz ve pırıl pırıldı, divanın üzerine konulan ve sandalyelerdeki minderlerin kılıfı olarak da kullanılan parlak kırmızı pamuklu kumaş ile iyi bir izlenim bırakıyordu bakanlarda. Fakat ne yazık ki; yeşil ve sarı koltuk örtüleriyle ve mutfağın her tarafındaki kâğıt ve yünden yapılmış suni çiçeklerle, az öncesine kadar kişide yarattığı izlenim, yerini hayal kırıklığına bırakıyordu. Yünden yapılmış suni çiçeklerin olduğu üç saksı vardı; duvarda da sarı, kâğıttan güller, karanfiller, gelinçiçekleri ve gelinciklerle süslenmiş, fırfırlı yeşil sarı kâğıtlarla işlenmiş dört tane yelpaze vardı. Bir de, dışarıdaki ormanlık alanda onlarca çiçek varken yine içleri yine suni çiçeklerle dolu duvar cepleri vardı.</p>
<p class="calibre1">“Evet,” dedi Lettie, “bir fark var.” Kadın göğsünü şişirdi ve etrafına şöyle bir bakındı. Siyah sakallı adam da, Hıristiyan habercilerinin şu uzunca öten boru sesinin hemen ardından belirip köşedeki yerini aldı. Adamın, ocağın üstündeki bir gazete parçasının üzerine koyduğu pipoya baktı kadın; dökülmesi muhtemel külleri canlandırdı kafasında. Daha sonra bir şeyin üzerindekiler ilişti gözüne, belki de şöminedeki tozdu dikkatini çeken.</p>
<p class="calibre1">“İşte!” diye bağırdı kadın, “biliyordum bunu; bir an olsun yalnız bırakmaya gelmiyor şu adamı! Şömine ateşinin şimdiye sönmesi gerekiyordu; ama demek ki gelip birileri ateşe birkaç odun parça atıvermiş.”</p>
<p class="calibre1">Fare sesli adam, durduğu yerden, “Sadece bir parçacık odun attım,” diye söylendi.</p>
<p class="calibre1">Ateş süngüsünü eline alıp adamın elindeki kâğıda batırarak, çok aşağılayıcı bir tavırla, “Sadece bir parçacık ha!” diyerek tekrar etti kadın, adamın dediğini.</p>
<p class="calibre1">Lettie ve George yavaşça dışarı çıkıp hızla evden uzaklaştılar. Bir ara arkasına bakan Lettie, kadının kapı basamaklarını paspaslamakta olduğunu gördü. George, dizindeki cebinden saatini çıkardı; saat üç buçuktu.</p>
<p class="calibre1">“Niye saatine bakıyorsun?” diye sordu Lettie.</p>
<p class="calibre1">“Meg çaya gelecekti,” diyerek cevap verdi.</p>
<p class="calibre1">‘'Artık çok geç,” dedi Lettie ve yavaş yavaş yürümeye devam ettiler.</p>
<p class="calibre1">Tepeyi çıkıp oradan, aşağıdaki değirmene ve değirmen göletine baktıktan sonra, Lettie dedi ki:</p>
<p class="calibre1">“Seninle birlikte gelmeyeceğim, eve gidiyorum ben.” Serzeniş dolu bir şaşkınla, “Çaya gelmiyor musun</p>
<p class="calibre1">benimle!” diyerek sesini yükselti George. “Neden, ne der evdekiler şimdi?”</p>
<p class="calibre1">“Boş ver, gelmiyorum ben, vedalaşalım hadi —<span class="calibre5">jam-que Vale</span>— veda vakti! Eurydice’in cehenneme nasıl geri indiğini hatırlıyor musun?”</p>
<p class="calibre1">‘'Ama,” diyerek kekeledi, “çaya gelsen iyi olur. Evde-kilere ne derim ben şimdi? Neden gelmiyorsun ki?”</p>
<p class="calibre1">Virgil’in Latin dilindeki iki dizesiyle ona cevap verdi, Lettie. George’u izlerken, onun âcizliğine acıdı ve son bir kez ona kibarca ve tane tane, “Meg’e haksızlık etmek istemem,” dedi.</p>
<p class="calibre1">Lettie’ye bakarak öylece bekledi George; yüzünde sadece gri-kahverengi bir esmerlik vardı; geçmişinin getirdiği özgüvenden yoksun gözleri, şimdi âcizliğin sefaletiyle daha da siyahtı. Lettie, oldukça duygusallaşmıştı. Düşündükçe ağlamak istiyordu.</p>
<p class="calibre1">Huzursuz bir ses tonuyla, “Birkaç dakikalığına ormana geçelim mi?” dedi Lettie, kısık bir sesle. Sonrasında yürüdükleri yoldan ayrılıp ormana doğru yöneldiler.</p>
<p class="calibre1">Orman heybetliydi ve yürekleri ısıtan bir azamete sahipti. Geceleyin göğe dizilen Samanyolu, şu anda aralarından geçmekte olduğumuz diz boyu unutmabeni çiçeklerine bürünüp, hünerini bu sefer de yerde gösterir gibiydi; göz alabildiğine uzaklara uzanmış, ışıl ışıl parıldıyordu çiçekler. Bir sürü çiçeğe bezenmiş uzun patikadan ayrılıp eğreltiotlarının arasından geçerek çançiçeklerinin arasına daldılar, oradan da bir ara bir meşenin, fındık ağaçlarının üstüne devrilmiş olduğu yere varana kadar, yürümeye devam ettiler; neredeyse kimsecikler onları göremiyordu artık. Sümbüller, mor renkleriyle müthiş bir ihtişamla toprağa sarılmış veyahut henüz olgunlaşmamış mor mısırlar gibi solgun ama dimdik duruyordu. Mavi gökyüzünün büyüsüyle kendilerinden geçmişlerdi. Çakırkeyf halleriyle çıkardıkları mırıltılar, hemen tepelerinin üstünden esip geçen rüzgârın vakur vızıltısıyla iyice duyulabilir hale geliyordu. Rüzgârın ve sümbüllerin birbirlerini kollayarak çıkardıkları bu ses, ruha dinginlik getiriyordu. Pembeye yakın rengiyle güneşi tatmanın fırsatını yakalayan farklı türdeki karanfiller de ışıldayarak burada ben de varım diyordu. Karaağaçlardan biri de, henüz açılmamış renkli çiçeklerini saçıyordu onların üstüne.</p>
<p class="calibre1">Lettie, George’un ıstırabını dağıtmak için nazikçe ona dönerek, “Orman tanrıları ve ağaç perileri olsaydı keşke!” dedi.</p>
<p class="calibre1">“Sen bir orman tanrısı olsan saçlarına kartopu çiçekleri takardım, sen de Dionysos törenlerinde gibi olurdun.”</p>
<p class="calibre1">Lettie elini George’un dizine koyup gökyüzüne baktı. Gökyüzünün mavisi, ormanın etrafını saran morumsu ışıklara nazaran daha soluk ve yeşile çalıyordu. Bulutlar kule gibi yükselmiş, bir şey onları güzelliğin içine atıvermiş ve rüzgârın önüne koymuştu. Bulutlar geçti ve gökyüzü açıldı.</p>
<p class="calibre1">Lettie, “Bak, yeşil tomurcuklar bir ağ gibi bizi içine aldı. Keşke kendimizi rüzgârın önüne katıp özgürce gidebilsek! Ama öyle özgür olmadığımız için mutluyum da,” dedi. Aniden George’a dönüp elini uzatınca George, Lettie’nin elini iki eliyle kavradı. “Burada bir ağın içinde olmaktan mutluyum. Rüzgârın önünde savrulsaydık... Ah!”</p>
<p class="calibre1">Lettie, nefesini tutarak tuhaf bir kahkaha attı.</p>
<p class="calibre1">“Bak, bir kızın kolu gibi dümdüz olan dişbudak gövdeleri, süslenmiş ve kabartılmış karaağaç sütunları, kayın ağacının güçlü gövdesi... Hepsi bizim üstümüze nakışlı bir örtü sermiş gibi. Örtünün her bir ipliği müzikle titriyor bizim için ve süslenmiş küçük kuşlar şakıyor. Fındık ağaçları etrafımızı yeşil dallarla sarıyor ve hanımelleri kokularını üstümüze bırakmak için aşağıya doğru eğilmiş. Çançiçek-lerine baksana, bizim için büyümüşler! Arıyı dinle, bizim için vızıldıyor!” Lettie, gözüne dolan yaşlarla ve dudaklarına konan ufak, hoş, istekli bir gülümsemeyle George’a baktı. George solgun görünüyor ve ona bakmaya cesaret edemiyordu. Lettie, ellerini George’un ellerinin arasına koyup hafifçe George’a yaslandı. George, büyülenmiş gibi; onlara bakmak için yanlarına konan, fıldır fıldır parlak gözlü, beyaz göğüslü bir ardıçkuşunu izledi.</p>
<p class="calibre1">Lettie, “Bulutlar tekrar gidiyor,” dedi.</p>
<p class="calibre1">“Tam sağa bak, bulutlardan bir yüz oluşmuş, gördün mü? Dudakları açılıyor, bize bir şeyler söylüyor. Ama şimdi bozuldu şekil. Gitti... Hadi, gitmemiz gerek.”</p>
<p class="calibre1">George, “Hayır, gitme. Dur,” dedi.</p>
<p class="calibre1">Lettie’nin hassasiyeti onu da sakinleştirmişti. Lettie, üzüntü ve yenilgiyi bastıran mükemmel bir ses tonuyla yanıtladı.</p>
<p class="calibre1">“Olmaz, canım, olmaz. Hayatımın bağları çözüldü. Bozulan örümcek ağı gibi uçup gittiler. Sen onları tutmak için elini uzatmadın, kendi bağlarınla birleştirmedin. Şimdi bir başkası yakaladı ve hayatımın bağı bağlandı. Ve ben onu çözemiyorum, yapamıyorum. Yeterince güçlü değilim. Ayrıca, sen kendi bağına bir başka bağı sıkıca bağladın, sen özgür kalabilir misin?”</p>
<p class="calibre1">“Ne yapmam gerektiğini söyle. Eğer söylersen, evet özgür kalırım.”</p>
<p class="calibre1">“Söyleyemem, o yüzden bırak da gideyim.”</p>
<p class="calibre1">George, “Hayır, Lettie gitme,” diyerek korku ve tevazu ile yalvardı. “Hayır, Lettie gitme. Ne yapmam gerek? Kimse seni benim sevdiğim gibi sevemez. Sana olan bu aşkla ne yapacağım? Nefret mi edeyim bu aşktan ya da korkayım mı, bana fazla geldiği için?”</p>
<p class="calibre1">Lettie döndü ve minnettarlıkla George’u öptü. Buna karşılık George da Lettie’ye sıkıca tutkuyla sarılıp onu dudaklarından öptü. Bu sarılma Lettie’yi o kadar yormuştu ki, George onu taşıyamayacak noktaya gelinceye kadar</p>
<p class="calibre1">George’un kollarında bekledi. George titremeye başlamıştı.</p>
<p class="calibre1">Lettie; belirsizleşen hisleriyle, boğuk bir sesle kendi kendine, “Zavallı Meg,” dedi.</p>
<p class="calibre1">George yüzünü buruşturup kollarını gevşetti. Lettie, George’un ellerini bıraktı ve sersemlemiş halde yerinden kalktı. Lettie, George’u karamsar ve karşı çıkmaz halde otururken bırakıp gitti.</p>
<p class="calibre1">Çay, masada yarım saatir beklediği için onlara bakmaya çıktığımda George’u tepenin yamacında, kapı sövesine yaslanmış halde buldum. Yüzü bembeyazdı ve mosmor kesilmişti. Sanki haftalardır hastaymış gibi bitkin görünüyordu.</p>
<p class="calibre1">“Ne oldu? Lettie nerede?” diye sordum.</p>
<p class="calibre1">“Eve gitti,” diye yanıtladı, sesinin tonu ve kelimelerinin anlamı onun midesini bulandırmıştı.</p>
<p class="calibre1">“Neden?” diye telaşla sordum.</p>
<p class="calibre1">Bana sanki “Sen neden bahsediyorsun? Dinlemiyorum!” dercesine baktı.</p>
<p class="calibre1">“Neden?” diye ısrarla sordum.</p>
<p class="calibre1">“Bilmiyorum,” diye yanıtladı.</p>
<p class="calibre1">“Çay için seni bekliyorlar,” dedim.</p>
<p class="calibre1">Beni duydu ama umursamadı.</p>
<p class="calibre1">“Hadi,” diye üsteledim, “Meg ve diğerleri seni çaya bekliyor.”</p>
<p class="calibre1">“İstemiyorum hiç,” dedi.</p>
<p class="calibre1">Bir iki dakika bekledim. Çok hastaydı.</p>
<p class="calibre1"><span class="calibre5">“Vae metim Fervens difficile tile iumet jecur"</span> diye aklımdan geçirdim.</p>
<p class="calibre1">Üstündeki rahatsızlık geçince yaslandığı yerden titreyerek, sıkıntılı halde kalktı. Gözkapakları gözlerinin üstüne ağır ağır indi ve bana baktı. Belli belirsiz, hastalıklı bir biçimde gülümsedi.</p>
<p class="calibre1">“Gel, samanlığa uzan. Evdekilere safranla ilgili sorunun olduğunu söylerim,” dedim.</p>
<p class="calibre1">Dediğime uydu. Soru soracak güçte değildi. Gücü çekilmiş ve o harika vücudu sanki çökmüştü. Hiç de sağlam olmayan adımlarla yürüyordu. Ondan yana bakmadım; çünkü bu zayıflığından dolayı çoktan gülünç hissetmeye başlamıştı.</p>
<p class="calibre1">Kimsenin dikkatini çekmeden ahıra girdik, samanlığa çıkan merdiveni tırmanırken ona bakıyordum. Daha sonra içeri gittim.</p>
<p class="calibre1">Evdekilere, Lettie’nin çay için Highclose’dakilere söz verdiğini, George’un da safrakesesi ile ilgili bir kriz geçirdiğini ve geçinceye kadar samanlıkta uzanacağını, fena hastalandığını söyledim. Çayı isteksiz ve keyifsizce içtik. Meg düşünceliydi ve rahat değildi. Meg ile daha çok George’un babası konuştu, annesi pek umursamadı.</p>
<p class="calibre1">Annesi, “Anlamıyorum. Böyle bir şey çok nadir olur. En son ne zaman oldu hatırlamıyorum. Cyril, önemli bir şey olmadığına emin misin? Tam da Meg geldiğinde, tam da Meg geldiğinde...” dedi.</p>
<p class="calibre1">Saat altı buçuk gibi annesinin ve sevgilisinin endişesini dindirmek için gidip George’u yeniden kontrol ettim. Geldiğimi belli etmek için ıslık çaldım. Bir köşede saman yığının üstünde uyumuştu. Samanın kendisini huylandırmaması için başının altına şapkasını koyup kıvrılmış, derin derin uyuyordu. Hâlâ çok solgundu. Yüzünde, hep bir hüznün bıraktığı türden sakinlik ve acı vardı. Üzerinde montu olmadığından soğuk alır diye korktum. Bir iki çuvalla üstünü örtüp çıktım. Onu rahatsız etmelerine izin veremezdim. Babasına ineklere ve domuzlara bakmasında yardımcı oldum.</p>
<p class="calibre1">Meg, yedi buçukta gitmek zorundaydı. Öylesine hayal kırıklığına uğramıştı ki ona, “Gel, bir bak ona. Ona söylerim,” dedim.</p>
<p class="calibre1">George, çuvalları üstünden atmış ve bacaklarını açmıştı. Samanların üstünde sırtüstü uzanırken yeniden büyük ve erkekçe görünüyordu. Ağzı gevşemiş ve eski rahat hatları geri gelmişti. Şu an ona karşı, terk edilmişlik içinde uyuyan herhangi birine duyulan sıcaklığı duyuyordu insan. Meg, George’un üstüne eğildi, ona aşk ve şefkat sevinciyle baktı. Onu okşamak istiyordu. Daha sonra Geor-ge gerindi ve gözlerini açtı. George gözlerini aniden açınca Meg bir an korkmuştu. George uykulu halde gülümsedi ve; “Merhaba Meg,” diye mırıldandı. Daha sonra uyandığını gördüm. Olanları hatırlayınca esneyerek yan döndü ve yüzünü saklayıp sessizce uzandı.</p>
<p class="calibre1">“Gel hadi Meg. Uyursa iyileşir,” dedim.</p>
<p class="calibre1">Meg çuvalı alıp George’un omuzlarına koyarken, “Onu örtsem iyi olacak,” dedi. Ben Meg'i çıkarırken Ge-orge hiç kıpırdamadan uzanıyordu.</p>
<p class="calibre1">VIII.</p>
<p class="calibre1">BİR DOSTLUK ŞİİRİ</p>
<p class="calibre1">Mayıçiçekleri tamamen açmadan önce baharın muhteşem vaadi bozulmuştu. Mayıs gibi böylesine sevilen bir ay boyunca rüzgârlar, sert ve delice yağmurlar getirerek kuzey ve kuzeydoğudan üstümüze esti. Narin tomurcuklu ağaçlar ürperip inledi. Rüzgâr kuru estiğinde taze yapraklar solgun halde savruldu. Çimler ve mısırlar yemyeşil oldu ancak fulyalar oldukça solgundu ve bu çiçeklerin parıltısında mutlu olduğumuz zamanlar çok geride kalmış gibi görünüyordu. Çançiçekleri sallanıp durdular, tarlaların kenarlarında haftalarca kuşların püskülleri gibi sarkmışlardı. Kırmızı karanfiller ortaya çıktığında yağmur ile boyunları büküldü, alıç tomurcukları parlak yeşil yaprakların arasına saklanarak birer inci gibi sert ve sağlam durdu. Unutmabeni çiçekleri, ormanın zavallı Pleiade şair grubu kadar perişan otlardı. Genellikle günün sonunda gökyüzü açılır ve devasa bulutlar sarı uzaklık boyunca kehribar rengi bir ışıltı ile sonsuz uzaklıktaki ufukta parlayarak dururdu. Asla yakma gelmezlerdi, titreyen yeryüzünün üstünde sakin ve görkemli bir şekilde daima uzakta durur, sonra da ışıltıları sönecek korkusuyla üzülerek çekip giderlerdi. Bazen günbatımına doğru batıdan zirveye çekilen karanlık, büyük bir perde, kenarlarında ışığı oynatırdı. Gökkubbe yükseldikçe bu örtü dağılırdı ve gökyüzü, parlak ayın üstünde çuhaçiçeği rengine bürünürdü. Daha sonra uzun gagalı bir çulluk, ağzında bir yılanla gökyüzünde daireler çizerek ve kızkuşlarının dokunaklı ağıtlarıyla isyanlarından daha acılı bir trajedi söyleyerek dolanırken, soğuktan keyifleri kaçmış büyükbaş hayvanlar karaçalılar arasına çömelirdi. Bu geceleri soğuk ve gri sabahlar takip ederdi.</p>
<p class="calibre1">Böyle bir sabah, nadasa bırakılan tarlanın tepesindeki George’a gittim. Babası süt götürmeye gitmişti, yalnızdı. Tepeyi tırmanırken George’un at arabasının içinde ayakta dikildiğini ve çıplak kızıl topraklara gübre attığını gördüm. Ara sıra öküze seslenişiyle arabanın ara ara hareket ederken çıkardığı gıcırtı ve tangırtıları duyabiliyordum. Sığırcıklar ve kuyruksallayan kuşları toprak parçalarının üstünde hızlıca uçuyor, birçok küçük kuş etrafta kanat çırparak hoplayıp zıplıyordu. Kızkuşları daireler çiziyor, alçak bulutların arasında sürekli ağlaşıyordu. Bazıları tekerlek izleri arasında bu engebeli tarla için oldukça zarif ve parıltılı şekilde uçuşuyordu.</p>
<p class="calibre1">Bir bel alıp gübreyi boşluklara dağıttım. Aramızda koca bir tarla durur halde beraber çalıştık; ancak içtenlik duygusuyla birbirimize oldukça yakındık. Alçaktaki bulutlar gizlice üstümüze gelirken daireler çizen kızkuşları-nın arasından George’u izledim. Aşağımızda, koruluktaki kavak ağaçlarının uçları sarı sarı parlıyordu. Onların ötesinde gri su ve aşağısında da kırmızı çatılar gözüküyordu. Nethermere, belli belirsiz seçiliyordu ve uzaktaydı. Bu gri ve yalnız dünyada dönüp ağlaşan kızkuşları ile sessizce işini yapan George dışında kimse yoktu. Bu hareketli hayatın faaliyetleri tüm dikkatimi çekmişti ve başımı kaldırdığımda George’un bacaklarının ve kafasının hareketini, ritmik halde hareket eden vücudunun eğilip kalkışını ve yavaş yavaş dönen kızkuşlarının inip kalkışlarını görüyordum. Bir süre sonra at arabası boşaldığında George bir bel alarak bana doğru geldi.</p>
<p class="calibre1">Yağmur yağmaya başladı, bu yüzden at arabasından bir çuval aldı ve kendimizi kalın çitin altına attık. Birbirimize yakın oturduk önümüze gri bir perde gibi inen ve vadinin görünmesini engelleyen yağmuru izledik. Öküz karamsar bir şekilde dururken, yağmurun öküzün sırtından koyu sızıntılar halinde süzülüşünü izledik. Her yerden düşen damlaların çığırtısını dinleyip yağmurun soğuğunu hissettik ve sessizliğe büründük. George, piposunu yakınca ben de bir sigara yaktım. Yağmur devam etti. Bütün küçük taşlar ve kırmızı toprak, gri bir hüznün içinde parlıyordu. Ara sıra konuşarak beraber oturduk. İleride yılların yıpratacağı, neredeyse tutkulu bir bağı işte böyle zamanlarda kurmuştuk.</p>
<p class="calibre1">Yağmur kesildiğinde kovalarımızı patatesle doldurduk ve ıslak saban izleri boyunca, çıkan yumru kökleri soğuk toprağın içine soktuk. Toprak kumlu olduğundan hemen kurumuştu. Saat on iki civarında bütün patatesleri ektikten sonra George benden ayrıldı ve çitin ötesindeki Bob’u alıp öküzü dizginledi. Keskin ve hafif tırmık, patateslerin üstünden toprağa ince bir iz açtı. Küçük kuşlar kanat çırpıp yere konuyor, tırmığın ardından yeniden havalanıyordu.</p>
<p class="calibre1">George atlara seslendi ve yamacın aşağısına geldiler.</p>
<p class="calibre1">Atların kahverengi burunlarındaki beyaz yıldızlar aşağı yukarı hareket ediyor, George da arkalarında sert ama ağır ağır hareket ediyordu. Atlar benim üstüme geldi. George onlara seslenince atlar tuhaf bir biçimde yan tarafa döndü. George kendini tırmığın önüne attı ve iyice eğilerek tırmığı döndürdü. Tekrar yamacın yukarısındaydılar. Kuşlar George’un etrafını sararken ve yeni tırmık izlerinin peşinden giderlerken büyük bir hışırtı duyuluyordu. Bütün sıralar bitince George atları çözdü ve atların ardından ıslak yamacın aşağısına inip akşam yemeğine gittik.</p>
<p class="calibre1">Ayaklarımın altındaki solgun çuhaçiçeklerini ezerek ıslak çimleri tekmeliyordum. Muhteşem renkleri olan ama bu sert yetişmeden şaşkına dönmüş mor orkideleri ezmekten kaçınıyordum. Ayağımın altında bir şey dikkatimi çekti. Sürekli hareket eden küçük ve koyu renkli bir şeydi. Yeniden tarlakuşlarının yuvasını bulmuştum. İki zayıf tarlakuşunun sarı gagalarını, pörtlek gözlerini ve kanatlarındaki mavi çizgileri fark ettim. Kahverengi, tüylenmiş sırtları belli belirsiz inip kalkıyordu. İki kuş, gagaları birbirine değer halde yatıyor ve zayıf bedenleri hızlıca inip kalkıyordu. Onlara dokunmak için parmaklarımı hafifçe değdirdim. Etraftaki ıslaklık ve soğuğa rağmen onları sıcak bulmak beni sevindirmişti. Bir yandan rüzgâr eserken bir yandan onlarla meraklıca ilgileniyordum. Yavru kuşlardan bir tanesi rahatsızlığını belli ederek hareket ettiğinde oldukça heyecanlandım, ama kuş sonra gagasını kardeş kuşun gagasına yaklaştırarak yeniden yerine yerleşti. Kalbimin derinliklerinde böylesine sarılacağım, dışarının soğuğu ve ıslaklığı ile benim arama girecek birinin özlemini duydum. Her türlü tehlikeye açık ama yine de çok huzurlu duran bu iki küçük mucizeyi kıskanmıştım. Sanki ışık onların yuvasına gelmeden önce buldukları bir şeyi arıyordum. Üşüdüm. Değirmenin bahçesindeki mor leylaklar ölü gözüküyordu. Ayağımda ağır takunyalarını ve kalbimde belli belirsiz bir özlemle aşağıya, değirmene doğru koşarken rüzgâr çınar ağaçlarını kırbaçlayıp asık suratlı çamları kabaca ileri savuruyordu. Atkestaneleri, her ne kadar güneş dallarındaki kandilleri aydınlatmasa da cesurca her bir dalındaki beyaz kandilleri dimdik tutuyordu. Bir kuğu hüzünlü bir şekilde suyun yukarısına uçup kara ayaklarını izleyerek muazzam kanatlarını açıyor; korkmuş sutavuklarına çarpıp ağırbaşlı, kara boyunlu kazlara sataşıyordu.</p>
<p class="calibre1">Haziran sonunda hava yine düzeldi. Saman hasadı, hava düzelir düzelmez yapılacaktı. Bu yıl biçilecek sadece iki tarla vardı. Bu tarlalardan, sonraki bahara yetecek kadar ürün gelecekti. Tatilim başlamış olduğu için yardım etmek istedim. Böylece, üçümüz; yani George, babası ve ben ek işçiye ihtiyaç olmadan hasadı yapacaktık.</p>
<p class="calibre1">İlk sabah güneş bile doğmadan çok erken uyandım. Büyüleyici horozların sesi vadi boyunca duyulabilirdi. Vadinin aşağısında suyun ve yeşil ıslak çimlerin üstünde akşam sis hâlâ bembeyazdı ve sapasağlam duruyordu. Çayırlığın kenarında yürürken çitin üstünde uzamış yabani bir havuç gördüm. Henüz tarlakuşlarını duymadım ama küçük ve erkenci kuşlar, bir köşede yükseğe kadar yayılmış çiçeklerin altına girip diğer taraftan çıkarak sisli çayırın içinde bir görünüp bir kayboluyordu. Çiçeklerin altında mor burçak kümeleri, sarı gevenler, etrafa dağılmış pembe kurbağa otları ile sapsarı papatyalar vardı. Pembe güllerin gün boyunca yaprakları açık halde duracakları yolculuklarına yeni uyandığı çitlerin üstünü hanımelleri kaplamıştı.</p>
<p class="calibre1">Sabah ışığı, çayırın uzakta kalan kısımlarını gümüşi bir aydınlık içine almış, nehrin yanındaki kayaların etrafına düz ve parlak kıvrımlarla kıvrılmıştı. Sabahı bütün damarlarımda hissediyordum. Sabah, gümüş rengindeki bir balığı derinliklerden kaldırırken ben de George ve köpeğini görünce onlara el salladım.</p>
<p class="calibre1">Trip’in havlamasını duyunca gölete doğru koştum. Küçük kayık adacıktaydı ve çalıların arkasından George’un ıslık çaldığını duyabiliyordum. George’a seslendim. Suyun kenarına yarı giyinik halde geldi.</p>
<p class="calibre1">Bana, “Bir havlu alıp gel,” dedi.</p>
<p class="calibre1">Benim kayığım suda duruyordu. Onu iyice ittirince adacığa gittik. George suya girmeye hazır olduğundan, hızlıca üstümü değiştirdim. Trip etrafta zıplayıp George’un yeni görüntüsüne havlıyordu.</p>
<p class="calibre1">George gülerek, bir yandan da çıplak ayağıyla eğlencesine köpeği ittirirken, “Bana ne olduğunu merak ediyor,” dedi. Trip ileri geri zıplayarak gelip George’u yalıyordu. George köpek ile oynamaya başladı. Kahkaha atan çıplak bir adam ile kafasını adamın yüzüne doğru uzatıp yalayan, adamın çıplak kollarını ve göğsünü şaka yollu ısırmaya çalışan ve uzaklaştırıldığında derhal yerine dönen heyecanlı bir köpek çimlerde yuvarlanıyorlardı. Sonunda George, Trip’i iki ön patisinden tutarak soluk soluğa çimlerde sırtüstü uzandı. Köpek de soluk soluğaydı ama George’un boynunu yalamak için öne doğru gitti. George bu halde birkaç dakika uzandı; köpek de kafasını sahibinin boynuna koynuna koymuş dinleniyordu. Ben çağırınca George ayağa fırladı ve benimle birlikte gölete daldı. Trip de arkamızdan atladı.</p>
<p class="calibre1">Su buz gibiydi ve bir an beni bütün hislerimden mahrum bırakmıştı. Yüzmeye başladığımda su hareketlendi ve ben artık bu hareketin coşkulu şiirselliğinden başka hiçbir şeyle ilgilenmiyordum. George’un sırtüstü yüzerek bana güldüğünü gördüm ve derhal, sanki bir refleks gibi, onun ardından gittim. George’un gülen yüzü yüzdükçe kayboldu ve ben de onun koyu saçlarını ve kalın boynunu takip ediyordum. Zavallı Trip ise bana doğru sendeleye sendele-ye yüzerek gelip beni durdurdu ve sonra heyecandan şaşkına dönerek kıyıya kaçtı. Trip’in kaçışını görünce kendi kendime güldüm ve sonra suya dalıp George’u yakalamaya çalıştım. Kazanıyordum. George köpeği uzaklaştırmaya çalışırken ben kazanmıştım. George’un yanma gidip onu omzundan yakaladığımda kıyıdan bir kahkaha sesi geldi. Emily gelmişti.</p>
<p class="calibre1">Elimi suya çarparak Emily’ye su fırlattım. Emily gülüp kızardı. Daha sonra Trip, Emily’ye doğru gitti; ama Emily, Trip’in ıslaklığından kaçmıştı. George yanımda yüzüp yukarı bakıyor ve gülüyordu.</p>
<p class="calibre1">Kurulanırken birbirimize bakıp güldük. George, iri yapılı ve fiziksel anlamda yakışıklıydı. Bana, Aubrey Beardsley’in uzun, ince ve çirkin karakterlerinden biri olduğumu söyleyerek güldü. Zayıf olan birçok edebiyat karakterinden bahsettikten sonra onun iriliğindense benim zayıflığımın daha üstün olduğunu söylemem onu daha da neşelendirmişti.</p>
<p class="calibre1">Ancak pes edip onun karşısında eğilmek zorundaydım. O da benim havlu atışımı oldukça anlayışlı ve kibar bir davranışla kabul etti. Ona teslim oldum. Onun vücudunun soylu ve beyaz yapısına hayran olduğumu biliyordu. Ben George’u izlerken, o yeşil çimlerin üstünde rahatlamış halde duruyordu. Kolunu ileriye dümdüz uzatarak kuruladı. Ben onun omuzlarındaki kalın kasları izlerken kıvırcık saçlarını kuruluyor, dimdik tuttuğu boynundaki çizgiler göze çarpıyordu. Aklıma birden Annable’ın hikâyesi gelmişti.</p>
<p class="calibre1">George, kurulanmayı unuttuğumu görünce gülmeye başlayarak beni tuttu ve bir çocuk ya da sevdiği ama korkmadığı bir kadınmışım gibi hızlıca beni kurulamaya başladı. Kendimi gevşekçe onun ellerine bıraktım ve beni daha iyi tutabilmek için kolunu belime dolayıp beni kendisine çekti. Çıplak bedenlerimizin birbirine dokunuşundan doğan tatlılık harikaydı. Bu durum bir şekilde ruhumdaki belli belirsiz, tanımlayamadığım özlemi biraz olsun din-dirmişti ve bu, George için de geçerliydi. Beni bütünüyle kuruladıktan sonra bıraktı ve birbirimize gözlerimizin içi gülerek baktık. O andaki sevgimiz, bir erkek ya da kadına duyulan, benim bildiğim herhangi bir sevgiden daha mükemmeldi.</p>
<p class="calibre1">Beraber tarlaların aşağısına gittik. George, bıraktığı çimleri bir an önce biçmeye giderken ben de çitlerin altındaki otları tırpanla biçmek üzere makinenin bıçağını bilemek ve biçilmiş ekin yığınlarını makineye engel olmamaları için tırmıkla bir kenara toplamak üzere ayrıldım. Sabahın soğuk, nemli kokusu ve uzun hüzünlü ağaçların, ıslak ve içten çiçeklerin, biçilmiş otların içindeki açılmış ya da açılmamış güvelerin; kısacası her şeyin kasti sakinliği doğaya sevgi duymak için harika bir nedendi. Atlar George’un emirlerine uyarak dingin bir asaletle hareket ediyordu. Atlar eyerlendiğinde ve makine yağlandığında bile George bu muazzam sabahı bozmaktan nefret ediyordu, o yüzden önce bir durup vadiye baktı.</p>
<p class="calibre1">“Artık bu tarlaları biçemeyeceğim,” dedi ve yerdeki biçilmiş gümüşi otlar George’un bu pişmanlığı karşısında ürpermişlerdi. Ihlamurların arada bir gelen kokusu hüzünlüydü. Tarlanın büyük bölümü biçilmişti ama bir o kadar yer vardı daha biçmek için. Sonra bitecekti. Bu yıl mürver çiçekleri köşelerdeki çalıların üstünde çıkmıştı pembe güller çitlerin üstünden sarkıyordu. Çimlerde yıllardır bildiğimiz aynı çiçekler vardı, artık onları görmüyorduk.</p>
<p class="calibre1">George bana bakarak, “Sırf bu tarlaları biçmek için bile yaşamaya değer,” dedi.</p>
<p class="calibre1">Sabah sisin serinliğinden geçip gelen güneşin sıcaklığını hissettik.</p>
<p class="calibre1">George, “Şu çınarı görüyor musun? Büyük söğüdün arkasındaki yeşil çınar? Babamın düz bir çubuk istediği için şu çınardan büyük bir dal kopardığı zamanı hatırlıyorum. Üzülmüştüm. Yaprakları öylesine düzenli dağılmış bir halde büyümüştü ki, bu yaptığı zalimlik gibi gelmişti. Bilirsin işte, küçük ve güçlü bir çınar yaklaşık iki buçuk metredir. Sen gidince, biz de buradan ayrılınca benim de dalım kopmuş olacak. Bak, ağaç bozuldu. Ama yine büyüdü. Ben de hızla büyüyeceğim. Babam dalı kırdığında dalın üstündeki yaprakların parlak kırmızı saplarını hâlâ hatırlıyorum,” dedi.</p>
<p class="calibre1">George, yaptığı konuşmadan ötürü gururlu halde bana gülümsedi. Daha sonra atların başlarını kontrol edip makinenin koltuğuna oturdu. Bıçağı kaldırdı.</p>
<p class="calibre1">Arkasını dönüp bana bakarak alaycı bir biçimde, “Hoşça kal,” dedi. Makine çalışmaya başladı. Bıçağın tabanı yere değdi, çimler ürperdi ve kesildiler. Papatyaların başlarının ve muhteşem ayrıkotu çimlerinin kırmızı mesi-nelerin karşısında titreyip sarsılmalarını ve kesilmelerini izledim. Makine tarlanın aşağısına doğru, biçilmiş otların üstünde kadifemsi ve düz bir iz bırakarak, gürültüyle ilerledi. Kesilmemiş çim duvarlarındaki çiçekler hareketsiz duruyor ve günler gibi bizi bekliyordu. Güneş, kırmızı yonca yapraklarını yukarı kaldırmış, kelebekler uyanmıştı ve ben uzak köşeden George’un, “Hey,” diye haykırışının yankısını duyabiliyordum. Daha sonra George döndü ve ben sadece atların kulaklarının birbirine sürtünüşünü ve George tepe yamacındaki çimlerin oradayken onun hareket eden omuzlarının beyazlığını görebiliyordum. Bıçağın parçalarını toplamak için bir karaağaç altına oturdum. Ge-orge, biçerken sürekli kesilen otlara bakar, atlara nadiren seslenirdi. Sabahı uyandıran onun sesiydi. Çalışırken birbirimizi pek fark etmezdik. Yine de bir keresinde annesi, “Sen tarlada olduğunda George çok mutlu oluyor, günün ne kadar uzun olduğunu umursamıyor,” demişti.</p>
<p class="calibre1">Günün ilerleyen saatlerinde hava ısındığında, ha-nımelleri nefes almayı bıraktığında, diğer bütün kokular havada etrafımızı sardığında, yaban sümbüllerinin düşmeye çalışarak son çarpıcı coşkusunu gördüğümde, mor burçakların yığınları yığıldığında, biçilmiş yeşil otlar yerleştirildiğinde, biçilmiş gümüşi otlar güneş onların üstüne geldiğinde parlayıp durduğunda, samanı birlikte çevirerek, elimizdeki sabanlarla dünden kalma biçilmiş otları toplarken ve dünden kalma taze, gizli kalmış çiçekleri gün ışığının ölümü için yüzeye çıkarırken birlikte çalıştık.</p>
<p class="calibre1">İşte bu zamanlarda George ile birlikte geçmişten bahseder, gelecek üstüne tahminlerde bulunurduk. Gün akşama yaklaşırken biz daha az hüzünlü bir halde her şeyi unutmuş olur, şarkı söyleyerek işe devam ederdik. Bazen George’a şiirler okuyup kitaplardan bahsederdim. Her ikimiz için de hayat coşku doluydu.</p>
<p class="calibre1"><a id="bookmark1"></a>ıx.</p>
<p class="calibre1">ÇOBAN VE ŞAKAYIKLAR</p>
<p class="calibre1">Akşam yemeğinde George’un babası heyecan verici bir gelişmeden bahsetti. Leslie kendisine bazı misafirlerinin öğlen Strelley çayırlarında piknik yapıp yapamayacaklarını sormuş. Gölge yapan ağaçların altından akan ve içinde iki küçük adacık olan gölete dökülen nehirle çayırlar muhteşemdi. Ayrıca, toprak sahibinin eşi bu çayırları ve değirmeni karışık bir cazibeyle dolduracak bir kitap yazmıştı. Highclose’daki düğüne gelmiş misafirler böylesi-ne seçilmiş bir yerde piknik yapmaya can atıyorlardı.</p>
<p class="calibre1">George’un babası mutlu olmuştu ve masanın başından bize neşeli bir ses tonuyla seslenmişti. George kimin geleceğini sordu.</p>
<p class="calibre1">“Çok değil, yaklaşık bir düzine kişi. Çoğunlukla da düğüne gelmiş kadınlar gelecekler.”</p>
<p class="calibre1">George önce içinden gelen küfürleri söyledi ama sonra bu olayı bir şaka gibi görmeye başladı.</p>
<p class="calibre1">Bayan Saxton, kendisinden kap kacak istenmeyeceğini umuyordu çünkü ne birbirine uyan iki kabı ne de en azından gümüş gibi görünen kaşıkları vardı. Çocuklar heyecanlanmışlardı ve okula gitmek istemediklerini söylediler. Emily buna derhal karşı çıkmış, böylece de bir anlaşmazlığa sebebiyet vermişti.</p>
<p class="calibre1">Öğlen tarlada samanı çevirirken ikimiz de farklı şeyler düşünüyorduk, konuşmadık. Arada sırada, her bir köşede durup ormanın aşağısına birileri geliyor mu diye bakıyorduk.</p>
<p class="calibre1">George, karanlık ormanın içinde bir beyazlığın hareket ettiğini görerek aniden heyecanla bağırmıştı: “İşte, geliyorlar!” İkimiz de durup gelenleri izledik. Beyaz iki kız, yanında iki kız olan soluk yeşil ve beyazlar içinde bir adam, başka bir adam ile bir kız geliyordu.</p>
<p class="calibre1">“Kim olduklarını görebiliyor musun?” diye sordum.</p>
<p class="calibre1">“Beyazlar içinde olan ilk kız Marie Tempest, sondaki Lettie ile o. Diğerlerini bilmiyorum.”</p>
<p class="calibre1">George, gelenler nehir kıyısında gözden kaybolunca-ya kadar hiç kıpırdamadan durdu ve sonra elindeki sabanı yere saplayıp, “Eğer istersen sen gidebilirsin. Ben gidip alt köşeyi biçeceğim,” dedi.</p>
<p class="calibre1">Onun hakkında ne düşündüğümü görmek için bana baktı. Bence George, Lettie ile karşılaşmaktan korkuyordu. Ben de kendi kendime güldüm. George daha sonra sessizce makineye gitti, beline kemerleri sarıp kalçasına da tırpan kayışını astı. Belki de utanıyordu. George bıçağın ağzını bilerken çıkan bileğitaşının madeni sesini duyuyordum. Daha sonra yerin daha ıslak olduğu ve makinenin pek de iyi sürülemeyeceği tarlanın uzak köşesini biçmek üzere uzaklaştı. Yeşil çimleri ve uzun kandalları biçecekti.</p>
<p class="calibre1">Gelenleri karşılamak üzere gölete gittim. Solgun yüzlü kızlardan biri olan ve ayçiçeği renginde bir elbiseyi zarafetle taşıyan uzun ve zarif Louie Denys’e eğilerek selam verdim. Aynı şekilde dimdik duran ve muhteşem kahverengi saçları ile zeki bir kız olan Agnes D’Arcy’i de eğilerek selamladım. Agnes şapka giymemişti ama güneş şemsiyesi taşıyordu. Narin yapılı, ufak tefek ve oldukça hoş Hilda Seconde ile selamlaştım. Marie ve Lettie’ye de selam verdikten sonra Leslie ve arkadaşı Freddy Cresswell ile el sıkıştım. Geniş omuzlu, solgun yüzlü, kırmızı buğdaylar gibi yumuşak saçlı, gülen gözlü ve alaycı bir konuşma tarzı olan Freddy, Leslie’nin sağdıçı olacaktı. Freddy’nin sanki feleğin çemberinden geçmiş ama yine de sorumsuz, sevimli, biraz da zavallı küçük bir çocuk havası vardı. Hava çok sıcak olduğundan erkekler keten kumaş giymiş ve keten yakalıklar takmışlardı. Ancak yine de titizlikle hazırlandıkları belli oluyordu. Ben de içgüdüsel olarak gömleğimi pantolonumun içine sokup düzelttim. George’un babasına yöneltilen küçümsemeyi üzerimde hissettim. Adam kendine göre iri yapılı ve iyiydi; ama omuzları çalışmaktan yuvarlaklaşmış ve pantolonları da bayağı kötü haldeydi.</p>
<p class="calibre1">Marie, “Biz ne yapabiliriz? Öyle oturmak istemiyoruz. Size yardım etmek istiyoruz. Gelmemize izin vermeniz gerçekten çok kibarca,” dedi.</p>
<p class="calibre1">George’un babası kendine has bir tavırla gülüp onlara, kendisini sadece çayırlar için sevdiklerini söyleyip, sözlerine yine gülerek, “Gelin hadi. Cyril bıraktığına göre kalan işler var. Gidip tırmıklarınızı alın,” diye devam etti..</p>
<p class="calibre1">George’un babası bir tırmık yığını içinden onlar için en hafiflerini seçti ve onlar da rasgele biçilmiş otlara tırmıkla dokunmaya başladılar. Marie ve mükemmel Hilda’ya nasıl yapmaları gerektiğini dikkatlice gösterdi ancak kızlar en kolay yolu çok zor buldular ve kendilerine göre çalıştılar. George’un babası onlara şakalar yaptığı için içten kahkahalar atıyorlardı. Babanın arası kızlarla iyiydi ve kızlar adamın bu samimi etkisi altında utanmış ve kızarmışlardı.</p>
<p class="calibre1">Klasikler üzerine yükseköğrenimini henüz tamamlamış Cresswell, “Şu açan şeyler yeterince kuru, gelin oturun,” dedi.</p>
<p class="calibre1">Cresswell samanlardan bir minder yaptı ve Lousie Denys derhal mindere el koydu. Cresswell, Lousie’nin önce üzerine hiçbir kemer ya da başka aksesuar olmadan tümüyle uyumlu güzel elbisesini düzeltti ve Lousie’nin açık boynunda tuttuğu ellerini aşağıya indirdi. Kalçalarına kadar vücut hatlarını belli eden dar bir beyaz elbise giyen Lettie de Leslie’nin kendisine hazırladığı yere oturdu. Bayan D’Arcy gönülsüzce de olsa benim hazırladığım yeri kabul etti.</p>
<p class="calibre1">Cresswell, biçimli ağzına ufak bir gülümseme yerleştirerek, “Tanrım, tam bir kır dünyası. Nasıl da Theocritus’a göre, öyle değil mi, Bayan Denys?” diye sordu.</p>
<p class="calibre1">“Neden bana bu klasik yazarlardan bahsediyorsunuz? Ben onların adlarını bile söyleyemiyorum. Bizim hakkımızda ne derdi mesela?”</p>
<p class="calibre1">Cresswell mavi gözlerini kısarak güldü.</p>
<p class="calibre1">“Yaşlı Daphne’lerden bahsederdi,” dedi Leslie’yi işaret ederek ve devam etti, “Damoteas, yarış benimle. Farklı kadınlarımızın likayatlarını yarıştıralım. Daphnis başla hadi, Amaryllis için söyle. Hayır, Nais olacaktı. Kahretsin, adlarını karıştırıyorum!”</p>
<p class="calibre1">Bayan Denys öne eğilip Cresswell’in başına ipek eldiveni ile hafiften vurarak, “Bay Cresswell, nelerden bahsediyorsunuz öyle! Kimler için kahretsin dediğinize dikkat edin!” dedi.</p>
<p class="calibre1">Cresswell, Denys’in eteğinin ucunu tutup eteğin üstüne uzanarak ve Denys öne eğilince gözlerinin içine bakarak, “Pastoral bir şiirde uçarı bir şey söyleyebilirsin?” dedi.</p>
<p class="calibre1">“Başla Daphnis, bal ya da beyaz peynir hakkında bir şey ya da. Ya da bir hafta içinde olgunlaşacak elmalar hakkında da olur.”</p>
<p class="calibre1">Bayan Denys araya girerek, “Bana gösterdiğin elmalar çok küçük ve yeşildi. Onlar asla bir haftada olmaz, ayyy ekşidir onlar!” dedi.</p>
<p class="calibre1">Cresswell, alaycı tavrıyla ona gülümsedi.</p>
<p class="calibre1">“Duydun mu Tempest! 'Ayy, ekşi!’ Hadi Tanrı aşkına, başlamadın mı sen daha? Senin gibi dobra birinin söyleyecek hiçbir şeyi yok mu?”</p>
<p class="calibre1">“Önce seni duyalım. Bal ya da peynir üstüne uzmanlığım yok.”</p>
<p class="calibre1">“Küçük elmalar, bir kadının onlar için ne söylediğini düşün. Öyle değil mi, Bayan Denys?”</p>
<p class="calibre1">Denys, yüzüklerin parladığı eliyle Cresswell’in alnına düşmüş saçları okşayarak, “Bilmem,” dedi.</p>
<p class="calibre1">‘”Aşkım beyaz değil, saçlarım da güneş ışığından damlayan bal gibi sarı değil. Aşkım kahverengi ve tatlı, bekler aşk dolu dudakları.’ Hadi Tempest, sen de bir şeyler söyle. Hadi, seni yaşlı çoban. Kim kaval çalıyor? Bileğitaşını keskinleştiren şu çocukmuş! Ona bakınca bile insanın sırtı ağrıyor, biri gidip durdursun onu,” dedi.</p>
<p class="calibre1">Bayan D’Arcy, “Hadi gidip onu da alalım. Eminim ki içinde bulunduğu bu güzelliğin farkında değildir. Hadi alalım,” dedi.</p>
<p class="calibre1">‘'Agnes, onlar işleri kalsın istemez. Hem cehalet mutluluktur,” dedi Lettie, Agnes’in onu getireceğinden korkmuştu. Agnes tereddüt etti ama sonra gözleriyle ona eşlik etmemi istedi.</p>
<p class="calibre1">Agnes gülerek, ‘'Ah canım, Freddy tam bir öküz ve Louise Denys ise şeker pekmezine düşmüş bir arı gibi. Kahkaha atmak istiyorum ama biraz sinirlendim sanırım. Burayı biçtiğinde harika hissediyorsun, öyle değil mi? George’un babası Timey ne kadar da şefkatli! Gidip bakalım. Şu yüksükotlarından ve de çançiçeklerinden istediğimizi söyleriz. İşe devam etmen gerekmiyor sanırım... ”</p>
<p class="calibre1">Ben sesleninceye kadar George geldiğimizin farkına varmadı. Yanımdaki uzun ve gururlu kızı görünce yavaş yavaş hareket etti.</p>
<p class="calibre1">Ben, “Bayan D’Arcy, bu Bay Saxton,” diye onları tanıştırdım ve George, D’Arcy ile el sıkıştı. George derhal alaycı bir tavra büründü; çünkü kendi büyük ve kaba elinin içinde bir hanımefendinin narin elini görmüştü.</p>
<p class="calibre1">Agnes, “Sizin harikulade göründüğünüzü düşündük. Erkekler başkalarını severlerken çok utandırıcı olabiliyorlar, değil mi? Bize şu yüksükotlarından ayırın. Muazzamlar. Sanki çitlere tırmanan askerler gibiler. Kesmeyin sakın. Ve bir de çançiçekleri! Orada pastoral şiirler okuyoruz. Ben pastoral şiirleri sevmem, siz sever misiniz? Kendinizin ne kadar klasik bir pastoral kişi olduğunu bilmiyorsunuz; ama sizin böyle pastoral bir aşk acısı çektiğinizi sanmam,” deyip güldü. “Küçük ve aptal bir tanrının bizim buğday tarlaları yüzünden heyecanlanmasını anlamıyoruz, değil mi? Gölgelerde Amarryllis ile yarışacak vaktiniz oluyor mu? Phylis’in tarlalara gitmesini yasaklamaları ne utanç verici!”</p>
<p class="calibre1">George gülüp işine döndü. Agnes de güldü biraz. Harika bir izlenim bıraktığını düşünüyordu. Elini etkileyici biçimde uzattı ve bileğitaşı kanda! otunu ezerken bana baktı.</p>
<p class="calibre1">“Öğütmek! Güzel değil mi?” diye haykırdı. “Kaçınılmaz bir kader gibi. Bence güzel ama!”</p>
<p class="calibre1">Çay vaktine kadar çiçek toplayıp konuşarak etrafta gezindik. Bir hizmetkâr elinde çay sepeti ile geldi ve kızlar söğüdün altına örtü serdiler. Lettie küçük gümüş çaydanlığı alıp, üzerinde turnagagaları sarkan suyun içinde sallanan uzun çimler olan bir taş yalağa dökülen dereye çaydanlığı doldurmak için gitti. İşini bitirmiş olan ve eve gitmek isteyen George, Lettie’nin oturup suyla oynadığı yere kadar gitti. Lettie, çaydanlığa doldurmak için az az su alıyor ve yalağın dibindeki çamurda gölgeleri kaybolan böceklerin hızlı hızlı hareket edişlerini seyrediyordu.</p>
<p class="calibre1">Lettie, George’un gelişini duyunca etrafa baktı ve sinirli bir şekilde gülümsedi. Her ikisi de karşılaşmaktan korkuyordu.</p>
<p class="calibre1">“Çay vakti,” dedi George.</p>
<p class="calibre1">“Evet, bir dakikaya hazır olur. Bu çay için değil. Sadece sıcak su olsun diye.”</p>
<p class="calibre1">“Ben eve gidiyorum zaten.”</p>
<p class="calibre1">“Hayır, gidemezsin. Hepimiz burada içeceğiz. Biraz meyve topladım. Sen çayı geçiştirmezsin. Baban da geliyor üstelik.”</p>
<p class="calibre1">George alınarak, ‘'Ama burada herkesle çay içemem. İstemiyorum. Bana bir baksana!” diye karşılık verdi.</p>
<p class="calibre1">George, kızarmış kaba ellerini uzattı.</p>
<p class="calibre1">Lettie yüzünü buruşturup, “Sorun değil. Gerçekçi bir dokunuş verirsin,” dedi</p>
<p class="calibre1">George alaycı tavrıyla güldü.</p>
<p class="calibre1">“Gelmelisin,” diye ısrar etti Lettie.</p>
<p class="calibre1">George, pes ederek, “İzin verirsen bir bardak içerim o zaman,” dedi.</p>
<p class="calibre1">Lettie derhal kalktı, kızararak George’a hoş bir fincan verdi.</p>
<p class="calibre1">“Çok özür dilerim,” dedi.</p>
<p class="calibre1">George, “Boş ver,” deyip Lettie’nin verdiği bardağı bir kenara bırakarak ağzını suya dayayıp kana kana içti. Lettie ayakta durmuş, George’un su içişi ve sonrasında derin derin nefes alışını izliyordu. George kalktı, ağzını sildi ama ona bakmadı. Daha sonra suda ellerini yıkadı ve çamuru karıştırdı. Ellerini yalağın dibine koyup içinde gri karidesler olan bir avuç çakıl çıkardı.</p>
<p class="calibre1">“Temizlenmesi gerek,” dedi.</p>
<p class="calibre1">Lettie omuz silkerek, “Evet. Çok kalmazsın,” deyip gümüş çaydanlığı aldı.</p>
<p class="calibre1">Birkaç dakika sonra George kalkıp isteksizce Lettie’yi takip etti. Sinirli ve kızgındı.</p>
<p class="calibre1">Kızlar samandan yapılmış minderlerin üstünde oturuyor ve sürekli bekleyen hizmetkâr da onlarla ilgileniyorlardı. George, Lettie ile Hilda’nın arasına oturdu. Lettie, George’a ince bir fincan içinde çay uzattı ama George çok da susamamış olduğundan fincanı bir kenara koydu. Daha sona Lettie beş çayı için hazırlanmış ekmek ve yağı, meyveleri, üzümlerle şeftalileri, çilek motifleri incelikle oyulmuş kavak ağacından bir tepside George’a uzattı. Lettie bir an George’un kalın ve kirli parmaklarının meyveler üstünde gidip gelmesini izledi ve sonra başını çevirdi. Bütün çay vakti, ondan bundan bahsederken Lettie, George’un gözlerinden kaçındı. Ancak yine de birileri, “Bay Saxton, biraz daha pasta alır mısınız?” ya da “Bay Saxton, bu şeftaliyi deneyin, oldukça yumuşak,” gibi şeyler söyleyerek içtenlikle, ama yine de George ve diğer erkekler arasındaki mesafeyi koruyarak, bir şeyler sorduğunda; Lettie oturmuş, neredeyse tek hecelik kelimelerle cevap veren ve zorla gülen George’a bakıyordu. Lettie’nin kızgınlığı kaşlarına yansıyordu. Lettie sohbetin hafifliğine ayak uyduruyordu ancak herkes bir hoşnutsuzluğun farkındaydı. Çay sohbetini çok uzatmadık. Daha sonra birileri, “George oyunbozanlık etti,” dedi. Lettie, George’a oldukça kızmıştı. George’un varlığına dayanamıyor, onun kilometrelerce ötede olmasını istiyordu. Geörge, Cresswell’in hayal gücüyle oynaşan müstehcenliğinin alaycı etkisini dinledikten sonra yapmacık bir kahkaha attı.</p>
<p class="calibre1">İnekleri sağması gerektiğini söyleyerek ilk ayağa kalkan George oldu.</p>
<p class="calibre1">Hilda, “Biz de gelebilir miyiz? Gelip ineklerin sağılmasını izleyebilir miyiz?” diye sorarken narin ve hoş yüzü kızardı; çünkü hayli utangaçtı.</p>
<p class="calibre1">Freddy, “Olmaz, hayvanların kokusu pek de iyi değil.</p>
<p class="calibre1">Uyardım sizi, burada kalın,” dedi ağır ağır.</p>
<p class="calibre1">Sesinde biraz alayla cilveli bir biçimde Lousie Denys, “Resimlerdeki gibi hepsi küçük ve tatlı olan dağdakiler hariç, ineklere pek katlanamıyorum,” dedi.</p>
<p class="calibre1">Agnes D’Arcy, “Hayır, onlar da kokuyor,” dedi ve dudaklarını büzüp her zamanki gibi hoşnutsuzluk belirten gülümsemesiyle güldü. Hilda yanakları al al olmuş halde ikisine bakıp durdu.</p>
<p class="calibre1">Leslie iyi niyetiyle, “Gel Lettie. Biliyorum sen düş-künsündür çiftlik işlerine. Hadi, gel,” dedi ve George’u takip ettiler.</p>
<p class="calibre1">Gölet kenarı boyunca ilerlerken bir kuğu ve onun esmer tüylü yavrusu onların hizasında suda yüzüyordu. Marie’nin dediği gibi; “Küçük ayakları üstünde, suyu ayaklarıyla iten küçücük şeyler.”</p>
<p class="calibre1">George aşağıda, “Bully, Bully!” diye bağırıyordu ve birkaç dakika sonra onun, bahçenin aşağısında kızgın bir biçimde, “Çık dışarı, seni salak hayvan! Çıkmıyor musun?” diye bağırdığını duyduk.</p>
<p class="calibre1">Keyfi yerine gelen Hilda, “Kaçmış mı?” deyip güldü ve bahçenin aşağısına doğru bakmaya gitti.</p>
<p class="calibre1">Yeşil gölgelikte uzun altın çilek çalıları arasında patika boyunca koyu kırmızı şakayıklar duruyordu. Yuvarlak kırmızı yemişler lezzetli bir biçimde eğilmişti. Yağmurun ve kendi güzelliklerinin ezdiği yerdeki çimin üzerine kırmızı ağırlıklarını sarkıtmışlardı. Patika etrafa saçılmış kırmızı yapraklarla doluydu. Güzel çiçekler, yeşil çalılar arasında ihtişamlı kardinaller topluluğu gibi koyu kırmızı renklerini etrafa bonkörce dağıtmıştı. Yeni bir zevk dünyasına adım atmıştık. Lettie yere düşmüş ipeksi çiçeklerden bir avuç almak için durdu. Bu sırada George, arkasından boynunu uzatıp George’un ortaparmağım iştahla yalayan kahverengi buzağı ile patikanın aşağısına geldi. Şakayıkların üstüne eğilmiş kızların mutlu ve dünyadan bihaber halleri bir an George’un içini acıttı. Arkasındaki isteksiz buzağı ile Ge-orge yukarı doğru geldiğinde, “Bu yıl çamlar ve meşeler çok güzel, değil mi?” dedi.</p>
<p class="calibre1">Lettie, elleri arasında kırmızı bir çiçeği ezerek öylece durdu. Yapışkan ağzında hâlâ George’un parmağını yalayan ve parlak burnunu yukarı kaldırmış olan buzağıya bakmamak için yanlarına baktı. Buzağı ağzındaki parmağı iştahla emiyordu ama bir yararı yoktu. Gerçekten bir zevk aldığına emin değildi. George’un, bilerek eğilmiş halde duran Lettie’ye baktıktan sonra küçük hayvanı bahçeye bırakması ve onun sırtına ufak bir fiske vurması Marie, Hilda ve Leslie’yi güldürdü.</p>
<p class="calibre1">George daha sonra yapış yapış olmuş parmağını dizliklerine silerek kuruladı. George, Lettie’nin yanında durdu ve Lettie bir parmağının diğerlerine göre olabildiğince beyaz olduğunu görmedi ama bunu hissetti. Kendi parmağını bir acıma duygusuyla elbisesine bastırarak sildi.</p>
<p class="calibre1">Marie yeniden, “Bu çiçekler çok güzel ama,” dedi. “Onları kucaklamak istiyorum.”</p>
<p class="calibre1">Hilda da buna katıldı ve, “Evet,” dedi.</p>
<p class="calibre1">“Tıpkı bir aşk şiiri gibiler. D’Annunnzio. Tutkulu bir hüzündeki aşk,” dedi Lettie alaycı bir sesle; biraz bir şeyler söylemiş olmanın sıradan gerekliliğinden, biraz da kendini açıklayacak ölçüde kendini koruma arzusundan söylemişti.</p>
<p class="calibre1">“Onlarla ilgili bir hikâye var,” dedim.</p>
<p class="calibre1">Kızlar hikâyeyi duymak için toplandılar.</p>
<p class="calibre1">Hilda karşı koyulamayacak bir ısrarla, “Lütfen anlat,”</p>
<p class="calibre1">dedi.</p>
<p class="calibre1">“Bana Emily anlattı. Efsane olduğunu söylemişti. Bence sadece bir hikâye. Emily, şakayıkların Hall’dan burası bir değirmenken burada yaşayan bir genç tarafından uzun zaman önce getirildiğini söyler. Bu genç, esmer ve iri yapılıymış. Ve Hall’daki solgun narin genç kız bu genci seviyormuş. Genç çocuk Hali bahçelerine porsuk ağaçla-</p>
<p class="calibre1">rını budamaya gittiğinde, beyaz elbisesini giyip ona eski günlerin masallarını anlatırmış bir çalıkuşu gibi. Ta ki genç çocuk onun kendisini büyüleyen bir peri olduğunu düşününceye kadar. Genç durup kızı izlermiş ve bir gün kız genci ağlatan bir hikâye anlatarak ona yaklaştığında genç çocuk, kızı tutup öpmüş. Kavak korusunda buluşurlarmış. Kız kucağı çiçeklerle dolu halde gelirmiş çünkü peri rolünü sürdürmek istermiş. Bir sabah sislerin arasından erkenden gelmiş. Genç çocuk avlanmaktaymış. Ona bir peri gibi ansızın görünmek istemiş. Kucağı şakayıklarla doluymuş. Kız ağaçların arkasında gezerken çocuk bilmeden ona ateş etmiş. Kız sendeleyip kavakların arasına yığılmış. Daha sonra genç çocuk, kızı kırmızı beyaz etrafa saçılmış şakayıklar içinde yatar halde bulmuş. Kızın yatarak kırmızı çiçeklerle konuştuğunu sanmış önce. Sonra yanma giderek eğilip bakmış ve çiçeklerin kan içinde olduğunu görmüş. İşte o genç, şakayıklarla kaplı bu çam ve meşe korusunu yapmış.”    ,</p>
<p class="calibre1">Kızların gözleri bu acıklı hikâyeyle dolmuştu ve Hilda gözyaşlarını saklamak için başını çevirdi.</p>
<p class="calibre1">Lettie yere bakarak alçak bir ses tonuyla, “Çok güzel bir hikâye,” dedi.</p>
<p class="calibre1">Leslie kızları yatıştırarak, “Sadece bir hikâye,” dedi. George, Lettie kendisine bakıncaya kadar bekledi. Lettie sonunda ona baktı. Her ikisi de titreyerek diğer yana döndü.</p>
<p class="calibre1">Marie, biraz şakayık koparmak istedi.</p>
<p class="calibre1">“Bana biraz versene. Ben de diğerlerine anlatayım hikâyeyi. Çok acıklı. Onun adına üzüldüm. Çok acımasız-caydı. Lettie ise güzel bittiğini söylüyor!”</p>
<p class="calibre1">George, şakayıkları sustalı çakısıyla kesti ve Marie onların hikâyesine hayli hassasça yaklaşarak onları dikkatlice aldı. Daha sonra hepsi bahçeden ayrıldı ve George da ineklere gitti.</p>
<p class="calibre1">Onun yanında kalmaya korkan Lettie, “Şimdilik hoşça kal,” dedi.</p>
<p class="calibre1">George gülerek, “Hoşça kal,” dedi.</p>
<p class="calibre1">Marie, “Çiçekler için çok teşekkürler. Hikâye de çok güzeldi. Büyüleyiciydi,” dedi.</p>
<p class="calibre1">Gittiler ve sonra onları bir daha görmedik.</p>
<p class="calibre1">Günün sonunda değirmendeki herkes yatmaya gittiğinde George ve ben ateşin karşısında beraber oturup sigara içerek lafladık. Tereddütlerinden bahsediyor ve ara ara düşüncelerinin bazılarını dile getiriyordu.</p>
<p class="calibre1">George, “Bütün gün, Blench buğdayı sabanla gömdü. Tavşanlar o kadar zarar vermiş ki, kullanılmaz artık zaten. Bu yüzden de Blench onu sabanla gömdü. Onlar da bizim tarlamıza gelmiş, şeftali yiyip şiir okuyorlar,” dedi.</p>
<p class="calibre1">Saat ağır ağır ilerlerken ve dışarıda yabani bir kuş öterken bir sessizlik çöktü aramıza. Mazgaldaki küller ha. fiften havalanmıştı.</p>
<p class="calibre1">“Lettie, hikâyenin güzel bittiğini söyledi; ama ölümün neresi güzel? Ne yararı var?” Yüzünü mazgaldaki küllere çevirdi ve düşünceli halde onlara baktı.</p>
<p class="calibre1">Dışarıda ağaçların arasında bazı yabani hayvanların tiz ve cırtlak sesi geliyordu.</p>
<p class="calibre1">Ben de ateşe bakarak, “Kahrolası gürültü,” dedim.</p>
<p class="calibre1">“Gelincik ya da sansar gibi bir şey. Neredeyse bir haftadır böyle. Ağaçların arasına ateş ettim birkaç kez. İki tane vardı, biri gitti.”</p>
<p class="calibre1">Ağır ve dondurucu sessizliğin içinde, ağaçların arasındaki karanlıktan sürekli, acınası bir ağlama sesi geliyordu.</p>
<p class="calibre1">George, “Biliyor musun, bu öğlen benden nefret etti ve ben de ondan... ” dedi.</p>
<p class="calibre1">Hastalıklı düşüncelerle dolu bir gece yarısı olmuştu.</p>
<p class="calibre1">“Bunun bir yararı yok. Yatağa git. Birkaç saat sonra sabah olacak,” dedim.</p>
<p class="calibre1"><span class="calibre2">3. BÖLÜM</span></p>
<p class="calibre1">HAYATTA YENİ BİR BAŞLANGIÇ</p>
<p class="calibre1">Lettie ile Leslie, Leslie hastalığın bütün etkilerini üzerinden atmadan evlendiler. Biz evde normal bir ses duyun-caya kadar, beş günlüğüne Fransa’ya gittiler. Daha sonra, günlük işler aynı olmasına rağmen her yerde bir değişiklik ve kayıp hissi vardı. Sessiz evdeki uzun yolculuk sona erdi. Bizler gençliğin parlak denizini geçmiştik; Lettie ise çoktan bir karaya varmış, yabancı topraklarda, farklı bir yolda ilerliyordu. Hepimiz için suları ve ormanları damarlarımıza işlemiş Nethermere’i bırakıp gitme vakti gelmişti. Net-hermere vadisinin çocuklarıydık. Kendimize ait bir dilimiz vardı ve uzak sürgünlere gitmek acı vericiydi.</p>
<p class="calibre1">George, ‘'Artık gitmem gerek. Doğam bu, hep fazladan kalırım. Yine de umarım bu uyuşukluğu üstümden atıp özgür kalabilirim. Artık kendimi özletme vakti,” dedi.</p>
<p class="calibre1">Bu, buğday hasadı ile mısır hasadı arasında durgun bir zamandı. Ekin yığınlarını çekerek grimsi ve sakin bir ağustos sabahında beraber oturduk. Ellerim, yığınların altından çıkan samanları geri sokuşturmaktan acıyordu, bu yüzden de yağmurun yağıp da bizi içeri tıkmasını bekliyordum. Sonunda yağmur yağdı ve biz samanlığa saklandık. Çiftçilik malzemeleri ve marangozluk araç gereçlerinin olduğu yukarı kısma merdivenle çıktık. Eğik duvar pen-</p>
<p class="calibre1">ceresinin önündeki oturağın üstündeki talaşlara beraber oturup dışarı nehre, ormana ve gölete baktık. Ağaçların uçları bize çok yakındı. Sanki yağmurlu vadinin etrafına saçılmış suların ve ormanın merkezindeydik.</p>
<p class="calibre1">“Birkaç yıl içinde, birbirimize yabancı olacağız,” dedim.</p>
<p class="calibre1">Bana siyah gözleriyle bakıp inanmamış gibi güldü.</p>
<p class="calibre1">“Ben Londra’ya, belki de daha uzağa gideceğim.”</p>
<p class="calibre1">Sessizce gülerek, “Oraya gelmemi istemiyor musun?” dedi.</p>
<p class="calibre1">“Sen kuzeye, ben doğuya ve Lettie de güneye gidecek. Lettie ayrıldı. Yedi haftaya ben de gideceğim. Sen?”</p>
<p class="calibre1">George kararlı halde, “Senden önce gitmeliyim,” dedi.</p>
<p class="calibre1">Utangaç bir gülümsemeyle itiraf eder halde, “Biliyor musun, geride bir başıma kalmaktan korkuyorum. Son ayrılan olamam,” dedi, dokunaklı şekilde.</p>
<p class="calibre1">“Meg ile mi evleneceksin peki?” diye sordum.</p>
<p class="calibre1">George, pamuksu talaşları dağıttı ve hissettiklerini bana beceriksizce anlamaya çalıştı.</p>
<p class="calibre1">“Biliyorsun işte, aşk denmez buna. Bilmiyorum. Ben Lettie’ye dayanmıştım,” deyip bana utanarak baktı ve sonra; “yaptığın evi bir gerekçeye dayandırmak zorundasın ve ben de Lettie’ye dayandırmıştım. Biliyorsun, ben sıradan biriyim. Hayatımı şekillendireceğim belli bir şeyim yok. Tuğlaları tek tek koyuyorum ve eğer sonunda hepsi çökerse, ev çöker. Ama sen ve Lettie beni bilinçli hale getirdiniz ve şimdi çıkmazdayım. Evliliği bir meşgale olarak görüyorum. Hayatımı tamamlayacak bir meşgale. Evlenmeliyim yoksa kaybolmuş olacağım. Evlenebileceğim iki insan var ve Lettie de gitti. Meg’i de seviyorum işte. Onunla evlenme fikrinden daha fazla mı hoşlanıyorum, emin değilim. Biliyorsun Lettie için hep ikinci plandaydım. Halbuki aşkın en iyi yanı birisi için bütün dünyada ilk ve öncelikli olmaktır. Meg uysal ve sevimli. Meg’in yanında titremiyorum, huzur veriyor bana. Onun saçını okşayıp sevebilirim. O da bana tam bir güven ve sevgi ile bakar. Hiçbir sorun yok, sadece huzur...” diye devam etti.</p>
<p class="calibre1">Üç hafta sonra ağustos güneşinde çimenlikte bir şezlongda uzanırken çakıllı yoldan bir ses duydum. George, beni evlilik törenine eşlik etmem için çağırdı. At arabasını kapının önüne çekti ve çimenlere benim, yanıma geldi. Sanki hayvan pazarına gidecekmiş gibi ceket, pantolon ve tozluk giymişti.</p>
<p class="calibre1">Bana gülümseyerek, “Evet, hazır mısın?” diye sordu. Gözleri heyecandan kararmış ve duygulu anlarında Sax-ton’lara özgü o tuhaf ve hassas bakış vardı.</p>
<p class="calibre1">“Tam zamanında geldin, saat dokuz buçuk,” dedim.</p>
<p class="calibre1">“Böyle bir günde geç kalamazdım,” dedi mutlu bir halde. “Güneş nasıl da parlıyor. Hiç de bir sağdıç gibi hareketli ve heyecanlı gözükmüyorsun. Kalk, hadi kalk! Baksana, bir kuş bana şans işareti verdi,” deyip omzundaki beyaz lekeyi gösterdi.</p>
<p class="calibre1">Kendimi tembelce yukarı kaldırdım.</p>
<p class="calibre1">“Tamam, bir viski içip keyfimizi bulalım.”</p>
<p class="calibre1">George, güneş ışığından çıkıp beni karanlık eve kadar takip etti. Odalar sessiz ve boştu ancak soğuk sessizlik bizim güneşten ısınmış girişimize derhal cevap verdi. Yaz sabahının tatlılığı, gölgeli odanın içindeki, aşktan mesut ruhlar gibi görünmez şekilde etrafta asılıydı. Likörlerimizi doldururken güneş ışığının damarlarımızda gezdiğini hissettik.</p>
<p class="calibre1">“Ne mutlu sana. Seni bugün kıskanıyorum,” dedim.</p>
<p class="calibre1">George’un dişleri beyazdı ve gülümsediğinde gözleri siyah likör gibi parladı.</p>
<p class="calibre1">‘'Al bakalım, düğün hediyen!”</p>
<p class="calibre1">George’un önündeki duvara dört suluboya resmi koydum. Bunlar, değirmenin akan sularının ve tarlaların, gri yağmur ve alacakaranlığın, sise sapsarı vuran sabah güneş ışığının ve gölette asılı kaldığı bir yaz ortasındaki akşamüstü zamanının resimleriydi. Geçmişin bütün cazibesi George'u büyülemişti ve onu yılların büyük büyüsüne saran hayatın güzelliği ile titretmişti. Yetiştiği geçmiş günlerin muazzamlığını fark etti.</p>
<p class="calibre1">Şaşılacak bir heyecanla, “Çok güzeldi Cyril. Her zaman çok güzeldi,” dedi.</p>
<p class="calibre1">Ormanın tazeliğinden ve yolu kaplayan güneş ışığından geçerek ilerledik. Greymede evleri gölgeleri gül renkleriyle, güneş ışığını pembenin kokularıyla, mısır çiçekleri ve hezarenlerin mavisiyle doldurmuştu. Uzun ve uyuklayan tepeye hızlıca çıkıp aşağı yönelerek tavukların kırmızı horozlarla yürüdüğü ve toz ağaçları altında beyaz bulutçuklara benzeyen ördeklerin gölette eğlendiği çiftlikleri geçtik.</p>
<p class="calibre1">George, “Ona her an hazır olmasını söyledim ama bugün olduğunu bilmiyordu. Handa iş olsun istemedim,” dedi.</p>
<p class="calibre1">At, “Koç Hanı’nın” bulunduğu kısa ve keskin yokuşu çıktı. At sessizce durunca bahçede bir kuşun şakıdığını duyduk. Arabada durduk ve kuduzotlarından topluca fışkırmış uzun beyaz zambakların olduğu alana baktık. Çiçeklerin bittiği yerde Meg, altın çiçeklerin üstüne eğilmiş, duruyordu. Meg bizi görünce altın çileklerle doldurduğu sırtındaki küçük torbasıyla bize doğru geldi. Meg'in üzerinde önünde düz, Hollanda bezinden yapılma beyaz bir önlük bulunan bir elbise vardı. Siyah ve yoğun saçları güneş ışığını yansıtıyor ve dolgun yüzü, gülümsemesiyle çok rahat gözüküyordu.</p>
<p class="calibre1">Meg, George’un ne yaptığını tahmin ettiğini fark et-tirmemeye çalışarak, ‘'Aaa, nerden çıktınız! Sabah sabah gelmişsiniz,” diye bağırdı.</p>
<p class="calibre1">Parlamış oltutaşı gibi huzurlu ve samimi, latif siyah gözleriyle bize bir bülbül gibi sorgulayan bakışlarla baktı. Bakışları Saxton’ların bakışlarından çok farklıydı. Kesinlikle durgun, meşgul, tereddütlü, endişeli ya da bir acı yahut utangaç bir coşku ile büyümüyorlardı.</p>
<p class="calibre1">George, Meg’e gülümseyerek, “Hazır mısın?” diye sordu.</p>
<p class="calibre1">Meg şaşırarak, “Ne?” diye sordu.</p>
<p class="calibre1">“Benimle nikâh memuruna gelmeye? İzni aldım.”</p>
<p class="calibre1">Meg bir itirazla haykırarak, ‘'Ama tatlı yapacaktım şimdi,” dedi.</p>
<p class="calibre1">“Bırak da onlar yapsın. Şapkanı giy de gel.”</p>
<p class="calibre1">‘'Ama şu halime bak! Üzüm topluyordum, baksana!” deyip bize üzümleri, kollarını ve ellerindeki çizikleri gösterdi.</p>
<p class="calibre1">George, Meg’in elini ve kolunu okşamak için eğilerek, “Ne ayıp,” dedi. Meg, heyecandan kızarıp gülerek geri çekildi. Oturduğum yerden beyaz leylakların kokusunu duyabiliyordum.</p>
<p class="calibre1">Meg, bir kiraz gibi yuvarlak ve parlak yüzünü kaldırıp, “Bunu kastetmedin değil mi? Doğru mu söylüyorsun?” diye sordu. George yanıt olarak evlilik belgesini gösterdi. Meg belgeyi okudu ve şaşırmış halde yüzünü yana çevirerek, “Hazırlanmam lazım. Gelip büyükanneme de söyleyebilir misin?” dedi.</p>
<p class="calibre1">George isteksizce, “Buna gerek var mı?” diye sordu.</p>
<p class="calibre1">Meg ısrar ederek, “Evet, var. Gelip ona söylüyorsun,” dedi.</p>
<p class="calibre1">George, eli mahkûm gitti. Ben dışarıda kalmayı tercih ettim. Meg bana bir bardak bira getirdi.</p>
<p class="calibre1">Meg, “İşimiz çok uzun sürmez,” diyerek özür diledi. “Hemen montumu alıp geliyorum.”</p>
<p class="calibre1">George aheste aheste merdivenleri çıkıp büyükannenin yatağa mahkûm halde yattığı büfe odasının bulunduğu odaya çıktı.</p>
<p class="calibre1">“Oğlum sen mi geldin? Ne arıyorsun sabah sabah burada?” diye sordu.</p>
<p class="calibre1">George, “Hala, nasıl hissediyorsun?” diye sordu.</p>
<p class="calibre1">“Üzgünüm be oğlum. Beni merdivenlerden baş aşağı taşımalarına çok kalmadı... ”</p>
<p class="calibre1">“Deme öyle deme! Nottingham’a gidiyorum, Meg de benimle gelsin istiyorum.”</p>
<p class="calibre1">Yaşlı kadın sertçe, “Neden?” diye sordu.</p>
<p class="calibre1">George’un yanıtı, “Onunla evlenmek istiyorum,” şeklinde oldu.</p>
<p class="calibre1">“Ne! Neden söylemdiniz? Evlilik belgesi, yüzük mü-zük, her şey var mı?”</p>
<p class="calibre1">“Hepsini hallettim ben.”</p>
<p class="calibre1">‘'Aferin. Ama böyle körü körüne neden yaptınız be oğlum? Böyle palas pandıras olmadı. Neden böyle yaptın?”</p>
<p class="calibre1">“Onunla hemen evlenmeyi istiyordum biliyorsun, sorun olmaz sandım. Handa konuşulsun istemedim...”</p>
<p class="calibre1">“Hep bir şeyler. Neden konuşmasınlar handa? Neden korkuyorsun, zenciyle mi evleniyorsun sanki? Böyle yapacağını sanmazdım! Böyle birdenbire neden bu acelen?”</p>
<p class="calibre1">‘'Acele etmiyorum.”</p>
<p class="calibre1">Yaşlı kadın, “Hiç acele etmiyorsun ya!” diye alaycı şekilde yanıt verdi. “Hiç acele etmedin hayatında. Zaten Meg bugün gelmeyecek.”</p>
<p class="calibre1">George müstehzi biçimde güldü. Yaşlı kadın kızmıştı. Meg onunla bugün evlenirse onu bir daha eve almayacağını ve ona bir kuruş bile bırakmayacağını söyleyerek George’u azarladı.</p>
<p class="calibre1">George kızarak, “Nasıl istersen öyle yap,” dedi.</p>
<p class="calibre1">Meg telaşla odaya geldi.</p>
<p class="calibre1">“Çıkar şu şapkayı, çıkar! Onunla bugün gitmiyorsun. Sen bir inek ya da domuz musun da o istediği zaman gelip seni alacak? Çıkar dedim şu şapkayı!”</p>
<p class="calibre1">Yaşlı kadın sert ve inatçıydı.</p>
<p class="calibre1">Meg, ‘'Ama büyükanne...” diye lafa girdi.</p>
<p class="calibre1">Yaşlı kadın kalkmaya çalışınca yatak gıcırdadı.</p>
<p class="calibre1">“Ben gelip çıkarmadan çıkar şu şapkayı!” diye bağırdı yaşlı kadın.</p>
<p class="calibre1">“Tamam, sakin ol büyükanne. Kendine zarar vereceksin.”</p>
<p class="calibre1">George aniden, “Meg, geliyor musun?” diye sordu.</p>
<p class="calibre1">Yaşlı kadın, “Gelmiyor,” diye haykırdı.</p>
<p class="calibre1">George heyecanla bir kez daha yineledi sorusunu. “Meg, geliyor musun?”</p>
<p class="calibre1">Meg ağlamaya başladı. Yaşlı gözlerle George’a baktı. Sonrasında ise yaşlı kadının çığlığını ve sürüklenen ayak sesini duydum.</p>
<p class="calibre1">Yaşlı kadın daha da yüksek bir tonda, “Onu benden mi alacaksın! Eğergidersen bu eve giremezsin. Kızım bunu nasıl yaparsın? Beni bırakacak mısın?” diye bağırdı. Geor-ge, kolları arasında Meg’i tutarak kapı girişinde boy gösterdi. Meg, huzursuz olmuş ağlıyordu. Büyük ipek gülleri olan şapkası gözlerinin üstüne düşmüştü. Beyaz bir kıyafet giymişti. Arabaya bindiler. Ben kamçıları George’a vererek arabanın arkasına geçtim. Yaşlı kadın, açık pencereden bizi duymuştu ve uzaklaşırken onun bağrışını dinlemiştik:</p>
<p class="calibre1">“Sana bir daha güvenmem, böyle nezaketsiz bir şekilde olmaz ki! Pişman olacaksın kızım, sonra da bana geleceksin...”</p>
<p class="calibre1">Uzaklaşınca artık sesi duymaz olduk. George, sert bakışlarıyla ağzını açmadan oturdu. Meg, kederli halde bir süre kendi kendine ağladı. Yolun hizasının üstünde duran kilise bahçesinin kayınları altında iyi bir hızda ilerliyorduk. Meg, şapkasını düzelttikten sonra başını rüzgâra bıraktı, ağlamakla ziyadesiyle meşguldü. Bataklığın etrafından dönüp Watnall’a doğru dik yokuştan çıktık. Daha sonra at yavaşladı. Kendisini toparlayan Meg hüzün dolu</p>
<p class="calibre1">bir halde, “Eldivenimin teki yok!” diye söylendi.</p>
<p class="calibre1">Kucağında duran tuhaf ipek mendile bakıp eteğinin altını kontrol etti. Dokunaklı bir biçimde, “Yatak odasında kalmış olmalı,” dedi.</p>
<p class="calibre1">George güldü ve kızgınlığı aniden kayboldu.</p>
<p class="calibre1">George, “Yaşlı kadını kafana takma. Yarın yelkenleri suya indirir, indirmezse de kendi bilir. Ona Polly bakar,” dedi.</p>
<p class="calibre1">Meg ağlayarak, ‘'Ama çok üzülecek,” dedi.</p>
<p class="calibre1">“Kendi suçu. Her neyse, sen üzülme,” deyip etrafta insan var mı diye baktı, kolunu Meg’in beline dolayıp onu öperek sakince ve şaka yollu, “Yarın düzelir. Yarın ziyaretine gideriz, bizi gördüğüne sevinir. Zavallı yaşlı büyükanneye teslim oluruz. Yarın hem sana hem bana istediği kadar patronluk taslayabilir. Yatağa bağlı olmak ağırına gidiyor. Ama bugün bizim günümüz, öyle değil mi? Sen üzgün değilsin, değil mi?” dedi.</p>
<p class="calibre1">‘'Ama eldivenlerim yok, saçım başım da iyi değil.” George, Meg’i gıdıklayarak güldü.</p>
<p class="calibre1">Sinirliydi. “Nottingham’a gidince sana hemen eldiven alırız.”</p>
<p class="calibre1">“Hiç param yok ki.”</p>
<p class="calibre1">“Bende fazlasıyla var. Şunu denesene.”</p>
<p class="calibre1">George, evlilik yüzüğünü Meg’e takarken ikisi de mutluydu. George, sakince şaka yollu konuşurken Meg’in sesi hüzünlü geliyordu. At kendi kafasına göre gidiyordu ve Meg’in şapkası bir kez daha karaağaç dallarına takılmıştı. Sarı tahıllar, rüzgârın estiği köşelerde bir altın örtü gibi tarlalarda uçuşuyordu. Bazen, kırmızı leylakların şenlik ateşi gibi ve uzun hezarenlerin parlak mavi bir duman gibi yükseldiği evlerden geçiyorduk. Bazen ise kahverengileşmeye başlayan tahıllardaki güneş ışığı kokusunu ya da yaprakların gölgelerinin kokusunu duyuyorduk. Zaman zaman ise yeni bağlanmış saman balyalarının baş döndürücü kokusu burnumuza geliyordu. Sonrasında Cinderhill’in sert arnavutkaldırımlarında yol aldık ve gün ışığında ağır ağır yanan kırmızı alevlerle kızışan ve küllere karışan sülfürün kokusunu koklayarak devasa maden ocağı tepesinin ayağında ileriye doğru atıldık. Tepeye çıktığımızda şehri önümüzde gördük. Eski okulumun kare kulesini ve St. Andrews’ın keskin gururlu çan kulesini aradım. Şehrin üzerinde mavi gökyüzüne karşı kirli bir örtü gibi bir durgunluk asılıydı.</p>
<p class="calibre1">Döndük ve gazölçerlerin şapkalı mantar gibi durduğu Basford’a doğru lekeli mısır tarlaları arasından tepeden aşağı salındık. Sokak ağzına yaklaştığımızda Meg heyecanla ayağa kalkıp George’un kolunu çekiştirerek, “Şu zavallıya bak!” diye bağırdı.</p>
<p class="calibre1">Şosede iki küçük çocuk, yüzlerini aldırışsız gökyüzüne çevirmiş ağlıyordu. Yanlarında ise bir bebek arabasında iyice kundaklanmış bir bebek, arabanın içinde mahsur kalmıştı. Çocuklar kenar taşından onunla inerlerken zımbırtı düşmüştü. Bebek arabası ters düşmüş ve çocuklar da onu kaldıramıyordu. Bebek, baş aşağı olacak şekilde arabaya sıkışmıştı. Boğulabilirdi. Meg, arabadan dışarı fırlayıp iki çocuğu arabadan uzaklaştırdı. Ağlamaktan sırılsıklam olmuş çocuklar feryat figan bağrışıyorlardı. Meg, yola çö-melip bebeği devrilen arabadan aldı. Ağlayan bebeği sakinleştirdi. Meg, bebeği kucakladı, öptü ve ağlayarak salladı. Üç çocuk susmuş, son hıçkırıklarını çekerlerken Meg de bebek için duyduğu o delice acıma duygusundan uzaklaşmıştı. Bebeğe fısıldayarak bir şeyler söyleyip ıslak yanaklarını kendi mendiliyle sildi, onu sakinleştirdi, öptü, okşadı, pamuklu şapkasının altından çıkan kahverengi saçlarını şapkanın içine soktu ve bebeğin şapkasını iyice düzeltti. Kahverengi-sarı ipeksi saçları ve büyük mavi gözleriyle güzel bir bebekti.</p>
<p class="calibre1">Çocuklardan birine, “Bebek kız mı? Kaç yaşında?” diye sordum.</p>
<p class="calibre1">Çocuk, “Bilmem, üç hafta önce aldık onu,” dedi.</p>
<p class="calibre1">“Kardeşin değil mi?”</p>
<p class="calibre1">“Hayır, annem ona bakıyor.” Bize bir şey anlatmak istemiyorlardı.</p>
<p class="calibre1">Meg, bir eliyle bebeği göğsüne bastırıp diğeriyle de tatlı yüzünü tutarak ve bir başka acınacak nokta bularak, “Zavallı kuzum benim,” diye ağladı. Meg, eğilmiş ve bebeğe sarılı halde, acıma duygusu hissederek öylece kaldı. Sonunda başını kaldırıp duygu yüklü sesiyle, “Onu seviyorsunuz, değil mi?” diye sordu.</p>
<p class="calibre1">Çocuk oldukça şaşırarak, “Evet. İyi bir bebek. Ona bakmak zorundayız,” diye yanıtladı.</p>
<p class="calibre1">Meg’in sorusu, “Elbette. Bu bebeği kıskanmıyorsunuz. Zavallı şey. Çok küçük. Ona biraz bakmama izin verir misiniz?” oldu.</p>
<p class="calibre1">Çocuklar cevap vermedi.</p>
<p class="calibre1">Meg, bebeğe eğilip, “Zavallı küçük kuzum, zavallım benim,” diyerek ve çocuklar ile bütün erkekleri kınayarak bir şeyler fısıldadı.</p>
<p class="calibre1">Çocuklardan birine bebek arabasının nasıl açılıp kapatılacağını gösterdim. Meg, isteksizce talihsiz bebeği arabaya yerleştirdi ve kemerini kibarca bağladı.</p>
<p class="calibre1">Çocuklardan biri şaşkınlıkla ve kendinden emin bir halde, “Emziği nerde?” diye sordu. Bebek yavaştan ağlamaya başlamıştı. Meg, bebeğin üstüne eğilmişti. Emzik yolda bulundu ve çocuklardan birinin montuna silindikten sonra bebeğin ağzına verildi. Meg, parmağını kavrayan incecik eli bırakıp at arabasına bindi ve çocuklara sertçe, ‘'Annesiz bu yavruya iyi bakın. Tanrı ona ne yaptığınızı izliyor, o yüzden dikkatli olun,” dedi.</p>
<p class="calibre1">Çocuklar kızarmış suratlarıyla durdular. George ata işaret verdi ve hareket edince çocuklara bozukluk para attı. Uzaklaşırken küçük grubun yolun aşağısında kayboluşunu izledim.</p>
<p class="calibre1">Meg, sesine yansıyan gözyaşları ile; “Ne kötü! Öylesine tatlı küçük şey...” diyerek söylendi.</p>
<p class="calibre1">George nazikçe, “Kasabalarda her türlü şey oluyor,” dedi.</p>
<p class="calibre1">Meg, George’un sözlerine aldırış etmeden kadınlara özgü bir tavırla yalnız bebeği düşünmeye koyuldu ve zorlu dünyayı aşağıladı. Meg’e karşı hassasiyet ve koruyuculuk havası ile dolu olan George, yumuşak gözleriyle onu izledi. Meg’in kendisini göz ardı etmesine ve sert, kadınsı haliyle oturmasına biraz içerlemişti. Bu yüzden kırbaçlarla meşgul oldu ve Meg kasabanın gürültüsüyle canlanınca-ya kadar ikisi de bir başına oturdu. At, elektrikli arabaları sinirli halde geçti ve bir ağır yük lokomotifi üstümüze gelirken sıçradı. Ziyadesiyle korkan Meg, tekrar George’a tutundu. George, beyaz mezar taşlarıyla dolu mezarlığı geçip sessiz bir sokağa girince Meg sevinmişti.</p>
<p class="calibre1">Ancak, arabadan inince Meg şaşırdı ve son derece kızarıp utangaç hale büründü. George Meg’i koluna alıp onunla ilgilendi. Gülerek evlendirme dairesinin merdivenlerine doğru çekti. Meg, kendini tamamıyla ona bırakmıştı. Meg şaşırmış haldeydi ve George onunla ilgileniyordu.</p>
<p class="calibre1">Kısa bir süre sonra geri geldiler ve Meg utangaç bir şevkle konuşuyordu. George çok sessizdi ve nefes almaya çalışır gibi bir hali vardı.</p>
<p class="calibre1">‘'Adam çok eğlenceliydi, değil mi? Doğru yaptım mı? Ne yaptığımı bilmiyorum. Eminim bana gülüyorlardı. Sence gülüyorlar mıydı? Şu kıyafetime bir bak! Ne düşündüler acaba? .. ”</p>
<p class="calibre1">Bebek Meg’in elbisesinin önünü ıslatmıştı.</p>
<p class="calibre1">George, uzun tepeden yukarı çıkarak kasabaya indi. Mansfield yolundaki dükkânların arasından geçerken neşesi yerine geldi.</p>
<p class="calibre1">Meg, “Nereye gidiyoruz, bizi nereye götürüyorsun?” diye sordu.</p>
<p class="calibre1">George, “Buraya gelmişken günü değerlendirelim,” dedi gülerek ve ata kırbaçla vurarak. İkisinde de bir maceraya atılır gibi bir hal vardı. George “Yüksekten Uçan Kartal” dükkânında durdu ve Meg’e eldiven almak için çarşıya doğru yürüdük. George, Meg’e eldiven ve büyük bir şal alınca yemeğe gitmek istedi.</p>
<p class="calibre1">George, “Bir otele gideceğiz,” dedi.</p>
<p class="calibre1">Bunu söylerken gözleri büyümüştü. Meg ise tatlı bir korku ile geriye çekildi. İkisi de daha önce bir otele gitmemişti. Meg hakikaten korkmuştu. Bir lokantaya ya da kafeye gitmek için yalvardı. George dikbaşlıydı. Fikirlerinden biri de biraz korktuğu şeyi yapmaktı. Neredeyse mest olduğu tutkusu, hayatla oynama cesareti göstermekti. Kasabadan korkmuştu. Hayatın yabancı yerlerine gitmeye çekiniyordu ve onun için Nethermere dışında her yer yabancıydı. Bu yüzden kibirlenerek sınırı geçip bilinmeyenin kalbine doğru gitti. Victoria Oteli’ne gittik. Burası George’un düşünebileceği en iyi yerdi. Menüden öğle yemeğini seçtik. Çok korkmuş ama yine de bu maceradan keyif alan iki küçük çocuk gibiydiler. Ancak George sipariş vermeye cesaret edemedi. Garsonlara ya da başkasına seslenmeye çekiniyordu. Siparişi ben verdim. George beni izliyor ve bu kadar kolay ve hoş olan şeylere şaşırıyor, bunları yutup öğreniyordu. Masanın ucundan onlara emir verdim, kızardılar ve sinirli halde birbirlerine güldüler. O öğle yemeğinden zevk alıp almadıklarını söylemek zordu. Sanırım Meg, George ile birlikte olmasına rağmen eğlenmedi. George konusunda şüpheliyim. Kendinin farkında olmasından ve sinirli utangaçlığından acı çekiyordu ama maceradan da mest olmuştu. İlk kez büyük bir kıtaya adım atmış, küçük bir adada yaşayan bir adam gibiydi. Bu, yeni hayata atılan ilk adımdı ve George konyağını içerken bunun hakkında keyiflice bahsediyordu. Sinirliydi. Adım attığı duyguların etkisinden.,çıkamamıştı.</p>
<p class="calibre1">“Bu öğlen nereye gidelim?” diye sordu.</p>
<p class="calibre1">Birçok yer önerdik ama Meg, Colwick’e gitmek istiyordu.</p>
<p class="calibre1">“Hadi, bir buharlı gemiyle Colwick Parkı’na gidelim. Bu öğlen orada eğlenceler var. Güzel olur.”</p>
<p class="calibre1">Birkaç dakika sonra Trent köprülerine doğru giden bir arabadaydık. Öğle yemeği vaktiydi ve dükkânlardaki insanlar güneş ışığında kaldırım boyunca aceleyle yürüyorlardı. Güneşlikler gölgelerini dükkân önlerine yansıtıyordu ve gölgede yaza göre rengârenk giyinmiş insanlar yürüyorlardı. Araba çarşının büyük alanında durunca tezgâhlarda renklerine göre dizilmiş, kokuları birbirine karışan portakal, küçük kayısı ve armutların kokusunu aldık. Daha sonra karanlık sokakların gölgelerinden ve güneş ışığının vurduğu açıklıklardan geçtik. Büyükbaş hayvanlar, göz kamaştıran kuru güneş ışığında yüksek bir kayalıkta duruyordu. Fıskiye, imarethaneleri çevreleyen ıhlamur ağaçlarının yeşil ışıltısında gölgede duruyordu.</p>
<p class="calibre1">Trent’te çok sayıda kişi vardı. Küçük eğlence kayıkları nehrin kenarına çekili haldeyken, bir süre köprüde durup sessiz bir dansla dolana dolana denize akan parlak nehri izledik. Yandan çarklı gemiye bindik ve altı peni ödedik. Geminin hareketini uzun bir süre bekledikten sonra büyük bir heyecanla bir kilometrelik yolculuğa çıktık. Aşağıda iki kişi banço çalıyor ve yolcular şarkılarla eşlik ediyorlardı. Birkaç kayık suya girdi. Kısa bir süre sonra sağımızda yüksek dikenli çitleri olan nehir çayırları uzanırken solumuzda yazın koyu renkli ağaçları ile kaplı kırmızı kayanın ucu gözüküyordu.</p>
<p class="calibre1">Colwick Parkı’nda indik. Vakit erkendi ve orada çok az kişi vardı. Ağaçlarda Japon lambaları asılıydı. Yerlerdeki çimenler yıpranmıştı. Koşu yolunun yeşil seviyesiyle uzakta kaybolan beyaz direklerine gelinceye kadar alanın ve parkın küçük açıklıklarında dolaştık. Ben etrafta dolanırken onlar gölge bir yerde oturdular. Daha sonra gelen kişi sayısı arttı. Park daha gürültülü ve kalabalık olmaya başladı. Bir süre pantomimcilerin verdikleri açık hava konserini dinledik. Yorucuydu. Müzik bana Yarmouth’u hatırlatmıştı. Orada da aynı aptal suratlar, aynı akordu bozulmuş piyanodan aralıksız yükselen sesler, hareketli bir şarkı, aynı nakaratlar ve aynı aptallıklar vardı. Meg konseri sevmişti. Basitlik onu etkilememişti. Kahkaha atıp şarkının nakaratlarını yarı duyulur bir sesle söylüyordu. Halinden hayli memnundu.</p>
<p class="calibre1">“Şimdi sıra Ben’de. Ben’i çok seviyorum, gözleri çok hınzır. Joey’ye baksana, komik olmaya çalışıyor. Tatlı gözükmüyor mu?”</p>
<p class="calibre1">Meg, George’un omzuna yaslanıp kıkırdamaya başladı. George bir süre her şeyin komik yanını görüp Meg ile birlikte gülüp eğlendi.</p>
<p class="calibre1">Alçak salonun yeşil verandasında geçirdiğimiz çay saati boyunca Meg susmak bilmeden şarkı nakaratlarını mırıldandı, George da ona baktıkça neşelendi ve beraber şarkı söylediler. George, Colwick’te utanmamıştı. Burada ise George en umursamaz ve üstünlük taslayan tavırlarını takınmıştı. Alaycı bir tavırla hareket edip düşüncesizce ıstakoz ısmarladı. Bu aynı zamanda yeni bir hayat yoluydu. George burada tereddüt etmiyor ve kaskatı kesilmiyordu. Burada üstünlük taslayabiliyordu. Hem Meg hem de Ge-orge çok iyi vakit geçirdiler.</p>
<p class="calibre1">Nottingham’a geri döndüğümüzde Meg, George’un daha önce söz verdiği üzere otele gitmek istemediğini söyleyince George da hiç ısrar etmedi. Bunun yerine kaleye gittiler. Günün serinliğinde yüksek bir kayada durduk ve nehirle çayırlıkların uzaklıkta kaybolduğu yerde biten küçük kasabanın yayıldığı büyük nehir düzlüğü üzerinden kayan güneşi seyrettik. Resim sergisinde Arthur Melville’in güzel bir koleksiyonu vardı. Meg resimleri komik bulmuştu. Ben resimleri açıklamaya başladım ama Meg gözle görülür şekilde sıkılmış, George da gönülsüzce dinliyordu. Dışarıda bir askeri bando çalıyordu. Meg oraya gitmek istedi. Kasaba halkı çimlerde dans ediyordu. Meg dans edenlere katılmak istedi ama dans edemiyordu. Bir süre dans eden kişilere baktılar.</p>
<p class="calibre1">Akşama tiyatroya gitmeyi planlamıştık. Cari Rosa Şirketi, kraliyet binasında <span class="calibre5">Carmen</span> oyununu sergiliyordu. Birinci balkona “baş döndürücü dükler” gibi gittik, böylece George gülerken onun gözlerinin heyecandan açıldığını görebilecektim. Tiyatroda gece kıyafeti giymiş insanlar içinde George daha da çocuklaşıp ürkekleşmişti. George’da her zaman yasaklı bir şey yapan birinin havası vardı. İzinsiz bir şeyler yapan bir çocuk gibi büyüleyici ama çekingendir. George o gün Nethermere dışına izinsiz ayak basmış gibiydi.</p>
<p class="calibre1"><span class="calibre5">Carmen</span> her ikisini de büyüledi. Gösterişli ve başıboş güney yaşantısı onları şaşırttı. <span class="calibre5">Carmen’in</span> capcanlı bir halde cesur ve serbest tarzı her ikisini de özgürlükle büyülemişti. Sahneye efsunlanmış gibi bakıyorlardı. Perdeler arasında birbirlerin ellerini tutuyor ve birbirlerinin geniş gözlerine bakıp heyecanla gülüyorlardı. Oyun hakkında konuştular bir süre. Tiyatro boğuk sesli bir deniz kabuğu gibi dalgalanıp kükredi. Daha sonra müzik bir fırtına gibi yükseldi ve ayaklarının dibinden geçip çınladı. Sahnede hayatın tuhaf fırtınası müziğe çarpıp trajedi ve faydasız ölüme doğru gidiyordu. Hem Meg hem de George vahşi bir duyguyla sarsıldı. Oyun bittiğinde ikisi de şaşırmış ve çarpılmış olarak ayağa kalktı. Meg ağlıyordu. George’un da kalbi tuhaf biçimde heyecanla atıyordu.</p>
</body>
</html>
