<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>II.</p>
<p class="calibre1">BAHARDA BİR GÖLGE</p>
<p class="calibre1">İlkbaharla birlikte sorunlar başladı. Saxtonlar, topraklarının, tavşanlar yüzünden zarar gördüğünü iddia ettiler. Bay Saxton, çaresiz kaldığını düşündüğü bir an, gidip bir silah satın aldı. Toprak ağasının, kutsal yiyecek saydığı tavşanların vurulmasını bir an için bile anlayışla karşılamayacağını bilmesine rağmen, hiç zaman kaybeden soğuk bir sabah gözünü kırpmadan tetiği çekti. İlk atışı, hayvanları korkutup Annable’ı ortaya çıkarmaktan başka bir işe yaramasa da sonrasında ortalığı silahıyla kana buladı. Tüyleri kabarık hayvanları kırıp geçirdi ve evine sekiz-dokuz çiftle döndü.</p>
<p class="calibre1">George bu durumu bütün yönleriyle uygun buluyor; hatta bu ona zevk veriyordu, fakat buna hiç teşebbüs etmemiş; dahası, babasından da bunu yapmasını istememişti. İ lerde sorun yaşanacağını ve belki de çiftliği kaybedeceklerini düşünüyordu. Başka bir yer bakmak zorunda kalmak fikri George’u rahatsız ediyordu. Fakat zamanı gelinceye kadar, bu kötü senaryoları düşünmeyi bir kenara bıraktı.</p>
<p class="calibre1">Değirmendeki aile ve orman korucusu Annable arasında bir husumet başladı. Annable tavşanlarını el üstünde tutuyordu.</p>
<p class="calibre1">“Bırakın onlara haşere desinler!” dedi. “Ben tek tür haşere bilirim; o da konuşabilendir.” Böylelikle Annable tavrını ortaya koymuş ve o tavşan katiline rahat vermeyeceğini belirtmişti.</p>
<p class="calibre1">Korucuyla tanışıklığımı aşağı yukarı bu zamanlar geliştirmiştim. Herkes ondan nefret ediyordu; köylerdeki insanlara göre Annable, ormanların şeytanı gibiydi. Bazı madenciler, hapse girmelerine sebep olan Annable hakkında intikam yemini etmişti. Ama nedense ona karşı sempati duyuyordum. Olağanüstü fiziği, dinç duruşu ile gücü, esmer teni ve hüzün veren yüzü beni çekiyordu.</p>
<p class="calibre1">Tek bir düşünceye inanmaktaydı: Bütün medeniyetler kokuşmuşluğun renkli küfleriydi ona göre. Bütün kültür emarelerinden nefret ediyordu. Bir öğle vakti izinsizce ormandan geçip ölü bir tavşanın bedeninde kendi işlerinin peşine düşmüş kurtçukları izlerken onunla karşılaştığımda beni takdir etmişti. Bu, bizim bir hayat tartışmasına sürüklenmemize neden oldu. Annable tam bir materyalistti, dini ve bütün gizemciliği aşağılıyordu. Günlerini, uyuyarak ya da sansar ve insanlara karşı silahla da güçlendirilmiş karmaşık düzenekli tuzaklar hazırlayarak geçiriyordu. Veyahut zamanını, kereste kesmek ve bunları kullanmak üzere kütükler halinde parçalara ayırmak ya da fidan ekmek gibi birtakım amatör ormancılık işleriyle geçiriyordu. Hayat görüşlerinden bahsetmeye koyulduğunda, kelimelerine yansıyan, insanoğlunun yavaşça çürüyüşü oluyordu; insan ırkının zamanla akılsızlığa, güçsüzlüğe ve çürümeye doğru gidişinden bahsediyordu. “İyi bir hayvan ol ve hayvansal içgüdülerinle hareket et.” Bu sloganı bir yaşam tarzı edinmişti kendine. Bütün anlattıklarına rağmen temelde mutsuzdu. Beni de iyiden iyiye umutsuzluğa sürüklemişti. Belki de ona sempati duymama neden olan şey, mutsuzluğuyla iletişim kurmamı sağlayan bu güçtü diye düşünüyorum. Şefkatli bir babanın kırılgan oğluna davrandığı gibi davranıyordu bana; konuşurken elini omzuma veya dizime koymanın, onun hoşuna gittiğini görebiliyordum. Bana sorular yöneltiyor, verdiğim cevaplara göre de kendi düşüncelerini ortaya koyuyordu. Anlattıklarını gayet iyi anlayabilecek bilgiye sahip olduğuma inanıyordu.</p>
<p class="calibre1">Nisan ayının ilk günlerinden birinde Annable’a bakınmak üzere bir akşamüzeri, taşocağının bulunduğu ormana gittim. Onun ormanda olduğundan emin olmama rağmen, onu bulamadım. Issız ormandan ayrılıp eski püskü bir mutfak bahçesinin kırmızı duvarı boyunca anacaddeye kadar yürüdüm. İki yanı ağaçlarla kaplı bu caddedeki tarihi kilise ve caddenin o kasvetli görüntüsü, gece gezginlerini şaşkına çevirecek nitelikteydi. Bir alçalıp bir yükselen bu caddenin iki yanında bulunan muhteşem ağaçlar aniden her şeyin üzerine abanıyordu. Bu bilinmezlik, kilise ile gezginin psikolojisini iyice karanlığa ve melankoliğe itiyordu.</p>
<p class="calibre1">Kilise avlusuna giden çimenlik patika, çürümüş yapraklarla kaplıydı. Kilise kaderine terk edilmişti. Yakınlaşınca, siyah kuleden aşağı doğru bir baykuş hafifçe süzüldü. Çimler, kapı eşiğini kapatacak kadar uzamıştı. Kapıyı iterek açtım, kapının ardındaki sıva döküntüsüne ve çöplere basarak içeri girdim. Kilise oturakları, ruhani bir el değmiş gibi düzensiz bir şekilde etrafa dağılmıştı. Dua kitapları ise raflardan düşmüş, toz içerisindeki moloz yığınlarının arasına saçılmış, fareler ve kuşlar tarafından parça pinçik edilmişti. Kuşlar çatının karanlığında saç saça baş başa kavga ediyor gibiydi. Yukarı baktım. Kulenin en üstteki boşluğundan sallanan bir çan görüyordum. Eğilerek; etrafa saçılmış tüy, dağılmış kuş yuvası ve ölü kuş kalıntısı karmaşası arasından bir parça sıva döküntüsü aldım elime. Hemen üstümdeki kubbeye doğru fırlatmaya başladım hepsini, ta ki bir tanesi çana isabet edene kadar. Çan silik bir serzenişte bulunarak “dong” sesi çıkardı. Bir sürü kuşun uçuşmaya başlamasıyla, ruhların hareketlendiğini hissettiren bir ses doldu kiliseye. Bir kez daha çana sıva parçası fırlattım ve karanlık güçler çığlıklarla kafamın üstünde uçuştu; sonrasında da bir şeyler müthiş bir gürültüyle yere düştü. Bu karanlıkta ve kötü şeylerin kokusunu duyduğum bu yerde ne olduğunu anlamayarak ürperdim ve hızla kapıdan dışarı çıkmaya çalıştım. Son parlak ışıklarla titreşen gökyüzüyle porsuk ağaçlarının gövdeleri ardında kalan en dipteki kızıl günbatımına kavuşunca, hissettiğim rahatlık ve memnuniyetle ellerimi birbirine kenetledim. Karatavukların ve ar-dıçkuşlarının derinden gelen neşeli cıvıldamalarıyla daha da canlanan taze havayı içime çektim.</p>
<p class="calibre1">Mezar taşlarının bulunduğu tarafa yöneldim. Taşların uç kısımları, kilisenin sazlarla kaplanmış avlusuna ve küçük süs havuzuna doğru gün ışığı süzen kilise pencerelerine bakıyordu. Mezarlıktan iç bahçeye doğru, gri sütunları hâlâ yıllara meydan okurcasına büyük bir asaletle varlığını sürdüren beton korkuluklar arasından aşağıya uzanan, yüzeyi taçmantarıyla kaplanmış bir merdiven vardı. Merdivenin basamakları, sarmaşıklarla ve her tarafa yayılmış yabani güllerle neredeyse kullanılamaz bir hale gelmişti. Eğreltiotları merdivenlerin avluya doğru kıvrıldığı noktadan itibaren bütün avluyu saracak kadar etrafa yayılmıştı.</p>
<p class="calibre1">Bir tavus kuşu telaşlı bir hışımla kilisenin arka tarafından kanat çırpa çırpa terasa, oradan da kilise avlusuna çıktı. Daha sonra sazların ardından ayak sesleri yükseldi. Bu, Annable idi. Onun anlayacağı türden bir ıslık çaldım, o da tehlikeli gül dallarının bulunduğu merdivenlerin üst tarafına yöneldi. Tavus kuşu arkamdan geçip, boyun eğmiş ve toz toprak içerisinde kalmış kara bir melek figürünün; yani kayıp Lucy uğruna dur durak bilmeden kahır çekmiş ve sonrasında da ölmüş meleğin boynuna tünedi. Kuş, haz dolu bir edayla boynunu eğip etrafına bakındı. Kısa bir süre sonra da kafasını kaldırarak o tatsız çığlığını attı. Çıkan bu ses alacakaranlık mabedini inletti. Rengi solan çimenler uyanır gibi oldu ve altındaki çuhaçiçekleri ve minik menekşelerin korkuyla uyanıp nefes nefese kaldıklarını gözümün önünde canlandırabiliyordum.</p>
<p class="calibre1">Korucu bana baktı ve gülümsedi. Tavus kuşuna başını sallayarak dedi ki:</p>
<p class="calibre1">“Şu lanet yaratığa bir kulak ver!”</p>
<p class="calibre1">Kuş, ibikli başını tekrar kaldırdı ve bağırmaya başladı. Aynı anda da meleğin çökmüş yüzünün önünde bir renk cümbüşü gibi parıldayan kuyruğunun zenginliğini bize göstermek adına çirkin ayaklarını hantalca hareket ettiriyordu.</p>
<p class="calibre1">“Kibirli aptal! Şuna bak! Kibir tahtına kurulmuş gibi, meleğin üstüne tünemiş bir de. Bu ancak bir kadın ruhu ya da şeytanın ta kendisidir.”</p>
<p class="calibre1">Annable bir süre sessiz durdu. Alacakaranlıkta, bu fevkalade kuşun önümüzde huzursuzca bir o yana bir bu yana hareket edişini izledik.</p>
<p class="calibre1">“Bu, kadın ruhunun ta kendisi,” dedi korucu, “tıpatıp kendisi. Tanrının cezası yaratık bir de gitmiş meleğin üstüne tünemiş. Ah bir boynunu kıraydım senin.”</p>
<p class="calibre1">Kuş bir kere daha ciyakladı ve ayaklarını ağır ağır kımıldattı, gagasını bizimle dalga geçer gibi bize doğru uzatıp geri çekiyordu. Annable söylene söylene yerden bir avuç dolusu toprak aldı ve kuşa fırlattı.</p>
<p class="calibre1">“Defol git, seni cırtlak şeytan! Yüce İsa!” diyerek güldü. Bir mezarın üstüne çıkarak, “Bu gürültü patırtıyı duyunca incinecek bir sürü yürek olsa gerek burada,” dedi.</p>
<p class="calibre1">Bir mezarın üstünden bir miktar daha kum alıp fırlattı koca kuşa. Tavus kuşu kanatlarını çırparak mermer mezarların üstüne doğru bıraktı kendini.</p>
<p class="calibre1">“Bir baksana!” dedi Annable, ‘'Aşağılık hayvan, nasıl da meleği pisletmiş. En nihayetinde kadın işte, diyorum sana, hep kibir, hep ciyaklama, hep şımarıklık.”</p>
<p class="calibre1">Annable bir mezarın üstüne oturup, piposunu yaktı. Daha iki dakika geçmemişti ki piposu sönüverdi. Daha önce onu hiç böyle bir tedirgin görmemiştim.</p>
<p class="calibre1">“Kilise,” dedim, “olduğu yerde çürüyüp gitmiş. Sanırım ülkenin dört bir yanındaki diğer bütün kiliseler de böyle tavus kuşlarının mezarlıklarda cirit attığı yerler olacak en sonunda.”</p>
<p class="calibre1">Söylediklerimi duymazdan gelerek, ‘'Aah ah,” diye söylendi.</p>
<p class="calibre1">Oturduğum yerden kalkarak, “Taş soğuk,” dedim.</p>
<p class="calibre1">O da kalktı ve yorulmuş gibi bir hali olacaktı ki omuzlarını gerdi. İyice kararmıştı hava, neyse ki, doğuya sırtını dayamış, bizlere mum ışığı keyfi yaşatan bir ay vardı gökte.</p>
<p class="calibre1">“Oldukça güzel bir gece,” dedim. “Küçük menekşelerin kokusunu duymuyor musun?”</p>
<p class="calibre1">‘'Ah! Ay, hamile bir kadına benziyor. Merak ediyorum da karnındaki kaç aylık acaba?”</p>
<p class="calibre1">“Sence?” dedim. “Hiç de heyecan verici bir şeyler</p>
<p class="calibre1">beklemiyorsun, değil mi?”</p>
<p class="calibre1">“Heyecan verici! Hayır, neredeyse şu çürüyüp giden eski yer kadar heyecanlı, sadece çürümüş. İyi bir ev gibiyim, inşa edilip bitirilmiş ama kimselerin içinde yaşamadığı ve yıkılmaya terk edilmiş bir ev.”</p>
<p class="calibre1">“Neden ki, ne oldu, niye öyle diyorsun?”</p>
<p class="calibre1">“Gel, şöyle otur,” diyerek için için güldü.</p>
<p class="calibre1">Kuzey kapısındaki iki kilise oturağı arasına, oturağa oturttu beni. Çok karanlık ve sessizdi. Tüfeğini yavaşça bir kenara koydu. Hiç kımıldamadan, öylece düşüncelere daldı.</p>
<p class="calibre1">“Neyim mi var?” dedi en sonunda “Nedenini söyleyeyim sana. Cambridge'e gittim, babam sığır tüccarıydı, ben kolejdeyken iflas ettikten sonra öldü, ardından da okulu bıraktım. Sonrasında, papaz olmam konusunda ikna ettiler beni, ben de papaz oldum.</p>
<p class="calibre1">“Leicestershire'da küçük bir yere gittim papaz yardımcısı olarak; tenha, güzel, eski bir kilisenin ve de büyük, lüks bir papaz evinin bulunduğu hoş bir yerdi burası. Yapmam gereken pek bir şey yoktu ve bir İngiliz kontunun oğlu olan bölge papazı da cömertti. Bana bir at vermiş, tüm diğer yardımcılar gibi avlanmamı istemişti. Sabahları çimler yaş iken, hanımeli kokusunun geldiği yeri düşünüyorum hep. Çok güzeldi ve gecemi gündüzüme katıp papazın sorumluluğu altındaki bu bölgede her şeyin yolunda gitmesini sağladım. Oldukça iyi iş çıkardığımı düşünüyordum.</p>
<p class="calibre1">‘'Avlanma sezonunda papazın kuzeni, gerçekten tam bir hanımefendi olan, Leydi Crytsabel, gelir gider olmuştu. Orada geçirdiğim ikinci yılın haziran ayında geldi. Ona eşlik edecek pek kimseler yoktu, dolayısıyla benimle sohbet ederdi. Onun etkisiyle bir şeyler okur olmuştum. Oldukça çocuksu davranır, pek de bilgili değilmiş gibi yaklaşırdı bana. Ona bildiklerimi anlatmamı, onunla sohbet etmemi isterdi; ben de bildiklerimi anlatmak için yanıp tutuşurdum hep. Beraber tenis oynardık hep ve birlikte ata biner, gölde kayıkla gezintiye çıkardık. Özgür bir hayat sürdüğümüz, dolayısıyla istediğimiz gibi yaşayacağımızı söylüyordu. Keten ve yün kumaşlardan kıyafetler giymemi sağladı. İyi biriydi, dürüsttü ve rahattı, en azından öyle olduğunu düşünüyordum. Tüm yaz öylece geçmişti. Gölde yüzdükten sonra sabahın erken saatlerinde bahçede onunla buluşurdum. Artık bu durum tesadüfi olmaktan çıkmış, planlı olmaya başlamıştı. Utana çekine, beni yürümeye davet ederdi. Hatırlıyorum da, göl kenarında beni görebileceği bir yerde durur ve kendimi orada kurulardım, sırf dikkatini çekmek için. Hastasıydım onun, o daha da hastaydı bana.</p>
<p class="calibre1">“Bir keresinde Derbyshire’daki birkaç mağarayı gezmeye gitmiştik. Bir süre sonra, dinlenme yerinden ayrıldı, ben de peşinden gittim. Gruba şaka olsun diye onlarla bir nevi saklambaç oynayacaktık. Bizi etrafta göremeyince gittiğimizi sanmışlar, kapıları üstümüze kilitleyerek çıkıp gitmişler. Korkmuş gibi yapıp bana sarıldı ve ‘Bizim hakkımızda neler neler düşünecekler,’ deyip, yüzünü kabanımla örttü. Tuttum öptüm onu, öpüştük. Daha sonra öğrendim ki, daha doğrusu kendi söyledi, uyduruk bir Fransız romanı olan “Zavallı Genç Bir Adamın Aşk Macerası”ndan esinlenmiş. Ben de “Zavallı Genç Adam” oluyordum.</p>
<p class="calibre1">“Evlendik. Yaşadığı papaz evinde hayatımıza devam ettik. Gözünün önünden ayrılmama izin vermiyordu. Lort unvanım vardı, birbirine delice âşık bir çifttik biz ve beni estetik bir ışığın altında sergilemeyi tercih ediyordu. Bir Grek heykeliydim onun için; Croton ve Hercules gibi bir heykeldim! Hep kendi istediklerini yapıyordu. Bıraktım, ne yapıyorsa yapsın dedim kendime.</p>
<p class="calibre1">“Sonra yavaş yavaş bıkmaya başladı benden. Bana doyması üç yılımı almıştı. Vücut yapım bu arada gelişti, o</p>
<p class="calibre1">yüzden şu an bu haldeyim.”</p>
<p class="calibre1">Kolunu bana doğru uzattı ve kaslarına dokunmamı istedi. Şaşkına dönmüştüm. Sert kasları neredeyse giydiği kıyafetin içinden taşacak gibiydi.</p>
<p class="calibre1">‘'Ah,” diyerek devam etti Annable. “Benimki gibi bir vücuda sahip olmak nasıl bir gururdur bilmezsin. Fakat çocuk sahibi olmadı Crsytabel, çocuk sahibi olmadı. Cesaret edemedi. Evvela bu, fikir ayrılığından ötürüydü. Fakat daha sonra, bu konuda yumuşadı. Vücudumun verdiği gururu bilsen, nasıl hor görüldüğümü de anlardın. Karşı koymaya çalıştım, samimi bir şekilde yanaklarıma baktı. Bu şaşkınlığın etkisinden asla kendimi alamadım.</p>
<p class="calibre1">“Kendini dünyanın en güzel kadını sanmaya başladı. Bir şair avucunun içine aldı onu ve Burne-Jones gibi davranmaya başladı, veya Waterhouse, evet Waterhouse idi. Onun kadınlarından birinin ta kendisiydi —yok yok, Sha-lottlu Leydi olduğunu düşünüyorum. Her neyse işte kendini dünyanın en güzel kadını sanıyordu ve ben de onun hayvanıydım. Bir yıldan fazla buna tahammül ettim. Sonrasında üstüme birkaç uşak kıyafeti aldım ve çıkıp gittim.</p>
<p class="calibre1">“İngiltere’den hiç ayrılmamama rağmen yok efendim Fransa’da görülmüşüm, sonra da Avusturalya’da... Ondan sonra bir de çalılıklar arasında öldüğüm sanılmış. Bunun üstüne Crsytabel genç bir adamla evlenince, öldüğüme kesin kanaat getirmişler. Daha sonra Crsytabel’in abone olduğu bir dergide, hakkımda yayınlanan vefat ilanımı okudum. Mevki sahibi diğer genç leydilerin, akıl çelen “Zavallı Genç Adam” tarafından ayartılmamaları için bir uyarı niyetine bizzat kendi tarafından verilmişti bu ilan.</p>
<p class="calibre1">“Crsytabel artık hayatta değil. Dergiyi mutfakta yerde bulmuşlar —kendi aldığı dergi—, içinde bir sürü fotoğrafım var; hatta eski bir fotoğrafım bile —“şansız bir birliktelik”. Nedendir bilinmez ben de yolun sonuna gelmiş gibi hissediyorum. Artık hafiften yaşlı, iyice duygusuz bir adam olduğumu düşünüyorum ve yirmi altı yaşındayken hissettiklerimi şimdilerde tekrar hissediyor gibiyim, üstelik yirmi altımda neysem o şekilde konuşuyorum şimdi.</p>
<p class="calibre1">“Tek bir şeyim kaldı, birkaç çocuğum var ve daha önce hiçbir yerde görmediğin kadar farklılar. Olan biten her şeyden önce iyi bir hayvandım ve çocuk sahibi oldum.”</p>
<p class="calibre1">Oturdu ve porsuk ağacı dallarının karanlığında sallanan koca aya doğru kaldırdı gözlerini.</p>
<p class="calibre1">Kendi kendime konuşur gibi, “Demek Crsytabel artık hayatta değil, senin zavallı tavus kuşun!” diye homurdandım.</p>
<p class="calibre1">Gözünü gökten hiç ayırmadan ayağa kalktı, tekrar esnedi. İki yana iyice açtığı kollarıyla, ayışığının altında hafif hafif gölgelenen vücudu, etkileyici bir görüntü oluşturmuştu.</p>
<p class="calibre1">“Belki de,” dedi Annable, “belki de her şeyin sorumlusu o değildi.”</p>
<p class="calibre1">‘W&lt; tavus kuşu deriz,” dedim. Güldü.</p>
<p class="calibre1">“Tepedeki caddeden evine git, hadi bakalım!” dedi Annable. “Aşağıdaki ormanlıkta bir dolaplar dönüyor gibi hissediyorum.”</p>
<p class="calibre1">Titrek bir ses tonuyla, “Peki tamam,” diyerek karşılık verdim.</p>
<p class="calibre1">“Evet, fazlasıyla beyaz tenliydi,” diye söylendi kendi kendine.</p>
<p class="calibre1">Tepeyi çıkarken, “Öyledir öyle,” dedim. Ayışığında benimle paylaştığı dokunaklı anılarından dolayı çok şaşırmıştım. Bir süre bir şeyler söylenmeye devam etti kendi kendine, sonra da çekip gitti.</p>
<p class="calibre1">Yolumun üzerinde, sağda solda karşılaştığım mezarlardan dolayı can sıkıcı bir ruh haliyle kilise avlusundan çıktım. Hava nefes alınamayacak kadar basıktı ve koca koca ağaçların gölgesinde yürümek ürkütücüydü. Neyse ki caddeye çıktığımda kendime geldim. Bir at arabasının lambalarından gelen bakırımsı bir ışık görüyordum ve nalların dostane takırtısının aheste aheste bana doğru yaklaştığını duyuyordum. Fakat beni geçmelerinden sonra tekrar yalnızdım.</p>
<p class="calibre1">Tepenin hemen üzerinde, dolunayın alı al, moru mor yüzü, ağaçların üstünde asılı duruyor gibiydi; oldukça görkemli ve uzaklardaydı. Bir o kadar da yakın hissettiriyordu kendini ama. Sıcakkanlılıkla, her yanımı saran karaağaç dallarına çevirdim kafamı aniden, göze hoş gelen varlıklarıyla demet demet narin salkımları vardı. Aralarına zıpladım ve o harika görünen salkımları yüzüme doğru çektim; ağaçların bu tomurcuk nezaketine dokunmak için onları çekmeyi sürdürerek yoluma devam ettim. Orman ince bir şefkatle burcu burcu kokuyordu. Köknar ağaçları bu duyguyu azaltıyordu; karaçamlar ise verimsiz kış uykularından uyanmış, ben aralarından geçtikçe kadife parmaklarının hünerlerini gösterircesine beni sıvazlıyordu. Sadece, henüz budaklanmamış dişbudak ağacı, hayatın sıkı düzeni timsali duruyordu. Tepeden taşocağının olduğu yere ve vadinin aşağılarını kaplayan ağaçların karanlığına baktım. Ve öyle görünüyor ki dünya, kendi dünyam tuhaftı yine.</p>
<p class="calibre1">Annable’ın kilise avlusunda benimle konuştuğu günden yaklaşık dört-beş gün sonra Annable’ı tekrar görmeye gittim. Bir pazar sabahıydı. Karaçam ormanı belirgin bir lirik yeşil içinde yüzüyordu ve çuhaçiçekleri, perçem perçem sarkan karaçam dallarının altında beyaz beyaz benekler halinde serpilmişti. Durgun hayatın keyfi yerine gelince gökte yeniden canlanabildiğim gösteren bulutsuz bir sabahtı. Kulübeden yükselen duman, ağaçlara doğru yönelirken maviye, sonrasında da mat bir yeşile dönüyordu. Ateş yeni yakılmış gibiydi ve duman ormanın içinden göğe doğru süzülmekteydi.</p>
<p class="calibre1">Evin yakınında Sam belirdi, etrafına bakınıyordu. Sonra ne olup bittiğini daha iyi görebilmek için su deposuna tırmandı. Memnun kalmamış olacaktı ki aşağı atladı, bu arada da gözü hafiften bana ilişti; yamaca doğru koşup, oradan ormanın içine daldı. Kendi kendime, “Babası için gidiyor,” dedim. Patikadan ayrılıp, sararmış devedikeni saplarına basa basa ve tavşan delikleri yüzünden tökezleye tökezleye tepeden aşağı boş araziye doğru Sam’in arkasından gittim. Sam göz açıp kapayıncaya kadar taşocağı boyunca uzanan duvara varmıştı.</p>
<p class="calibre1">Oraya vardığımda gördüklerimden ötürü şaşkına döndüm. Sıvanmamış taşlarla, yaklaşık altmış yetmiş metre yüksekliğinde, taşocağı yanına örülmüş bir duvar. Etrafıma bakındım. Bulunduğum yerden aşağı doğru inen kara bir zincir vardı. Duvarda da belirgin çizme izleri görünüyordu. Sonrasında taşocağı tarafından aşağı iyice bakındım ve —nasıl gözden kaçırabilirim bunu?— Derbyshire’da görmeye alışık olunan sarp bayırlarda olduğu gibi, eğri bir merdiven oluşturan kayaları gördüm. Anladığım kadarıyla bu merdiven oldukça kullanılan bir yoldu, dolayısıyla ben de kendimce ona güvendim ve taşocağı duvarına doğru güçlükle aşağı inmeye başladım. Bir kez daha kendi başıma bir şeyler keşfetmiş olmanın ve gizlenmiş bir yolu bulmanın zevkini yaşıyordum. Uzun kaya parçalarını birbiri içine vidalanmış gibi tutturarak pek de belli olmayan bir merdiven oluşturan korucunun bu özenine ve pratik zekâsına da hayran kaldığımı söyleyeyim.</p>
<p class="calibre1">Taşocağı sıcaktı. Gün ışığı orada yoğunlaşmış ve daha da hoş bir ısı vermiş gibiydi. İsraf edilmiş eşyaların oluşturduğu küçük yığınlar, yeni çıkmış yabanmenekşeleri ile heyecanlanmışa benziyordu. Onun dışında, karaçalı kalıntılarından artakalan bir canlılık vardı ve kaya parçaları arasındaki öksürükotu tüyleri daha şimdiden gümüşi bir renk almıştı. Bahar uykusundan yeni uyanıp buraya oturmuş, erguvan rengi gözlerini açıyordu.</p>
<p class="calibre1">Derenin akarken çuhaçiçeklerine ve filizlenen ağaçlara hikâyeler fısıldadığı aşağı tarafa doğru yürüdüm. Topraktan ayrılarak aşağılara doğru yuvarlanan kaya parçalarının tıkırtısı beni ürkütmüştü.</p>
<p class="calibre1">Yoluma devam ederken, “Bu genç hergele neler yapıyor öyle?” dedim kendime. Taşocağının diğer kısmına gelmiştim. Bu taraf daha nemli bir yerdi ve çalılar diğer ta-raftakilerin boyunu da geçerek duvarı aşmıştı ama yine de eski kaya parçalarının oluşturduğu çitin yüksekliği kadar uzamamışlardı. Yaklaştıkça, kazma ve taşların çıtırtılarıile Sam’in kaya parçaları arasında çalışırkenki o hızlı nefes alışverişini daha iyi duyar oldum. Büyük, solgun söğüt çiçekleri çalısının arkasına gizlenmiş, hararetle arılara mırıldanıyor gibiydi. Onu, taşocağı tarafından düşen koca kaya parçaları, toprak ve ezilmiş bitkiler yığını içinden ıkına ıkına bir şeyler çekmeye çalışırken görünce güldüm. Taşocağı duvarının bir kısmı yıkılmıştı. Her nedense delikanlının bu çalışma ciddiyeti beni tedirgin etmişti, acele ettim.</p>
<p class="calibre1">Sam, ona yaklaşırken çıkardığım sesleri duyup etrafına bakındı; yüzü, gösterdiği çabanın etkisiyle kırmızıya dönmüş, gözleri ise korku ile büyümüştü. Telkinde bulunarak bağırdı:</p>
<p class="calibre1">“Onun üzerinden çek —çek onları!” Birdenbire kalbim boğazımdan atmaya başladı, neredeyse nefessiz kalıp boğulacaktım. Korucunun ellerinin kaya parçaları arasında kaldığını fark ettim. Kaya parçalarını birbirinden ayırmaya koyuldum. Bir süre, tek kelime etmeden bunun için uğraştık. Sonrasında korucunun kolunu yakalayıp kayaların arasından çıkarmaya çabaladım. Fakat çıkaramadım.</p>
<p class="calibre1">Üzüntüden çılgına dönmüş bir halde var gücüyle uğraşırken bir yandan, “Çıkar onu oradan!” diye haykırıyordu çocuk.</p>
<p class="calibre1">Onu oradan çıkardığımızda anladım ki çoktan ölmüştü. Bütün uğraşımın verdiği yorgunlukla titreye titreye yere oturdum. Kafasının üstünde büyük bir eziğin izi vardı. Sam, hâlâ yaşayıp yaşamadığını anlamak için yüzünü babasının yüzüne koyarak köpek gibi onu kokladı. Sonra, bana baktı ve; “Bir daha kalkmayacak,” dedi. Sesi korku ve kaygıyla çatlamıştı.</p>
<p class="calibre1">Kafamı salladım. Sonrasında hıçkıra hıçkıra ağlamaya başladı. Annable’ın çektiği acı ve sonrasında ölümüyle büzüşen dudaklarını, dişleri görünecek şekilde düzeltti Sam. Daha sonra cam gibi parlayan açık gözleri etrafında gezdirdi parmaklarını. Anlayabiliyordum Sam’i; dokunmaya korkuyordu.</p>
<p class="calibre1">“Uykuda değil,” dedi Sam, “bak! Gözleri açık.”</p>
<p class="calibre1">Çocuğun bu durumu sorgulamasına yüreğim tahammül edemiyordu. Oradan uzaklaştırmak üzere kaldırdım onu, fakat bırakmam için ısrar etti.</p>
<p class="calibre1">Yaşadığı üzüntüyle iyice kendini kaybeden Sam, “Kaldır onu, uyandır hadi,” diyerek haykırıyordu, ben de bıraktım onu.</p>
<p class="calibre1">Ölü adamın yanma koştu ve omuzlarından silkeleyerek, “Baba! Baba!” diye haykırmaya devam etti, daha sonra babasının başındaki yarayı gördüğünden etkilenmiş olacak ki oturdu, dokunmak için parmağını kaldırdı ama dokunamadı.</p>
<p class="calibre1">“Gel hadi,” dedim.</p>
<p class="calibre1">Yarayı göstererek, “Babamın bu hale gelmesine sebep olan şey bu mu?” diye sordu. Büyük bir ipek mendille yüzünü kapadım.</p>
<p class="calibre1">“Artık,” dedim, “ona dokunmazsan uykuya dalacak, bu yüzden otur orada ben gidip birini alıp gelene kadar. Ya da sen git istersen?”</p>
<p class="calibre1">Kafasını salladı. Gitmeyeceğini biliyordum. Bu yüzden geri dönene kadar babasını öylece bırakmasını tembih ederek ona dokunmamasını söyledim yine. Ölü adamın yanında, oturduğu kayanın üstünde kımıldamadan durdu ve gidişimi izledi, yalnız bırakılmanın korkusuna kapıldığı</p>
<p class="calibre1">her halinden belliydi.</p>
<p class="calibre1">Koşarak merkeze gittim. Evine gitmeye cesaret edemedim. Kısa bir süre sonra toprak sahibi ve üç adamla geri döndüm. Geldiğimde çocuğun, babasının gözlerini kapatıp uykuya dalıp dalmadığını görmek için mendilin köşesinden kaldırıp gizliden gizliye ona baktığını gördüm. Geldiğimizi görünce irkildi. Mendili kaldırdığımızda, babasının yüzünün korku dolu ifadesinin hiç değişmediğini görünce, hiç unutamadığım bir bakış attı bana.</p>
<p class="calibre1">“Büyük bir sorun, feci bir sorun!” diye yineledi toprak sahibi. “Büyük bir sorun. En başından demiştim ona tırmanırken kayalar üstüne düşebilir diye ve kendisi de bu ihtimale karşı önlemini aldığını söylemişti. Ama işte emin olamazsınız, hiçbir şey belli olmuyor. Duvar yıkıldığında muhtemelen yarısına kadar tırmanmıştı. Feci bir durum, gerçekten de çok kötü bir durum bu!”</p>
<p class="calibre1">Soruşturmada ölümün talihsizlikten kaynaklandığı kararı verildi. Fakat korucunun ölüm sebebinin planlanmış bir intikam olduğu yönünde belirsiz söylentiler de dolanıyordu kasabada.</p>
<p class="calibre1">***</p>
<p class="calibre1">Greymede’deki mezarlıkta kayın ağaçlarının altına defnetmeye karar verdiler onu. Dul kadın da öyle istemişti zaten. Aksinin yapılması doğru olmazdı.</p>
<p class="calibre1">İlkbaharın ilk haftalarındaki büyüleyici sabahlardan biriydi, ağaçların arasındaki yamaçtan aşağı doğru yavaş yavaş göz gezdirerek olup bitenleri seyrediyordum. Gök, çayırkuşlarının cıvıldamalarıyla süslenmişti ve bütün bedenim yaz düşünceleriyle kıpır kıpırdı. Solgun minik dağla-leleri, orman esintisiyle fındık ağaçlarının altında filizlenmekteydi. Olur da güneş bulutların ardında kalırsa, yeni yeni güneşler doğuyor ve daha sahici ışıklarla parıl parıl parıldıyordu. Her taraf kıpır kıpır, heyecan doluydu; tıpkı bir kadının hamile olduğu zaman hissettiği gibi. Dallarındaki küçücük benekleriyle keçi söğüdü ağacı, bir yaz gününün mat altın rengindeki bulutunu andırıyordu. Her dalı tıpkı altındanmış gibi, olağanüstü kürk başlıklar altında bir başka güzel görünüyordu ve sanki bu mutluluğunu arıların vızıltılarıyla hoş bir koku içinde dile getiriyordu. Her kanat çırpışlarıyla birlikte kuşlar, yeni bir ötüş tutturuyordu; önce ormanın karanlık boşluklarına dalıp tekrar göğe yükseliyor, sonra da kâh çimlerin üzerinden kâh öküz otlarının arasından süzülerek coşkun coşkun uçuşuyorlardı.</p>
<p class="calibre1">Delikanlının biri çiftlikten aşağıya doğru, kır boyunca, ardında bir köpekle ilerliyordu. Bir köpek mi, yok yok, arkada sallanan kuyruğu ile toynaklarının ucunda yürüyen kara ayaklı bir kuzuydu bu. Karanlığın içinde ilerleyen küçük gri bulutlar gibi süzülerek annelerine gidiyorlardı.</p>
<p class="calibre1">İspinozkuşunun böğürtlen çalısından bir hışımla çıkışını aklımdan çıkaramıyorum. Ağzındakiyle yuvasını kapatacaktı. Bu bir ödül, doğru zamanda başarmış olmanın hissettirdiği coşkunluktur bu. Tüm bu duygularla, yuva neredeyse hazırdır artık.</p>
<p class="calibre1">Ah, ama ardıçkuşu pek bir kibirli, çitlerin olduğu yerden sesini yükseltmekte! Göğsünü çamurun içine batırıp, göğsünün altında yan yana bir arada duran turkuaz yumurtalarını —mavi, mavi, yumurtaların en mavilerini— sıcak tutabilmek için göğsüyle balçığı şekillendiriyor; işte size yuva yapmanın ince hesapları. Göğsüne bastırdığı yumurtaların yuvarlaklığı sebebiyle yuva yapan ardıçkuşu-nun gözlerindeki coşkunluğu görmelisiniz!</p>
<p class="calibre1">Çalıkuşunun şu ivediliğine bakın, umarım bodur çalıya doğru gitmez. Kendi iradelerine karşı koyamamalarmı izlemekten keyif duyuyorum. Fakat bütün kuşlar hızla kanat çırparak yükseliverdi birden. Hava bu galeyanla süpürülmüş gibiydi. Gökte hiç çayırkuşu yoktu, bir tane bile;</p>
<p class="calibre1">sema iyice ıssızdı, ufukta bile pırıltılı benekler görünmüyordu.</p>
<p class="calibre1">Ta ki ulaklar gelene kadar; ta ki ulaklar haykırarak, ağıtlar yakarak, kendi kendini yiyip bitirerek günlük güneşlik havada birer gölgeymişçesine sonsuza değin dalgalanana kadar. Yükseliyor, alçalıyor ve daire çize çize uçuyorlardı, kızkuşları geniş kanatlarını kederle açarak haykırıyor ve yakınıyordu. Bir süre sonra denizserçeleri aniden yere alçaldı, ardından kabullenememe duygusu ile bir kere daha kanat çırptılar; mücevherden bir yüreği, gün ışığına teslim ettiler. Karanlık gölgede, sqnrasında da yeşil bir parıltıda bu hüznü yok etmek için tekrar kanat çırptılar göğe, haykırarak ve umutsuzluğa kapılan bedenleriyle yakarışlarda bulunarak.</p>
<p class="calibre1">Sülünler bu manzaradan ötürü korkuya kapılmış, koşuyor ve çitlerin arasından geçip kaçışıyorlardı. Erkek kuş telaşla uçmaya çalışıyor, sağa sola dalgalanan tüyleriyle kendini oradan oraya atıyor ve ormanın güvenli kollarına doğru süzülmeye çabalıyordu.</p>
<p class="calibre1">Denizserçelerinin, yankılanan, daha yüksek sesli ve daha güçlü yakarışları vardı, kızkuşlarına cevap olarak; diğer kuşların seslerini bastıran bir feryattı bu. Tepenin yamacına doğru bir kalabalık göründü, başlarında övünerek yürüyen yaşlı toprak ağası ve arkasında, tabutu omuzlarında taşıyan, boyunları bükük altı adam, gün ışığıyla ara ara ışıldayan tabutun ağırlığı altında ağır ağır ve ihtiyatlı bir şekilde ilerliyorlardı. Onların ardında da yük taşıma sırasının kendilerine gelmesini bekleyen altı adam vardı, hüzünlüydüler. Boğazlarına düğümlenmiş kırmızı mendiller ile iliklenmemiş yeleklerinin altına giydikleri gömleklerinin mavi ve beyaz göğüslükleri görülebiliyordu. Tabut, yeni kesilmiş tazecik ağaçtandı, verniklenmemişti ama güneşin altında ışıl ışıl parlıyordu; taşıyanlar yeni kesilmiş taze karaağaç kokusunu içlerine çekince, bütün hayatları</p>
<p class="calibre1">gibi gözlerinin önünden bir film şeridi geçiyordu.</p>
<p class="calibre1">Yamacın en tepesine gelindiğinde, tekrar feryat fig<sub class="calibre9">an</sub> koptu. Vücudu orantısız bir kadın, oraya kadar cenazeyl<sub class="calibre9">e</sub> birlikte yürümüştü, yamaçtan aşağıya doğru hareket edi<sub class="calibre9"></sub>lince yürek burkan feryadı duyuldu. Ayaklarına dolanıp eteğini çekiştiren çocukları da hüngür hüngür ağlıyorlardı. Onlarla ilgilenmeye çalışan yabancı bir kadın da çocukl<sub class="calibre9">arı</sub> sakinleştirmeye yetmiyordu. Bu acı çığlıklar kuşları ve tavşanları nasıl da ürkütüyor, kuzular annelerinin yanına nasıl da koşuyordu... Bir tek kızkuşları korkmuyor, bu hüzne ortak oluyordu. Toprağına kavuşacak beyaz tabutun ve kadının üstünde, daireler çizerek uçuyorlardı. Bu dünyanın kederine “ağıt” yakanlar, kızkuşlarıydı. Dokunaklı bir k<sub class="calibre9">e</sub>der içinde sürekli daireler çizerek, dönerek, havalanıp g<sub class="calibre9">er</sub>i alçalarak ve sürekli feryat ederek, ümitsizliğin anlaşılam<sub class="calibre9">a</sub>yan aksam ile ağızlarından çıkan son heceleri de yineley<sub class="calibre9">en</sub> cüppeli birer rahip gibiydiler; beyazdan artık griye kaçan, umuttan muzdarip.</p>
<p class="calibre1">Tabutu taşıyanlar sonunda yüksek tepecikler arasına girip gözden kayboldular. Hafiften kilolu kadın artık <sub class="calibre9">on</sub>ları göremiyordu; fakat bakmaya da devam etti. Eve dönmeliydi, artık geriye hiçbir şey kalmamıştı.</p>
<p class="calibre1">Tabutu taşıyanlar, tabutu kapı sütunlarının üstüne bıraktılar ve alınlarından akan terleri silip, ağırlığın etkisi<sub class="calibre9">yle</sub> ağrıyan omuzlarını ovaladılar.</p>
<p class="calibre1">Bir kız elinde bir sürahi ve mavi bir kapla geldiğinde, diğer altı kişi de omuzları ağrımasın diye omuzlarına keçe yerleştiriyordu. İlk önce toprak sahibi içti, sonra da diğerlerine uzattı. Bu sırada kız da tazecik karaağaç kokan tabutun uzağında, çitlerin yakınında duruyordu. Gü<sub class="calibre9">neş</sub> her tarafı aydınlatırken, göz gözü görmeyen karanlığın içine kapatılan adamı düşündü ve korkuya kapıldı kız. Çiçeklere doğru döndü ve minik menekşeler arasında hızla koşarak oradan uzaklaştı. Daha sonra kendine geldi, <sub class="calibre9">ra</sub>hatlamak için birkaç çiçek koparıp, için elindeki çiçekleri derin derin içine çekti. Adamlar şükran duyarak, sürahi ve kabı bir kenara koyunca toprak sahibi de yola devam işareti verdi. Tabutu taşıyanlar yükü tekrar omuzladılar. Karaağaç dalları içi boş beyaz tabutu selamladı ve merhametli karaağaç çiçeği salkımları şefkatle, “Üzgünüz, çok üzgünüz...” diye fısıldarmışçasına sallandı rüzgârla. Merhametli tomurcuklar hayat dolu bakışlarla tabutun içine hapsedilen adamın önünde saygıyla eğildi. “Belki de,” diye düşündü kız, “onları duyuyordur ve yavaş yavaş uykuya dalıyordur.” Gözlerindeki yaşları sildi ve sürahisini alarak ağır ağır dereye doğru yürüdü.</p>
<p class="calibre1">Bir süre sonra ben de kendime geldim ve pervasızca yükselen mavi dumanıyla insanlara huzur dağıtan, her zamanki gibi çekici değirmene doğru yürüdüm. Vadinin diğer tarafındaki, nadasa bırakılan tarlada âdeta bir çift atın yavaşça başlarını saldığını görebiliyordum. Bir adam atlara seslendi ve ben de içimi, durağan, yapayalnız, gün ışığıyla apaydınlık ve sonsuz bir kayıtsızlıkla dolu vadideki boş tarlada dolanan atların ardından gitme özlemiyle dolduran bu tınıyı dinledim. Bugün çoktan unutulmuştu bile. Sular olabildiğine mavi ve beyazdı ve üzerine düşen yansımalardan oluşan kara parıltılar vardı; iki kuğu, ağaçların suya yansıyan gamsız zarafetlerinin üzerinden geçiyordu. Kasvetli hava bir anda dağılıvermişti. Öne doğru kabartarak fırfırlı kanatlarını neşreden kuğuyu seyre daldım. Zarif yol arkadaşının ciyaklayarak köşelere, çalıların altına gidişini izledim; tüm ihtişamıyla kendini bana gösterme niyetindeki kuğu çalıların altından bana doğru yöneldi, ben de kurumuş bir dalla ona uzanmaya, onunla oyalanmaya kalktım ama daha sonra çok üşendim ve kuğuyla zaman geçirmek yerine meyve bahçelerine gitmeyi tercih ettim.</p>
<p class="calibre1">Fulyalar başlarını kaldırmış, sarı kıvrımlarını arkaya doğru atmıştı. Her bir yamulmuş yaşlı gri ağacın altında çeşitli çiçekler yer alıyordu. Bazısı sarı sarı bir bollukla parlıyor, bazısı alçakgönüllü ve tatlı yüzlerini göstermek için başlarını hafifçe kaldırıyordu. Diğerleri ise gösterişli yeşil yaprakların arasında düşünceli düşünceli yüzlerini saklıyordu. Onlarla konuşabilmek için onların dillerini bilmeyi isterdim.</p>
<p class="calibre1">Üstte ağaçlar, sunilüferlerinin göğüsleri kadar beyaz ve havalı tomurcuklarıyla, dalları yukarıya kaldırılmış halde saçlarını güneşe karşı savuruyordu.</p>
<p class="calibre1">Çok mutlu olmaya başladım. Öksürükotları parlıyor ve yol boyunca gülerek bana mutlulukla eşlik ediyordu. Onların kadife yüzeylerine dokununca ben de gülümsedim ve bana çocukluk anılarımı hatırlatan siyah kuşüzümü yapraklarının kokusunu duydum.</p>
<p class="calibre1">Ev sessiz ve kayıtsızdı. Yine ruhlar basmıştı onu. Ruhlar, kollarında güneş ışığı taşıyarak ve kasvetli odaların karanlığına bu ışığı dağıtarak bir kez daha bu sıcak yerin keyfini çıkarmaya gelmişti.</p>
<p class="calibre1"><a id="bookmark1"></a>III.</p>
<p class="calibre1">HEYECANLI ANILARIN İRONİSİ</p>
<p class="calibre1">Cenazeden hemen sonraki gün tesadüf etti; Aubrey Beardsley’nin “Atalanta”sınm, devamı olan “Salome”un ve diğerlerinin birer kopyasıyla karşılaştım. Oturup bakındım, farklı bir şeyler görünce ruhum bedenimden ayrılacak gibi oldu. Şaşkına dönmüştüm, meraklanmıştım, ağzım açık kalmıştı. Uzun bir süre baktım; ama zihnim ya da ruhum, baktıklarımda bir tutarlılık sağlayamamıştı. Çok etkilenmiştim, bu ruh halimi bastırdım, fakat yine de inatçıydım, kendime direndim.</p>
<p class="calibre1">Lettie dışarıdaydı, yani akşam yemeği vakti olmasına rağmen; hatta sırf akşam yemeği vakti olduğu için kitabı aldım ve değirmene doğru gittim.</p>
<p class="calibre1">Akşam yemeği faslı bitmişti, geriye pişirilmiş raventin hoş kokusu kalmıştı .odada. Sandalyesinden arkaya doğru sarkarak Salome’a bakmaya çabalayan Emily’ye doğru yürüdüm direkt.</p>
<p class="calibre1">“Bak,” dedim, “şuna bak!”</p>
<p class="calibre1">Baktı, uzağı göremediği için yakından baktı iyice. Bir şeyler söylemesi için sabırsızlanıyordum. Utana çekine yavaşça döndü sonunda ve bana tuhaf bir yüz ifadesiyle baktı.</p>
<p class="calibre1">“Eeee?” dedim.</p>
<p class="calibre1">Ürkek bir ses tonuyla, “Şey, korku verici değil mi!” diye cevap verdi.</p>
<p class="calibre1">“Hayır! Neden öyle olsun ki?”</p>
<p class="calibre1">“Öyle hissettiriyor, neden buraya getirdin bunu?”</p>
<p class="calibre1">“Görmeni istedim.”</p>
<p class="calibre1">Emily’nin resmin büyüsüne kapıldığını görünce kendimi rahatlamış hissetmiştim. George geldi ve omuzlarıma yaslandı. Teninin sıcaklığını hissedebiliyordum.</p>
<p class="calibre1">Hafiften keyifli bir ifadeyle, “Yüce Lort!” dedi ağır ağır. Çocuklar ne olduğunu görmek için üşüşünce, Emily kitabı kapattı.</p>
<p class="calibre1">Emily, “Geç kalıyorum. Acele et, Dave!” deyip, okula gitmeden önce ellerini yıkamaya gitti.</p>
<p class="calibre1">George elini kitabın üzerine koyarak, “Bana versene şunu!” dedi. Kitabı ona verdim. Oturdu, çizimlere baktı. Mollie, George’un elindekini merak edip yanma sıvışınca, George sinirlenip yanından gitmesini söyledi ona bağırarak. Hal böyle olunca Mollie dudak büktü ve kahverengi kıvırcık saçlarının üstüne şapkasını geçirdi. Emily okula gitmeye hazır bir şekilde odaya girdi.</p>
<p class="calibre1">Emily, “Ben çıkıyorum, hoşça kalın,” dedi, sonra da bir an için duraksadı. Şapkamı almaya yöneldim. Gözlerinde yeni bir ifadeyle yüzüme baktı ve dedi ki:</p>
<p class="calibre1">“Çıkıyor musun, sen de? Bekle biraz, geliyorum.” Bekledim.</p>
<p class="calibre1">Umduğunu bulamayınca, ‘'Aman neyse, hoşça kalın,” dedi Emily ve çıktı.</p>
<p class="calibre1">George, uzunca bir süre kitaptaki resimlere baktıktan sonra kalktı ve çıkıp gitti. Kitabı da yanma alırken, parmağını kitabın arasında tutuyordu. Tek kelime etmeden nadasa bırakılmış tarlaya doğru yürüdük. Bir tümseğin üstüne oturup sırtını ağaca dayadı ve sakin sakin, “Şimdi artık hiç acelemiz yok...” deyip resimleri incelemeye koyuldu tekrardan.</p>
<p class="calibre1">“Biliyorsun işte,” dedi en sonunda, “onu çok istiyorum.”</p>
<p class="calibre1">Konuyla alakası olmayan bu tepkiye şaşırdım ve; “Kimi?” dedim.</p>
<p class="calibre1">“Lettie’yi. Tebligat aldık, biliyor muydun?”</p>
<p class="calibre1">Büyük bir şaşkınlıkla ayağa fırladım.</p>
<p class="calibre1">“Terk etme tebligatı mı? Ne tebligatı?”</p>
<p class="calibre1">“Tavşanlar yüzünden olduğunu düşünüyorum. Keşke Lettie beni kabul etse, Cyril.”</p>
<p class="calibre1">“Strelley Değirmeni’ni terk etme tebligatı mı!” diye yineledim.</p>
<p class="calibre1">‘'Aynen ve de oldukça memnunum. Fakat beni kabul eder miydi sence, Cyril?”</p>
<p class="calibre1">“Off çok kötü bir durum! Nereye gideceksiniz? Ciddi olamazsın!”</p>
<p class="calibre1">“Yoo hayır. Saçma sapan tebligat, salla gitsin. Lettie’yi her şeyden çok istiyorum. Şu önümdeki çıplak hatlara baktıkça daha da çok istiyorum onu. Şu ince hatlar gibi, bir nevi hiddetli, güzel bir duygu bu. Ne diyeceğimi bilmiyorum ama sence beni kabul eder mi? Bu resimleri o da gördü mü?”</p>
<p class="calibre1">“Hayır.”</p>
<p class="calibre1">“Görseydi belki de beni isterdi, yani o da benim hissettiklerimi hissederdi belki.”</p>
<p class="calibre1">“Resimleri ona gösterince anlarız.”</p>
<p class="calibre1">“Bir hayli düşünüyorum bu durumu, babam tebligatı aldığından beri. Sanki üzerinde durduğumuz onca yer ayaklarımızın altından çekilip alınmış gibi. Hiç bu kadar kaybolmuş hissetmemiştim. Daha sonra Lettie’yi düşünmeye başladım. Acaba beni kabul eder miydi diye hiç düşünememiştim, ta ki sen bu resimleri bana gösterene kadar. Yapabiliyorsam —ki bir şeyler yapmalıyım muhakkak— onun gönlünü kazanmalıyım. Durduk yere hayatına leke sürülmesi ve dünyanın hiçbir yerinde gidebileceğin bir yerin olmaması durumunda bırakılmak ne talihsiz. En kısa zamanda karar vermeliyim, yoksa bir yerlerden aşağı fırlatılıp yere çakılmış gibi hissedeceğim. Gidip Lettie’yle konuşacağım.”</p>
<p class="calibre1">Ağacın altında uzanan George’un hayalperest ve çocukça görünen yüzüne baktım, oldukça garipti.</p>
<p class="calibre1">“Lettie’yle mi konuşacaksın?” dedim. “Ne zaman, nasıl?”</p>
<p class="calibre1">“Kaybedecek bir şeyim yokken ve de kendimi o kadar olağandışı hissediyorken hemen gidip konuşmalıyım. Sanırım söylediklerim sana deli saçması gibi geliyor.”</p>
<p class="calibre1">Bana doğru baktı; gözkapakları, benimle konuşmadan önce bir ara içmiş ya da yorgunmuş gibi gözlerinin üstünde ağır ağır hareket ediyordu.</p>
<p class="calibre1">“Lettie evde mi?” dedi.</p>
<p class="calibre1">“Hayır, Nottingham’a gitti. Karanlık çökmeden evde olacak.”</p>
<p class="calibre1">“Geldiği zaman görüşürüm ben de. Minik menekşelerin kokusunu alabiliyor musun?”</p>
<p class="calibre1">Kokuyu alamadığımı söyledim. George onların kokusunu aldığından emindi. Bu duyudan emin olana kadar da rahat durmadı. Ayağa kalktı, çiçeklere yakından baka baka</p>
<p class="calibre1">dere kıyısı boyunca yürüdü.</p>
<p class="calibre1">“Kokusunu aldığımı biliyordum. Beyaz bir menekşe!” Oturup üç çiçek kopardı, burnuna götürdü ve menekşelerin kokusunu çekti içine. Daha sonra menekşeleri ağzına koydu, beyaz dişlerinin çiçekleri ısırdığını gördüm. Hiç konuşmadan bir süre çiğnedi, sonrasında da ağzındakileri tükürdü ve birkaç tane daha topladı.</p>
<p class="calibre1">“Bu çiçekler bana Lettie’yi anımsatıyor,” dedi ve hanımeli sapıyla, kopardığı menekşeleri bir buket haline getirerek bana uzattı.</p>
<p class="calibre1">“Beyaz bir menekşe mi Lettie?” diyerek gülümsedim. “Bunları ona ver ve hava kararırken ormanda onu bekleyeceğimi söyle.”</p>
<p class="calibre1">“Peki ama ya gelmezse?”</p>
<p class="calibre1">“Gelecektir.”</p>
<p class="calibre1">“Henüz evde olmazsa o saatlerde?”</p>
<p class="calibre1">“Evde olmazsa gelir haber verirsin.”</p>
<p class="calibre1">Başını yeşil menekşelerin arasına koyarak uzandı tekrar ve dedi ki:</p>
<p class="calibre1">“Çabalamalıyım, buralarda yaşadığım her dakikam kıymete bindi. Ama ben pek umursamıyorum.”</p>
<p class="calibre1">Bir süre bana baktı. Sonra, “Topraklarımızı sattığımızda yirmi pounddan fazla paramın olacağını sanmıyorum ama beni kabul ederse, Kanada’da harcayabileceği bir sürü parası olur. Zengin olabilirim —tabii o da zengin olabilir, onun istediği bu zaten— istediklerini elde edecektir, eminim,” dedi.</p>
<p class="calibre1">Her şey gerçekleşmiş gibi soğukkanlılıkla anlattıklarına kendini kaptırmış anlatıyordu. Eğlenmiyor değildim.</p>
<p class="calibre1">“Benimle buluşmaya geldiğinde üzerinde hangi elbise olacak acaba?” diye sordu.</p>
<p class="calibre1">“Bilmem. Nottingham’a giderken giydiği elbiseyle gelir herhalde, parlak kahverengi bir kıyafet ve üstüne de vücuduna oturan dar bir yelek vardı üzerinde. Neden?”</p>
<p class="calibre1">“Nasıl görüneceğini canlandırıyorum kafamda."</p>
<p class="calibre1">“Tanrı aşkına, neyin kafası bu?” diye sordum.</p>
<p class="calibre1">“Peki sence, ne giysem hoş görünürüm?” diye yanıtladı.</p>
<p class="calibre1">“Sen mi? Şu halin yeter ya da sadece şu eski rahat kumaş ceketini giy bir de.” Bunu ona söylerken gülümsüyordum; ama o oldukça ciddiydi.</p>
<p class="calibre1">“Yeni kıyafetlerimi giymeyeyim mi?”</p>
<p class="calibre1">“Hayır, boynunun gösterişini gizleme.”</p>
<p class="calibre1">Elini boynuna götürdü ve saf saf, “Öyle mi?” dedi, hoşuna gitmişti bu belli ki.</p>
<p class="calibre1">Sonrasında, elleri başının altında, yerde uzanırken hayal dünyasına daldı. Onu öyle kendi haline bırakıp etrafta dolanmaya çıktım.</p>
<p class="calibre1">Geri döndüğümde saat neredeyse dört olmuştu. Ayağa kalkıp silkelendi. Saatini çıkardı.</p>
<p class="calibre1">Kelimeleri uzata uzata, “Aman Tanrım,” dedi, “tüm günü şuraya uzanıp düşünerek geçirmişim. Böyle bir şey yapabileceğimi sanmıyordum. Nerelerdeydin? Sensiz pek bir üzgün buralar. Menekşeleri burada bırakmışsın, al hadi bunları ve hava kararırken onu bekleyeceğimi söyle. Kendimi başka biri gibi hissediyorum ya da bir başkasını kendim gibi. Umarım bu rüyadan uyanmam —her zamanki halim işte.”</p>
<p class="calibre1">“Neden ki?”</p>
<p class="calibre1">“Bilmiyorum, planlamadan, aklıma gelenleri doğrudan anlatabiliyormuş gibi hissediyorum sadece... Kuşlar gibi, bir sonraki işaretin ne olduğunu bilmeden.”</p>
<p class="calibre1">Ben giderken, dedi ki:</p>
<p class="calibre1">“Şu kitabı bana bırak, büyü bozulsun istemiyorum — yani bugün bir başka hissediyorum kendimi ve bu kitapla böyle kalmak istiyorum. Belki de şansım yaver gider— kendimi böyle olağandışı hissettiğim zamanlar, yanımda kitap bulundururum; totem yapmak gibi bir şey bu. O zaman, hava kararınca!”</p>
<p class="calibre1">Eve gittiğimde Lettie henüz gelmemişti. Menekşeleri vazonun içine koyup masanın üzerine bıraktım. Resimleri Lettie’ye göstermemi istediğini anımsadım ama kitabı kendisinde bırakmıştım.</p>
<p class="calibre1">Marie ile birlikte arabayla geldiğinde saat altı civarıydı. Kolileri taşımaya yardım etmek için dışarı çıktım. Lettie çoktan düğün alışverişine başlamış; düğün tarihi bile belirlenmişti, temmuzda yapılacaktı.</p>
<p class="calibre1">Oda, taşınanlardan sonra bir sürü eşyayla kaplanmıştı: masa örtüsü, iç çamaşırları, ipekten kumaş parçaları, dantel örtüler, halı ve perde seçimi için numuneler, bir sürü parıltılı heyecan verici çeyizlik. Lettie çok keyifliydi. Şapkasını bile henüz çıkarmamıştı, içi içine sığmıyordu, kolilerin bağlarını kesip açıyor ve sürekli annemle konuşuyordu.</p>
<p class="calibre1">“Baksana şuna, Küçük Hanım. Hazır yapılmış bir etek aldım —sence de çok tatlı değil mi. Dinle bak!” dedi Lettie ve elleriyle eteğin kumaşını hışırdattı. “Oldukça gösterişli olmayacak mıyım ha? Fıjt- fıjt! Çekici bir renk tonu var ve de göze çarpan bir defosu yok bir yerinde, değil mi?” Eteği beline tutup ayağını öne doğru uzatarak tekrar kendine baktı ve dedi ki, “Uzunluğu tam yerinde, değil mi, kü-çükhanım? Uzun olduğumu söylediler —sanki bilmiyoruz. Senin olsun istemez miydin miniğim? Doğruyu söylemezsin sen, bilirim. Herkes gibi sen de hoş görünmek istersin evet, işte bu yüzden bu ipek eteği aldım sana. Çok tatlı değil mi sence de, hı? Eflatun rengi çok baskın duruyor demene gerek yok, çünkü çok da eflatun değil. Yani!” Lettie, eteği annemin çenesine doğru kaldırdı. “Çok yakıştı sana, değil mi bak. Beğenmedin mi tatlım? Hiç beğenmişe benzemiyorsun, ama sana yakıştığına eminim, seni oldukça genç gösteriyor. Şu giyim kuşamında bu kadar eski moda olmasan keşke. Beğendin mi? Doğruyu söyle.”</p>
<p class="calibre1">“Tabii ki beğendim, sadece alışveriş yaptığın zaman ne kadar savurgan biri olduğunu düşünüyordum. Biliyorsun, sürekli böyle şeyler yapmamalısın...”</p>
<p class="calibre1">“Tamam, tamam, tatlım, nutuk atma bana. Sadece bir alışveriş ziyafetiydi bu; bir dahaki sefere benimle gelirsin, olur mu? Oh, çok eğlendim ama keşke sen de orda olsaydın. Marie her şeyi alıyordu, her gördüğünü beğeniyordu, ben indirimli olanları almayı tercih ediyordum. Oh, harikaydı ve daha bir sürü şey var aldığımız. Minder kılıflarını gördün mü —odamın renginin olmasını istediğim renkler bunlar; altın ve bal rengi...”</p>
<p class="calibre1">Kötü bir başlangıçtı bu. Aydınlığın içinde suyu bulanıklaştıran ve gittikçe karartan kirli elleri seyrediyordum. Batıdan gelen değerli pişkinliği seyrediyor, buluşmanın hiç gerçekleşmeyeceğini düşünüyordum. Neyse ki sonunda Lettie çok yorulduğunu söyleyerek of çekip kendini koltuğa attı.</p>
<p class="calibre1">“Yemek odasına gel de bir bardak çay iç,” dedi annem.” Rebecca’ya senin için bir şeyler hazırlamasını söylemiştim.”</p>
<p class="calibre1">İyi tamam. İlerleyen dakikalarda Leslie gelecek, sekiz buçuk, gibi burada olur galiba, öyle dedi. Aldıklarımı ona göstereyim mi?”</p>
<p class="calibre1">“Bir erkeğin görmesi gereken bir şey yok aldıklarında.”</p>
<p class="calibre1">“Elbiselerimi çıkarsam iyi olacak, bu yorgunluk bitirdi beni. Rebecca git de bir aldıklarıma bak, diğer odadalar. Becky, aldıklarımı katlayıp yatağımın üstüne bırakır mısın?”</p>
<p class="calibre1">Becky gider gitmez Lettie dedi ki: “Bu işi yaparken çok eğlenecektir, değil mi anne, ne kadar güzeller! Anne sence elbise mi giysem?”</p>
<p class="calibre1">“Keyfin bilir, nasıl istiyorsan öyle yap.”</p>
<p class="calibre1">“Sanırım öyle yapmalıyım; Leslie, bluz ve gündelik etekleri sevmediğini söylüyor; kemerden nefret ediyor. Krem rengi eski kaşmirimi giyeyim; dantel oyalar da ekledim üstüne, çok iyi görünüyor. Şu menekşeler ne de güzel kokuyor —kim getirdi bunları?”</p>
<p class="calibre1">“Cyril getirdi.”</p>
<p class="calibre1">“Menekşeleri sana George gönderdi,” dedim.</p>
<p class="calibre1">“Hmm, hemen bir koşup üstümü değiştireyim. Niye erkekleri sorun ediyoruz ki!”</p>
<p class="calibre1">Annem, “Yeterince sevdiğin bir sorun bu,” dedi.</p>
<p class="calibre1">“Oh, öyle miymiş? Sadece baş belası!” dedi ve merdivenlere yöneldi.</p>
<p class="calibre1">Highclose’da yavaş yavaş güneşin kızıl ışıkları kendini belli ediyordu. Pencere kenarındaki sandalyeye çömelip tuhaf durumların aslında gizlenmiş hakikatler olduğunu düşünen insanlara ve kadere gülümsedim. Güneş, sedir ağaçlarının üzerinden batıverdi hemen, mahsustan öyle yaptı gibi göründü gözüme, ağaçların üzerinden tepenin ardında alçalıverdi hızlıca.</p>
<p class="calibre1">“Gitmeliyim,” dedim kendi kendime, “ve Lettie’nin gelmeyeceğini söylemeliyim George’a.”</p>
<p class="calibre1">Yine de çıkmaya pek niyetim yokmuş gibi odada dolanıp durdum. Lettie geldi, boğazı derin kesimli beyaz ya da krem rengi bir elbise giymişti. Öğleden kalan heyecanının ışıltısı ile çok hoş ve şık görünüyordu yine.</p>
<p class="calibre1">Aynada kendine bakarak, “Şu menekşelerin bir kısmını elbiseme takacağım,” dedi, sonra da menekşeleri sudan alıp kurulayarak dantel oyaların arasına takıştırıverdi.</p>
<p class="calibre1">Gözlerini benden ayırıp loş odada parıldayan bir ışık gibi görünen yansımasına dönerek, “Lettie ve ben bu akşam pek bir şık görünmüyor muyuz?” dedi, gülücükler saçarak.</p>
<p class="calibre1">“Bu bana, George Saxton’ın bu akşam seni görmek istediğini hatırlattı,” dedim.</p>
<p class="calibre1">“Nedenmiş?”</p>
<p class="calibre1">“Bilmiyorum. Çiftliklerini boşaltma tebligatı almışlar, bu yüzden biraz duygusallaşmış galiba.”</p>
<p class="calibre1">“Oh, buraya mı geliyor peki?”</p>
<p class="calibre1">“Ormana doğru gidip onunla buluşmanı istiyor.” “Öyle mi dedi! Sahiden mi! Ama tabii ki de gidemem.”</p>
<p class="calibre1">“Öyle olacak, gitmezsen. Elbisene takıştırdıkların onun gönderdiği menekşeler, hatırlatırım.”</p>
<p class="calibre1">“Ha peki kalsınlar o zaman, menekşeler olmasa da olur. Ne diye beni görmek istiyormuş ki?”</p>
<p class="calibre1">“Sormadım gerçekten.”</p>
<p class="calibre1">Aynada kendine bir göz attı, sonra da saatine baktı. “Bir bakayım,” dedi, “henüz sekize çeyrek var. Kırk beş dakikam var! İyi de beni neden görmek istesin ki? Hiç böyle şey görmedim.”</p>
<p class="calibre1">Eleştirel bir ifadeyle, “Şaşırtıcı, değil mi!” dedim. Tekrardan aynada kendine bakarak, “Evet,” dedi.</p>
<p class="calibre1">“Bu halimle dışarı çıkamam.”</p>
<p class="calibre1">“İyi, peki madem, gitme o zaman.”</p>
<p class="calibre1">“Hatta dışarısı neredeyse karanlık, orman da etrafımı göremeyecek kadar karanlık olacaktır, öyle değil mi?” ‘'Aynen öyle.”</p>
<p class="calibre1">“O zaman bir iki dakikalığına bahçenin bittiği yere gideceğim —koş giysi dolabımdaki ipek şalımı al gel— çabuk ol.”</p>
<p class="calibre1">Koşup getirdim şah. Özenle başına sardı.</p>
<p class="calibre1">Dışarı çıkıp patikadan aşağı doğru ilerledik. Lettie, yere değmesin diye bir eliyle dikkatlice eteğini tutuyordu. Bir bülbül ötmeye başladı alacakaranlıkta; ormangülü çalılarının olduğu yere kadar sessiz sessiz yürüdük, şimdi de kırmızı tomurcuklar arasındaydık.</p>
<p class="calibre1">Lettie, “Ormana giremem,” dedi ‘'Ata bindiğimiz yere gidelim.” Karanlık çalıların etrafından dolandık.</p>
<p class="calibre1">George oracıkta bekliyordu Lettie’yi. Özgüveni gitmiş, umutsuz bir ifade vardı yüzünde. Lettie eteğini bıraktı ve George’a doğru koştu. Kendi giydiği kıyafetlerin pas-pallığının bilinciyle, garip bir edayla, Lettie’nin gelmesini bekledi. Müthiş duygularla George’un elini tuttu.</p>
<p class="calibre1">Lettie, “Bak, geldim işte,” dedi.</p>
<p class="calibre1">“Evet, gelmeyeceğini düşünmüştüm artık,” deyip Lettie’ye baktı, cesaretini toplayarak, “Beyazlar içindesin, çok hoş görünüyorsun, şeydeki kadar olmasa da...” diye devam etti.</p>
<p class="calibre1">“Ne? Kim kadar?”</p>
<p class="calibre1">“Kimse kadar değil, ben sadece... şey, ben... ben farklı düşünmüştüm. Bazı resimlerdeki gibi.”</p>
<p class="calibre1">Zarif bir ışıltıyla gülümsedi, Lettie ve müsamahakâr bir soru yöneltti, “Peki nasıl farklıymışım?”</p>
<p class="calibre1">“O kadar süslü bir elbiseyle değil, daha sade hayal etmiştim.”</p>
<p class="calibre1">Gülüşündeki ipeksi tavrı atarak, “Ama bu süslü elbisemle hoş görünmüyor muyum, hayalindeki gibi?” dedi.</p>
<p class="calibre1">“Oh, evet, çıplak çizimlerindekilerden daha hoş.”</p>
<p class="calibre1">“Bu gece çok tuhafsın. Ne diye beni görmek istedin, hoşça kal demek için mi?”</p>
<p class="calibre1">“Hoşça kal?”</p>
<p class="calibre1">“Evet, gidiyormuşsun buralardan, Cyril öyle dedi. Çok üzüldüm. Değirmene yerleşecek kötü niyetli yabancıları düşünsene. Böyle bir şeyin olması durumunda, en yakın zamanda ben de giderim buralardan. Görüyorsun, hepimiz gidiyoruz, büyüdük biz,” deyip koluma sarıldı.</p>
<p class="calibre1">“Evet.”</p>
<p class="calibre1">“Nereye gideceksin peki, Kanada’ya mı? Oraya yerleşip aileni kuracaksın, öyle mi?”</p>
<p class="calibre1">“Bilmiyorum.”</p>
<p class="calibre1">“Gittiğin için çok da üzülmüyorsun sanki?”</p>
<p class="calibre1">“Üzülecek bir şey yok.”</p>
<p class="calibre1">“Hepimizden uzaklaşacak olmak memnun ediyor seni.”</p>
<p class="calibre1">“Sanırım öyle, gitmeliyim çünkü.”</p>
<p class="calibre1">‘'Aah kader ah! İstesen de istemesen de seni bizlerden ayırıyor.”</p>
<p class="calibre1">“Ne?”</p>
<p class="calibre1">“Ya işte görüyorsun, gitmek zorundasın. Artık gitsem iyi olacak, hava soğuyor. Ne zaman gidiyorsun?” “Bilmiyorum.”</p>
<p class="calibre1">“Yakın bir zamanda değil o halde?”</p>
<p class="calibre1">“Bilmiyorum.”</p>
<p class="calibre1">“Öyleyse bir daha görüşebiliriz?”</p>
<p class="calibre1">“Bilmiyorum.”</p>
<p class="calibre1">“Görüşürüz, görüşürüz. Ben artık gitmeliyim. Şimdiden vedalaşalım mı? İstediğin de buydu zaten, değil mi?” “Vedalaşmak mı?”</p>
<p class="calibre1">“Evet.”</p>
<p class="calibre1">“Yoo, istediğim bu değildi, sana demek istediğim şey...”</p>
<p class="calibre1">“Ne?” diye bağırdı.</p>
<p class="calibre1">‘'Anlamıyorsun Lettie, artık geçmiş geride kaldı, her şey değişti.Seninle yeni bir hayat kurmayı çok istiyorum —hayata yeniden başlamak gibi bir şey bu—, istiyorum seni.”</p>
<p class="calibre1">‘'Ama ben ne yapabilirim ki, sadece sana engel olurum ben, nasıl bir yardımım dokunabilir ki?”</p>
<p class="calibre1">“Kesin kararımı vermiş ve gerçekten bir şeyler yapabilirmişim havasına kapılmalıyım. Şu an hiçbir şey belli değil ve sonraki adımımın nasıl olması gerektiğini bilmiyorum.” “Peki ya, ya bilsen —o zaman ne olurdu ki?” “Hayatına beni alırsan hemen devam ederdim.” “Nasıl?”</p>
<p class="calibre1">“Kanada’da bir çiftlik alırdım...”</p>
<p class="calibre1">“Pekâlâ, önce çiftliği alıp sonrasında karar vermek</p>
<p class="calibre1">daha iyi olmaz mı?”</p>
<p class="calibre1">“Hiç param yok.”</p>
<p class="calibre1">“Oh! Hani beni istiyordun?..”</p>
<p class="calibre1">“Sadece seni istiyorum, seni istiyorum. Sana şey verebilirdim...”</p>
<p class="calibre1">“Ne?”</p>
<p class="calibre1">“Bana sahip olabilirdin, her şeyime ve istediğin her şeye.”</p>
<p class="calibre1">“Paramın karşılığında vereceğin bu mu? Sıkı pazarlık! Neyse George affedersin. Bu gece küstahlığım üzerimde. Böyle ifade etmek istemezdim. Ama biliyorsun ki bu imkânsız, her şey artık ayarlandı, evleniyorum yakında. İmkânsız bu dediklerin, sence de öyle, değil mi?”</p>
<p class="calibre1">“Sanırım öyle.”</p>
<p class="calibre1">“Öyle olduğunu biliyorsun, şimdi bak bana ve imkânsız değilse söyle —bir çiftçinin karısı —Kanada’da seninle birlikte.”</p>
<p class="calibre1">“Evet —seni öyle düşünmemiştim. Evet, imkânsız olduğunu görebiliyorum. Çok kafa yordum ve gönlünü kazanmalıymışım gibi hissettim. Belki de... Tamam, hayal etmeye gerek yok. Bu ilkti ve son olacak. Tamam, imkânsız bu istediklerim. Kesin kararımı verdim şimdi.”</p>
<p class="calibre1">“Neye karar verdin?”</p>
<p class="calibre1">“Kanada’ya gitmeyeceğim.”</p>
<p class="calibre1">“Öyle deme, acele kararlar vermemelisin.</p>
<p class="calibre1">“Yo yo, evleneceğim.”</p>
<p class="calibre1">“Evleneceksin? Adına sevindim. Oysa senin kendine ne kadar da düşkün olduğunu düşünüyordum; halbuki değilsin. İyi güzel buna sevindim. Evet, kesinlikle evlen!” “Evleneceğim ben, çünkü sen ... ”</p>
<p class="calibre1">“Evet,” dedi Lettie. Sitem dolu bir tebessümle, “bu en iyisi olur. Ama düşünmüştüm ki sen...” diye devam etti.</p>
<p class="calibre1">Usulca gülümseyerek, “Öyle mi düşünüyorsun?” diye karşılık verdi George.</p>
<p class="calibre1">“Evet,” diye mırıldandı. Bir süre öylece birbirlerine baktılar.</p>
<p class="calibre1">Fevri bir hareketle Lettie’ye doğru kolunu uzattı. Ama Lettie yavaşça geri çekilerek tutmasını engelledi.</p>
<p class="calibre1">Elini kaldırarak, “Peki tamam, görüşürüz bir gün, hoşça kal,” dedi.</p>
<p class="calibre1">Kumun üstünde hışırtılar çıkara çıkara yaklaşan bir ayak sesi duyduk. Leslie, George ve Lettie’nin konuştukları yerin hemen başında durdu. Lettie, Leslie’yi fark edince ses tonunu yumuşatıp bir kedinin sahibine sürtünürkenki cana yakınlığıyla George'a dedi ki:</p>
<p class="calibre1">“Buralardan gidiyor olmanıza çok üzüldüm, düzeniniz bozulacak. Dediğin gibi, tekrardan görüşürüz.” Çok kısa bir süre George'un elini tuttu ve sonrasında bıraktı.</p>
<p class="calibre1">George, “Tabi,” diyerek karşılık verdi. “İyi geceler.” George dönüp gitti daha sonra. Lettie, elinden oyuncağı alınmış bir bebek gibi dudak büzüştürerek bir süre George’un gidişini izledi, sonrasında yavaşça arkasını döndü. Leslie'yi zar zor görebiliyordu karanlıkta.</p>
<p class="calibre1">Leslie, “O konuştuğun kimdi?” diye sordu.</p>
<p class="calibre1">Pek anlamamış olacak ki alakasız bir cevap verdi Let-tie, “Gitti işte.”</p>
<p class="calibre1">“Seni üzmüşe benziyor, konuştuğun kişinin gidişi. Kimdi o?”</p>
<p class="calibre1">“Hıı! Oo... Ha şey, George Saxton.”</p>
<p class="calibre1">“Demek o!”</p>
<p class="calibre1">“Evet.”</p>
<p class="calibre1">“Ne istiyormuş?”</p>
<p class="calibre1">“Hı? Ne mi istiyormuş? Ha, hiçbir şey.”</p>
<p class="calibre1">Leslie, bu durumdan duyduğu rahatsızlığı farklı bir mizahla, gülümseyerek, “Sadece bir tesadüf yani, öylesine, hıh!” deyip geçiştirdi.</p>
<p class="calibre1">Lettie, “Çok üzgünüm,” dedi.</p>
<p class="calibre1">“Ne için?”</p>
<p class="calibre1">“Ondan bahsetmeyelim, başka bir konudan bahsedelim. Sinirlerim bozuluyor ondan bahsedince.”</p>
<p class="calibre1">Lettie’nin bu dediklerine anlam veremediğinden, ufak bir duraksama sonrasında, “Peki tamam,” dedi Leslie. “Nottingham’da geçirdiğin zaman nasıldı?”</p>
<p class="calibre1">“Çok iyiydi.”</p>
<p class="calibre1">“Şu andan temmuza kadar dilediğin gibi alışveriş yaparak eğlen. Ara sıra ben de seninle gelir, aldıklarına bakarım.”</p>
<p class="calibre1">“Pekâlâ.”</p>
<p class="calibre1">“Bana öyle geliyor ki seninle gelmemi istemiyorsun. Yoksa alışverişe gitmeni daha şimdiden engelleyen yaşlı bir koca gibi miyim?”</p>
<p class="calibre1">“Sanırım öyle olacaksın.”</p>
<p class="calibre1">“Oldukça kibarsınız hanımefendi! Peki, neden öyle düşünüyorsun?”</p>
<p class="calibre1">“Bilmiyorum.”</p>
<p class="calibre1">“Hayır biliyorsun.”</p>
<p class="calibre1">“Galiba işsiz işsiz dolanıyor olacaksın etrafta.”</p>
<p class="calibre1">“Ben oldukça iyi yetiştirilmiş biriyim.”</p>
<p class="calibre1">“Rebecca girişin ışığını yaktı.”</p>
<p class="calibre1">“Evet, karanlık oldu. Erkenden geldim. Tek kelime bile olsa iyi bir söz söylemedin erken geldim diye.”</p>
<p class="calibre1">“Fark etmemişim erken geldiğini. Yemek odasının ışığı açıldı, oraya geçelim.”</p>
<p class="calibre1">Yemek odasına girdiler. Lettie piyanonun yanında durdu ve özenle şalını çıkardı. Daha sonra bir dakika kadar boş boş odada dolandı.</p>
<p class="calibre1">Leslie, yanındaki sandalyeyi göstererek, “Gelip oturmayı düşünmüyor musun?” dedi.</p>
<p class="calibre1">Lettie, salına salına piyanoya doğru giderek, “Şimdi değil,” dedi. Piyanonun başına geçti ve kafasına esen ezgileri çalmaya başladı gelişigüzel. Daha sonra en sinir edici şeyi yaptı, piyano sesinin şarkı sözlerinden daha gür çıkması gereken yerleri çalmaya başladı.</p>
<p class="calibre1">Leslie bir süre sonra, “Lettie diyorum...” diyerek araya girdi.</p>
<p class="calibre1">Çalmaya devam ederek, “Evet,” dedi.</p>
<p class="calibre1">“Hiç hoş değil bu yaptığın... ”</p>
<p class="calibre1">“Öyle mi?” deyip çalmaya devam etti.</p>
<p class="calibre1">“Kulağa hoş gelmiyor...”</p>
<p class="calibre1">Lettie cevap vermedi. Leslie biraz daha sabrettikten sonra dedi ki:</p>
<p class="calibre1">“Daha ne kadar sürecek bu, Lettie?”</p>
<p class="calibre1">“Ne?”</p>
<p class="calibre1">“Şu yaptığın...”</p>
<p class="calibre1">“Piyano mu? Hoşuna gitmiyorsa çalmayı keseyim.” Lettie yine de çalmaya devam etti.</p>
<p class="calibre1">“Evet, şu tatsızlığı kes.”</p>
<p class="calibre1">‘'Anlamıyorum.”</p>
<p class="calibre1">‘'Anlamıyor musun? Benim sabrımı zorluyorsun.” Şarkının, “Senin için bir dünya inşa etsem canım,” kısmında tuşlara sertçe basa basa çalmaya devam etti.</p>
<p class="calibre1">Leslie, “Çalmayı kes diyorum artık!” diyerek bağırdı. Lettie, son dörtlüğü de çaldıktan sonra, piyano çalmayı bırakıp yavaşça piyanoyu kapattı.</p>
<p class="calibre1">Leslie, “Hadi, hadi gel de otur,” dedi.</p>
<p class="calibre1">“Hayır, oturmak istemiyorum. Çalmaya devam ediyor olmayı tercih ederdim.”</p>
<p class="calibre1">“Git ve o pek sevgili piyanonu çalmaya devam et, ben de ilgi göreceğim bir yerlere gidiyorum.”</p>
<p class="calibre1">“Çalacağım şeyi seveceksin ama.”</p>
<p class="calibre1">Leslie cevap vermeyince, Lettie de oturduğu tabureden tekrar piyanoya doğru döndü ve piyanonun kapağını açıp parmaklarını tuşlara uzattı. Lettie çalmaya başlamıştı ki Leslie oturduğu yerden bir hışımla ayağa kalktı ve; “Ben gidiyorum,” dedi.</p>
<p class="calibre1">Bir yandan, “Meine ruh ist hin —huzurum kalmadı—“ adlı parçanın dingin kısmını çalarken, “Daha erken, neden gidiyorsun?” dedi.</p>
<p class="calibre1">Leslie sinirden dudaklarını ısırarak olduğu yerde durdu. Daha sonra bir kez daha serzenişte bulundu.</p>
<p class="calibre1">“Lettie!”</p>
<p class="calibre1">“Efendim?”</p>
<p class="calibre1">“Piyano çalmayı bırakıp biraz olsun benimle ilgilenmeyecek misin?”</p>
<p class="calibre1">“İlgi mi?”</p>
<p class="calibre1">“Fazlasıyla kötü davranıyorsun. Moralini bozan şey</p>
<p class="calibre1">ne?”</p>
<p class="calibre1">“Yoo, moralimin bozuk olduğu falan yok.”</p>
<p class="calibre1">“Bunu duyduğuma sevindim, ama bu ruh halini nasıl adlandırıyorsun peki “Ben mi? Hiç.”</p>
<p class="calibre1">“Peki tamam. Gidiyorum ben o halde.”</p>
<p class="calibre1">“Gidiyor musun? Daha bu kadar erkenken?”</p>
<p class="calibre1">Leslie gitmedi, Lettie de daha da hafif, daha da aygın baygın çalmaya devam etti öyle boş boş. Bir ara başını kaldırıp bir şeyler söyleyecek gibi oldu, ama hiçbir şey demedi.</p>
<p class="calibre1">Leslie, birdenbire, “Şu çaldığına bak!” diye bağırdı. Öyle ani bir çıkış yaptı ki, Lettie korkup yanlış notalara bastı. “Şu çaldıklarınla ne anlatmaya çalışıyorsun?”</p>
<p class="calibre1">Lettie cevap vermeden önce sakin sakin birkaç dakika çalmaya devam etti, daha sonra, “Neye tasalanıyorsun böyle!” diyerek cevap verdi Leslie’ye.</p>
<p class="calibre1">“Sen şu sütçü için bu kadar duygusallaşmışken, yolunuzdan çekilmemi istiyorsun galiba. Dert etme. Ben burada karşındayken yüzüme söyleyebilirsin. Ya da gideyim, senin için rahat olsun. Yerime de onu göndereyim sana, istediğin buysa...”</p>
<p class="calibre1">Piyano taburesinden Leslie’ye doğru döndü ve hafif bir gülümsemeyle ona baktı.</p>
<p class="calibre1">“İyi edersin!” dedi.</p>
<p class="calibre1">Leslie yumruklarını sıktı ve öfkeyle kötü kötü sırıttı.</p>
<p class="calibre1">Yumruklarını göstere göstere, “İyice kızdırıyorsun beni,” dedi. Lettie gülümsedi. Daha sonra Leslie arkasını döndü, salondaki askıda duran birkaç şapkaya vurdu, kapıyı sert bir şekilde ardından çarparak çıkıp gitti.</p>
<p class="calibre1">Lettie bir süre daha piyano çalmaya devam etti, sonra da kendi odasına çıktı.</p>
<p class="calibre1">Leslie ertesi gün bize gelmedi, bir sonraki gün de. İlk gün Marie geldi, Leslie’nin, Yorkshire’da kurulan yeni maden ocaklarına bakmaya gittiğini ve birkaç hafta buralarda olmayacağını söyledi. Kuzeye yaptığı bu iş seyahatleri oldukça sık gerçekleşen bir durumdu. Bay Tempest’ın yöneticisi ve baş hissedarı olduğu şirket, yaşadığımız bölgedeki maden yataklarının tükenmek üzere olması veya kazanç sağlamaması durumunda, diğer bölgelerde yeni maden ocakları kuruyordu. Yeni maden ocaklarını denetlemek daha rahat olur diyerek, evlendiği zaman Leslie’nin Yorkshire'a yerleşmesi gerektiğini söylemişti babası. Leslie ilk önce bunu reddetse de daha sonra öyle olması gerektiği görüşüne onay verir oldu.</p>
<p class="calibre1">Leslie’nin şehir dışında kaldığı süre boyunca Let-tie keyifsizdi ve etrafındakilere ters davranıyordu. Ne George’dan söz ediyordu ne de ailesinden. Doğrusunu söylemek gerekirse, olabildiğine kibirli ve bir hanımefendi havasında takılıyordu.</p>
<p class="calibre1">Leslie’nin yokluğunun dördüncü akşamında bahçedeydik. Ağaçlar, “neşeli yapraklarının gösterisini sunuyordu izleyenlerine.” Annem bahçenin ortasındaydı ve ayıkulağı çiçeklerinin ışık görmeyen tarafında kalan solgun kısımlarını ayıklıyordu ya da toprağı yabani otlardan temizliyordu. Ardıçkuşlarının ötüşmeleri yükseliyordu her taraftan. Artık gün ışığını iyice almaya başlayan çin gülleri de kırmızı kırmızı serpilivermişti. Beyaz kiraz çiçekleri</p>
<p class="calibre1">püskülleri ise rüzgârla dans eder gibi sallanıyordu.</p>
<p class="calibre1">Lettie, çimlerin üstünde dolanıp çingülü koparırken, “Canım sıkılıyor anne,” dedi. “Ne yapsam ki? Yapacak bir şey yok.”</p>
<p class="calibre1">“İyi tamam da kızım ne yapmak istiyorsun peki? Sabahtan beri oflayıp pufluyorsun. Git birileriyle buluş.” “Eberwich çok uzak buradan.”</p>
<p class="calibre1">“Uzak mı? O zaman daha yakın bir yere git.” Sıkıntıdan içi içini yiyordu Lettie’nin.</p>
<p class="calibre1">“Sıkıntıdan patlıyorum,” dedi, “Daha önce hiç bugünkü kadar saçma sapan bir gün geçirdiğimi hatırlamıyorum. Keşke şu her tarafa uzak deliğe tıkılı kalmamış olsaydık, keşke merkeze yakın bir yerde yaşıyor olsaydık. Hayatımdaki bütün eğlencemin iki üç kişiye bağlı olmasına sinir oluyorum.”</p>
<p class="calibre1">“Yapabileceğim bir şey yok tatlım, bir çaresine bakmalısın.”</p>
<p class="calibre1">“İyi de burada ne yapabilirim ki? Hiçbir şey yapamam.”</p>
<p class="calibre1">“Ben uyumaya gidiyorum.”</p>
<p class="calibre1">“İşte bunu yapmam, zaten bütün günümü mahvetmiş olmanın aptallığı var üzerimde. Kendimi o kadar da çaresiz bir duruma sokmam.”</p>
<p class="calibre1">“İyi peki, sen bilirsin madem. Ne halin varsa gör.” “Off, niye konuşuyorum ki seninle...” Lettie, arkasını döndü ve hanımelini andıran bitkiye doğru gidip çiçekteki taneleri koparmaya başladı. Akşam boyunca, orada öylece bütün taneleri boş boş koparacağını sanıyordum. Birdenbire kımıldamadan durdu. Tepeden aşağı Nethermere’e doğru hızla gelen bir motorlu araba sesi duyuluyordu. Ben de sese kulak verdim. Bize doğru gelirken motorun arada bir değişen sesinden, onun ufak tefek yokuşlar çıkıp indiğini anlayabiliyordum. Sesle birlikte ağaçların arasından süzülüp bize doğru gelen toz bulutunu görüyorduk şimdi de. Lettie, kafasını iyice kaldırıp sese anlam vermeye çalışıyordu. Arabanın o hızla Nethermere yakınlarına varmasının ardından, çıkardığı ses azaldı. Sonrasında da hafif fren sesleri yükseldi ve daha sonra motorun sesi iyice azaldı. Motorun çıkardığı titrek ses, korucu kulübesinin bulunduğu taraftan geliyordu, şimdi de gaza basıp ormanın içinden bize doğru yönelmişti sanki. Lettie meraktan kızaran yanakları ve heyecanlı bakışlarıyla, geleni bekliyordu. Bahçedeki çimenlik ile evin önündeki çakıllı alan arasında duran çalılıklara doğru gidip, gelenin kim olduğuna baktı. Bir araba ağaçların arasından hızla çıkıverdi. Leslie’nin şirket işlerinde kullandığı, iyice tozlanmış ufak arabaydı bu. Leslie ani bir fren yaptı ve evin tam önünde durdu. Arabadan indi. Uzun yol kat etmekten kasılmış ve başı dönmüş olsa gerek, biraz yalpaladı yürürken. Üstü başı tozlanmıştı.</p>
<p class="calibre1">Lettie, “Leslie!” diyerek ona seslendi ve ona doğru koştu. Leslie'nin Lettie’yi kucaklaması ile bir toz bulutu yükseldi. Lettie’yi öptü. Bir an için harika bir görüntü sergilemişlerdi. Lettie, Leslie’nin yüzüne baktı, sonrasında da Leslie’nin elindeki kirli araba gözlüklerini almaya yeltendi. Bir süre Leslie'yi izledikten sonra tekrar bir öpücük kondurdu yüzüne ve sevecen bir ses tonu ile dedi ki: “Tatlım, titriyorsun.”</p>
<p class="calibre1">“Yolculuktandır. Aralıksız sürdüm buraya kadar.” Lettie başka bir söz etmeden eve buyur etti.</p>
<p class="calibre1">“Betin benzin atmış, şöyle uzanıver koltuğa. Tozu takma kafana. Ben de gidip Cyril’in kabanlarından birini getireyim sana. Anneciğim, kilometrelerce yolu hiç durmadan arabayla gelmiş, uzanmasına yardımcı ol.”</p>
<p class="calibre1">Lettie koşup bir örtü ve yastık getirerek Leslie'yi koltuğa yatırdı. Sonra, ayağındaki botları çıkarıp terlik giydirdi. Leslie yorgunluktan ve heyecandan bembeyaz olmuş halde öylece uzanarak Lettie'yi izledi.</p>
<p class="calibre1">“Umarım, çabucak kendime gelirim. Yollar hâlâ üstüme üstüme geliyormuş gibi hissediyorum,” dedi.</p>
<p class="calibre1">‘'Acelen neydi bu kadar?”</p>
<p class="calibre1">“Gelmesem, acele etmesem çıldıracakmışım gibi hissediyordum. Aklım hep sendeydi; sana en son söylediklerim ve yaptıklarım hiç aklımdan çıkmadı.”</p>
<p class="calibre1">Lettie kibarca gülümsedi Leslie’ye. Lettie’ye bakarak geçirdiği her an, onu iyileştiriyor gibiydi.</p>
<p class="calibre1">“Neyse ki saçma şeyler yapmadım. Sana öyle dediğim andan beri delirmiş gibiyim. Ah Lettie, ne aptalım, zavallının tekiyim ben, kendimi parçalayabilirdim sinirimden. O andan itibaren kendime öfkelenmekten, sövüp saymaktan başka bir şey yapmadım. Kendimi o cehennemden kurtulmuş gibi hissediyorum şu an. Sana dediklerim yüzünden bana sırtını dönmediğin için Lettie, sana ne kadar minnettarım bilemezsin.”</p>
<p class="calibre1">Lettie, Leslie’nin alnına düşen saçları okşadı, başına masum bir öpücük kondurdu. Şefkat dolu dokunuşları, duygusal yaklaşımı; bunların hepsi, Lettie’nin kabul etmeyeceği fakat bol keseden sevecenlik göstererek bastırmak durumunda olduğu bir vicdan azabıydı. Leslie, Lettie’yi kendine doğru çekti ve karanlık iyice çökene kadar uzunca bir süre öyle sessizce kaldılar.</p>
<p class="calibre1">Annemin yan odada yankılanan sesi rahatsız etmiş olacak ki, Lettie ayağa kalktı ve sonrasında Leslie de kalktı koltuktan.</p>
<p class="calibre1">“Sanırım,” dedi Leslie, “eve gidip yıkansam ve üstümü değişsem iyi olacak ama işte,” diyerek aslında gitmek istemediğini gösteren bir ses tonuyla devam etti, “sabah da işe geri dönmeliyim, ne diyecekler bilmiyorum.”</p>
<p class="calibre1">“Boş ver,” dedi Lettie, “burada yıkanabilirsin...*<sup class="calibre6">1</sup> “Ama bu kıyafetlerimi de değiştirmeliyim ve de duş alsam iyi olacak.”</p>
<p class="calibre1">“Duş alırsın. Cyril’in kıyafetlerinden bir şeyler ayarlarız sana, su da sıcak. Akşam yemeğine de kalırsın...”</p>
<p class="calibre1">“Gideceksem erken çıkmak durumundayım yoksa bu hoşlarına gitmez. Gitmiş olmamın bir anlamı olmaz. Önümüzdeki pazartesi veya salı orada olmamı bekliyorlar—” “Tamam, burada kalırsın o zaman, bunu bilmelerine de gerek yok.”</p>
<p class="calibre1">Bir işler çeviren çocuk edasıyla birbirlerine gülen gözlerle baktılar.</p>
<p class="calibre1">‘'Ama annen ne der! Yok, ben gideyim.”</p>
<p class="calibre1">“Pek sorun etmeyecektir.”</p>
<p class="calibre1">‘'Ama...”</p>
<p class="calibre1">“Bir gidip sorayım.”</p>
<p class="calibre1">Leslie, Lettie’nin istediğinden çok daha fazla istiyordu kalmayı, yine de Leslie’nin inadını kıran Lettie’ydi; kalmaya dünden razı Leslie’yi de ikna etmişti sonunda. Annem kaşlarını kaldırdı ve sessizce dedi ki:</p>
<p class="calibre1">“Eve gitse daha iyi olur. Akıl var mantık var.”</p>
<p class="calibre1">‘'Ama zor duruma girecek, onlara şey demek zorunda kalacak... Bir düşün! Nihayetinde benim yüzümden öyle oldu. Bu kadar çabuk karar verme, acımasız davranma bayan namus bekçisi.”</p>
<p class="calibre1">“Bunun hoşgörüsüzlükle ya da namus bekçisi olmakla bir alakası yok.”</p>
<p class="calibre1">Lettie, inceden inceye annesinin bu tavrına tepkisini göstererek, “Off, Bayan Namus Bekçisi! Her şeye karış zaten sen!” diye bağırdı.</p>
<p class="calibre1">Annem, Lettie’nin bu tavrına hafiften sinirlenerek, “İyi madem istiyorsa kalsın,” dedi.</p>
<p class="calibre1">‘'Anlaşıldı, Annişkom. Rahat ol bir, Tanrı aşkına!” Lettie, annesinin yine de bu isteksiz tavrından dolayı duyduğu buruklukla odadan çıktı; ama sonuç olarak Leslie o gün orada kaldı.</p>
<p class="calibre1">Lettie hemen kendi odasına çıkıp kendine çekidüzen vermeye, süslenip püslenmeye koyuldu; o arada da Rebec-ca elinde sıcak su şişeleri ve temiz yatak örtüleriyle aşağıya doğru koşuşturuyordu. Lettie alelacele, zamanında bana aldığı fırçalardan en güzelini alıp bir kenara koydu; en ince, en kaliteli pazen kumaştan pijamamı bulup getirdi. Arada bakınırken bir de yeni bir diş fırçası buldu; gömleklerim, mendillerim ve iç çamaşırlarımı da önüme yığıp içlerinden hangilerini ona verebileceğimi sordu. Büsbütün şaşırıp kalmıştım. Hatta belki de onun bu tuhaf düşüncesizliğine ve vesvesesine bir nebze sinirlenmiştim.</p>
<p class="calibre1">Leslie akşam yemeğine indiğinde duş almış, iyice temizlenmiş ve pırıl pırıl olmuştu. İştahla yemeğini yedi; hiç yabancılık çekmemişe benziyor, kendi evinde gibi davranıyordu. Birkaç saat önceki halinden de eser kalmamış, kendine gelmişti tekrardan. Yine eski, kendinden emin tavırlara ve o farklı havasına bürünmüştü. Şu ankinden daha yakışıklı, daha çekici göründüğü bir anı hatırlamıyorum. Kelimelerini, gülüşünü, hareketlerini güzelleştiren samimi bir coşku vardı üzerinde; ortamın odak noktasıydı, samimiyetinden memnuniyet duyuyorduk. Lakin annem sert tutumundan taviz vermiyordu. Yemeğini yemesinin ardından, yan odada tamamlaması gereken bir mektubunun olduğunu söyleyerek ve muhtemelen bu gece bir daha karşılaşmayacaklarını düşünerek Leslie’ye iyi geceler dileyip sofradan kalktı. Bu küçük soğuk hadisenin etkisi hiç sürmedi bile denenebilir. Leslie konuşmaya devam etti; öncekinden daha neşeli kahkahalar atmaya başladı. Konu-şurkenki vücut hareketleri, başını hafifçe arkaya doğru atması, göğsünü gere gere jest ve mimiklerde bulunması ve kaslı fiziğinin zarafeti ile oldukça etkileyiciydi. Odadan çıkıp onları yalnız bıraktığımda piyano başındaydılar. Les-lie oturmuş, ellerini omuzlarına koyan Lettie’ye gözünü kırpmadan bakarak piyano çalarmış gibi yapıyordu.</p>
<p class="calibre1">Leslie sabah erken kalkmış, aşağıda arabasıyla uğraşıyordu, saat altı gibiydi. Aşağı indiğimde Leslie’yi meşgul ve sakin bir halde buldum.</p>
<p class="calibre1">Leslie, “Galiba çok gürültü yaptım,” dedi, “ama erkenden yola çıkmalıyım.”</p>
<p class="calibre1">Rebecca’nın kahvaltı hazırlamasıyla, Leslie ile ben karşılıklı bir kahvaltı yapmış olduk. Leslie oldukça durgun ve sessizdi.</p>
<p class="calibre1">“Lettie neden acaba, erken kalkıp sana kahvaltıda eşlik etmedi ki? Sabahın erken saatlerinin kusursuzluğuna; duruluğuna, umut verici kokusuna ve benzerine tapan biridir kendisi halbuki,” dedim.</p>
<p class="calibre1">Gergin gergin ekmeğini iki parçaya böldü ve telaşla biraz kahve içti. Yutkunurken boğazından sesler geliyordu aceleden.</p>
<p class="calibre1">Bıyıklarını hızlı hızlı silerek, “Onun için daha çok erken olsa gerek,” diye cevap verdi. Yine de bir kulağı Lettie’deydi. Lettie’nin yatak odası, tam da Rebecca’nın kahvaltı sofrasını kurduğu çalışma odasının üstündeydi. Yemeğini yerken ara sıra çatal ve bıçağını bir süre oynatmadan yukarıyı dinliyor, daha sonra yemeğine yemeğe devam ediyordu.</p>
<p class="calibre1">Peçetesini dizlerinin üstünden alıp masaya bıraktığında kapı açıldı. Ne yapacağını şaşırıp birden yüzünü başka bir tarafa çevirdi. Kapıdaki annemdi. Leslie’ye seslendi. Kapıdakinin annem olduğunu anlayınca Leslie, yarı rahatlama, yarı hayal kırıklığıyla kaşlarını hafiften çattı.</p>
<p class="calibre1">Leslie, ‘'Artık gitmeliyim,” dedi “her şey için teşekkür ederim, anne.”</p>
<p class="calibre1">“Bu ne acele böyle. Lettie’nin de neden aşağı inmediğini merak ediyorum. Yataktan da kalktı, biliyorum.”</p>
<p class="calibre1">Leslie, “Evet ben de biliyorum,” diye cevap verdi. “tıkırtılar geliyor odasından. Belki de giyiniyordur. Çıkmalıyım ben artık.”</p>
<p class="calibre1">“Dur çağırayım.”</p>
<p class="calibre1">“Yok yok, rahatsız etmeyin kendisini. İsteseydi gelirdi... ”</p>
<p class="calibre1">Yine de annem merdivenlerin eşiğine gelip Lettie’ye seslendi.</p>
<p class="calibre1">“Lettie, Lettie! Leslie gidiyor.”</p>
<p class="calibre1">Lettie, “Tamam,” dedi ve dakikasında merdivenlerden aşağı indi. Siyah bir elbise giymişti, oldukça ciddi görünüyordu, yüzü de biraz solgundu. Gözlerini bizlerden kaçırıyordu.</p>
<p class="calibre1">Yanak yanağa gelip, “Hoşça kal,” dedi Lettie. Leslie de onu öpüp, “Hoşça kal, aşkım” diyerek mırıldandı.</p>
<p class="calibre1">Leslie, bahçe girişinde bir süre bekledi ve Lettie’ye manidar bir bakış attı. Lettie, bakışlarını başka bir yöne çevirmiş, solgun ve donuk bir yüz ifadesiyle altdudağını ısırarak öylece duruyordu. Leslie karşılıksız kalan bakışlarının burukluğuyla hızla başını çevirerek arabasına yöneldi, motorunu çalıştırdı, bindi ve basıp gitti.</p>
<p class="calibre1">Lettie uzunca bir süre durduğu yerde, anlamsızca dalıp gitti uzaklara. Daha sonra kahvaltıya oturdu, kafasını kaldırmayıp yüzünü gizleyerek çatalıyla önündeki yemekle oynayıp durdu.</p>
<p class="calibre1">Leslie daha bir saat geçmemişti ki almayı unuttuğu bir şeyler olduğu bahanesiyle geri geldi. Hızla üst kata çıktı, Lettie’nin içeride olduğu odaya girmekte biraz tereddüt ettikten sonra içeri girdi.</p>
<p class="calibre1">“Geri gelmek zorunda kaldım,” dedi.</p>
<p class="calibre1">Lettie başını kaldırdı ve bakışlarını ona bakmadan pencerenin dışına çevirdi. Yüzü kızarmıştı.</p>
<p class="calibre1">Lettie, “Ne unuttun?” diye sordu.</p>
<p class="calibre1">“Sigara kutumu almayı unutmuşum,” dedi.</p>
<p class="calibre1">Anlamsız bir sessizlik sarmıştı odayı.</p>
<p class="calibre1">Leslie, “Hemen çıkacağım ama,” diyerek de ekledi.</p>
<p class="calibre1">“Evet, tabii,” diyerek cevap verdi Lettie.</p>
<p class="calibre1">Kısa bir sessizliğin daha ardından, Leslie dedi ki:</p>
<p class="calibre1">“Biraz yürüyelim mi patikadan aşağıya doğru?”</p>
<p class="calibre1">Lettie cevap vermeden ayağa kalktı. Leslie şalı alıp özenle Lettie’nin boynuna sardı. Sesini çıkarmadı Lettie. Tek kelime etmeden, bahçeden aşağı yürüdüler.</p>
<p class="calibre1">Leslie titrek bir sesle, “Bana kızgın ... kızgın mısın?” dedi kekeleye kekeleye.</p>
<p class="calibre1">Birdenbire gözleri doldu Lettie’nin.</p>
<p class="calibre1">Leslie’nin yüzüne bakmadan, “Neden geri geldin?” dedi Lettie. Leslie, Lettie’ye baktı.</p>
<p class="calibre1">Duraksaya duraksaya, “Bana kızgın olduğunu biliyorum ve...” dedi.</p>
<p class="calibre1">Cümlesini bitirmesini beklemeden, “Neden yoluna devam etmedin?” dedi Lettie. Leslie başını eğdi ve bir şey demedi.</p>
<p class="calibre1">Daha sonra Leslie, “Neden, anlayamıyorum, neden aramızda bir sorun teşkil edilor bu durum, Lettie,? dedi. Lettie bunun üzerine nefretle geri çekildi ve kendi eline baktıktan sonra ellerini eteğine bastırdı.</p>
<p class="calibre1">“Boğazım düğüm düğüm zar zor... Ellerim, kendi ellerimin beni inkâr etmesine sebep oluyorsun,” dedi.</p>
<p class="calibre1">Leslie, Lettie’nin eteğinin kıvrımlarına hâlâ bastırmakta olduğu yumruğuna baktı.</p>
<p class="calibre1">“Ama,” diyerek başladı sözlerine, sıkkın sıkkın.</p>
<p class="calibre1">Lettie, kısık ama heyecanlı bir ses tonuyla, “Diyorum ya sana işte, kendi ellerimi görmeye tahammül edemiyorum.”</p>
<p class="calibre1">“Ama hiç şüphesiz Lettie, öyle düşünmene gerek yok, tabii eğer birbirimizi seviyorsak...”</p>
<p class="calibre1">Lettie, olanların etkisiyle oldukça sarsılmış görünüyordu. Leslie, ne yapacağını bilmeyen, içler acısı bir halde bekledi.</p>
<p class="calibre1">“Evleneceğiz yakında,” diyerek devam etti Leslie daha sonra, her şeyin yolunda olduğunu göstermeye çalışarak.</p>
<p class="calibre1">Silkindi, sonrasında da sesini iyice yükseltti:</p>
<p class="calibre1">“Niye çekip gitmiyorsun? Ne diye geri geldin?”</p>
<p class="calibre1">“Gitmeden önce öpecek misin?” dedi Leslie.</p>
<p class="calibre1">Leslie’ye hiç bakmadan öylece durdu Lettie ve cevap vermedi. İyice kafası allak bullak olan Leslie kaşlarını çattı.</p>
<p class="calibre1">“Lettie!” dedi.</p>
<p class="calibre1">Lettie kımıldamadı, cevap da vermedi, yüzünü iyice çevirdi, Leslie artık onun sadece çenesinin ucunu görebiliyordu. Bir süre bekledikten sonra sinirlendi, hızlıca arabasına döndü, motorunu çalıştırdı ve hızlıca ağaçların arasına girip gözden kayboluverdi.</p>
<p class="calibre1">rv.</p>
<p class="calibre1">AĞLAMAYA HAZIR OLDUĞUNDA ÖP</p>
<p class="calibre1">Leslie’nin gelişinden sonraki pazardı. Çok kötü bir hafta geçirmiştik, herkes sessiz ve mutsuzdu.</p>
<p class="calibre1">Bahar mevsimi gelmişti gelmesine ama hiçbirimiz baharın o alışılageldik coşkusunu tadamamıştık. Daha sonra düşündüm de, güneşin kavak ağacı yapraklarına çarpan kan kırmızısı asaleti ile aniden koyu kızıl bir ışıldamaya bürünen ardı sıra dizilmiş ağaçlar geldi gözümün önüne. Göl kenarındaki kuğu yumurtalarının olduğu yerde bulunan uzun kayık kızaklarını ve kayıkhanenin yosun tutmuş ahşap duvarlarına sırtını dayayan fulyaları anımsadım. Her şeyin; yosunun, nergislerin, suyun, karaağaç tomurcuklarından düşen pembe çentiklerle süslendiği geldi aklıma. Çınar dallarının arasından geçip ikindi vakti göğün aldığı renge inat, gümüşi bir griye dönüşen çakaleriği çiçeklerini izlemeye koyulmuştum, fakat bu manzaranın heyecanını yaşayamamıştım. Kötü geçmiş bir haftadan sonra aklımda hiç canlı ilkbahar manzaraları kalmamıştı.</p>
<p class="calibre1">Pazar akşamıydı, çaydan hemen sonra Lettie bir hışımla, dedi ki:</p>
<p class="calibre1">“Benimle Strelley Değirmeni’ne gel.”</p>
<p class="calibre1">Şaşırdım ama sorgulamadan tamam dedim. Kapı eşiğindeyken çene çalan kızların sesi geliyordu, derken Alice’le karşılaştık.</p>
<p class="calibre1">“Merhaba Sybil, aşk böceğim, Merhaba Lettie! Gelin hadi, bakın tanrıçalar bir araya geldi. Hadi gelin de yalancı çıkarmayın beni. Sen Juno’sun ve bu da Meg; Venüs o. Ve ben de kimim sizce, söyleyin hadi, ne dedin Sybil, tatlım, Minerva mıyım? O zaman sen Minerva ol madem! Paris, acele et hadi. Bizimle yürüyüşe gelmek için pazar kıyafetlerini giyiyor. Hazırlanması ne kadar sürer! Heyecana hazır olun, Meg. Hadi Lettie, kendini beğenmiş, kibirli havana bürün, ben de zekiyi oynayacağım. Kravatını takmasına yardımcı olmamı ister mi ki acaba, merak ediyorum. Ov, mükemmel! Şu koltuk örtüsünü de nerden buldun?”</p>
<p class="calibre1">George kravatından bahsederek, “Nottingham’dan aldım, beğenmedin mi?” dedi. “Merhaba Lettie, gelmiş-sın.”</p>
<p class="calibre1">“Evet, tanrıçalar bir araya geliyormuş dediler, ben de geldim. Elmanı da getirdin mi? Getirdiysen ver bakalım,” dedi Alice.</p>
<p class="calibre1">“Ne elması?”</p>
<p class="calibre1">“Oh, Lum, bilgeliği! Paris’in elması, seçilmeye geldiğimizi görmüyor musun?”</p>
<p class="calibre1">“Ha tamam da benim hiç elmam yok ki, benimkini yedim ben.”</p>
<p class="calibre1">“Al işte düz mantık, bir haftadır kaynayan magnezya gibisin. Peki, hepimizi kiliseye götürecek misin?”</p>
<p class="calibre1">“Gitmek istiyorsanız.”</p>
<p class="calibre1">“Hadi gidelim o zaman. ‘Aşk Yuvası’ nerede? Lettie, baksana nasıl da şaşkına dönmüş. Çok üzgün duruyor, zavallı kız. Aşkta şansı iyi gitmiyor senin gibi.”</p>
<p class="calibre1">George,“Aşk mı dedin?” dedi.</p>
<p class="calibre1">“Evet, öyle dedim, değil mi Meg? Sen de ‘aşk’ diyorsun, değil mi?”</p>
<p class="calibre1">İyice kızaran ve utanan Meg, ‘'Aşkın ne ifade ettiğini bilmiyorum,” diyerek güldü.</p>
<p class="calibre1"><span class="calibre5">‘“Amorest titillatio'</span>—'Aşk, gönlü hoş tutmaktır’, işte aşk budur, öyle değil mi Sybil?”</p>
<p class="calibre1">“Nerden bileyim.”</p>
<p class="calibre1">“Tabii ki. Bu işi kızlarabırak.Aşktan anlayan Lettie’nin nasıl göründüğüne bir bak. Lettie, ne kadar vakursun sen.”</p>
<p class="calibre1">Kravatının üstünden, “Aşk bu,” dedi George.</p>
<p class="calibre1">“İddia ediyorum, aşk <span class="calibre5">'degustasse sat est\</span> değil mi Lettie? ‘Bir kere tadına bakmak yeterlidir’, ‘Canı ilk yananın canı çıksın.’ Hangisini istersin? Ama öncesinde, Georgie, tatlım, bizi kiliseye tek tek mi alacaksın yoksa hepimizi birden mi?”</p>
<p class="calibre1">George, “Nasıl yapalım istersin Meg?” diye sordu.</p>
<p class="calibre1">“Benim için fark etmez.”</p>
<p class="calibre1">“Peki ya senin için fark eder mi, Lettie?”</p>
<p class="calibre1">“Ben kiliseye gitmeyeceğim.”</p>
<p class="calibre1">Emily kızmış olacak ki; “Hadi şöyle bir tur atalım seninle, hadi kalk,” dedi. Bu saçmalık, Emily’nin keyfini kaçırmıştı.</p>
<p class="calibre1">“Buyurun bakalım Syb, yapılması gerekenleri biliyorsun. Gözümü arkada bırakma,” diyerek söylendi, Alice.</p>
<p class="calibre1">Emily kaşlarını çattı, sinirden parmağını ısırıyordu.</p>
<p class="calibre1">“Hadi ama Georgie. Terazi kefelerinin birbirine baskın gelmesine sebep olan o parmak gibisin. Hangi taraftasın?”</p>
<p class="calibre1">George ne Meg’e ne de Lettie’ye bakarak, gülümseyip, “Ağır olan,” dedi.</p>
<p class="calibre1">“O zaman Meg,” diye bağırdı Alice. “Ov, biraz ba-lıketli olsaymışım keşke. Pem’e karşı Syb’in yanında hiç şansım yok.”</p>
<p class="calibre1">Emily öfkeden deliye dönmüştü. Meg’in yüzü kızardı, çok utanmıştı. Lettie o ilk hissettiği öfkenin etkisinden</p>
<p class="calibre1">sıyrılarak gülümsemeye çalışıyordu.</p>
<p class="calibre1">Sonrasında üçer kişilik iki grup şeklinde yürüyüşe çıktık.</p>
<p class="calibre1">Ne yazık ki, havanın da güzel olmasıyla, avare insanlar yollarda kol geziyorlardı: Pireli köpeklerini takip eden, rengi solmuş pantolonlar ve parlak siyah paltolar giymiş üç dört kişilik erkek grupları. İşleri güçleri olmayan, kamburunu çıkararak yürüyen genç adamlardı bunlar, genelde sessiz ama arada sırada birtakım meseleler üzerinde kısa kısa kaba saba konuşuyorlardı. Bir de uzun paltolarıyla, bir kocaya yaraşır şekilde şıkır şıkır sesler çıkaran bebek arabasını sürüyerek yürüyen centilmen erkekler vardı. Bu erkeklerin kulağını ailenin küçük fertlerinin etrafında fır döndüğü iyi giyimli eşleri çekmiş olurdu. Bazen, aralarında mesafe bırakarak yürüyen ve birbirini yadsıyan bir çift gözüküyordu. Arada bir de, şık görünen beyaz bir elbise giymiş sarı saçlı iki çocuklu anne ve hemen yanında, giydiği takım elbiseyle rahat edemeyip sağını solunu çekiştiren bir babayla, edalı bir şekilde yürüyordu.</p>
<p class="calibre1">Tüm bunlara tahammül edebilmenin yolu, alakasız alakasız gevezelik etmekti. George, arkada muhabbete çoktan başlamıştı bile, kuzular hakkında uzun uzadıya konuşup yavruların nasıl yetiştirilmesi gerektiğini anlatarak rahatça bunu başarmış görünüyordu. Bir ara Meg söze girdi:</p>
<p class="calibre1">‘'Aaa, kapkara değiller mi! Bacanın içinden çıkmış gibiler. Bunlar gibisini daha önce hiç görmemiştim.” George, iki kuzuyu nasıl biberonla beslediğinden ve kuzulara nasıl annelik ettiğinden bahsederek Meg’in beğenisini kazanıyordu. Daha sonra konuşmaya bağladığı çizgiden ayrılmadan, kızkuşlarının nasıl ciyakladıklarndan ve yaralanmış gibi öttüklerinden bahsederek devam etti konuşmasına. “Düşünsene bir!” Sonrasında da toprağı sürerken bir çift yumurtayla karşılaştığını, onları oradan kaldırıp götürürken annelerinin de onun peşinden geldiğini ve elindeki bel ile ona yaklaşmasına rağmen anne kuşun hareket etmeden George gidene kadar kendisini izlediğini anlattı. “Anne kuş, gayet biliyor seni. Kimlerin ona zarar verip vermeyeceğini kesinlikle biliyor...” dedi Meg.</p>
<p class="calibre1">“Evet, öyle,” dedi George, “yanından geçip giderken, anne kuşun küçük parlak gözleri sana bir şeyler anlatır gibi oluyor.”</p>
<p class="calibre1">Meg, sevecen bir ses tonuyla, “Çok şirin birer minik hayvan olduklarını düşünüyorum, sence de öyle değiller mi, Lettie?” dedi.</p>
<p class="calibre1">Lettie umursamaz bir tavırla başını sallayıp geçiştirdi.</p>
<p class="calibre1">Tepelere doğru yürüdük, sonra da Greymede tarafına doğru gittik. Meg artık büyükannesinin yanma, eve gitmesi gerektiğini söyledi. George da Meg’i arayacağını ve bir iki saate tekraran yanına uğrayacağını söyleyerek onu uğurladı.</p>
<p class="calibre1">Hanım kız, üzgün ayrılmasına rağmen mırın kırın etmedi. Alice’i de bir arkadaşla birlikte bıraktık ve kilise ayini sonrası çıkan cemaatle yolumuz kesişmesin diye de Selsby tarafından eve doğru hızlı adımlarla yürüdük.</p>
<p class="calibre1">Selsby üzerinden eve doğru yürüdüğünüzde, günbatı-mı deryasında sivrilen, kararmış, fakat hoş bir görüntüye sahip bacaların ve gün ışığının ağırlığıyla aşınmış çatıların manzarasıyla, maden ocağı batınızda görünür. Bu yüksek binaların hemen dibinde, gölgeymiş gibi duran bir dizi de ev uzanır boylu boyunca.</p>
<p class="calibre1">“Biliyor musun Cyril,” dedi Emily, “gidip Bayan Annable’ı, yani korucunun karısını ziyaret etmek istiyordum, ama Bonsart Sıra Evleri’ne taşınmışlar. Ne kötü! Çocuklar, okula hiç gidemediler, kelimelerle anlatılamayacak kadar kötü bir durum bu.”</p>
<p class="calibre1">“Neden oraya yerleşmiş?” diye sordum.</p>
<p class="calibre1">“Galiba toprak sahibi kulübeyi almak istemiş, o da kendi rızasıyla çıkıp oraya yerleşmiş. Yaşadıkları hayatı düşünmesi bile gerçekten çok üzüyor insanı!”</p>
<p class="calibre1">“Peki, neden gidip ziyaret etmedin şimdiye kadar?” Cümlesini tamamlayamayarak kekeleye kekeleye, “Bilmiyorum, yeltendim ama işte...” dedi Emily. ‘'Ayakların varmadı, cesaret edemedin?”</p>
<p class="calibre1">“Belki de öyledir, gider miydin sen?”</p>
<p class="calibre1">“Peh, hadi şimdi gidelim! Biraz zaman geçirir, döneriz.”</p>
<p class="calibre1">“Hayır, gitmem ben,” diyerek sert şekilde cevap verdi.</p>
<p class="calibre1">“Hadi ama ya, kestirme yoldan gideceğiz. Gidelim hadi, Lettie.”</p>
<p class="calibre1">Lettie, sert bir tavırla “Hayır!” dedi.</p>
<p class="calibre1">“Peki, madem,” dedi George. “Seni eve bırakayım.” Bunun da Lettie’yi tatmin ettiği söylenemezdi.</p>
<p class="calibre1">“Ne yapmaya çalıştığını anlamıyorum Cyril,” dedi Lettie, “bir pazar akşamındayız, isteyen istediği yere gider, ben eve gitmek istiyorum.”</p>
<p class="calibre1">“İyi tamam, git o zaman. Emily seninle gelsin.” “Hayır,” diye bağırdı Emily daha sonra, “gidip onu görmeyeceğimi mi sanıyorsunuz?”</p>
<p class="calibre1">Omuz silktim, George da bıyıklarını burmaktaydı. “İyi madem, umurumda değil,” dedi Lettie. Biz de kestirme yola doğru yöneldik, tek sıra halinde.</p>
<p class="calibre1">Maden ocağının bulunduğu tepenin yamacındaki derme çatma evlere yaklaşmıştık. Her yer duman isi içindeydi. Evler sırt sırtaydı ve var olan tek giriş, kül çukurları sırasına bakan, siyah benekli otlarla kaplı bir ön bahçedendi. Yol; duman isi tortusu, kömür tozu ve yanmış kömür artıkları ile döşenmiş gibiydi.</p>
<p class="calibre1">Bu ardı sıra dizilen evlerin araları, kadınlar ve çocuklarla doluydu hep; dağınık saçlar, çıplak kollar, beyaz mutfak önlükleri ve kara bir pazar gününün dantelli elbiseleri.</p>
<p class="calibre1">Bir iki adam, dizleri üstüne eğilmiş, duvar dibinde şakalaşıyor; kadınlar ise en uçtaki evin çatısına doğru el sallıyor ve bağırıp çağırıyorlardı.</p>
<p class="calibre1">Emily ve Lettie peşimizden gelmişler.</p>
<p class="calibre1">“Hey şuraya bakın, şu bizim kerata, Sam!” dedi Ge-orge.</p>
<p class="calibre1">Evet, ta kendisi, çatıda, en kenardaki bacanın üstüne oturmuş olan bizim küçük şeytan; paltosuz, kazağının kolları manşetlerinden yırtık pırtıktı. Parlak, kızıl kafasından tanıdım hemen. Ayağa kalktı, çıplak ayakları kiremitlere yapışmış gibiydi, sonrasında sesi iyice duyulabilsin diye parmaklarını üstdudağının üstünde tutarak bağırmaya başladı. Onun çatıdaki bu hali, aniden bütün kalabalığın tedirgin bir şekilde oraya toplanmasına ve kadınların tekrar çığlık atmasına neden oldu. O ara neredeyse dengesini kaybedip düşecekti ki aniden oturuverdi Sam.</p>
<p class="calibre1">Taşra polisi hızla olay yerinde geldi; üniformasının içinde kaybolan, tığ gibi bir adamdı. Bu curcunanın sebebini sordu.</p>
<p class="calibre1">Parlak, kahverengi ve şaşı gözlü, yanağında doğum lekesi olan bir kadın öne atıldı aniden ve polis memurunun eldivenlerine yapıştı. “Tutuklayın onu, alın götürün, eşek sudan gelinciye kadar dövün,” diye bağırıp çağırdı.</p>
<p class="calibre1">Sıska polis memuru, eline yapışan kadını silkerek az öteye itti ve sorunun ne olduğunu öğrenmek istedi.</p>
<p class="calibre1">“Çürük patates gibi ayağımın altına alıp ezicem onu, hele bir elime geçsin, hele bir geçsin. İyi kalpli insanların yaşadığı yerde yaşatmıcam seni, hırsızlık yapmak ha! Seni arsız küçük şeytan seni...” diye diye devam etti kadın.</p>
<p class="calibre1">“İyi de anlat be kadın n’oldu!” diyerek söze girdi zayıf polis memuru, “Ne yaptı bu çocuk?”</p>
<p class="calibre1">“Yukarda dursun! Şu yukarda duran var ya, bırakın ben onu aşağı indirene kadar kalsın orda. Seni üçkâğıtçı...”</p>
<p class="calibre1">Sam, kadının bu tepkisine iyice sinirlenmiş olacak ki dürüst kişiliğini bir yana bırakıp ona öfke duymaya başlamıştı, Lettie ve Emily dehşete düşmüşlerdi bu durum karşısında.</p>
<p class="calibre1">Annesi yatak odası penceresinden başını çıkardı dışarı. Beyhude bir çabayla Sam’e bakmaya çalışarak pencerenin çerçevesine tutundu ve boynunu pencereden uzattı. Kendini helak etmişti, solgun yüzündeki kuruyan gözyaşlarının izleri kaybolmamıştı hâlâ. Pencere çerçevesine tutunarak daha da yukarı, başının üstündeki su oluğuna uzanmaya çalıştı; neredeyse yere düşecek diye endişelen-miştim.</p>
<p class="calibre1">Küllerin döküldüğü geniş çukuru çevreleyen duvara çömelmiş oturan adamlar gülerek dediler ki:</p>
<p class="calibre1">“Yapış ensesine koçum, görmüyor musun şunları, yapıştır bir tane!” Sonrasında da kadının acıklı sesi duyuldu: ‘'Aşağı in yavrum, hadi. Bak annen de öyle diyor.Sam — Sam —Sam!” diyerek sesini yükseltti olabildiğince.</p>
<p class="calibre1">Aşağıdaki zekiler, “Sammy, Sammy, anneciğine koş,” diyerek dalga geçiyordu.</p>
<p class="calibre1">“Üzme anneni yavrum, hadi, aşağı in.”</p>
<p class="calibre1">Sam, aşağıdaki kalabalığa ve altından annesinin sesinin geldiği saçaklara baktı. Ağlamaklı bir yüz ifadesi vardı. Saçlarını, demirden bir tarakla arkadan tutturmuş çok zayıf bir kadın, “Karanlık da iyice çöküyor, in de gör bak bakalım ne oluyor,” diye bağırdı. Doğum lekesi olan şaşı kadın da destekledi bu dediklerini ve Sam’e hakaret etmeye devam etti. Haylaz çocuk, ani bir öfkeyle kireçli harçla avucunu doldurdu ve demir taraklı kadına doğru fırlattı. Kadının saçları isabet eden kireçli harç parçaları yüzünden dağıldı, ortalık tam ana baba günüydü. Polis memuru —merak ediyorum da o üniformanın altında daha ne kadar cılız bir vücut olabilirdi ki bundan öte— da zıvanadan çıktı ve süpürgeotunu andıran bıyıklarının altından yetkili kişi edalarıyla emirler yağdırırcasına sağa sola bağıra bağıra yumruklarını savurmaya başladı:</p>
<p class="calibre1">“Öyleyse daha fazla düşünmeye gerek yok, indirelim şu çocuğu da bitsin şu gürültü patırtı!”</p>
<p class="calibre1">Çocuk, çatının en ucundan aşağı doğru yavaş yavaş inmeye çalıştı ama düşme korkusuyla kendini çatının diğer tarafına attı. Haylaz çocuklar bağıra bağıra hemen evin diğer tarafına yöneldiler ve tuğlalardan artakalan kızıl parçaları yerden alıp, çatıya fırlatmaya başladılar. Sam bacanın hemen yanına büzülüverdi.</p>
<p class="calibre1">Küçük şeytanlardan biri, “Vurdum onu!” diye bağırdı, “Vurdum onu! Ha ha yine vurdum!”</p>
<p class="calibre1">Kadınları ve polis memurunu olay yerinden uzaklaştıran bir taş yağmuru başladı sonrasında. Sam’in annesi evinden çıktı ve taş atanların üstüne yürüdü. Birini yakalayıp yere fırlattı. Diğerleri aniden kadına döndü ve onu da taş yağmuruna tutmaya başladı. Daha sonra George, polis memuru ve ben, zavallı kadıncağızın yanma koştuk. On dört-on beş yaşlarında iki çocuğu yakaladık, polis memuru da ikisini sürükleye sürükleye götürdü. Diğerleri de hemen tüydü.</p>
<p class="calibre1">Olay yerine geri döndüğümüzde bir de baktık ki Sam yok olmuş.</p>
<p class="calibre1">Şaşı kadın, “Sıvışıp gitti!” diyerek bir çığlık kopardı. “Ama bu yüzden seni içeri tıktırtmazsam ben neyim.”</p>
<p class="calibre1">Tam bu sırada şapel veya kilisenin birinden çıkan bir grup misyoner, diğer uçtaki evin yakınlarındaydı, tam o anda küçük bir mızıka sesi yükseldi ve olay yeri bir kadının güçlü sesiyle inledi, sonrasında bu ses birkaç kişinin şarkıya eşlik edişiyle daha da güçlendi:</p>
<p class="calibre1">“Buralarda da güneş batarmış...”</p>
<p class="calibre1">İki mahkûmu ile birlikte polis memuru, şaşı kadın ve saçında taraklı bir tokası olan kadın dışında herkes, hemen sesin geldiği yere doğru yöneldi. Kanun adamına, “Şu iki çocuğu salıverip, diğerlerinin ne işler peşinde olduğunu</p>
<p class="calibre1">öğrenmeye koyulalım,” dedim.</p>
<p class="calibre1">Daha sonra, şaşı kadından meselenin ne olduğunu anlatmasını istedim. Kelimeleri art arda sıralaya sıralaya, “Otuz yedi küfredilesi velet ve biz, şu dişi tavşanın der-dindeyiz, Tanrı bilir kaç kişi daha var işin içinde, tabii dişi tavşanı alıp çoktaaan yemedilerse,” diyerek cevap verdi kadın; şimdi öfkesi geçmiş, geriye somurtkan bir yüz ifadesi kalmıştı.</p>
<p class="calibre1">“Tek kelimeden bile haberdar olamayacaktık,” diyerek ekledi demir taraklı, “neyse ki bizim şu kedi iyi koku alıyor.”</p>
<p class="calibre1">“Eeee peki,” dedim, “tavşana ne olmuş?”</p>
<p class="calibre1">“Ondan geriye bir tek derisi kaldı, görmüşler, hırsızlık vakası bu, daha çok yamyamlık.”</p>
<p class="calibre1">“Ne zaman oldu bu?” dedim.</p>
<p class="calibre1">“Daha dün gece, kirli güveç çanağında, tavşanın kafasıyla sırtı vardı bir. Hemen şimdi gösterebilirim size, kanıt olsun diye kilere sakladım hepsini. Öyle olmadı mı, Mart-ha?”</p>
<p class="calibre1">“Büyük bir kısmı duruyor orda, evet. Ama onu bir elime geçireyim var ya, boynunu ayıracağım vücudundan.”</p>
<p class="calibre1">En sonunda anladım ki bizim Samuel, sarkık kulaklı dişi tavşanı, şaşı gözlü kadının barakasındaki kümesten çalmış, derisini yüzmüş, deriyi gömmüş ve daha sonra da tavşanı kendi yakalamış gibi annesine sunmuş. Dişi tavşan, Annable ailesinin pazar günü ziyafetinin ana yemeği olmuş. Yine de bir tabaklık bir şey ertesi güne kalmıştı, bu da hırsızlığın inkâr edilemez bir kanıtıydı ne yazık ki. Tavşanın sahibi, tavşanının kaçtığını sanmış. Ama bu iyi niyetli sanı, taraklı kadının, kedisinin Annable ailesinin bahçesini eşeleyip dişi tavşanın beyaz ve kahverengi derisini toprak üstüne çıkardığını görmesiyle son bulmuş ve ardından da kıyamet kopuvermişti.</p>
<p class="calibre1">Şaşı göz kadın zor sakinleştiriliyordu. Duyduğum üzüntüyü ses tonuma da yansıtıp onun kadınlık hislerine hitap etmeye çalışarak, yakın erkek arkadaşlarımdan biriymiş edasıyla konuştum kadınla. En sonunda öfkesi yatışmış ve zavallı aileye duyduğu hislerde daha merhametli ve anaçlık kendini göstermişti. Taraklı kadının da gönlünü aldıktan sonra vermeye çekindiğim yarım kronu elbisesine sıkıştırdım. Sonrasında da güveç çanağı ve bahtsız dişi tavşanın parçacıklarını alarak George ile kızların beni beklediği dul kadının barakasına gittim.</p>
<p class="calibre1">Evde hüzünlü bir sessizlik vardı. Bayan Annable şömineyi çevreleyen yüksekçe korkulukların hemen yanındaki sallanan sandalyede oturuyordu. Bütün o telaşı akıp gitmişti yüzünden, üzgün bir ifadeyle sandalyesinde sallanıyordu. Lettie küçük bebekle ilgileniyordu, Emily de diğer çocukla. George pipo tüttürüyor ve hiçbir şey olmamış gibi davranıyordu. Küçük mutfak oldukça dağınıktı. Hiç boş bir yer yoktu. Masanın üzerinde bile elimdeki güveç çanağını koyacak yer yoktu, ben de bardakları ve içinde çay suyu kalmış maşrapaları toplayıp, bütün bu curcunaya sebep olan parçaları iyice ıslanmış kurulama bezinin üzerine koydum. Dört küçük çocuk ağlamaktan helak olmuşlardı. Odaya girdiğimde, bir tanesi masanın altında yeniden ağlamaya başlayınca ben de oynasın üstten basmalı kalemimi diye ona verdim ama kalem artık işe yaramaz haldeydi. Güveç çanağı annenin üzüntüsünü depreştirdi. Kendine hâkim olamayarak ağlamaya başladı:</p>
<p class="calibre1">“Tavşanın nasıl yakalandığını hiç düşünmedim, tavşanı avlamış da getirmiş sandım; oğluma, ‘Git de şu dişi tavşanı çal,’ demiş gibiyim. Öyle olmasa bile öyle göründük. Hırsızmışız gibi, ağza alınmayacak laflar ettiler bizim için. O çanağı daha yeni çıkarmıştım yenilerin arasından, taa Nottingham’dan getirmiştim, daha bizim ufaklık doğmamıştı bile...”</p>
<p class="calibre1">Minik bebek yine ağlamaya başladı daha sonra. Annesi hemen kalktı ve kucağına aldı onu.</p>
<p class="calibre1">“Oh gel bakalım, gel bakalım biriciğim. Annesinin kuzusu, miniğim benim. Hadi gül bakalım sen de, hadi, de bakayım miniğimin nesi varmış?” Anne bebeğini sakinleştirdi, o arada kendi de sakinleşti. Uzun bir süre sonra, “Polis de mi gitti?” dedi.</p>
<p class="calibre1">“Evet, her şey yolunda artık,” dedim.</p>
<p class="calibre1">Derince bir iç çekti, onun yorgunluğunu görmek içler acısıydı.</p>
<p class="calibre1">“En büyük çocuğun kaç yaşında?” diye sordum.</p>
<p class="calibre1">“Fanny, on dört yaşında. Websters’da hizmetçi. Ondan sonra Jim geliyor, gelecek ay on üçüne girecek. Bir düşüneyim, evet, gelecek ay on üç olacak Jim. Flints’e gitti, çiftçilik yapıyor. Başka da bir şey yapamazlardı, ben de olabildiğince maden ocağına göndermemeye çalışıyorum onları. Kocam, asla maden ocağında çalışmamaları gerektiğini söylerdi.”</p>
<p class="calibre1">“Sana çok da yardımcı olamıyorlar.”</p>
<p class="calibre1">“Ellerinden geleni yapıyorlar. Ama zor iş her şeyi idare edebilmek. Kıt kanaat geçinmeye çalışıyoruz, olmuyor, beş şilin mal sahibine gidiyor direkt —çok zor. Kocam hayattayken durum farklıydı. Onun yerine ben ölmeliydim; çocukları büyütebildiğim söylenemez, gelişimlerine katkı sağlayamıyorum. Hemen şuracıkta ölmüş olsaydım da kocam burada olsaydı şimdi. Tahammül edemiyorum artık, her konuda o kadar becerikliydi ki eşim, elinden her iş gelirdi, beni bırakıp gitti. Tam bir beyefendi edası vardı onda, her şeyi çekip çevirebiliyordu. Keşke ben ölseydim. Huzursuz yatıyor şimdi, biliyor çünkü ne zor günler geçirdiğimi. Dün gece herkes uyuduktan sonra kapıya çıktım, maden ocağının şantiye sahasına gitti gözlerim. Bir ışık gördüm, ışığın o olduğunu biliyordum, hissediyordum çünkü dün bizim evlenme yıldönümümüzdü. Dedim ki ona ‘Frank, sen misin bu Frank? Çok iyiyim ben, daha da iyi oluyorum,’ ve daha sonra gitti. Kasabanın üzerinden geçip ormanın karanlığında yok oldu. Biliyorum, o gördüğüm kendisiydi, benim kötü günler geçirdiğimi düşündüğü için içi rahat değildi.”</p>
<p class="calibre1">Bir süre sonra, tekrar gelip onları ziyaret edeceğimizi ve Sam’in güvende kalması için elimizden geleni yapacağımızı söyleyerek evden çıktık.</p>
<p class="calibre1">Hava iyice kararmış, evlerdeki lambalar yakılmıştı. Maden ocağına temiz hava pompalayan vantilatör motorlarının çalışma sesini ve pervanelerin o hafif uğultusunu duyabiliyorduk.</p>
<p class="calibre1">Oldukça üzgün bir ses tonuyla, “Çok acımasızca, değil mi?” dedi Emily.</p>
<p class="calibre1">“Böyle bir kadınla evlendiği için perişan olmuştur adam,” diyerek ekledi Lettie.</p>
<p class="calibre1">“Leydi Chrystabel’i bir düşün,” dedim, sonrasında bir sessizlik oldu. “Sanırım tıpkı bizim gibi o da ne yaptığını bilmiyordu.”</p>
<p class="calibre1">Yol ayrımına geldikleri zaman, Lettie, George’a dönerek, “Halana, Koç Hanı’na gideceğini sanıyordum,” dedi.</p>
<p class="calibre1">George, “Şimdi değil, çok geç oldu artık,” diyerek cevap verdi sessizce. “Bize uğrarsın, değil mi?”</p>
<p class="calibre1">“Evet,” dedi Lettie.</p>
<p class="calibre1">Çiftlikte oturmuş, ekmek yiyip süt içiyorduk ve George’un babası sesinde belli belirsiz bir hüzün ve anılarla, eski evlerinden taşınacakları güne dair bir şeyler anlatıyordu. Şimdinin monotonluğunda, hep geçmişin izlerini arayan bir romantikti o. Çiftlikteki huzursuzluğun ve çocuklarının iyice büyümesinin, onu delidolu bir koşuşturmanın içine sürüklemesiyle, çabucak memnun olan, elindekiyle yetinen orta yaşlı bir adama dönüşmüş görünüyordu. Arazi meselesi üzerine kitaplar ve modern romanlar okuyordu. En sonunda da ileri derecede radikal, neredeyse sosyalist olmuştu. Zaman zaman mektupları yayınlanırdı gazetelerde. Yeni bir duruşu vardı artık.</p>
<p class="calibre1">Akşam yemeğinde büyük bir ilgiyle Kanada’dan bahsetti. Onu, o ışık saçan kanlı canlı yüzünü seyretmek, cüsseli yapısına bakmak, heyecandan hop oturup hop kalkan davranışlarını izlemek bize keyif veriyordu. Onun, genç bir adamın umutlarıyla dolu olan ve sağduyuya hitap eden kelimelerini duymak bizlerde ona karşı bir sevgi uyandırıyordu. Kırk altısında, George’tan daha doğal, daha coşkulu, çok daha mutlu ve çok daha umut doluydu.</p>
<p class="calibre1">Emily onlarla gitmek istemiyordu. “Kanada’da ne yapacağım ben?” dedi ve küçük olanın “çiftlikte en ağır işleri yapan ve sonunda da, katırdan başka bir şey olmayan” biri olduğunu, kendisinin de böyle birine dönüşmek istemediğini söyledi.</p>
<p class="calibre1">“Yoo,” dedi baba, nazikçe, “Mollie süt sağmayı öğrenecek ve David, ben bu işleri bırakınca işi devralacak kişi olacak. İlk zamanlar biraz sıkıntılı ve zor geçecek, ama bunun üstesinden geldiğimiz zaman bu yaptığımızın en güzel şeylerden bir tanesi olduğunu düşüneceğiz, tıpkı senin yaptığın gibi.”</p>
<p class="calibre1">“Peki ya sen George?” diye sordu, Lettie.</p>
<p class="calibre1">“Ben gitmiyorum. Ne diye gideyim ki? Sonunda, uzun bir hayat dışında bir şey yok. Buradaki sıradan haziran günü gibi bir şey bu —uzun bir iş günü, yeterince hoş, iş bitince de iyi bir uyku çekiyorum —iş, uyku ve rahatlık —yarım hayat, bu yeterli değil. Eskisinden farkı ne ki? Bari kısrak Flo^wer olayım.”</p>
<p class="calibre1">Babası usulca ve dikkatli bir şekilde George’a baktı. “İşte şimdi farklı görünüyor,” dedi üzüntülü bir şekilde, “kendi hayatını yaşayabilirsin gibi geliyor bana. Özgür düşün, istediğin gibi hayal et, bezginliklerle kendi önünü tıkama. Sanıyorum ki devam edebilirim, bu şekilde...” “Kendi hayatımı dolu dolu yaşayacağım, öyle umuyorum,” diyerek gülümsedi George. “Hayır. Biliyor musunuz?” Bu sırada Lettie’ye döndü. “Biliyor musun, çok zengin olacağım, o kadar zengin olacağım ki istediğim her şeyi yapacağım. Her yönüyle hayatı yaşamak, şehirlerin tadına varmak nasıl bir duyguymuş, görmek istiyorum. İçimde saklı kalan duyguları görmek istiyorum. Zengin olacağım ya da en azından bu yönde sağlam bir adım atacağım.” “Yahu Tanrı aşkına, nasıl becereceksin zengin olmayı?” diye sordu Emily.</p>
<p class="calibre1">“Evlenerek başlayacağım, daha sonra göreceksiniz.” Emily, küçümser birtavırla güldü. “Başla da görelim.” Üzgün bir ifadeyle, “Zekice olmaz!” dedi babası. Sonrasında gülümseyerek, tatlı dil ve kendinden emin bir ses tonuyla, Lettie’ye dedi ki; ‘'Ama bir iki yıla yanıma gelecek, gör bak.”</p>
<p class="calibre1">“Keşke ben gelebilseydim sizinle,” dedim. “Gidebilseydin,” dedi George, “ben de seninle giderdim. Ama kendim olarak değil, kendi sığının gibi şişman ve beyinsiz bir aptala dönüşmek için gitmem.”</p>
<p class="calibre1">George konuşurken, Gyp kudurmuşçasına havlamaya başladı. George’un babası kalkıp ne olduğuna bakmaya gitti, George’da peşinden. Bull teriyer cinsi Trip, havlayışıyla binaları titreterek, çabucak evden dışarı çıktı. Beyaz köpeğin hızla avludan dışarı gittiğini gördük, sonrasında da kümes merdiveninin olduğu taraftan tıkırtılar gelmeye başladı, hemen ardından da meyvelik tarafından yükselen bir çığlık duyduk. ’</p>
<p class="calibre1">O tarafa doğru koştuk, kum yığınının hemen yanında bir kişi vardı başı eğik, Trip de hemen üzerine çökmüş, şaşkın gözlerle onu izliyordu.</p>
<p class="calibre1">Çocuğu ayağa kaldırdım, Sam’di. Ona dokunur dokunmaz olduğu yerde debelenmeye başladı ama onu alıp eve götürdüm. Yabani bir tavşan gibi aradan sıvışmaya çalıştı, yaklaşanları tekmeliyordu, neyse ki en sonunda sakinleşti. Şömine önündeki halının üstüne bıraktım onu.</p>
<p class="calibre1">Tuhaf bir görünüşü vardı. Üzerine küçük gelen bir pantolon giymişti, ceketi de yırtık pırtıktı.</p>
<p class="calibre1">“Saldırdı mı sana?” diye sordu baba. ‘'Acıyan bir yerin var mı?”</p>
<p class="calibre1">Çocuk cevap vermeden öylece durdu yerinde, morarmış küçük dudakları birbirine yapışmıştı, gözleri anlamsızca dalıp gitmişti bir yerlere. Emily, Sam’in önünde dizleri üstüne çöktü ve ilgisinin iyiden iyiye aşırıya kaçan bir hal aldığı tavrını ses tonuna yansıtarak dedi ki;</p>
<p class="calibre1">“Sana zarar verdi mi, hı? Söyle hadi bize, nerene zarar verdi?” Sam’e sarılmaya yeltendi ama Sam geri çekildi.</p>
<p class="calibre1">“Şuraya bakın,” dedi Lettie, “işte şurası, kanıyor bakın. Git ve biraz su getir Emily ve bir parça da mendil, bez gibi bir şeyler. Hadi Sam, izin ver bakayım, yaranı saracağım. Yardımcı ol bana.”</p>
<p class="calibre1">Lettie çocuğu kaldırıp üzerindeki grotesk kıyafetleri çıkardı. Trip, onun küçük bir çocuk olduğunu fark etmeden, çocuğu kalçasından ısırmış. Neyse ki çok kötü ısırmamış, Lettie hemencecik yarayı temizledi ve yaraya mürver-çiçeği merheminden sürdü. Çocuğun vücudunda birkaç çizik ve morluk vardı, belli ki zor anlar yaşamıştı. Lettie onunla ilgilendi ve tekrardan kıyafetlerini giydirdi. Tuzağa yakalanmış yabani bir tavşan gibi, Lettie’nin bu itinalı dokunuşlarına, bize hiç bakmadan, dudaklarını birbirinden hiç ayırmadan —sadece hafif hafif kıpırdatarak— ürkek tepkiler veriyordu. Lettie, ona yırtık küçük gömleğini giydirip eşyalarını toparladıktan sonra, Emily ona tatlı sözler söyleyerek onu rahat ettirmek için yanma yaklaştı. Sam’i öpüp oldukça dokunaklı bir ses tonuyla onunla konuşmaya çalıştı. Fakat bu durum, onu iyice sıkboğaz etmiş gibi görünüyordu. Daha sonra kaşıkla ekmek ve süt yedirmeye çalıştı fakat Sam ağzını açmadı ve başını yana çevirdi.</p>
<p class="calibre1">Lettie, Sam’i bacağına oturttu, yanma da ekmekli süt kâsesini koyarak, “Kendi haline bırak onu, hiç ilgilenme,” dedi. Emily, iki tavşan yavrusunu sepetlerinden çıkarıp onları da Sam’in yanına koydu.</p>
<p class="calibre1">Hafif hafif gülerek, “Kaç yumurtası var acaba?” dedi baba.</p>
<p class="calibre1">“Şşşşt!” dedi Lettie. “Ne zaman Kanada’ya gitmeyi düşünüyorsunuz, Bay Saxton?”</p>
<p class="calibre1">“Önümüzdeki bahar, öncesinde gitmenin bir anlamı yok.”</p>
<p class="calibre1">“Sen de sonra mı evlenecek misin George?” diye sordu Lettie.</p>
<p class="calibre1">“Kanada’dan önce, Kanada’dan önce,” dedi George. “Neden, bu kadar acele etmene sebep olan ne? Ne zaman evleneceksin?”</p>
<p class="calibre1">George yanıt olarak, “Sen ne zaman evleneceksin?” diye sordu.</p>
<p class="calibre1">Lettie, “Bilmiyorum,” dedi ve başka da bir şey söylemedi.</p>
<p class="calibre1">George, eline büyük bir parça peynir alıp, bir parçasını yiyerek, “O zaman ben de bilmiyorum,” dedi.</p>
<p class="calibre1">Sorduğu soruya tekrardan cevap alabilme ümidiyle, “Haziran ayı demiştik,” dedi Lettie.</p>
<p class="calibre1">“Temmuz!” dedi Emily.</p>
<p class="calibre1">George elindeki peynir parçasını hemen ağzının önünde tutarak, “Baba!” dedi gergin olduğu apaçık ortadaydı. “Meg’le evlenmem uygun olur mu?”</p>
<p class="calibre1">Babası bu duyduğuna oldukça şaşırdı ve dedi ki: “Neden, onunla evlilik düşünüyor muydun ki?” “Evet, her şeyi iyice konuştuk, kararlaştırdık.”</p>
<p class="calibre1">“Peki madem, Meg, senin için uygunsa—”</p>
<p class="calibre1">“Kuzeniz biz ya...”</p>
<p class="calibre1">“Onunla evlenmek istiyorsan, sanıyorum ki bunun seni engellemesine izin vermezsin. İyi miktarda para getirecektir ve onu seviyorsan...”</p>
<p class="calibre1">“Evet seviyorum onu, o benimleyken de Kanada’ya</p>
<p class="calibre1">gitmeyeceğim. Handa kalacağım ömür boyu.”</p>
<p class="calibre1">Babası uzun uzadıya düşündükten sonra, “Sefil bir hayat bu yaşayacağın!” dedi.</p>
<p class="calibre1">George kahkaha attı. “Biraz öyle!” dedi “Ama bu hayata devam edeceğim. Kanada’ya gitmem ancak ve ancak Cyril veya Lettie’ye bağlı.”</p>
<p class="calibre1">Cüretkâr bir hamleydi bu, herkes şaşkına dönmüştü. “İyi,” dedi babası, “istediğimiz her şey olacak diye de bir şey yok. İleriye dönük güzel hayaller kurmak durumundayız, öyle değil mi Lettie?” ve kahkaha attı.</p>
<p class="calibre1">Lettie küplere binmişti. “Bilmiyorum,” dedi. “İstediğin şeyi yeterince çok istiyorsan, çoğu zaman elde edebilirsin. İzninizle...”</p>
<p class="calibre1">Lettie ayağa kalktı ve Sam’e doğru ilerledi.</p>
<p class="calibre1">Yavru tavşanlarla oynuyordu. Bir tanesi patisiyle, çorabının yırtık tarafından çıkan parmağına dokunuyor, çocuğun parmağını hafif hafif okşuyordu. Sam, tavşancık kızıp ayağına saldırana kadar parmağıyla küçük yumurcağı dürttü ve mıncıkladı. Minik tavşan ahtapot gibi Sam’in ayağına yapıştı ve kahkahalar attırana kadar ayağını gıdıkladı, ısırdı; bu durum bize her şeyi unutturmuştu. Sonrasında yavru tavşan yorulunca kaçıp gitti. Lettie eteğini salladı ve hemen iki oyun delisi ufaklık ona doğru koşup Lettie’nin etrafını sardılar. Başlarını Lettie’nin pamuk kadar yumuşak elbisesine ve ayakkabılarının topuklarına sürtüyorlardı. Kısa bir süre sonra, minik şeyler yorgun hissettiklerinin farkına varıp hızla uzaklaşarak şömine korkuluklarının olduğu köşede birbirlerine sokulup uyudular. Sam’in yüzüne de uykusuzluğun mahmurluğu yansımıştı yavaştan.</p>
<p class="calibre1">‘'Artık gidip uyusa iyi olacak,” dedi baba.</p>
<p class="calibre1">“Benim yatağımda uyusun,” dedi George. “David ne olup bittiğini merak edecektir.”</p>
<p class="calibre1">Emily, elini Sam’e uzatıp, “Yatağa gidelim mi Sam?” diye sordu; fakat Emily’nin bu korkunç cana yakınlığı, Sam’i ürkütmüştü. Lettie’nin arkasına çekildi.</p>
<p class="calibre1">Lettie, “Hadi bakalım,” dedi daha sonra. Sam’in elinden tuttu, elbiselerini çıkardı. Daha sonra Sam’i kucağına aldı. Sam’in çıplak bacakları öylece Lettie’nin önünde sallanıyordu. Sam iyice mayışarak başını Lettie’nin boynundan omzuna doğru bıraktı.</p>
<p class="calibre1">Lettie, Sam’in kızıl saçlarının dağınıklığına dayadı yüzünü ve birkaç dakika öylece durdu; sessiz, sakin ve özlem dolu. Belki de böyle davrandığında güzel olduğunun ve her şeyden öte, şefkatin hassas asaletini seven George’a karşı koyulmaz derece çekici geldiğinin farkındaydı. Emily, elinde mumla birkaç dakika Lettie’yi bekledi.</p>
<p class="calibre1">Aşağı indiğinde bir rahatlamışlık vardı üzerinde. “Şimdi,” dedim kendi kendime, “George tekrar Lettie’ye teklif ederse ne iyi eder.”</p>
<p class="calibre1">“Sam uykuya daldı,” dedi sessizce.</p>
<p class="calibre1">“Biz buradan taşınana kadar Sam bizde kalabilir diye düşünüyorum, sen ne dersin George?” dedi babası. “Ha?” “Biz taşınana kadar bizde kalsın...”</p>
<p class="calibre1">“Ah! Küçük adam! Tamam, az ötede olacağına burada kalması daha iyi madem.”</p>
<p class="calibre1">“Ah, evet, çok çok daha iyi olur. Ne kadar iyisiniz,” dedi Lettie.</p>
<p class="calibre1">“Baksana, Sam’in varlığıyla yokluğu bir zaten, bize yük olmayacaktır,” dedi baba.</p>
<p class="calibre1">“Ne demek efendim,” diyerek ekledi George.</p>
<p class="calibre1">Lettie, “Peki ya annesi ne olacak!” diye sordu.</p>
<p class="calibre1">“Yarın sabah arayıp haber veririm,” dedi George. “Evet,” dedi Lettie, “ara da söyle.”</p>
<p class="calibre1">Daha sonra, Lettie çıkmak üzere kıyafetlerini giydi. George da şapkasını taktı.</p>
<p class="calibre1">“Sen de gelsene, Emily,” dedim.</p>
<p class="calibre1">Hemen hazırlandı o da. Çıktık, karanlıkta gözlerinin</p>
<p class="calibre1">içi gülüyordu.</p>
<p class="calibre1">Vedalaşmak üzere orman girişinde bekledik. Bir süre ne diyeceğimizi bilemeden öyle durduk. En sonunda Let-tie dedi ki:</p>
<p class="calibre1">“Peki, zahmet etmenize gerek yok, yolun geri kalanını biz gideriz, çimler hep ıslak. İyi geceler size. İyi geceler Emily.”</p>
<p class="calibre1">Duyduğu pişmanlık ve tereddütle, “İyi geceler,” dedi George. Ses tonunda ve davranışında, Lettie ile geldiği noktaya tahammül edememe hali vardı. Bir an için hareketsizce durdu.. Lettie de duraksadı, sonrasında da hızlıca dönüp gitti.</p>
<p class="calibre1">“Evlenme teklifi etmedi, beyinsiz,” dedim kendi kendime.</p>
<p class="calibre1">Bahçeden ormana giden patikada yolumuza devam ederken, “Gerçekten,” dedi Lettie hayıflanarak, “sessiz sakin adamların içinde bir sürü şeyin olduğunu düşünürsün, düşünürsün de içlerindeki, o merak ettiğin şey, sadece aptallıktır —aptallar.”</p>
<p class="calibre1">v.</p>
<p class="calibre1">SABIRSIZ TANRI’DAN BİR OK</p>
<p class="calibre1">Sam iyileştikten üç ya da dört gün sonra, sorunlar karmaşıklaştı. George, kapılar hızla yüzüne kapanınca, her zamanki gibi kendi tutkularını ifade etmekte çok geç kaldığının farkına vardı. Daha sonra, kapıyı çalmak konusunda elini çabuk tuttu.</p>
<p class="calibre1">“Söyle ona,” dedi George, “yarın süt sağdıktan sonra yanına geleceğim. Söyle ona, onunla konuşmaya geleceğim.”</p>
<p class="calibre1">George’un bunları söylediği günün ertesi akşamı, boy gösteren ilk kişi, sözde, ailenin kiliseye artık gelmeyişinin sebebini öğrenmeye çalışan, çenesi düşük, evde kalmış bir kadındı. “Dedim ki Elizabeth’e; ‘Madem bir şeyler olmuş onlara, ne gibi bir şey oldu da evlilik ertelendi.’ E bir geleyim de aslında her şeyin yolunda gittiğini bir de gözlerimle göreyim dedim. Gözüm de Lettie kızımızın üstünde, eminim herkes onu konuşuyordur, muallakta kalmış gibi görünüyor. —Lettie’nin parıltısı göründü, şimdi de gök gürleyecek, umarım gök gürlemez bari. —Bay Tempest’ın buralardan biriyle evlenecek olmasından gayet memnunuz. Diğerleri, babası, Bay Robert ve kalanların hiçbiri buralardan biriyle evlenmedi. Evlendikleri kadınlar da beş para etmezlerdi —bir sürü kişinin dediğine göre—, öyleler. Bayan Robert oldukça kötü bir seçimdi, ne görünüş, ne de huy olarak övünülecek hiçbir yanı yoktu, belki ailesi benim ailemden daha yaşlıdır, o kadar. Aile, kolaylıkla örtbas edebileceğim, onun o diğer yönlerden eksik kısımlarını pek telafi etmez; oh, tatlım, süpürge gibi saçları ve gözlükleriyle nasıl bir şey olmuş o öyle! Gençliğini koruyamamış, çabuk yaşlanmış. Aman neyse, kesin tarih nedir şekerim? Bazıları şu tarih bu tarih diyor, ama her zaman demişimdir, ben inanmam ‘onun bunun ne dediğine.’ Dini tören için davetiyelerin hazırlanması işiyle kuzeninizin ilgilenecek olması ve sağdıcın da Sir Walter Houghton olması ne hoş olmuş öyle! Ne? —öyle değil miymiş yoksa— Ama, biliyorum ben şekerim, bu gizli kapaklı şeyleri gizlemeye devam etmeyi seviyorsun, biliyorum, öyle değil mi; şimdilik her şeyin iyi gitmesi için gözünü hırs bürümüş.”</p>
<p class="calibre1">Lettie başını salladı ve başlığındaki oltutaşı süslemeleri, sallanan küçük diller gibi şıkırdadı. Daha sonra iç çekti ve tam şarkısını söylemeye başlayacaktı ki başını çevirir çevirmez patikadan aşağı doğru gelen telgrafçı çocuğa ilişti gözü.</p>
<p class="calibre1">“Oh, umarım kötü bir durum yoktur şekerim, umarım yoktur! Telgraf almak beni hep korkutmuştur. Sen açmasan daha iyi edersin şekerim; açma şimdi, bırak kardeşin açsın.”</p>
<p class="calibre1">Beti benzi atan Lettie, kapıya doğru koştu. Hava kapalıydı ve gök gürültüsünün tüyler ürperten mırıltısı vardı etrafta.</p>
<p class="calibre1">Titrek bir ses tonuyla, “Sorun yok,” dedi, “bu akşam geleceğinin haberini veren bir telgraf sadece.”</p>
<p class="calibre1">“İçim rahatladı, oh içim rahatladı valla,” diye bağırdı galuk kadın. “Çok kötü bir şeyin habercisi olabilirdi. Şimdiye kadar, gelen bütün telgrafları bir ölüm haberi alma korkusuyla açtım. Neyse ki bu kötü haber veren bir telgraf değilmiş tatlım; seni çok üzebilirdi. Ne haberlerle döneceğim kasabaya bakayım, neler olmuş!” diyerek iç çekti yeniden, oltutaşı süslemeleri, ürkütücü bir şekilde gök gürültüsünden önce çıkan ışıkla parıldadı; sanki hâlâ o telgraftan kötü bir anlam çıkarılması gerektiğini anlatır gibi.</p>
<p class="calibre1">Saat altıyı gösteriyordu. Hava durulmuştu biraz, gök gürlemiyordu artık. George saat yedi gibi gelecekti ve ga-luk kadının da gitmeye niyeti yok gibiydi; Leslie de her an gelebilirdi. İçi içini yiyordu Lettie'nin, yerinde duramıyordu, yaşlı kadın da boş boş konuşmaya devam ediyordu. Pencereden dışarı, yağmur sularına, sonra da göğe baktım.</p>
<p class="calibre1">Hava hep değişkendi bugün. Sabah, hava sıcaktı, güneş bulutların gölgeleri arasından sıyrılarak tepelere çarpıyordu. Daha sonra, kuzeybatı yönünden büyük büyük kümeler halinde sinsice gelmeye başladı bulutlar ve tüm göğü kapladılar. İkindi vakti sulu kar ve rüzgâr etkisini göstermeye başladı ve rüzgârla birleşen yağmur, öfkesine öfke katarak her tarafı ıslattı. Sonrasında gökyüzü yine bize gülümsedi. Güneşin yine kendini gösterdiği vakitte de şu galuk kadın geldi. Ancak, o konuştukça tepenin hemen üzerinde geniş bir bulut kümesi yükselmeye başladı, usul usul gürlüyor gibi görünüyordu yükseklerde. Fırtınanın ilk habercisi, geçtiği yerleri temiz bırakarak geçip gitmişti yeniden.</p>
<p class="calibre1">“Highclose tarafına doğru gitmem gerekiyor,” dedi Lettie. “Eminim yine sağanak yağış başlayacak ilerleyen saatlerde. Geliyor musunuz benimle, Bayan Slaighter? Ben çıkıyorum izninizle.”</p>
<p class="calibre1">“Şiddetli bir yağmur yağacaksa eğer —ki öyle görünüyor— ben de geleyim seninle, tatlım. Ya da belki bekle-sem daha iyi olur...”</p>
<p class="calibre1">“Bir saat içinde yağmayacak, eminim. Burada havayı çok iyi anlarız, değil mi Cyril? Benimle geliyorsun sen de, değil mi?”</p>
<p class="calibre1">Üçümüz yola koyulduk, ayakuçlarımıza kadar dedikoduyla dolup taşmıştık sayesinde. Lettie’nin evlenme teklifleriyle ilgili bildiklerinden dolayı oldukça memnun kalmıştı. Güler yüzlü bir samimiyetle anacaddede vedalaştık onunla. Lakin bulutlar tekrardan oluşuvermiş; iki ayrı koldan, tam tepemize doğru süzülerek gittikçe de büyüyorlardı. Galuk kadın tek başına, hızla yoluna devam etti; fakat bulutların kara elleri onun adımlarına yetişti ve avucunun içine aldı onu. Rüzgâr, ağaçların arasından süzülerek aniden hızını arttırdı ve kadını içine alarak paltosunu uçuşturmaya başladı.</p>
<p class="calibre1">Ve kısa bir süre sonra, buz kadar soğuk bir yağmur damlası hissetti yanağında. Yağmur iyice bastırmadan önce başındaki şapka ile Dul Harrimanlar’ın kulübesine varana kadar idare edebilmek için, tüm yüreğiyle dua ederek hızlıca yürüyordu. Fakat aniden müthiş bir gürültüyle şimşek çaktı ve dolu yağmaya başladı. Çaresizlik içinde korkuya kapılarak dişbudak ağaçlarının altından koşuşturmaya devam etti; şimşek bir kez daha çaktığında dul kadın bahçe kapısına varmıştı. “İçeri al beni!” diye bağırdı. “Giriş ne tarafta?”</p>
<p class="calibre1">Çaresizce etrafına bakınırken bir hayalet gördü. Dul kadının aynasında görünen, artık merhum bir kız olan, Hilda Slaighter’ın yansımasıydı; arkaya doğru düşmüş şapkası ve üstüne takıştırılmış, gri-kahverengi postişi göze çarpıyordu yansımada. Hayalet, saçlarına bakabilmek için başını yana doğru çevirdi. Gri saçlarının uçlarını gördü ve sonrasında da mezarına koşar gibi, karanlığın içinde parıldayan girişe doğru koştu.</p>
<p class="calibre1">Eve geri döndüğümüzde fırtına dinmişti, sonrasında George’un gelecek olmasının huzursuzluğu ve korkusu ile dışarı çıktık yine. Hava açık ama soğuktu, ağaçların müthiş bir azametle yükseldiği Nil’in de ötesindeki ormanı andıran uzak kıyılar, Nethermere’deki sisin ardına gizlenmişti. Kuşlar sisten muzdarip, var güçleriyle öterek tepkilerini şakıyordu. Yemyeşil çitler, yağan yağmurla tertemiz olmuş, daha canlı bir yeşile bürünmüştü. Suya bakınca, batıdan kendiyle birlikte sürükleyerek buralara getirdiği o hoş heyecanı hissetmiştim. Sis, kıyıları içine almış, her şeyi içinde sindiriyordu; beyazın esiri olan alandan dokunaklı bir ciyaklama sesi çıktı bir sukuşundan. Ağaçlar, dallarındaki yağmur sularını damla damla toprağa bırakıyordu. Biz ise, at toynaklarının yere çarpışıyla çıkan patırtılar eşliğinde, takırdayıp ve hışırdayarak tıngır mıngır önümüzden geçen yük dolu at arabasının arkasından yavaşça ilerliyorduk. Fırtınaya yenik düşerek yere serpilen dişbudak ağacının yapraklarına basa basa yürüyorduk, üzerimizde de yaprakları iç içe geçerek büyük bulutlar oluşturmuş gibi bir havaya bürünen yeşil çınar vardı. Bir süre öylece yürüdükten sonra yorulduk ve dinlenmek için karaçamların altına geçip bekledik biraz. Burası, kozalakların, bir ahududunun kendi taneleriyle zarafetini sergilediği gibi, çentikleriyle estetik bir görüntü ortaya koyarak asaletini gözler önüne serdiği bir yerdi. Fakat bulunduğumuz yerin, tepenin hemen ardına doğru devam eden sert bir dönemeç olması, burayı arabalar için tehlikeli kılıyordu. Rüzgârın etkisiyle bir anda sallanıveren dalın altında sırılsıklam oldum; su damlaları o kadar soğuktu ki iliğime kadar hissettim suyu, buz gibiydi.</p>
<p class="calibre1">Ben yüzümü kurularken, “Şşşşşt!” dedi Lettie. Tepeden aşağı inmekte olan bir arabanın hızlı motor pıtırtısı duyuluyordu. Yüklü at arabası azıcık soluklanmak için yolun karşı tarafına geçti ve adam, atın çekmekte olduğu arabanın demirlerini atın sırtından söktü. Yorgunluktan tükenmiş at, kendini zar zor taşıyordu. Biz de yolun kenarında, tepeden aşağı ineni merakla bekliyorduk. Arabanın yükü aniden, biz tam dönemeçteyken, farkında olmadan, arabadan hafif hafif üzerimize doğru kaymaya başladı. Lettie, üstüne doğru devrilmek üzere olan yükü görünce dehşete kapıldı. Tam bu sırada, virajı alarak bize doğru yönelen Leslie olanları gördü ve Lettie’yi bir daha görememe korkusuyla keskin dönemeçte aniden direksiyon kırdı. Araba, kaygan yolda direksiyonun altına biriken çamurla kaydı ve yere sürte sürte nehre kadar gitti. Büyük bir gürültüyle eski taş duvarın kenarına çarparak durdu. Daha sonra bir süre gözlerim görmez oldu. Kendime geldiğimde Leslie, kırık çitlerin hemen ötesinde, kum yığınından baş aşağı sarkık halde ve yüzü kanlar içindeydi; araba ezik büzük bir hale gelmiş, tuhaf bir şekilde tam nehrin kenarında durmuştu.</p>
<p class="calibre1">Lettie, Leslie’nin başına eğilmiş, eteğinin astarıyla elleri titreye titreye gözlerindeki kanı siliyordu. Çok geçmeden, dönüp dedi ki:</p>
<p class="calibre1">“Ölmemiş, yardım et de onu eve götürelim, yardım et, hemen götürelim.”</p>
<p class="calibre1">Çabucak gittim ve çit kapısının menteşelerini kırıp küçük kapıyı söktüm, Leslie’yi de kapının üstüne yatırdım. Ayakları boşlukta sallanıyordu ama biz yine de bir şekilde taşıdık onu; Lettie ayak tarafından, ben de kafa tarafından tutuyordum. Lettie bir süre sonra durmamı ve onu yere bırakmamı istedi. Yükün ona çok ağır geldiğini düşünmüştüm, ama sebebi bu değilmiş.</p>
<p class="calibre1">“Ellerinin çalılara ve yerdekilere çarparak sallanmasını yüreğim kaldırmıyor.”</p>
<p class="calibre1">Ev çok uzağımızda değildi. Hizmetçi bir kadın bizi gördü, çıkıp hızla yanımıza koştu ve yaralı bir kediden korkan bir kızkuşu gibi aynı şekilde geri gitti.</p>
<p class="calibre1">Onu eve götürdükten sonra, doktor gelene kadar başında bekledik. Başının yan tarafında derin bir sıyrık vardı —durum ciddiydi, fakat ölümcül bir tehlikesi de yok gibi görünüyordu; elmacıkkemiğinin üstünde, izi kalacağa benzeyen derin bir kesik vardı; köprücükkemiği de kırılmıştı. Bilinci yerine gelene kadar orada kaldım. “Lettie...” Lettie’yi istiyordu. Bunun üzerine Lettie, tüm geceyi Highclose’da geçirmek durumunda kaldı. Ben de annemi olanlardan haberdar etmek için eve gittim.</p>
<p class="calibre1">Yatağıma girince Highclose’un ışığı yanan pencerelerine baktım, ışıklar suyun üzerinden buğulu bir şekilde bana doğru yansıyordu. Sedir ağaçları karanlık birer muhafız gibi evin önünde dikiliyordu; pencereler yıldızlar kadar parıl parıldı ve yansıttıkları bu ışıkla ,Leslie’nin tüm acılarını bastırıyor gibiydiler. Gökyüzü gözalıcı yansımalarla ışıldıyordu, bizim rahatımızı kaçırmayacak kadar çok uzaktaydılar; oldukça ufak, çok ufak, neredeyse yok denebilecek kadar. Tüm bu uçsuz bucaksız evren tam tepemizde kükrerken, yıldızlar bu huzursuz boşlukta hızla dönüp dolaşan birer kıvılcımdı sadece. Yeryüzü bize kulak vermeliydi; ince bir sis perdesiyle gizlemekteydi kendini şimdi ve üzgündü. Karanlıkta usul usul kanımızı emiyor ve hüznün ateşine atıyordu bizleri; sonrasında da, güneşin ilk ışığıyla bizleri sakinleştirip moral veriyordu yine bizlere. Yeryüzü, sevgi ve umut; gökkubbe ise uçsuz bucaksız bir boşluktan ibaretti.</p>
</body>
</html>
