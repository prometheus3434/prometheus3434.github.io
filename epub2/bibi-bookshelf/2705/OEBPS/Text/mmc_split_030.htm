<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre25" id="calibre_pb_30"><a class="pcalibre pcalibre1 calibre26" id="_Toc412887524">Yirmi Üç</a></h2>

    <p><span class="font3">PROTESTOCULARIN BAĞIRIŞLARI KESİLDİĞİNDE</span> <span class="font3">Kai tırnaklarım bacaklarına geçirdi. Torin yüzünü prense çevirdi ve tıpkı onun kadar şaşırmış bir ifadeyle genç adama baktı. Ama&nbsp;şaşkınlığını gizleme konusunda Kai’den daha hızlıydı. Kraliçe,&nbsp;aşağıdaki kalabalığı mümkün olamayacak kadar kolay bir şekilde&nbsp;susturmuştu. Kai halkın, kraliçenin göz boyamasına en azından&nbsp;bir parça da olsa karşı koyabileceğini ummuştu.</span></p>

    <p><span class="font3">Yutkunan Kai, yüzüne tekrar sakin bir ifade yerleştirdi.</span></p>

    <p><span class="font3">“Oldukça kullanışlı bir numaradır,” dedi Sybil, holografik alevli şöminenin yanındaki koltuğun ucundan. “Özellikle de Ay&nbsp;Ülkesi’nde asla müsamaha gösterilmeyen, isyankâr vatandaşlar&nbsp;üzerinde.”</span></p>

    <p><span class="font3">“Vatandaşların isyan içinde olduğu hâllerde, bunun genellikle haklı bir sebebi olduğu söylenir,” dedi Kai. Torin kaşlarım çatarak ona uyarı dolu bir bakış attı ama Kai görmezden geldi.&nbsp;“Ve beyin yıkama, çok da uygun bir çözüm sağlıyormuş gibi&nbsp;görünmüyor.”</span></p>

    <p><span class="font3">Sybil kibarca ellerini kucağında birleştirdi. “Uygunluk, oldukça göreceli bir kavramdır. Ama bu son derece <i>etkili</i> bir çözüm ve aksini öne sürmek bile gereksiz olur.”</span></p>

    <p><span class="font3">Levana, yumruk hâlinde kasılmış elleriyle odaya geri girdi. Kraliçenin bakışları kendi üstüne çevrildiğinde, Kai’nin nabzı&nbsp;hızlandı. Kraliçe ile aynı odada bulunmak, tıpkı içindeki oksijenin hızla tükendiği ufak bir odada olmak gibiydi.</span></p>

    <p><span class="font3">“Görünen o ki,” dedi kraliçe, her bir kelimeyi özellikle vurgulayarak, “54 T.E. tarihli Gezegenler Arası Mutabakatın 17. Maddesi’ni ihlal ediyorsunuz.”</span></p>

    <p><span class="font3">Kai bu suçlama karşısında tepkisiz kalmak için elinden geleni yaptı ama sağ gözünün seğirmeye başlamasına engel olamadı.&nbsp;“Korkarım ki Gezegenlerarası Mutabakatın tamamı ezberimde&nbsp;yok. Belki de söz konusu maddeyi bana hatırlatmak istersiniz?”&nbsp;Kraliçe, genişlemiş burun deliklerinden yavaş bir nefes aldı.&nbsp;O anda bile -yani yüzüne öfke ve nefretin hâkim olduğu sırada&nbsp;bile- çarpıcı bir güzellikteydi.</span></p>

    <p><span class="font3">“17. Madde, mutabakata imzasını atmış hiçbir tarafın, Kaçak Ayaları bilerek koruma alana almayacağını ve ülkesinde barındırmayacağını belirtir.”</span></p>

    <p><span class="font3">“Kaçak Aycılar mı?” Kai, Torin e baktı ama danışmanının yüzü ifadesizdi. “Neden Kaçak Ayaları aramızda barındırdığımızı düşünüyorsunuz ki?”</span></p>

    <p><span class="font3">“Çünkü az önce bir tanesini avluda gördüm. O küstah protestocuların arasındaydı. Buna tolerans göstermem mümkün değil.” Kai ayağa kalktı ve kollarını göğsünde kavuşturdu. “Ülkemde&nbsp;Ayaların olduğunu ilk defa sizden duyuyorum. Şu anki misafirlerimiz olan sizler dışında elbette.”</span></p>

    <p><span class="font3">“Bu da bana bu konuya göz yumduğunuzu anlatıyor, tıpkı babanızın da zamanında yaptığı gibi.”</span></p>

    <p><span class="font3">“Hakkında hiçbir şey duymadığım bir konuya nasıl göz yummuş olabilirim ki?”</span></p>

    <p><span class="font3">Torin boğazını temizledi. “Tüm saygılarımla majesteleri, Doğu Ulusları’na gelip giden tüm uzay araçlarını yakından takip ettiğimize sizi temin edebilirim. Bazı Ayaların biz onların&nbsp;farkına varmadan ülkemize sokulduğu ihtimalini yok saymak&nbsp;mümkün olmasa da Gezegenlerarası Mutabakata uygun şekilde&nbsp;hareket etmek için elimizden gelen her şeyi yaptığımıza inanın.&nbsp;Ayrıca, Doğu Ulusları Topluluğu ülke sınırları içinde hayatını&nbsp;sürdüren bir Aycı varsa bile, sizin burada olduğunuzu bildiği bir&nbsp;anda protesto gösterisine gelerek kendini açık etmesi pek akla&nbsp;yatkın gelmiyor. Belki de yanılmışsınızdır.”</span></p>

    <p><span class="font3">Kraliçenin gözlerinden şimşekler çaktı. “Kendi tebaamı gördüğümde tanırım ve şu an bir tanesi sizin şehir sınırlarınız içerisinde bulunuyor.” Parmağıyla balkondan dışarıyı işaret etti. “Onun bulunmasını ve bana getirilmesini istiyorum.”</span></p>

    <p><span class="font3">“Elbette,” dedi Kai, “iki buçuk milyon insanın yaşadığı bir şehirde bu hiç sorun olmayacaktır. İzin verin de bir koşu gidip&nbsp;özel Aycı detektörümü alayım ve işe koyulalım.”</span></p>

    <p><span class="font3">Zaten ondan uzun boylu olmasına rağmen Levana, Kai’ye burnunun üstünden dik bir bakış fırlatabilmek için başını geriye&nbsp;yatırdı. “Alaycı konuşmalarınızla sabrımı denemek istemezsiniz&nbsp;genç prens.”</span></p>

    <p><span class="font3">Kai’nin çene kasları seğirdi.</span></p>

    <p><span class="font3">"Eğer onu bulmaktan acizseniz, o zaman ben de onu bulmaları için kendi muhafızlarımdan bir grubu Dünyaya getirtirim.”</span></p>

    <p><span class="font3">“Bu gerekli değil,” dedi Torin. “Sizden şüphe ettiğimiz için özürlerimizi sunarız majesteleri ve mutabakat uyarınca, ülkemizin üstüne düşeni yerine getirmeyi isteriz. Lütfen bize taç&nbsp;giyme töreni ve festivale hazırlanmamız için biraz süre tanıyın.&nbsp;Kaynaklarımızı bu arayışa yönlendirebilir hâlde olduğumuz andan itibaren, bahsettiğiniz Aycıyı aramaya başlarız.”</span></p>

    <p><span class="font3">Levana, kıstığı gözlerle Kai’ye baktı. “Hayatınız boyunca bütün kararlarınızı danışmanıza bırakmak niyetinde misiniz&nbsp;yoksa?”</span></p>

    <p><span class="font3">“Hayır,” dedi Kai, soğuk bir gülümsemeyle. “Önünde sonunda, bu görevi imparatoriçeme bırakmayı düşünüyorum.”</span></p>

    <p><span class="font3">Kraliçe Levana’nın bakışları yumuşadı ve Kai, bir sonraki sözlerini zar zor yuttu. <i>Ve o siz olmayacaksınız.</i></span></p>

    <p><span class="font3">“<span>Peki o zaman,” dedi Levana, gidip baş sihirbazının yanına oturarak. “O kızın ve ülkedeki diğer her kaçak Aycının, taç giyme töreninizden bir ay dönümü sonrasında, Ay ülkesine teslim&nbsp;edilmesini bekliyorum.”</span></span></p>

    <p><span class="font3">“Tamam,” dedi Kai, o gün gelene kadar Levana’nın bu yaptıkları konuşmayı unutacağını umarak. Yeni Pekinde yaşayan Aycılar -bu, hayatında duyduğu en saçma şeydi.</span></p>

    <p><span class="font3">Kraliçenin yüzündeki öfke o kadar ani bir hızla silindi ki sanki önceki birkaç dakika sadece bir rüyaydı. Bacaklarını üst üste atarak süt beyazı tenini gözler önüne serdi. Kai dişlerini sıktı ve&nbsp;pencereden dışarı bakmaya başladı. Kızarmak üzere mi yoksa&nbsp;öğürmek üzere mi olduğundan emin değildi.</span></p>

    <p><span class="font3">“Taç giyme töreninizden bahsetmişken,” dedi kraliçe, size bir hediye getirdim.”</span></p>

    <p><span class="font3">“Ne kadar düşüncelisiniz,” dedi Kai, ruhsuz bir şekilde.</span></p>

    <p><span class="font3">“Evet. Aslında büyük geceye mi saklasam emin olamadım ama sonra size vermek için ne kadar beklersem, hediyenin yanlış&nbsp;anlaşılma ihtimalinin de o kadar artacağından korktum.”</span></p>

    <p><span class="font3">Merakı çelinen Kai, kraliçeyi süzdü. “Öyle mi?”</span></p>

    <p><span class="font3">Kraliçe başını eğdiğinde, kestane rengi kâkülleri, göğsüne akan bir şelale gibi göründü ve parmağıyla ikinci sihirbazına,&nbsp;kırmızı ceketli adama bir işaret yaptı. Adam kol yeninin içinden&nbsp;çıkardığı, Kai’nin serçe parmağından daha büyük olmayan bir&nbsp;cam tüpü, Levana’nın avucuna yerleştirdi.</span></p>

    <p><span class="font3">“Bilmenizi isterim ki,” dedi Levana, “Uluslar Topluluğunun selameti ile yakından ilgileniyorum ve letumosis ile olan savaşınızı izlemek, gerçekten üzülmeme sebep oluyor.”</span></p>

    <p><span class="font3">Kai tırnaklarını avuçlarına gömdü.</span></p>

    <p><span class="font3">“Büyük ihtimalle farkında değilsiniz ama... Birkaç yıldır kendini bu hastalığı araştırmaya adamış bir ekibim var. Ve&nbsp;bilim adamlarım, nihayet bu hastalığın çaresini bulmuş gibi&nbsp;görünüyor.”</span></p>

    <p><span class="font3">Kai beyninden vurulmuşa döndü. “Ne?”</span></p>

    <p><span class="font3">Levana tüpü başparmağı ile işaret parmağı arasında tuttu ve prense doğru uzattı. “Bu doz, bir yetişkin erkeği iyileştirmeye yeter,” dedi, sonra dilini şaklattı. “Zamanlaması kötü oldu,&nbsp;değil mi?”</span></p>

    <p><span class="font3">Dünya dönmeye başladı. Kai’nin parmakları, kraliçenin boynuna doğru uzanmak, onu boğmak için öylesine bir hevesle kaşınıyorlardı ki birkaç saniye sonra kolları titremeye başladı. “Haydi, durma,” dedi Levana, sıcak bir bakışla beraber. “Al ”&nbsp;Kai tüpü onun elinden kaparcasına aldı. “Ne zamandır buna&nbsp;sahiptin?”</span></p>

    <p><span><span class="font3">Kraliçenin kaşları yükseleli.</span></span> <span class="font3">“İlginç bir soru. Gerçekten işe yarayan bir antidot olduğu, ben Ay ülkesinden ayrılmadan sadece birkaç saat önce onaylandı.”</span></p>

    <p><span class="font3">Yalan söylüyordu. Ve yalan söylediği gerçeğini saklamaya bile çalışmıyordu.</span></p>

    <p><span class="font3"><i>Pis cadı.</i></span></p>

    <p><span class="font3">“Majesteleri,” dedi Torin, alçak bir sesle. Bir eliyle Kai’nin omzunu sıktı. Başta hafifçe, sonra daha büyük bir güçle sıktı&nbsp;-onu uyarıyordu. Kai’nin nabzı, kurduğu cinayet fantezilerinin&nbsp;önüne geçti ama zar zor.</span></p>

    <p><span class="font3">Levana ellerini kucağına koydu. <span>“Bu tüp size bir hediye. Umarım faydalı bulursunuz genç prens. Gezegeninizi bu hastalıktan arındırmanın, her iki taraf için de önemli olduğunu&nbsp;düşünüyorum. Bilim adamlarım ay sonuna kadar binlerce doz&nbsp;hazırlayabilir. Fakat bu yoğun çaba ve altı yıldır devam eden&nbsp;araştırma geliştirmenin maliyeti, ülkemi oldukça zorladı. Bu&nbsp;yüzden, bir karşılık beklememi normal karşılayacaksınızdır. <i>Bu&nbsp;konuyu</i> da ayrıca görüşmemiz gerekecek.”</span></span></p>

    <p><span class="font3">Kai’nin ciğerleri sıkışır gibi oldu. “Antidotu bizden esirger misiniz? Bunca insan ölürken?” Aptalca bir soruydu. Kraliçenin uzun bir süredir antidotu onlardan esirgediği zaten&nbsp;belliydi —bu noktadan sonra daha fazla Dünyalının acı çekmesine niye aldıracaktı ki?</span></p>

    <p><span class="font3">“Politika hakkında öğrenmeniz gereken çok şey var. Sanırım politikanın özünde, alıp vermenin yattığını yakında anlayacaksınızdır yakışıklı prensim.”</span></p>

    <p><span class="font3">Kai’nin tansiyonu şakaklarını dövmeye başladı. Yüzünün kızardığını ve bu öfkesinin tam da kraliçenin istediği şey olduğunu biliyordu ama umurunda değildi. Kraliçe hangi cüretle politik bir pazarlıktan bahsedebilirdi. <i>Hangi cüretle?</i></span></p>

    <p><span class="font3">Sybil aniden ayağa kalktı. “Bir misafirimiz var.”</span></p>

    <p><span class="font3">Tuttuğu nefesini bırakan Kai, gözlerini kraliçeden ayırmaya dünden razı bir şekilde, Sybil’in kapı girişine yönelmiş bakışlarını takip etti ve ağzı hayretle açıldı.</span></p>

    <p><span class="font3">“Nainsi!”</span></p>

    <p><span class="font3">Nainsi’nin sensörü parıldadı. “Majesteleri, böldüğüm için özürlerimi sunarım.”</span></p>

    <p><span class="font3">Kai başını sallayarak, şaşkınlığını üstünden atmaya çalıştı. “Nasıl... Ne zaman?”</span></p>

    <p><span class="font3">“Bilincim tam olarak bir saat kırk yedi dakika önce yerine geldi,” dedi android. “Ve şimdi de göreve hazır olduğumu bildiriyorum. İmparator Rikan’ın zamansız ölümü için üzüntülerimi&nbsp;sunmama izin verin. Haberini aldığımda kalbim de parçalandı.”&nbsp;Kai, arkasındaki Kraliçe Levana’nın, burnundan nefes vererek, gülermiş gibi bir ses çıkardığını işitti. “Bir metal yığının&nbsp;herhangi bir duyguyu deneyimleyebilmesi fikri bile aşağılayıcı.&nbsp;Bu hilkat garibesini buradan gönderin.”</span></p>

    <p><span class="font3">Kai dudaklarını birbirine bastırdı, aklında kadının kalpsizliğine yönelik olarak söyleyebileceği birkaç güzel kelime vardı ama bunun yerine Torin e döndü. “Gerçekten de. İzninizle ben&nbsp;bu <i>hilkat garibesini</i> majesteleri kraliçenin huzurundan alarak yeniden aktif konuma getireyim.”</span></p>

    <p><span class="font3">Kai’nin acınası kaçış planı yüzünden Torin in onu azarlamasından çekinmiş ama tartışmanın nihayet sonlanmasından dolayı rahatlamıştı. Kai, onun da yüzünün solmuş olduğunu fark etti ve kendi öfkesini bastırmak için ne kadar zorlandığını merak etti. “Elbette. Bu arada majesteleri kraliçe de belki bahçelerde bir tura çıkmak ister?”</span></p>

    <p><span class="font3">Kai, gözlerini Kraliçe Levana ya çevirdi ve nefret dolu bir şekilde bakarak topuklarını birbirine çarptırdı. “Nazik hediyeniz için teşekkürler,” dedi, hafifçe eğilerek.</span></p>

    <p><span class="font3">“Benim için bir mutluluktu majesteleri.”</span></p>

    <p><span class="font3">Kai, yanında Nainsi ile odadan ayrıldı. Ana koridora ulaştıklarında, gırtlaktan bir çığlık attı ve yumruğunu en yakındaki duvara geçirdikten sonra duvar dibine çömelerek alnını duvara&nbsp;yasladı.</span></p>

    <p><span class="font3">Nefes alıp verişi biraz olsun normale döndüğünde başını çevirdi ve içi birden ağlama isteğiyle doldu -sinirden, üzüntüden ve iç rahatlamasından dolayı. Nainsi geri dönmüştü.</span></p>

    <p><span class="font3">“Seni gördüğüme ne kadar sevindiğimi doğrusu hayal bile edemezsin.”</span></p>

    <p><span class="font3">“Öyle görünüyor majesteleri.”</span></p>

    <p><span class="font3">Kai gözlerini yumdu. “Hiçbir fikrin yok. Son birkaç gün... Kayıtlarımızın sonsuza kadar kaybolduğundan artık emindim.”</span></p>

    <p><span class="font3">“Bütün kayıtlar sağlam görünüyor majesteleri.”</span></p>

    <p><span class="font3">“Güzel. Derhâl araştırmaya devam etmemiz gerekiyor -artık her zamankinden daha önemli.”</span></p>

    <p><span class="font3">Kai içini kemiren panik duygusunu kontrol altına almaya çalıştı. Taç giyme törenine hâlâ dokuz gün vardı. Kraliçe Levana Dünya’ya ineli yirmi dört saat bile olmamıştı ve daha şimdiden, müttefiklik görüşmelerini iyice karmaşık hâle getirmişti.&nbsp;Taç giyme töreninden, yani ülkeyi koruma görevini gerçekten&nbsp;üstlenmeden önce daha ne gibi sırları açığa çıkarmayı planlıyor&nbsp;olabilirdi?</span></p>

    <p><span class="font3">Başı zonkladı. Kraliçeden tiksiniyordu -olduğu her şeyden, yaptığı her şeyden ve Dünya’nın çektiği çileyi politik bir oyun&nbsp;hâline getirmesinden nefret ediyordu.</span></p>

    <p><span class="font3">Ama eğer onun kuklası hâline geleceğini sanıyorsa, kraliçe oldukça yanılıyordu. Becerebildiği kadar uzun süre boyunca ve&nbsp;her bahaneyi kullanarak onu reddedecek ve bu sırada Prenses&nbsp;Selene’yi bulacaktı. Dr. Erland, antidotu kopyalayabilirdi. Eğer&nbsp;uygun bir bahane uydurabilirse, baloda kraliçeyle dans etmeyi&nbsp;bile düşünmüyordu -diplomasinin canı cehenneme.</span></p>

    <p><span class="font3">Baloyu düşünmek, birden Kai’nin başındaki fırtına bulutlarını dağıtıverdi. Bir gözünü açarak androidine baktı. “Mekanik ustası niye seninle gelmedi?”</span></p>

    <p><span class="font3">“Gelmişti,” dedi Nainsi. “Onu sarayın dışında bıraktım. Resmi bir geçiş izni olmadan içeri girmesine izin vermediler.”</span></p>

    <p><span class="font3">“Sarayın dışında mı? Hâlâ orada mı bekliyor?”</span></p>

    <p><span class="font3">“Öyle sanıyorum majesteleri.”</span></p>

    <p><span class="font3">Kai cebindeki antidot tüpünü sıktı. “Sana balo konusunda bir şeyler söylemiş olabilir mi? Mesela fikrini değiştirmiş olması&nbsp;gibi?”</span></p>

    <p><span class="font3">“Herhangi bir balodan bahsetmedi.”</span></p>

    <p><span class="font3">“Anladım, peki.” Yutkunarak ellerini cebinden çıkardı ve avuçlarını pantolonunun yanlarına sildi. İçine hapsettiği öfkenin kendisini ter içinde bıraktığını fark etmişti. “Gerçekten fikrini değiştirmiş olmasını umuyorum.”</span></p>
  </div>
</body>
</html>
