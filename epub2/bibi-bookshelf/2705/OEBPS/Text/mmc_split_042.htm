<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_42" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887535"><span class="font8"><b class="calibre8">Otuz Dört</b></span></a></p>

    <p><span class="font3">YÜZLERCE İNSAN BAŞINI ONA ÇEVİRİRKEN,</span> <span class="font3">Cinder balo salonundaki havanın birden ısındığını hissetti. Belki herkes sadece birkaç saniye bakıp sonra kendilerini tekrar eğlenmeye vermiş olabilirdi; tabii eğer imparatorun şahsi&nbsp;davetlisi, kırışıklarla dolu gümüşten elbisesi çamur içinde, ıslak saçlı bir kız olmasaydı. Durum böyleyken, tüm bakışlar&nbsp;uzunca bir süre Cinder'ınüstüne oyalandı ve onu merdivenlerin tepesine çiviledi. Birbiriyle uyumsuz ayakları sanki yere&nbsp;yapışmıştı.</span></p>

    <p><span class="font3">Gözlerini Kai’ye çevirdi ve genç adamın da ağzı bir karış açık bir hâlde, ona bakıyor olduğunu gördü.</span></p>

    <p><span class="font3">Kai her şeye rağmen onun gelebileceğini düşünmüş ve şahsi davetlileri arasında ona da bir yer ayırmıştı. Ama Cinder o anda,&nbsp;onun bu kararından ne kadar da pişman olduğunu ancak tahmin edebilirdi.</span></p>

    <p><span class="font3">Kai’nin yanındaki Pearl’ün yüzü, ışıldayan avizeleri kıskandıran bir renk aldı. Cinder, üvey kız kardeşine, sonra da Adri’ye baktı ve donup kaldıklarını gördü. Sonra nefes alması gerektiğini hatırladı.</span></p>

    <p><span class="font3">Zaten artık onun için her şey bitmişti.</span></p>

    <p><span class="font3">Pearl nerdeyse kesin olarak, Kai’ye onun bir sayborg olduğunu söylemiş olmalıydı.</span></p>

    <p><span class="font3">Yakında Kraliçe Levana’da onu görecek ve bir Aycı olduğunu anında anlayacaktı. Gözaltına alınacak, belki öldürülecekti. Ama şu anda, bu konuda yapabileceği hiçbir şey yoktu.</span></p>

    <p><span class="font3">Ama bu riski göze almış, buraya gelme kararını kendisi vermişti. Ve bu şansı boşa harcamaya hiç niyeti yoktu.</span></p>

    <p><span class="font3">Omuzlarını dikleştirdi, başını geriye attı.</span></p>

    <p><span class="font3">Elleriyle eteğini topladı ve yavaşça basamaklardan inerken, bakışlarını da Kaiden ayırmadı.</span></p>

    <p><span class="font3">Kai’nin gözleri, sanki bu durumdan eğleniyormuşçasına yumuşadı. Belki de, <i>böylesine derbeder bir görünüm tam da ünlü bir mekanik ustasından beklenecek türden bir şey</i>, diye düşünüyordu. Cinder’ın çizmesi mermer zemine oldukça güçlü bir şekilde&nbsp;vurduğunda kalabalıktan bir mırıltı sesi yükseldi ve herkes bir&nbsp;kenara çekilmeye başladı. Kadınlar ellerini ağızlarına götürmüş&nbsp;fısıldaşıyor, erkeklerse ne dediklerini duymak için kulaklarını&nbsp;onlara doğru yaklaştırıyorlardı.</span></p>

    <p><span class="font3">Hizmetkârlar bile işi gücü bırakmış, <span>ordövr tepsileri ellerinde, onu izliyorlardı. Sanki onları takip eder gibi duran sarımsak ve zencefil kokusu yüzünden, Cinder’ın midesi düğümlendi. Birdenbire ne kadar da aç olduğunu fark etmişti. Şehirden kaçmak için yaptığı onca hazırlık sırasında yemek yemeye vakit&nbsp;bulamamıştı. Ama şimdi içinde bulunduğu kaygılı ruh hâli açlıkla birleşince, kendini neredeyse bayılacakmış gibi hissediyordu.</span></span></p>

    <p><span class="font3">Güçlü olmak, bu duyguyu yok saymak için elinden geleni yaptı ama zaten gerilmiş sinirleri, attığı her adımla daha da fazla geriliyor gibiydi. Nabzı, kulaklarını sağır eden bir ritim tutturmuştu.</span></p>

    <p><span class="font3">Kızı baştan aşağı süzen her çift göz, sanki onunla alay ediyordu. Başlar fısıldaşmak için çevrildi, dedikodular şimdiden havada uçuşmaya başlamıştı. Kulakları çınlayan Cinder, söylenenlerden bölük pörçük parçalar işitti: <i>Şahsi davetli mi? Ama bu&nbsp;kız da kim? Ve elbisesindeki şey de ne? Ve</i> sonra, işitme ara yüzünü&nbsp;ayarlayarak sesleri susturdu.</span></p>

    <p><span class="font3">Kızarma özelliğinden yoksun olduğuna hayatında hiç bu kadar memnun olmamıştı.</span></p>

    <p><span class="font3">Kai’nin dudakları kıvrıldı. Hâlâ şaşkınlık içinde görünmesine rağmen, kızmış veya ondan iğrenmiş gibi görünmüyordu. Cinder yutkundu. Ona yaklaşırken içi, kollarını kendi vücuduna dolama, kırışık, ıslak elbisesini olabildiğince gözden saklama isteğiyle doldu. Ama bu isteğine direndi. Zaten beyhude bir&nbsp;çaba olurdu ve elbisesi, Kai’nin umurunda bile değildi.</span></p>

    <p><span class="font3">Hatta büyük ihtimalle, vücudunun ne kadarının silikon ve metalden oluştuğunu tahmin etmeye çalışıyor olmalıydı.</span></p>

    <p><span class="font3">Hissettiği panik duygusu yüzünden görüşü uyarı mesajlarıyla dolsa ve gözleri acımaya başlasa bile, başını dik tutmaya devam etti.</span></p>

    <p><span class="font3">Kai’nin kendisinden hoşlanması onun suçu değildi.</span></p>

    <p><span class="font3">Bir sayborg olmak onun suçu değildi.</span></p>

    <p><span class="font3">Özür dilemeyecekti.</span></p>

    <p><span class="font3">Tüm dikkatini yürümeye verdi, yeri inleten bir adım ve bir adım daha. Kalabalık, ona yol vermek için önünden açılıyor,&nbsp;sonra arkasından geri kapanıyordu.</span></p>

    <p><span class="font3">Ama o daha imparatora ulaşamadan önce, kalabalıktan ayrılan biri yoluna dikildi. Üvey annesinin yakıcı bakışları, Cinder’ı olduğu yere çiviledi.</span></p>

    <p><span class="font3">Cinder afallamış bir şekilde gözlerini kırpıştırdı. Durgun ve sessiz geçen birkaç saniyeden sonra, içinde bulunduğu gerçekliği&nbsp;hatırladı. Adri ve Pearl’ün de burada olduğunu unutmuştu.</span></p>

    <p><span class="font3">Adri’nin beyaz tonlarında, şeffaf makyajının altındaki yanakları al aldı ve kimonosunun mütevazı <span>dekoltesi altındaki göğsü, ağır bir şekilde inip kalkıyordu. Kafa karışıklığıyla dolu fısıltılar&nbsp;son buldu ve yerini, daha arkalarda oldukları için ne olup bittiğini göremeyenlerin sorularına bıraktı. Ama Adri ve Cinder&nbsp;arasındaki gerilimi herkesin hissettiğine hiç şüphe yoktu.</span></span></p>

    <p><span class="font3">Adri’nin eli ileri atıldı ve Cinder’ın eteğini kavradı. “Bunu nereden buldun?” dedi tıslamasına. Sanki Cinder’ın zaten çıkardığı rezaletin büyümesinden korkuyormuş gibi alçak bir sesle&nbsp;konuşmuştu.</span></p>

    <p><span class="font3">Çenesini sıkan Cinder bir adım geriledi ve elbisesini üvey annesinin ellerinden çekti. “Iko elbiseyi saklamış. Ve onu giymemi Peony de isterdi.”</span></p>

    <p><span class="font3">Annesinin arkasında duran Pearl keskin bir nefes aldı ve ellerini ağzına götürdü. Cinder ona baktı ve Pearl’ün, yüzünde dehşet dolu bir ifadeyle, onun ayaklarına baktığını gördü.</span></p>

    <p><span class="font3">Sayborg ayağının açığa çıktığını düşünen Cinder baştan ayağa ürperdi ama sonra Pearl onun ayaklarına işaret etti ve&nbsp;çığlığı bastı, “Benim çizmelerim! Onlar benim çizmelerim!&nbsp;<i>Onun</i> ayağında!”</span></p>

    <p><span class="font3">Adri’nin gözleri kısıldı. “Seni küçük <i>hırsız.</i> Ne cesaretle buraya gelir ve bu ailenin alay konusu olmasına yol açarsın."</span></p>

    <p><span class="font3">Parmağını Cinder’ın omzunun arkasına, geniş basamaklara doğru uzattı. “Beni daha fazla utandırmadan, derhâl eve geri dönmeni emrediyorum.”</span></p>

    <p><span class="font3">“Hayır,” dedi Cinder, yumruklarını sıkarak. “Burada bulunmaya en az sizin kadar benim de hakkın var.”</span></p>

    <p><span class="font3">“Ne? <i>Senin mi?”</i> Adri’nin sesi yükselmeye başladı. “Ama sen bir say...” Lafını yarıda keserek, üvey kızının küçük düşürücü&nbsp;sırrını açık etmekten çekinerek dilini tuttu. Onun yerine, elini&nbsp;avuç içi Cinder’a dönük bir şekilde havaya kaldırdı.</span></p>

    <p><span class="font3">Kalabalıktan hayret nidaları yükseldi ve Cinder irkildi ama tokat asla gelmedi.</span></p>

    <p><span class="font3">Kai kadının yanında durmuş, bir eliyle Adri’nin bileğini sıkıca kavramıştı. Adri öfkeden alev alev yanan yüzünü ona çevirdi ama yüz ifadesi anında değişti. Eğilerek geriledi ve gevelemeye&nbsp;başladı. “Majesteleri!”</span></p>

    <p><span class="font3">“Bu kadar yeter,” dedi Kai, nazik ama kararlı bir sesle. Ve sonra Adri’nin bileğini bıraktı. Adri acınası bir şekilde büzüştü&nbsp;ve başını eğip durmaya başladı.</span></p>

    <p><span class="font3">“Çok üzgünüm majesteleri. Duygularım... Öfkem için... Bu kız... Baloyu böldüğü için çok üzgünüm... Kendisi benim&nbsp;evlatlığımdır. Burada olmamalıydı...”</span></p>

    <p><span class="font3">“Elbette burada olacak.” Sadece varlığıyla bile, Adri’nin ona olan düşmanlığının silinip gideceğine inanıyormuş gibi, yumuşak bir tonla konuşuyordu. “Cinder benim şahsi davetlimdir.”</span></p>

    <p><span class="font3">Yüzünü şok içindeki davetlilere çevirdi ve sonra senfoni çalmayı bırakmış orkestraya doğru baktı. “Bu, kutlama ve eğlenceye ayrılmış bir akşam,” dedi yüksek sesle. “Dansa devam edin lütfen.”</span></p>

    <p><span class="font3">Orkestra tekrar çalmaya başladı, başta tereddütlü notalar yükselirken, kısa sürede salon müzikle tekrar canlandı -Cinder&nbsp;müziğin ne zaman kesildiğini hatırlamıyordu ama kulaklarını&nbsp;hâlâ en fazla, etrafındaki kalabalığın gürültüsü dolduruyordu.</span></p>

    <p><span class="font3">Kai gözlerini yine kıza çevirmişti. Cinder yutkundu ve titrediğini fark etti -öfkeden, korkudan, gerginlikten ve Kai’nin kahverengi gözleri tarafından hapsedilmekten dolayı. Henüz&nbsp;düşünme yetisini geri kazanamamıştı, Kai’ye teşekkür mü etse&nbsp;veya sırtını dönüp gitse mi ya da üvey annesine bağırmaya devam mı etse, emin değildi. Ama Kai ona bunlardan hiçbirini&nbsp;yapma şansını bırakmadı.</span></p>

    <p><span class="font3">Kai uzandı ve kızın elini tuttu. Daha Cinder ne olduğunu bile anlamadan, üvey annesi ve üvey kardeşinden uzaklaştırılmıştı ve Kai’nin kolları arasındaydı.</span></p>

    <p><span class="font3">Dans ediyorlardı.</span></p>

    <p><span class="font3">Kalbi küt küt atan Cinder gözlerini zorla ondan ayırdı ve Kai’nin omzunun üstünden arkaya baktı. Dans eden tek çift&nbsp;onlardı.</span></p>

    <p><span class="font3">Bunu Kai de fark etmiş olmalıydı, çünkü elini kısa bir süreliğine kızın belinden çekti ve onları izleyen kalabalığa işaret ederek, biraz cesaretlendirir biraz da emir verir gibi, “Lütfen, sizler benim misafirimsiniz. Müziğin keyfini çıkarın,” dedi.</span></p>

    <p><span class="font3">Yakınlarda duranlar dans <span>partnerleriyle bakıştılar ve kısa süre sonra dans alanı, kabarık etekler ve smokin kuyruklarıyla dolmuştu. Cinder gözünün ucuyla Adri ve Pearl’ü bıraktıkları yere&nbsp;baktı —dans eden kalabalığın ortasında, hâlâ donmuşçasına durmuş, Kai’nin bir profesyonel edasıyla Cinder’ı onlardan uzağa&nbsp;ve daha uzağa taşımasını izliyorlardı.</span></span></p>

    <p><span class="font3">Kai boğazını temizledi ve mırıldandı, “Nasıl dans edileceği konusunda hiçbir fikrin yok, değil mi?”</span></p>

    <p><span class="font3">Cinder gözlerini ona dikti, hâlâ sersemlemiş durumdaydı. “Ben bir mekanik ustasıyım.”</span></p>

    <p><span class="font3">Kai’nin kaşları, alay edercesine yükseldi. “İnan bana, bunu ben de fark etmiştim. Sana verdiğim şu eldivenlerin üstündekiler, yağ lekeleri mi?”</span></p>

    <p><span class="font3">Cinder dehşetle Kai’nin parmaklarına dolanmış parmaklarına ve beyaz ipek eldivenlerinin üstündeki lekelere baktı. Daha bir özür dileyemeden, kendini hafifçe arka itilmiş, ardından&nbsp;Kai’nin kolu altında dönerken buldu. Bir an için kendini bir&nbsp;kelebek kadar hafif hissederek keskin bir nefes aldı ama sonra,&nbsp;haddinden küçük sayborg ayağı üstünde sendeledi ve Kai’nin&nbsp;kucağına geri düştü.</span></p>

    <p><span class="font3">Kai onu bir kol hizasında uzaklaştırırken sırıttı ama dalga geçmedi. “Demek üvey annen bu?”</span></p>

    <p><span class="font3">“Yasal vasim.”</span></p>

    <p><span class="font3">“Doğru, benim hatam. Kendisi gerçek bir hazineymiş gibi görünüyor.”</span></p>

    <p><span class="font3">Cinder dudağını büktü. Biraz olsun rahatlamaya başlamıştı. Ayağında herhangi bir his olmadığı için, sanki bileğine bağlı&nbsp;bir gülleyle dans etmeye çalışıyormuş gibiydi. Bacağı, bu ağırlığı&nbsp;taşımaktan dolayı ağrımaya başlamıştı ama Cinder, balo elbisesi&nbsp;ve topuklu ayakkabılar içindeki zarafet timsali Pearl’ü gözünde&nbsp;canlandırarak, kendini aksak adımlar atma isteğinden alıkoydu.</span></p>

    <p><span class="font3">En azından bedeni sanki dans adımlarını ezberliyormuş ve her bir sonraki hareketini öncekinden daha akıcı bir şekilde&nbsp;yapmaya başlamış gibiydi. Hatta kısa süre sonra Cinder, bu işi iyi kıvırdığını düşünmeye bile başladı. Elbette, belini kavrayan Kai’nin eli de kesinlikle çok yardımcı oluyordu.</span></p>

    <p><span class="font3">“Üvey annem ve kardeşim adına üzgünüm,” dedi. “Benim bir utanç kaynağı olduğumu düşündüklerine inanabiliyor musun?” Şaka yaparcasına konuşmuştu ama kendini Kai’nin cevabına hazırladı ve söylenilenlerin gerçek olup olmadığını soracağı&nbsp;anı bekledi.</span></p>

    <p><span class="font3">Gerçekten bir sayborg olup olmadığını soracağı anı.</span></p>

    <p><span class="font3">Birkaç saniye sonra Kai’nin yüzündeki gülücük silinmeye başladığında, Cinder az önceki anın üstünden fazla vakit geçmiş&nbsp;olduğunu fark etti ve çaresizce, az önce söylediklerini geri alabilmeyi diledi. Sırrı sonsuza kadar güvendeymiş gibi, Kai hâlâ&nbsp;bilmiyormuş gibi davranmaya devam etmelerini diledi.</span></p>

    <p><span class="font3">Hâlâ şahsi davetlisi olmasını istiyormuş gibi davranmasını.</span></p>

    <p><span class="font3">“Neden bana söylemedin?” dedi Kai, çevreden yükselen kahkaha ve dans eden topuklu ayakkabı seslerine rağmen sesini alçaltarak.</span></p>

    <p><span class="font3">Cinder ağzını açtı ama kelimeler boğazına takılı kalmıştı. Pearl’ün iddialarını çürütmek, onun bir yalancı olduğunu söylemek istiyordu. Ama bunu yapmak ona ne kazandırırdı ki? Daha&nbsp;fazla yalan. <span>Daha fazla ihanet. Kai’nin omzundaki metal parmakları gerildi. Kai herhangi bir tepki vermedi, sadece bekledi.</span></span></p>

    <p><span class="font3">Cinder, artık aralarında gizli saklı bir şey kalmadığı için, bir parça rahatlayacağını düşünmüştü. Ama bu bile tam olarak doğru sayılmazdı. Kai onun bir Aycı olduğunu hâlâ bilmiyordu.</span></p>

    <p><span class="font3">Tekrar ağzını açtı, kelimeler dudaklarından dökülene kadar <sup class="calibre16">ne</sup> söylemeyi amaçladığından kendini bile habersizdi. “Nasıl&nbsp;söyleyeceğimi bilemedim.”</span></p>

    <p><span class="font3">Kai’nin bakışları yumuşadı ve göz kenarları azıcık kırıştı. "‘Anlayış gösterirdim,” dedi.</span></p>

    <p><span class="font3">Neredeyse belirsiz bir hareketle, kıza biraz daha yaklaştı ve Cinder, dirseğinin onun omuzlarına neredeyse doğal olması imkânsız bir açıyla yaslandığını hissetti. Yine de Kai gerilemedi.&nbsp;İrkilmedi veya gerginleşmedi.</span></p>

    <p><span class="font3">Artık biliyordu ama ondan tiksinmemiş miydi? Ona dokunmaktan çekinmiyor muydu? İnanılmaz da olsa, belki de ondan hâlâ hoşlanıyor muydu? Cinder, eğer öyle bir becerisi olsaydı, o&nbsp;anda ağlayabileceğini hissetti.</span></p>

    <p><span class="font3">Parmakları tereddütlü bir hareketle Kai’nin ensesindeki saçlara dolandı ve Cinder titrediğini fark etti. Kai’nin onu her an itekleyeceğinden emindi. Ama yapmadı. Geriye de çekilmedi.&nbsp;Yüzünü bile buruşturmadı.</span></p>

    <p><span class="font3">Dudakları aralandı, sadece hafifçe. Ama Cinder, belki de nefes almada zorluk çekenin, sadece kendisi olmadığını düşündü.</span></p>

    <p><span class="font3">“Sadece,” dedi Cinder, dilini dudaklarında gezdirerek, “bu konuşmaktan çok da hoşlandığım bir konu değil. Henüz kimseye söylemedim, o... O...”</span></p>

    <p><span class="font3">“Onu tanımayan kimseye mi?”</span></p>

    <p><span class="font3">Cinder’ın söyleyecekleri aklından uçtu. <i>Onu mu<span>,<sup class="calibre16">?</sup></span></i></span></p>

    <p><span class="font3">Parmakları gerilen Cinder, elini Kai’nin ensesinden çekti ve omzuna geri koydu.</span></p>

    <p><span class="font3">Kai’nin bakışlarındaki yoğunluk, yerini hâlden anlar bir ifadeye bıraktı. “Bir şey söylememenin sebebini anlıyorum. Fakat şimdi de ben kendimi bencil hissettim.” Çene kasları gevşedi,&nbsp;alnı suçluluk duygusuyla kırıştı. “Biliyorum, onun hasta olduğunu söyledikten sonrasını zaten tahmin etmeliydim ama taç giyme töreni, Kraliçe Levana’nın ziyareti ve balo hazırlığı... Sanırım... Aklımdan çıkıp gitmiş. Bunun beni dünyanın en&nbsp;sersem herifi yaptığını biliyorum ve kardeşini kaybettiğini anlamış olmalıydım... <span>Ve mesajlarıma neden cevap vermediğini.&nbsp;Şimdi hepsini iyi anlıyorum.” Cinder’ı kendine doğru çekti.&nbsp;Cinder, istese başını onun omzuna yaslayabilecek kadar yakındı&nbsp;ama yapmadı. Vücudu tekrar gerginleşmiş, dans adımları unutulup gitmişti. “Yine de keşke bana söyleseydin.”</span></span></p>

    <p><span class="font3">Cinder, Kai’nin omzundan geriye, öylesine boşluğa doğru baktı. “Biliyorum,” diye mırıldandı. “Sana söylemeliydim.” Sanki&nbsp;içindeki tüm sentetik parçalar birbirine doğru çekiliyormuş, onu&nbsp;içerden ezmeye çalışıyormuş gibiydi. Kai hâlâ bilmiyordu.</span></p>

    <p><span class="font3">Ama bütün bunlara rağmen, kabul görmenin verdiği az önceki o rahatlığın yerini tekrar o gizlilik gerginliğine bırakması, Kai’ye en başından beri söylediği yalanlardan bile daha fazla&nbsp;can sıkıcıydı.</span></p>

    <p><span class="font3">“Kai,” dedi, ruh hâlini tehdit eden ıstırap duygusundan sıyrılmaya çalışarak. Onu bir kol hizasında uzaklaştırdı ve aralarındaki mesafeyi, sıradan iki yabancının paylaşacağı uygunluğa getirdi -veya imparatorla dans eden bir mekanik ustasının paylaşması gereken mesafeye. Kai dans boyunca ilk defa sendeledi&nbsp;ve şaşkınlıkla gözlerini kırpıştırdı. Cinder boğazını tırmalayan&nbsp;vicdan azabını duymazdan geldi.</span></p>

    <p><span class="font3">“Buraya sana bir şey söylemeye geldim. Çok önemli.” Kimsenin kendilerini duymadığından emin olmak için etrafına bakındı. Birkaç kadın kıskançlık dolu gözlerle ona bakmasına rağmen, kimse müziğin üstünden onları işitebilecek kadar&nbsp;yakında değildi ve Ay Kraliçesi de ortalıkta görünmüyordu.</span></p>

    <p><span class="font3">Dinle. Levana ile evlenemezsin. Talepleri ne olursa olsun, seni neyle tehdit ederse etsin.”</span></p>

    <p><span class="font3">Kraliçenin adını duyan Kai kızardı. “Ne demek istiyorsun?”</span></p>

    <p><span class="font3">“Sadece Doğu Ulusları Topluluğunun peşinde değil. Her koşulda, Dünyaya karşı bir savaş başlatmayı planlıyor. Bu ülkenin imparatoriçesi olmak, sadece işlerini kolaylaştıracak.”</span></p>

    <p><span class="font3">Etrafına bakınma sırası Kai’ye gelmişti. Yüzündeki panik ifadesini anında silip atmasına rağmen, bu kadar yakınında duran Cinder, genç adamın gözlerinin endişeyle dolu olduğunu görebiliyordu.</span></p>

    <p><span class="font3">“Dahası da var. Kraliçenin Nainsi’den... Nainsi’nin bulduklarından haberi var. Senin Prenses Selene’yi bulmaya çalıştığını biliyor ve ulaştığın bilgileri, onu senden önce kendisi bulmak için kullanıyor. Adamları iş üstünde... Belki de onu&nbsp;çoktan bulmuşlardır.”</span></p>

    <p><span class="font3">Kai’nin açılan gözleri ona kenetlenmişti.</span></p>

    <p><span class="font3">“Ve sen de biliyorsun ki,” diye devam etti Cinder, Kai’nin araya girmesine izin vermeyerek, “kraliçe, prensesi bulmaya çalıştığın için seni asla affetmeyecektir.” Cinder yutkundu.&nbsp;“Onunla evlenirsen, kraliçe amacına ulaştığı anda seni... Seni&nbsp;öldürecek Kai.”</span></p>

    <p><span class="font3">Kai’nin yüzünden tüm kan çekildi. “Bütün bunları nereden biliyorsun?”</span></p>

    <p><span class="font3">Cinder derin bir nefes aldı, sanki tüm gücünü bu ana ulaşmak için harcamıştı ve bütün bu konuşmayı yapmak, onu tüketmişti. “Nainsi’nin içinde bulduğum D-COMM <span>çipi sayesinde. Bu kız... Bir programlamacı... Biraz karışık.” Tereddüt etti. Belki de fırsatını bulmuşken, <span>çipi</span> Kai’ye teslim etmeliydi.</span></span></p>

    <p><span class="font3">Kai, kızdan daha fazla bilgi edinmeyi başarabilirdi. Fakat baloya yetişme telaşı içinde, <span>çipi baldırındaki hazneye tıkmıştı. Midesi&nbsp;kasıldı. Çipi şu anda oradan çıkarmak demek, hem Kai’ye hem&nbsp;de etraftaki herkese bir sayborg olduğunu ilan etmek anlamına&nbsp;gelecekti.</span></span></p>

    <p><span class="font3">İçinde büyüyen sıkıntıyı bir kenara ittirerek yutkundu. Dünyadaki en önemli şey kendi gururu muydu?</span></p>

    <p><span class="font3">“Gidebileceğimiz bir yer var mı?” diye sordu. “Kalabalıktan uzak bir yer mesela? Sana her şeyi anlatacağım.”</span></p>

    <p><span class="font3">Kai çevresine bakındı. Dans ederken, farkında olmadan salonun diğer tarafına doğru gelmişlerdi ve şu anda kraliyet bahçesine açılan devasa kapıların önünde duruyorlardı. Basamakların hemen sonunda duran bir söğüt ağacı sağanak yağmurla yıkanırken, yakınlardaki ufak bir havuzcuk taşmaya başlamıştı.&nbsp;Fırtına gürültüsü neredeyse orkestranın sesini bastıracak kadar&nbsp;yüksekti.</span></p>

    <p><span class="font3">“Bahçe?” diye sordu Kai ama daha o kıpırdayamadan, aralarına bir gölge düştü. Başını kaldıran Cinder, bir kraliyet memurunun mutsuz ifadesiyle göz göze geldi. Kai’ye bakan adam, dudaklarını öyle bir güçle sıkmıştı ki rengi beyaza çalmıştı.&nbsp;Cinder’ı görmezden geldi. “Majesteleri,” dedi, somurtkan bir&nbsp;yüzle. “Zamanı geldi.”</span></p>
  </div>
</body>
</html>
