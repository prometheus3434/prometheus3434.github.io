<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre25" id="calibre_pb_27"><a class="pcalibre pcalibre1 calibre26" id="_Toc412887522">Yirmi Bir</a></h2>

    <p><span class="font3">CINDER O BOĞUCU EVDEN KURTULDUĞU İÇİN</span> <span class="font3">rahatlayarak çalışma masasına çöktü. Havalandırmalarının çalışmaması -yine- ve tamir ekibinin bir türlü gelmek bilmemesi bir yana, Adri ile arasındaki tuhaf gerginlik katlanılmaz bir hâl&nbsp;almaya başlamıştı. İki gün önce laboratuvardan döndüğünden&nbsp;beri birbirlerinin yanında sürekli diken üstündeydiler. Adri,&nbsp;Cinder’a evlerinin tüm veri tabanını gözden geçirmesi ve çoğunu artık kullanmadıkları tüm programları güncellemesi talimatını vererek kendi üstünlüğünü hatırlatma çabasına girişmiş&nbsp;ama aynı zamanda sanki -belki sadece azıcık da olsa- Cinder’a&nbsp;yaptıklarından utanmış gibi onun etrafında dolanıp durmuştu.</span></p>

    <p><span class="font3">Bu son kısım, herhâlde Cinder’ın hayal gücünden ibaretti.</span></p>

    <p><span class="font3">En azından Pearl tüm gün boyunca evde yoktu ve ancak Cinder ve Iko arabayı tamir etmek üzere evden ayrılırken gelmişti.</span></p>

    <p><span><span class="font3">Bir başka uzun gün, bir başka uzun gece.</span></span> <span class="font3">Arabayı tamir etmek Cinder’ın tahmin ettiğinden de uzun sürecek gibi görünüyordu -tüm bir egzoz sisteminin yenilenmesi gerekiyordu ki buda gerekli parçaları Cinder’ın kendisinin imal etmesi anlamına geliyordu ve bu oldukça baş ağrıtan bir işti. İçinden bir ses, arabayı balo gecesinde yola çıkabilecek hâle getirmek istiyorlarsa, o&nbsp;güne kadar pek fazla uyku çekemeyeceğini söylüyordu.</span></p>

    <p><span class="font3">İç geçirdi. <i>Balo.</i></span></p>

    <p><span class="font3">Prensin teklifini geri çevirdiğine pişman değildi, çünkü o randevunun kötü sonuçlanacağını iyi biliyordu. Yanlış gidebilecek o kadar çok şey vardı ki -mesela merdivenlerde ayağı takılabilir&nbsp;ve prense metalden seksi baldırlarını açık edebilirdi. Ardından,&nbsp;prensin kendi taç giyme törenine bir sayborgla geldiği haberi&nbsp;birkaç dakika içinde tüm dünyaya yayılırdı. Prens dehşet içinde&nbsp;kalırdı. Cinder da dehşet içinde kalırdı.</span></p>

    <p><span class="font3">Ama ya eğer yanılıyorsa? Böyle düşünmek de işleri daha kolaylaştırmıyordu. Ya Prens Kai onun sayborg olmasını önemsemezse? Ya dünya sandığından farklıysa ve kimse onun bir sayborg olduğunu önemsemiyorsa? Ve bir de Aycı olduğunu?</span></p>

    <p><span class="font3">Tabii tabii. Hayal etmenin bir sakıncası yok.</span></p>

    <p><span class="font3">Gözü halının üstündeki kırık ekrana takılan Cinder, sandalyesinden kalktı ve ekranın yanına çömeldi. Karanlık ekranın camı, yüzüyle vücut hatlarını yansıtacak kadar parlaktı ve güneşten yanmış kolu, elinin çeliği ile zıt bir <span>kontrast içindeydi.</span></span></p>

    <p><span class="font3">Son noktaya kadar inkâr etmeye çalışmıştı ama artık faydasızdı. O bir <span><i>Ayaydı</i><i>.</i></span></span></p>

    <p><span class="font3">Ama aynalı yüzeylerden ve kendi yansımasını görmekten korkmuyordu. Levana ve onun ırkının, yani kendi ırkının,&nbsp;bunu neden bu kadar rahatsız edici bulduğunu anlamıyordu.&nbsp;Cinder’ın yansımasındaki tek rahatsız edici şey, sayborg kısımlarıydı. Ve bu kısımlar da burada, Dünyada yapılmıştı.</span></p>

    <p><span class="font3">Bir Aycı. Ve sayborg. <span>Ve bir kaçak.</span></span></p>

    <p><span class="font3">Adri biliyor muydu? Hayır, Adri bir Aycıyı asla evine almazdı. Eğer haberi olsaydı, şimdiye kadar çoktan, bir ödeme beklentisiyle beraber, Cinder’ı yetkililere teslim etmiş olurdu.</span></p>

    <p><span class="font3">Adri’nin kocası biliyor muydu peki?</span></p>

    <p><span class="font3">Cinder herhâlde bu sorunun cevabını asla öğrenemeyecekti.</span></p>

    <p><span class="font3">Her şeye rağmen, Dr. Erland başkalarına bir şey söylemedikçe, sırrının güvende olduğuna emindi. Sadece hayatına hiçbir şey değişmemiş gibi devam etmesi gerekiyordu.</span></p>

    <p><span class="font3">Zaten pek çok anlamda, hiçbir şey değişmemişti. Sadece her zamanki kadar toplum dışıydı.</span></p>

    <p><span class="font3">Ekran yüzeyindeki yansımada, gözüne beyaz bir yumru takıldı -masanın üstünde duran, cansız sensörüyle onu seyreder gibi görünen Kai’nin androidi. Armut şeklindeki bedeni, büyük&nbsp;ihtimalle odadaki en parlak ve en temiz şeydi. Cinder’a laboratuvar ve karantina binasında gördüğü sağlıkdroidlerini hatırlatıyordu ama bu androidin göğsünde gizlenmiş neşterler ve&nbsp;şırıngalar yoktu.</span></p>

    <p><span class="font3">Çalışması lazımdı. Mekanik marifetlerini konuşturmalıydı. Kafasını dağıtmaya ihtiyacı vardı.</span></p>

    <p><span class="font3">Çalışma masasına döndü ve işitme ara yüzünde dingin bir arka plan müziği ayarladı. Ayağındaki çizmeleri tekmeleyerek&nbsp;bir kenara fırlattı ve androidin her iki yanından tutarak onu&nbsp;kendine doğru çekti. Dış kaplamasını hızlıca bir inceledikten&nbsp;sonra, androidi yana doğru yatırdı.</span></p>

    <p><span class="font3">Robotun arka panelini açtı ve silindirimsi bedeni içindeki kabloları inceledi. Çok karmaşık bir teknoloji sayılmazdı, içi&nbsp;çoğunlukla boştu; sadece az sayıda hard disk, kablolar ve <span>çiplerle doluydu. Zaten eğitmen androidleri genelde bir işlemciden fazlasına ihtiyaç duymazdı. Cinder bu androidi çalışır hâle getirmek için onu formatlayıp yeniden programlaması gerektiğinden&nbsp;şüpheleniyordu ama içinden bir ses, bunun geçerli bir seçenek&nbsp;olmadığını söyledi. Kai’nin tüm o umarsız tavırlarına rağmen,&nbsp;androidin içinde önemli birtakım bilgiler olduğu belliydi ve&nbsp;araştırma laboratuvarı koridorlarında yaptıkları konuşmadan&nbsp;sonra, Cinder bu bilgilerin bir şekilde Ayalarla alakalı olduğuna&nbsp;dair rahatsız edici bir izlenim içindeydi.</span></span></p>

    <p><span class="font3">Savaş taktikleri olabilir mi? Gizli iletişim dökümleri? Şantaj malzemeleri? Bilgiler her neyse, Kai açıkça işlerine yarayacağını düşünüyordu. Bu bilgileri kurtarması için de Cinder’a güvenmişti işte.</span></p>

    <p><span class="font3">“Baskı yapmış gibi olmasınmış,” diye homurdandı Cinder, androidin içini görebilmek için dişlerinin arasına bir fener sıkıştırarak. Eline bir pense aldı ve androidin kafasının içindeki&nbsp;kabloları bir taraftan diğer yöne ittirdi. Robotun iç <span>konfigürasyonu Iko’ninkini andırdığı için, Cinder işine oldukça aşina&nbsp;bir şekilde, tüm önemli bağlantı noktalarının nerede olduğunu zaten bilerek devam etti. Kablo bağlantılarının doğru olup&nbsp;olmadığını kontrol etti, pilinin tükenmediğinden emin oldu,&nbsp;önemli bir parçasının eksik olup olmadığını kontrol etti. Her&nbsp;şey yerli yerinde ve çalışır hâlde gibiydi. Son olarak hoparlörlerini temizledi ve iç fanlarını ayarladı. Ama android Nainsi,&nbsp;plastik ve alüminyumdan cansız bir heykel hâlinde durmaya&nbsp;devam etti.</span></span></p>

    <p><span class="font3">“Bunca şıklık ama gidecek bir yer yok,” dedi Iko, kapının oradan.</span></p>

    <p><span class="font3">Cinder ufak bir kahkahayla ağzındaki feneri çıkardı ve yağ lekeleriyle dolu pantolonuna baktı. “Evet, tabii. Tek ihtiyacım&nbsp;bir taç.”</span></p>

    <p><span class="font3">“Ben kendimden bahsediyordum.”</span></p>

    <p><span class="font3">Cinder sandalyesini geriye çevirdi. Iko, Adri’nin inci kolyelerinden birkaç tanesini o ampul gibi kafasına geçirmiş ve sensörlerinin hemen altına sürdüğü kırmızı rujla korkunç bir dudak resmi çizmişti.</span></p>

    <p><span class="font3">Cinder güldü. “Vay canına. O renk seni çok açmış.”</span></p>

    <p><span class="font3">“Öyle mi düşünüyorsun?” Iko, lastiği üstünde ilerleyerek odaya girdi ve Cinder’ın masasının yanında durdu. Ekrandaki&nbsp;yansımasına bakmaya çalıştı. “Baloya gidip prensle dans etmeyi&nbsp;hayal ediyordum.”</span></p>

    <p><span class="font3">Cinder bir eliyle çenesini ovuştururken diğerini de masaya vurmaya başladı. “Komik. Ben de son zamanlarda kendimi tam&nbsp;olarak aynı şeyi hayal ederken buluyorum.”</span></p>

    <p><span class="font3">“Ondan hoşlandığını biliyordum. Karizmasından etkilenmemiş gibi yapıyorsun ama pazardayken ona nasıl baktığını görmüştüm.” Iko eliyle ruj izine dokundu ve rujun bembeyaz&nbsp;çenesine dağılmasına sebep oldu.</span></p>

    <p><span class="font3">“Evet. Eh...” Cinder pensesiyle metal parmaklarının ucunu çimdikledi. “Hepimizin bir zaafı var.”</span></p>

    <p><span class="font3">“Biliyorum,” dedi Iko. “Benimki ayakkabılar.”</span></p>

    <p><span class="font3">Cinder penseyi masanın üstüne attı. Son zamanlarda, Iko yanındayken içi bir tür suçluluk duygusuyla dolmaya başlamıştı. Iko’ya kendisinin aslında bir Aycı olduğunu söylemesi gerektiğini biliyordu. Iko, farklı olmanın ve dışlanmanın ne demek&nbsp;olduğunu herkesten iyi anlardı. Ama nedense bunu yüksek sesle söylemeye bir türlü dili varmıyordu. <i>Iko, bu arada, benim bir Ayet olduğum ortaya çıktı. Senin için fark etmez, değil mi?</i></span></p>

    <p><span class="font3">“Aşağı neden indin?” diye sordu, bunun yerine.</span></p>

    <p><span class="font3">“Yardıma ihtiyacın var mı diye bakmaya geldim. Aslında havalandırma kanallarının tozunu almam gerekiyordu, ama Adri banyoya girmişti.”</span></p>

    <p><span class="font3">“Yani?”</span></p>

    <p><span class="font3">“Ağladığını duydum.”</span></p>

    <p><span class="font3">Cinder gözlerini kırpıştırdı. “Ah.”</span></p>

    <p><span class="font3">“Kendimi işe yaramaz hissetmeme sebep oldu.”</span></p>

    <p><span class="font3">“Anlıyorum.”</span></p>

    <p><span class="font3">Iko normal bir hizmetçi android değildi. Ama en azından, bu android türüne önemli bir özelliği içinde barındırıyordu&nbsp;-bu, androidlerin bildikleri en kötü duygu, işe yaramamazlık&nbsp;duygusuydu.</span></p>

    <p><span class="font3">“Eh, bana yardımcı olabilirsin,” dedi Cinder, ellerini ovuşturarak. “Ama dikkat et de Adri seni o incilerle yakalamasın.”</span></p>

    <p><span class="font3">Iko kıskaçlarını kullanarak inci kolyeyi çıkardı. O sırada Cinder, Peony’nin ona taktığı kurdelenin hâlâ bileğinde olduğunu fark etti. Çarpılmışçasına irkildi. “Biraz ışığa ne dersin?”</span></p>

    <p><span class="font3">Iko’nun mavi sensörü iyice parıldadı ve Nainsi’nin gövde içini aydınlattı.</span></p>

    <p><span class="font3">Cinder dudaklarını büzüştürdü. “Sence bir virüs yüzünden bu hâlde olabilir mi dersin?”</span></p>

    <p><span class="font3">“Belki de devreleri Kai’nin amansız çekiciliği yüzünden aşırı yüklenmiştir.”</span></p>

    <p><span class="font3">Cinder yüzünü buruşturdu. “Prensten bahsetmesek olur mu lütfen?”</span></p>

    <p><span class="font3">“Bunun mümkün olabileceğini sanmıyorum. Sonuçta onun androidini tamir etmeye çalışıyorsun. Bu androidin bildiği, gördüğü şeyleri bir düşün ve...” Iko’nun sesi boğuklaştı. “Onu çıplak görmüş müdür dersin?”</span></p>

    <p><span class="font3">“Ah, yıldızlar aşkına.” Cinder eldivenlerini çıkardı ve masanın üstüne fırlattı. “Hiç de yardımcı olmuyorsun.”</span></p>

    <p><span class="font3">“Sadece muhabbet ediyorum.”</span></p>

    <p><span class="font3">“Eh, etme o zaman.” Ellerini göğsünde kavuşturan Cinder, sandalyesini geri ittirdi ve iki ayağını da masanın üstüne doğru&nbsp;uzattı. “Bir yazılım sorunu olmalı.”</span></p>

    <p><span class="font3">Kendi kendine dudağını büktü. Yazılım sorunları genellikle yazılımın yeniden yüklenmesiyle halledilirdi ama bu da androidi sıfırlamak anlamına geliyordu. Kai’nin, androidinin muhtemelen yirmi yıllık hizmetin arkasından oldukça karmaşık bir&nbsp;hâle gelmiş olan kişilik <span>çipi için endişelenip endişelenmediğini&nbsp;bilmiyordu Cinder. Ama en azından, androidin hard diskinde&nbsp;bulunan bir şeyler için endişelendiğini iyi biliyordu ve o şey her&nbsp;ne ise, Cinder onu silme riskine girmek istemiyordu.</span></span></p>

    <p><span class="font3">Sorunun ne olduğunu ve androidi sıfırlamanın gerekli olup olmadığını anlamanın tek yolu, robotun iç sistemlerini kontrol&nbsp;etmekten geçiyordu ve bunun için de Cinder’ın ona bağlanması gerekiyordu. Cinder bundan nefret ederdi. Kendi kablolarını&nbsp;yabancı bir nesneye bağlamak her zaman için riskliydi ve eğer&nbsp;dikkatli olmazsa, kendi yazılımları da çökebilirdi.</span></p>

    <p><span class="font3">Cinder fazla detaycı düşündüğü için kendini azarladı ve elini kafasının arkasındaki panele uzattı. Parmaklarıyla ufak kilidi buldu ve tırnağının ucuyla kapağı açıverdi.</span></p>

    <p><span class="font3">“O nedir?”</span></p>

    <p><span class="font3">Cinder, Iko’nun ileri uzattığı kıskaçlarıyla işaret ettiği noktaya doğru baktı. “Ne nedir?”</span></p>

    <p><span class="font3">“O <span>çip</span></span></p>

    <p><span class="font3">Cinder ayaklarını masadan indirdi ve ileri doğru uzandı. Gözlerinin kısarak androidin gövdesinden içeri baktığında,&nbsp;kontrol panelinin en dibinde ufak askerler gibi dizili duran, bir&nbsp;dizi <span>çip olduğunu gördü. Toplamda yirmi adet yuva vardı, fakat&nbsp;sadece on üçü doluydu; üreticiler yeni eklentiler ve güncellemeler için her zaman fazlaca yer bırakırdı.</span></span></p>

    <p><span class="font3">Iko on üçüncü <span>çipe işaret etmişti ve haklıydı; bu çipte farklı bir şey vardı. Diğer <span>çiplerin</span> oldukça arkasına yerleştirilmiş olduğu için, ilk bakışta göze çarpmıyordu ama Cinder fener ışığını&nbsp;üstüne tuttuğunda gümüş renginde parladı.</span></span></p>

    <p><span class="font3">Cinder kafasının arkasındaki panelin kapağını kapadı ve retina görüntüsüne androidin dijital montaj şemalarını çağırdı. Üreticinin orijinal planlarına bakılırsa, bu model sadece on iki&nbsp;<span>çipe sahipti. Ama elbette ki yirmi yıl içinde androide yeni bir&nbsp;eklenti yapılmasında bir gariplik yoktu. Saray en yeni, en iyi&nbsp;programlara rahatça erişebiliyor olmalıydı. Yine de Cinder daha&nbsp;önce asla buna benzer bir <span>çip</span> görmemişti.</span></span></p>

    <p><span class="font3">Tırnağıyla serbest bırakma mandalına bastırdı ve pensesiyle <span>çipin ucundan tuttu. Çip, tereyağından kıl çekercesine gereksiz&nbsp;yuvasından çıkıverdi.</span></span></p>

    <p><span class="font3">Cinder yakından incelemek için <span>çipi gözlerinin önünde tuttu. İnciyi anımsatan dokusu ve parıltılı cilası dışında, herhangi bir <span>çipten</span> çok da farklı durmuyordu. Çipin diğer tarafını çevirdiğinde, arkasında D-COMM harflerinin basılı olduğunu&nbsp;gördü.</span></span></p>

    <p><span class="font3">“Demek öyle.” Cinder elini indirdi.</span></p>

    <p><span class="font3">“Neymiş?” diye sordu Iko.</span></p>

    <p><span class="font3">“Bir doğrudan bağlantı <span>çipi.”</span></span></p>

    <p><span class="font3">Cinder kaşlarını çattı. Neredeyse tüm iletişim internet üstünden yapılırdı —yani interneti hiçe sayarak yapılan doğrudan bir bağlantı neredeyse artık hiç kalmamıştı, çünkü bu eski iletişim&nbsp;şekli hem daha yavaştı hem de iletişimin ortasında bağlantının&nbsp;kopması riskini taşırdı. Tam bir gizlilik arayan paranoyak tiplerin, doğrudan bağlantıyı çekici bulabileceğini sanıyordu ama o&nbsp;zaman bile, kişinin bir el ekranı veya büyük bir ekran kullanması gerekliydi -yani doğrudan iletişime uygun herhangi bir araç.&nbsp;Bir androidi ahize niyetine kullanmak hiç de mantıklı değildi.</span></p>

    <p><span class="font3">Iko’nun sensörü soldu. “Veri tabanıma göre, 89 T.E. tarihinden beri androidler asla doğrudan bağlantı yeteneği ile donatılmış olarak üretilmiyor.”</span></p>

    <p><span class="font3">“Bu da <span>çipin bu androidin programlamasıyla neden uyuşmadığını açıklar.” Cinder <span>çipi</span> Iko’ya doğru tuttu. “Bir materyal taraması yapıp hangi malzemeden yapılmış olduğunu söyleyebilir misin?”</span></span></p>

    <p><span class="font3">Iko bir parça geriledi. “Kesinlikle olmaz. Aklımı veya bilincimi yitirmek, bugünkü iş listemde yer almıyor.”</span></p>

    <p><span class="font3">‘Ama robotun çalışmaz hâle gelmesine bu <span>çip sebep olmuş gibi durmuyor. Çip bir soruna yol açacak olsa, androidin sistemi&nbsp;basitçe <span>çipi</span> reddederdi, değil mi?” Cinder, Iko’nun ışığını yansıtan aynalı yüzeyinden, büyülenmiş hâlde, çipi bir öyle bir böyle&nbsp;çevirdi. “Tabii eğer android doğrudan bağlantıyı kullanarak bir&nbsp;yerlere bilgi aktarımında bulunmayı denemediyse. O zaman bilgi aktarımı kapasitesini zorlamış olurdu.”</span></span></p>

    <p><span class="font3">Ayağa kalkan Cinder, yerdeki ekranın durduğu depolama alanına doğru gitti. Çerçevesi kırılmasına rağmen, ekranın kendisi ve kontrolleri hasar görmemiş gibi görünüyordu. Çipi ekrandaki yuvaya soktu ve güç düğmesine bastı. Ekranın yeşil hard&nbsp;disk ışığının yanmasını sağlamak için, her zamankinden de güçlü birkaç darbe indirmek zorunda kalmıştı. Ama ışık sonunda&nbsp;yandı ve ekran parlak mavi bir ışıkla aydınlandı. Köşede dönüp&nbsp;duran sarmal bir şekil, <span>çipin okunmakta olduğunu gösteriyordu. Cinder tuttuğu nefesini bıraktı ve yere bağdaş kurdu.</span></span></p>

    <p><span class="font3">Birkaç saniye sonra şekil kayboldu ve yerine bir yazı belirdi.</span></p>

    <p><span class="font4">BİLİNMEYEN KULLANICIYLA DOĞRUDAN BAĞLANTI BAŞLATILIYOR</span></p>

    <p><span class="font4">LÜTFEN BEKLEYİN…</span></p>

    <p><span class="font4">BİLİNMEYEN KULLANICIYLA DOĞRUDAN BAĞLANTI BAŞLATILIYOR</span></p>

    <p><span class="font4">LÜTFEN BEKLEYİN…</span></p>

    <p><span class="font4">BİLİNMEYEN KULLANICIYLA DOĞRUDAN BAĞLANTI BAŞLATILIYOR</span></p>

    <p><span class="font4">LÜTFEN BEKLEYİN…</span></p>

    <p><span>&nbsp;</span></p>

    <p><span class="font3">Cinder bekledi. Ve ayağını kaşıdı. Ve bekledi. Ve parmaklarıyla dizlerinde bir ritim tuttu. Ve zamanını boşa harcayıp harcamadığını merak etti.</span></p>

    <p><span class="font3">Ne kadar eski teknoloji bile olsa, herhangi bir şeyin, doğrudan bağlantı <span>çipi yüzünden arızalandığını hiç duymamıştı. Yani şu anda yaptığı işlemin, robotu tamir etmeye bir faydası olmayacak gibi görünüyordu.</span></span></p>

    <p><span class="font3">“Sanırım evde kimse yok,” dedi yanına gelen Iko. Dönen fanlarından gelen sıcak rüzgâr, Cinder’ın ensesini okşuyordu.&nbsp;“Ah, kahretsin. Adri beni çağırıyor. Banyodan çıktı herhâlde.”</span></p>

    <p><span class="font3">Cinder başını arkaya doğru yatırdı. “Yardımın için sağ ol. Adri’nin karşısına dikilmeden önce, şu inci kolyeyi çıkarmayı&nbsp;unutma.”</span></p>

    <p><span class="font3">Öne doğru eğilen Iko, serin ve düz yüzünü Cinder’ın alnına dayadı ve bu sırada büyük ihtimalle ona da ruj lekesi bulaştırdı.&nbsp;Cinder güldü.</span></p>

    <p><span class="font3">“Majestelerinin androidinin neden çalışmadığını bulacağından hiç şüphem yok.”</span></p>

    <p><span class="font3">“Sağ ol.”</span></p>

    <p><span class="font3">Cinder terli avuçlarını pantolonuna sildi ve Iko’nun uzaklaşmasını dinledi. Ekrandaki yazı aynı şekilde tekrarlanmaya devam ediyordu. Bağlantının diğer yanındaki kişi her kimse, cevap vermeye pek niyetli değil gibi görünüyordu.</span></p>

    <p><span class="font3">Aniden gelen bir dizi klik sesi, irkilmesine sebep oldu. Klik seslerini, bir uğultu izledi. Cinder, yumruk yaptığı ellerini pütürlü zeminde kendini kaldırmak için kullanarak geriye döndü. Androidin kontrol paneli ışıldamaya, rutin kontrol testlerini gerçekleştirmeye başlamıştı. Android çalışır hâle geçmek&nbsp;üzereydi.</span></p>

    <p><span class="font3">Cinder ayağa kalktı ve ellerini silkeledi. O sırada androidin hoparlörlerinden sakin bir kadın sesi yükseldi ve sanki birinin&nbsp;kabaca böldüğü konuşmasına devam edermiş gibi konuşmaya&nbsp;başladı.</span></p>

    <p><span class="font3">“Prenses Selene, ölü kabul edildikten dört ay sonra, Kraliçe Channary döneminde çalışan Ay Ülkesi Kraliyeti doktorlarından Logan Tanner adında bir adam tarafından Dünyaya&nbsp;getirildi.”</span></p>

    <p><span class="font3">Cinder dondu kaldı. <i>Prenses Selene mi?</i></span></p>

    <p><span class="font3">“Ne yazık ki Tanner, 8 Mayıs 125 T. E tarihinde Xu Ming Psikiyatri Hastanesi’ne kaldırıldı ve 17 Ocak 126 T.E. tarihinde biyoelektrik vasıtasıyla intihar etti. Fakat bazı kaynaklar,&nbsp;Tanner’ın ölümünden bir yıl önce, Prenses Selene’nin bir başka koruyucunun himayesine verildiğini belirtiyor. Şimdilik bu&nbsp;koruyucunun kimliğini belirlemeyi başaramadım. Fakat olası isimlerden biri, Avrupa Federasyonunun eski pilotlarından&nbsp;Komutan Michelle Benoit, kendisi...”</span></p>

    <p><span class="font3">“Dur,” dedi Cinder. “Devam etme.”</span></p>

    <p><span class="font3">Ses sustu. Androidin kafası 180 derece döndü. Sensörleri, Cinder’ı tararken mavi bir ışıkla parladı. İç kontrol panelinin&nbsp;ışığı kısıldı ve göğsündeki fan dönmeye başladı.</span></p>

    <p><span class="font3">“Sen kimsin?” dedi android. “Küresel konum belirleme sistemime göre, Yeni Pekinin 76. Bölgesindeyiz. Saraydan ayrıldığımı hatırlamıyorum.”</span></p>

    <p><span class="font3">Cinder geri çevirdiği sandalyesine ata biner gibi oturdu ve kollarını sırt kısmından aşağı sarkıttı. “Yeni Pekin’in mekanik&nbsp;ustası Cinder’ın süitine hoş geldin. Prens Kai, beni seni onarmam için tuttu.”</span></p>

    <p><span class="font3">Androidin göğüs kısmından gelen yüksek fan sesi, son derece sessiz odada bile neredeyse duyulamayacak bir düzeye gelene kadar alçaldı. Robotun ampulümsü kafası bir oraya bir buraya&nbsp;çevrildi, tanımadığı odayı inceledi ve sonunda tekrar Cinder’a&nbsp;döndü.</span></p>

    <p><span class="font3">“Takvime göre on iki gün, on beş saattir bilincim açık değilmiş. Sistemim mi çöktü?”</span></p>

    <p><span class="font3">“Tam olarak sayılmaz,” dedi Cinder, omzunun arkasından gerideki ekrana bir bakış fırlatarak. Ekranda hâlâ aynı yazı tekrarlanmaya devam ediyordu; doğrudan bağlantı kurulamamıştı. “Birileri içine programlamanla pek de uyuşmayan bir doğrudan&nbsp;bağlantı <span>çipi yerleştirmiş gibi görünüyor.”</span></span></p>

    <p><span class="font3">“Video ve yazı iletişimi becerileri yüklenmiş olarak tasarlandım. Yeni bir bağlantı <span>çipinin takılması gereksiz olurdu.”</span></span></p>

    <p><span class="font3">“Ama bu <span>çip, doğrudan bağlantı için.” Cinder çenesini el bileğinin üstüne dayadı. “Çipi takanın Prens Kai olup olmadığını biliyor musun? Belki de arada internet bağlantısı olmadan birileri ile temasta olmak istemiştir?”</span></span></p>

    <p><span class="font3">“Programlamamda bir doğrudan bağlantı <span>çipi bulunduğundan haberim yoktu.”</span></span></p>

    <p><span class="font3">Cinder dudağını ısırdı. Androidin bozulmasının sebebi açıkça bu doğrudan bağlantı <span>çipiydi ama neden? Ve eğer <span>çipi</span> Kai takmadıysa, kim takmıştı?</span></span></p>

    <p><span class="font3">“Az önce uyandığında,” dedi, “bir şeyden bahsediyordun... Ay Ülkesi Veliahtı hakkında bir şeylerden.”</span></p>

    <p><span class="font3">“O bilgi çok gizlidir. Bunu hiç duymamış olmalıydın.” “Biliyorum. Ama büyük ihtimalle, birilerine bu bilgileri aktardığın sırada çalışmaz hâle geldiğini düşünüyorum.” Cinder&nbsp;o birilerinin Kai veya ona sadık kişiler olmasını diledi. Kraliçe&nbsp;Levana’nın, yakında İmparator olacak Kai’nin, Ay Ülkesi’nin&nbsp;gerçek veliahdı hakkında araştırmalarda bulunduğunu öğrenmekten mutlu olacağını hiç sanmıyordu.</span></p>

    <p><span class="font3">“Kıpırdama,” dedi Cinder, tornavidasına uzanarak. “Panelini kapatayım. Sonra da seni saraya geri götürürüm. Bu sırada sen&nbsp;de son günlerde yayınlanan haberleri indirsen iyi edersin. Kapalı&nbsp;olduğundan bu yana çok şey değişti.”</span></p>
  </div>
</body>
</html>
