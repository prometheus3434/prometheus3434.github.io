<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_34" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887528"><b class="calibre8">Yirmi Yedi</b></a></p>

    <p><span class="font3">HAVA ARACI, KARANTİNA BİNASININ ÖNÜNDE</span> <span class="font3">durdu. Cinder kapıdan fırladı ve anında irkilerek dirseğiyle burnunu kapadı. Öğle sıcağı ile yükselen kokudan dolayı midesi bulanmıştı. Depo girişinin hemen dışında, bir grup sağlıkdroidi, her birinin bileğinde kırmızı bir yarık bulunan, şişmiş ve&nbsp;rengi atmış cesetleri bir başka yere nakledilmek üzere bir hava&nbsp;aracına yüklemekle meşguldü. Cinder başını çevirdi ve nefesini&nbsp;tutmuş bir hâlde yanlarından geçip depoya girerken göz temasında bulunmamaya özen gösterdi.</span></p>

    <p><span class="font3">Dışarıdaki göz alıcı güneş ışığının yerini, tavandaki pencereleri kaplayan yeşil muşambalardan süzülen kasvetli bir loşluk aldı. Önceki gelişinde karantina binası neredeyse boştu ama&nbsp;şimdi, her yaştan ve her cinsiyetten bir sürü hastayla dolmuştu. Tavanda dönen pervaneler, ter ve ölüm kokusunu dağıtmak&nbsp;adına çok da faydalı olmuyordu. Hava bu kokularla ağırlaşmıştı.</span></p>

    <p><span class="font3">Yataklar arasında sağlıkdroidleri dolanıyordu ama bütün hastalarla ilgilenmeye yetecek sayıda değillerdi.</span></p>

    <p><span class="font3">Cinder kolunun arkasından sığ nefesler alarak yataklar arasında ilerlemeye başladı. Peony’nin yeşil brokar battaniyesini gördüğünde o yatağa doğru koşturdu. “Peony!”</span></p>

    <p><span class="font3">Peony kıpırdamadı. Cinder uzandı ve bir eliyle kızın omzuna dokundu. Battaniye yumuşak ve sıcaktı ama altındaki beden hâlâ bir harekette bulunmamıştı. Cinder titreyen ellerle battaniyenin ucundan tuttu ve geriye doğru çekti.</span></p>

    <p><span class="font3">Peony inler gibi bir sesle itiraz etti. Onun sesini duyan Cinder’ın içi rahatlamış, kollarındaki tüyler diken diken olmuştu. Yatağın yanına çöktü.</span></p>

    <p><span class="font3">“Yıldızlar aşkına Peony. Haberini alır almaz geldim.”</span></p>

    <p><span class="font3">Peony sulanmış gözlerini kısarak Cinder’a baktı. Beti benzi atmış, dudakları çatlamıştı. Boynundaki koyu lekeler neredeyse, şeffaflaşmış teninin altında eflatun rengine dönmüştü. Peony&nbsp;gözlerini Cinder’dan ayırmadan, battaniye altındaki ellerini çıkardı ve parmaklarını açarak mavisiyah parmak uçlarını, sararmış tırnaklarını gösterdi.</span></p>

    <p><span class="font3">“Biliyorum ama her şey düzelecek.” Hâlâ nefes nefese olan Cinder pantolonunun cebine uzandı ve sağ elinden neredeyse&nbsp;hiç ayrılmayan eldivenini çıkardı. Antidotun bulunduğu tüp,&nbsp;bu eldivenin parmaklarından birinin içinde, korunmuş hâldeydi. “Sana bir şey getirdim. Oturabilir misin?”</span></p>

    <p><span class="font3">Peony elini gevşek bir yumruk hâline getirdi ve battaniyenin altına soktu. Gözleri boş boş bakıyordu. Cinder onun kendisini&nbsp;duyduğunu sanmıyordu.</span></p>

    <p><span class="font3">“Peony?”</span></p>

    <p><span class="font3">Cinder’ın kafasında bir bip sesi çınladı. Retina ekranı, Adri’den gelen bir mesaj olduğunu belirtti ve bu bilgiyle beraber</span></p>

    <p><span class="font3">Cinder’ın boğazının sıkışmasına neden olan o aşina gerginlik duygusu da geri gelmişti.</span></p>

    <p><span class="font3">Mesajı görmezden geldi.</span></p>

    <p><span class="font3">“Peony, beni dinle. Oturmanı istiyorum. Bunu yapabilir misin?”</span></p>

    <p><span class="font3">“Anne?” diye fısıldadı Peony, dudağının kenarından tükürükler saçarak.</span></p>

    <p><span class="font3">“Annen evde. Senin...” <i>ölmek üzere olduğunu bilmiyor.</i> Ama elbette, Adri biliyor olmalıydı. Cinder’a gelen mesaj, muhtemelen Adri’ye de iletilmişti.</span></p>

    <p><span class="font3">Kalbi küt küt atan Cinder, Peony’ye doğru eğildi ve bir kolunu kızın omzunun altına soktu. “Haydi, sana yardım edeyim.”</span></p>

    <p><span class="font3">Peony’nin yüz ifadesi değişmedi -boş boş, ölü gibi bakıyordu- ama Cinder onu kaldırdığında bir inilti sesi çıkardı.</span></p>

    <p><span class="font3">“Üzgünüm,” dedi Cinder, “ama bunu içmen gerekiyor.”</span></p>

    <p><span class="font3">Bir bip sesi daha, Adri’den gelen bir başka mesaj. Cinder sinirlendi ve internet bağlantısını kapatarak mesaj <span>alimini engelledi.</span></span></p>

    <p><span class="font3">“Bunu saraydan aldım. Sana faydası dokunabilir. Anlıyor musun?” Cinder diğer hastaların onu duymasından ve bir ayaklanma başlatmalarından korkarak alçak sesle konuşmuştu.</span></p>

    <p><span class="font3">Ama Peony boş bir şekilde bakmaya devam etti.</span></p>

    <p><span class="font3">“Bir ilaç Peony,” diye fısıldadı Cinder, onun kulağına. “Bir antidot.”</span></p>

    <p><span class="font3">Başı gevşek bir şekilde Cinder’ın omzuna düşmüş olan Peony bir şey söylemedi. Kendini bırakmış hâldeydi ama neredeyse&nbsp;oyuncak bir bebek kadar hafifti. Peony’nin onu görmeden, sanki arkasındaki bir şey bakıyormuşçasına duran gözlerine bakan&nbsp;Cinder’ın boğazı düğümlendi.</span></p>

    <p><span class="font3">“Hayır... Peony, beni duymadın mı?” Cinder, Peony’yi iyice kaldırdı ve tüpün mantarını çıkardı. “Bunu içmen gerekiyor.” Tüpü Peony’nin dudaklarına tuttu, ama kız kıpırdamadı. Hatta gözünü bile kırpmadı. “<i>Peony</i>.” Cinder titreyen elleriyle&nbsp;Peony’nin başını geriye doğru yatırdı. Kızın çatlamış dudakları&nbsp;aralandı.</span></p>

    <p><span class="font3">Cinder tüpü kaldırırken, bir damlasını bile ziyan etmekten korkarak ellerini titretmemeye gayret etti. Tüpü Peony’nin dudaklarına yerleştirdi ve nefesini tuttu ama sonra duraksadı. Kalbi&nbsp;sıkışıyordu. Başı, asla akamayacak olan gözyaşlarıyla ağırlaşmış&nbsp;gibiydi. Başını sertçe iki yana salladı. <i>“Lütfen</i> Peony.”</span></p>

    <p><span class="font3">Peony’nin dudaklarından bir nefeslik ses bile çıkmadığında, Cinder tüpü tutan elini indirdi. Başını Peony’nin boynuna gömdü ve çenesine ağrı girecek kadar güçle dişlerini sıktı. Boğazına&nbsp;giren her bir nefes, ortamın kokuşmuşluğu ile canını yakıyordu.&nbsp;Ama şimdi bile, Peony’nin günler öncesinde kullandığı şampuanın kokusunu hafifçe alabiliyordu.</span></p>

    <p><span class="font3">Tüpü avucunda sıkıca tutarak Peony’yi yastığının üstüne geri bıraktı. Peony’nin gözleri hâlâ açıktı.</span></p>

    <p><span class="font3">Cinder yatağı yumrukladı. Antidotun birkaç damlası başparmağına sıçradı. Cinder gözlerini sıktı ve minik yıldızlar görmeye başlayana kadar sıkmaya devam ettikten sonra kendini bıraktı, ardından yüzünü battaniyeye gömdü. “Kahretsin.&nbsp;<i>Kahretsin.</i> Peony!”</span></p>

    <p><span class="font3">Olduğu yerde sallanan Cinder, derin, tutarsız bir nefes aldı ve küçük kız kardeşinin kalp şeklindeki yüzüne ve cansız gözlerine baktı. “Sözümü tuttum. Sana ilaç getirdim.”&nbsp;Yumruğunun arasındaki tüpü parçalamaktan kendini zor alıkoyuyordu. “Üstelik Kai ile de konuştum. Seninle dans etmek istiyor Peony. Bana kendisi söyledi. Anlamıyor musun? <span><i>ölemezsin</i><i>.</i> Ben <i>buradayım...</i> Ben...”</span></span></p>

    <p><span class="font3">Başına saplanan bir ağrıyla yatağın üstünde sallandı. Yatağın kenarlarını tuttu ve başı göğsüne doğru düştü. Acı yine omurgasının üst noktalarından geliyordu ama önceki seferler olduğu gibi kendinden geçmesine sebep olacak kadar güçlü değildi.&nbsp;Sadece sanki içinde bir yerler, güneş yanığı olmuş gibi rahatsız&nbsp;edici bir sıcaklık hissi yayıyordu.</span></p>

    <p><span class="font3">Acı geçti ve geriye bir zonklama bıraktı. Peony’nin boş bakışları bir türlü gözünün önünden gitmiyordu. Başını kaldırdı ve güçsüz parmaklarla mantarını geri taktıktan sonra tüpü cebine&nbsp;soktu. Uzandı ve Peony’nin gözlerini kapadı.</span></p>

    <p><span class="font3">Cinder kirli zemin üstünde çıtırtılar çıkartan o tanıdık lastik sesini işitti ve elinde su veya ıslak bez bulunmayan bir sağlıkdroidinin, üstüne doğru yöneldiğini gördü. Droid, Peonynin yatağının diğer tarafında durdu, göğsündeki hazneyi açtı ve bir&nbsp;neşter çıkardı.</span></p>

    <p><span class="font3">Cinder yatağın üstünden uzandı ve eldivenli elini Peonynin bileğine koydu. “Hayır,” dedi, amaçladığından yüksek bir sesle.&nbsp;Yakınlardaki hastalar, yüzlerini ona doğru çevirdiler.</span></p>

    <p><span class="font3">Androidin hafifçe parlayan sensörü Cinder’a döndü.</span></p>

    <p><span class="font3">Hırsızlar. Sabıkalılar. Kaçaklar. “Bu <span>çipi alamazsın.”</span></span></p>

    <p><span class="font3">Android, boş yüzüyle öylece durdu. Göğsünden çıkan neşterin kenarları kanla kaplıydı.</span></p>

    <p><span class="font3">Android herhangi bir şey söylemeden, boş kollarından biriyle uzandı ve Peony’nin dirseğini kavradı. “Bunu yapmaya programlandım.”</span></p>

    <p><span class="font3">“Neye programlandığın umurumda bile değil. Bu <span>çipi alamazsın.” Cinder, Peony’nin kolunu, androidin elinin altından hızla geri çekti. Robotun kıskaçları, Peony’nin etinde derin çizikler açtı.</span></span></p>

    <p><span class="font3">“Çipini çıkarmalı ve saklamalıyım,” dedi android, tekrar Peony’ye uzanarak.</span></p>

    <p><span class="font3">Cinder yatağın üstünden uzandı ve bir elini androidin sensörünün üstüne yerleştirerek hareket etmesini engelledi. “Sana onu alamazsın dedim. Peony’yi yalnız bırak.”</span></p>

    <p><span class="font3">Android neşteri yukarı doğru savurdu ve ucunu Cinder’ın eldivenine sapladı. Metale çarpan metal sesi duyuldu. Cinder&nbsp;şaşkınlıkla geri çekildi. Neşter, çalışma eldiveninin kalın kumaşına saplı bir hâlde kalmıştı.</span></p>

    <p><span class="font3">Dişini sıkarak neşteri eldiveninden çıkardı ve androidin sensörüne sapladı. Sensörün camı paramparça oldu ve parlak sarı ışığı sönüverdi. Android kollarını sallayarak geriye doğru savruldu; hoparlörlerinden yüksek bip sesleri ve hata mesajı uyarıları&nbsp;yükseldi.</span></p>

    <p><span class="font3">Cinder yatağın üstünden atladı ve yumruğunu androidin kafasına geçirdi. Android kolları hâlâ oynar hâlde yere yığıldı ve sessizleşti.</span></p>

    <p><span class="font3">Nefes nefese kalan Cinder etrafına bakındı. Hâlâ biraz olsun gücü olan hastalar yataklarında doğrulmaya başlamış, camlaşmış gözlerini kırpıştırarak etrafa bakınıyorlardı. Dört yatak sırası uzaklıktaki bir sağlıkdroidi, ilgilendiği hastayı bırakıp&nbsp;Cinder’a doğru yaklaşmaya başladı.</span></p>

    <p><span class="font3">Cinder derin bir nefes aldı. Yere çömelerek androidin parçalanmış sensörüne uzandı ve neşteri kaptı. Sonra hızla Peony’ye döndü —battaniye dağılmış, Peony’nin kolları çizik içinde kalmış, mavi parmak uçları yatağın yanından sallanıyordu.</span></p>

    <p><span class="font3">Peony’nin yanına diz çöken Cinder, kız kardeşinin narin bileğini kavrarken bir yandan da kendisini affetmesini diledi.&nbsp;Neşteri kızın yumuşak etine daldırdı. Yaradan akan kanlar eldivenine bulaştı, yılların kir ve yağına karıştı. Neşteri hareket ettirirken bir tendona denk gelince, Peony’nin parmakları titreşti&nbsp;ve Cinder’ın yerinden sıçramasına sebep oldu.</span></p>

    <p><span class="font3">Yeterince geniş bir yarık açtığında, Cinder başparmağını içeri soktu ve parlak kırmızı kasları açığa çıkardı. Kan. Midesi kasılmıştı ama neşterin ucunu becerebildiği kadar içeri soktu ve kare&nbsp;şeklindeki <span>çipi etten ayırmaya çalıştı.</span></span></p>

    <p><span class="font3">“Çok ama çok üzgünüm,” diye fısıldadı, Peony’nin kanlar içindeki bileğini karnının üstüne yerleştirdikten sonra ayağa&nbsp;kalkarken.</span></p>

    <p><span class="font3">Üstüne yönelmiş sağlıkdroidinin yerdeki kumları ezen lastik sesi, giderek daha yakından gelmeye başlamıştı.</span></p>

    <p><span class="font3">“Küller, küller...”</span></p>

    <p><span class="font3">Cinder bir elinde neşteri sıkıca tutmuş, diğer elinde ise <span>çip varken hızla yüzünü bu şarkıyı mırıldanan kuru sese doğru&nbsp;çevirdi.</span></span></p>

    <p><span class="font3">Karşı yatak sırasındaki ufak çocuk, Cinder’ın elindeki neşteri gördüğünde, gözlerini kocaman açarak yatağın içine doğru gömüldü. Söylediği çocuk şarkısı da havaya karışıp kayboldu. Cinder’ın onu tanıması birkaç saniye aldı. Pazar yerinden Chang Sunto. Sacha’nın oğlu. Teni terle parlamış hâlde ve fazla&nbsp;uyumaktan dolayı, siyah saçları başının bir yanına iyice yapışmıştı. <i>Küllen küller, savruluyoruz</i>...</span></p>

    <p><span class="font3">Oturur hâle gelebilecek kadar gücü yerindeki herkes, artık Cindera bakıyordu.</span></p>

    <p><span class="font3">Hızlı bir nefes alan Cinder, Sunto’ya doğru koşturdu. Cebindeki tüpe uzandı ve onu Sunto’nun güçsüz parmakları&nbsp;arasına tutuşturdu. “Bunu iç.”</span></p>

    <p><span class="font3">Sağlıkdroidi, yatağın ucuna varmıştı. Cinder eliyle ittirerek onu bir yana savurdu. Droid, satranç tahtasındaki bir piyon gibi&nbsp;devrildi. Ateşler içindeki Sunto’nun Cinder’ı takip eden boş bakışlarında herhangi bir tanıma belirtisi yoktu. “İç şunu!” diye&nbsp;emir verdi Cinder, mantarını çıkardıktan sonra tüpü çocuğun&nbsp;ağzına tutarak. Cinder, Sunto’nun dudaklarının tüpün üstüne&nbsp;kapanması bekledi ve sonra sırtını dönerek koşmaya başladı.</span></p>

    <p><span class="font3">Sokağa çıktığında, güneş bir anlığına gözünü aldı. Hava aracıyla arasında sağlıkdroidleri ve üstünde ölü hastaların yattığı iki sedye olduğunu görünce döndü, diğer yöne doğru koşmaya&nbsp;başladı.</span></p>

    <p><span class="font3">Köşeyi dönerek koşmaya devam etti ve yaklaşık dört sokak öteye vardığında, üstünde bir başka hava aracının sesini işitti.&nbsp;Aracın manyetik düzeneğinden çıkan uğultu sesi, ayaklarının&nbsp;altındaki yeri dövüyordu.</span></p>

    <p><span class="font3">“Linh Cinder,” dedi hoparlörden patlayan bir ses, “olduğunuz yerde durmak ve gözaltına alınırken karşı koymamakla yükümlüsünüz.”</span></p>

    <p><span class="font3">Cinder bir küfür savurdu. <i>Tutuklanmak</i> üzere miydi?</span></p>

    <p><span class="font3">Ayaklarını yere sağlamca bastı ve nefes nefese bir hâlde, yüzünü beyaz hava aracına çevirdi, içinde çok sayıda droidin bulunduğu bir güvenlik polisi aracıydı. Onu nasıl bu kadar çabuk yakalamışlardı ki?</span></p>

    <p><span class="font3">“Onu çalmadım!” diye bağırdı, içinde Peony’nin <span>çipini tutan yumruğunu havaya kaldırarak. “Bu <span>çip</span> size veya bir başkasına&nbsp;değil, ailesine ait!”</span></span></p>

    <p><span class="font3">Hava aracı yere indi, motoru hâlâ çalışıyordu. Açılan kapıdan bir android gün ışığına çıktı ve sarı ışığıyla baştan aşağı tarayarak Cinder’a doğru yaklaştı. Kıskaçlarının arasında bir şok tabancası tutuyordu.</span></p>

    <p><span class="font3">Cinder topuklarıyla ıssız sokaktaki çer çöpü havalandırarak birkaç adım geriledi.</span></p>

    <p><span class="font3">“Ben yanlış bir şey yapmadım,” dedi, ellerini androide doğru uzatarak. “O sağlıkdroidi bana saldırdı. Ben sadece kendimi&nbsp;savundum.”</span></p>

    <p><span class="font3">“Linh Cinder,” dedi droidin mekanik sesi, “izinsiz olarak gözden kaybolmanızla ilgili olarak, yasal vasiniz tarafından&nbsp;gönderildik. Şu anda Sayborg Korunma Yasası’ın ihlal etmiş&nbsp;bulunuyorsunuz ve kaçak bir sayborg olarak sınıflandırıldınız.&nbsp;Gerekirse zor kullanarak sizi gözaltına almak ve yasal vasinize&nbsp;geri götürmek üzere emir aldık. Eğer bizimle barış içinde gelirseniz, bu ihlaliniz kayıtlarınıza geçmeyecektir.”</span></p>

    <p><span class="font3">Cinder kafası karışmış bir şekilde gözlerini kıstı. Bir konuşan androide bir de hava aracından inmekte olan ikinci bir androide&nbsp;bakarken, alnından damlayan terlerle kaşları ıslanıyordu.</span></p>

    <p><span class="font3">“Durun bir dakika,” dedi, ellerini indirerek. “Sizi Adri mi gönderdi?”</span></p>
  </div>
</body>
</html>
