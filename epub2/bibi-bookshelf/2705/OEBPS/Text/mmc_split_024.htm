<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_24" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887521"><span class="font3"><b class="calibre8">Yirmi</b></span></a></p>

    <p><span class="font3">AYCILARIN UZAY GEMİSİ, DÜNYALILARINKİNDEN</span> <span class="font3">pek de farklı değil gibiydi ama sanki üstüne elmaslar işlenmiş gibi pırıltılar saçıyordu ve gövdesine aralıksız bir çizgi şeklinde&nbsp;devam eden bir dizi altından rün işlenmişti. Uzay gemisi öğle&nbsp;güneşi altında fazlasıyla parlak görünüyordu ve Kai, yansımaya karşı gözlerini kısmak zorunda kaldı. O rünlerin gerçekten&nbsp;de sihirli mi olduğu, yoksa sadece öyle olduğunun düşünülmesi için mi tasarlandığını bilmiyordu. Geminin gerçekten&nbsp;de parıltılı, ışıklar saçan bir metalden mi yapılmış olduğunu,&nbsp;yoksa sadece öyle görünmek üzere boyanmış mı olduğunu da&nbsp;bilmiyordu. Ama gemiye bakmanın gözlerini acıttığını çok iyi&nbsp;biliyordu.</span></p>

    <p><span class="font3">Kraliçenin aracı, baş sihirbazı Sybil’in şahsi uzay gemisinden çok daha büyüktü ama taşıdığı önemli isimlerin yanında ufacık&nbsp;kalıyordu. Kai’nin o güne kadar gördüğü pek çok yolcu uçağından ve herhangi bir kargo uçağından çok daha küçüktü. Sadece&nbsp;Kraliçe ve grubunu taşımak için tasarlanmış özel bir araçtı.</span></p>

    <p><span class="font3">Gemi pürüzsüz bir hareketle yere indi. Asfalttan yayılan sıcak havada buğulu dalgalar yaratıyordu. Kai’nin ipekten gömleği sırtına yapışmıştı ve ensesinden aşağı bir damla ter akıyordu -akşamları gemi pisti, sarayın duvarları sayesinde gölgeler altında olurdu ama şu anda ağustos güneşi tüm gücüyle piste&nbsp;vuruyordu.</span></p>

    <p><span class="font3">Beklediler.</span></p>

    <p><span class="font3">Kai’nin yanında duran Torin, parmağını bile kıpırdatmadı. Yüzünde duygusuz bir ifadeyle bekleyiş içindeydi. Onun bu sakinliği, Kai’nin sinirlerinin daha da gerilmesine sebep oluyordu.</span></p>

    <p><span class="font3">Kai’nin diğer tarafında ise, üstünde resmi beyaz ceketi olan Sybil Mira duruyordu. Ceketin üstü, tıpkı gemidekilere benzer&nbsp;rünlerle bezenmişti. Oldukça hafif bir kumaştan yapılmış gibiydi ama kadının üstünü çenesinin altından el parmaklarına&nbsp;kadar kapıyor, kuyruğu ise dizinin altına kadar iniyordu. Sybil o&nbsp;kıyafetin içinde pişiyor olmalıydı ama bunu hiç belli etmiyordu.</span></p>

    <p><span class="font3">Baş sihirbazın birkaç adım arkasında, ellerini arkasında kavuşturmuş, sarışın koruması duruyordu. Platformun iki yanında ise Kai’nin kendi kraliyet muhafızlarından ikisi vardı.</span></p>

    <p><span class="font3">Hepsi buydu. Levana başka kimsenin onu karşılamaya gelmemesi konusunda ısrarcı davranmıştı.</span></p>

    <p><span class="font3">Kai, alaycı bir ifadeyi yüzünden uzak tutmak için tırnaklarını avuçlarına gömmek zorunda kaldı ve sıcak saçlarını alnına yapıştırırken beklemeye devam etti. Sonunda, kraliçe onlara çile&nbsp;çektirmekten sıkıldığında, geminin rampası aşağı indi ve gümüş&nbsp;rengindeki merdivenlerini açığa çıkardı.</span></p>

    <p><span class="font3">Önden iki adam göründü -ikisi de uzun boylu ve kaslıydı- Birinin darmadağın turuncu saçları, soluk bir teni vardı ve</span></p>

    <p><span class="font3">Sybil in korumasına benzer şekilde vücut zırhı giymiş ve silahlar kuşanmıştı. Diğer adam ise gece karanlığı kadar esmerdi, hiç&nbsp;saçı yoktu ve Sybil’inkine benzer, üstünde işlemeler bulunan,&nbsp;kol yenleri çan şeklinde tasarlanmış uzun bir ceket giymişti.&nbsp;Fakat Sybil’inkinden farklı olarak, bu adamın ceketi kırmızı&nbsp;renkteydi. Böylesi de adamın Sybil’in altında ve ikinci derece&nbsp;bir sihirbaz olduğunu gösteriyordu. Kai, Ayaların hiyerarşik&nbsp;düzenine en azından bu kadarını anlayabilecek kadar hâkimdi.</span></p>

    <p><span class="font3">Sybil ilerlemeye başladı. Kai boğucu havadan güzel bir nefes alarak yutkundu.</span></p>

    <p><span class="font3">Kraliçe Levana merdivenlerin tepesinde belirdi. Yüzünde hâlâ o uzun duvağı vardı ve acımasız güneş altında göz alacak&nbsp;kadar parlıyordu. Kraliçe merdivenleri inip Sybil’in uzattığı eli&nbsp;kabul ederken, kalçalarına sürtünen beyaz elbisesi sanki bir şeyler fısıldar gibiydi.</span></p>

    <p><span class="font3">Sybil bir dizi üstüne çöktü ve kraliçesinin elini alnına bastırdı. “Sizden ayrı olmak çekilmezdi. Bir kez daha hizmetinizde olmaktan mutluyum sevgili kraliçem.” Sonra ayağa kalktı ve tek&nbsp;bir zarif hareketle duvağını kraliçenin yüzünden yukarı kaldırdı.</span></p>

    <p><span class="font3">Aldığı sıcak nefes Kai’nin boğazına takıldı ve boğulur gibi oldu. Kraliçe, sanki gözlerinin Dünyanın parlak gün ışığına&nbsp;alışmasını beklermiş gibi bir anlığına durakladı —ama Kai, sadece kendisinin ona iyice baktığından emin olmak istediğinden&nbsp;şüphelenmişti.</span></p>

    <p><span class="font3">Kraliçe gerçekten de çok güzeldi. Sanki birileri mükemmelliğin ölçütlerini belirlemiş ve bunları tek bir ideal varlık yaratmak için kullanmıştı. Yüksek elmacık kemikleri hafifçe pembeydi ve&nbsp;yüzü sanki kalp şeklini andırıyordu. Beline kadar uzanan kestane rengi saçları kıvrım kıvrım ipekler gibi dökülüyor ve pürüzsüz teni güneşin altında sanki sedeftenmiş gibi parlıyordu. Dudakları,&nbsp;sanki henüz bir bardak kan içmişçesine kırmızı, kıpkırmızıydı.</span></p>

    <p><span class="font3">Kai baştan ayağa ürperdi. Kraliçe doğadışıydı.</span></p>

    <p><span class="font3">Kai, Torin’e bir bakış atma riskine girdi ve Levana’nın bakışlarına ifadesiz bir şekilde karşılık verdiğini gördü. Danışmanının bu tutumu, Kai’yi de kararlılığını bir an olsun yitirmemeye teşvik etti. Gördüklerinin sadece bir <span>illüzyon olduğunu hatırlatarak, kendini kraliçeye tekrar bakmaya zorladı.</span></span></p>

    <p><span class="font3">Kraliçenin simsiyah gözleri, Kai’yi süzerken parlıyordu. “Majesteleri,” dedi Kai, yumruk yaptığı elini kalbinin üstüne&nbsp;yerleştirerek, “Ülkemiz ve gezegenimiz adına size hoş geldiniz&nbsp;demek benim için büyük bir onur.”</span></p>

    <p><span class="font3">Kraliçenin dudakları kıvrıldı. Yüzü bir tatlılıkla aydınlandı -bir çocuğun masumiyeti ile boy ölçüşebilirdi. Kai bu ifadeden&nbsp;rahatsızlık duydu. Kraliçe başını eğmedi, herhangi bir selam&nbsp;vermedi ama sadece elini uzattı.</span></p>

    <p><span class="font3">Kai o soluk, neredeyse şeffaf tene bakarak tereddüt etti; sadece ona dokunmakla bile bir adamın aklını yitirip yitiremeyeceğini&nbsp;sorguluyordu. Dişini sıkarak kraliçenin elini tuttu ve parmaklarına hızlı bir öpücük kondurdu. Herhangi bir şey olmamıştı.</span></p>

    <p><span class="font3">“Majesteleri,” dedi kraliçe, Kai’nin omurgasını titretecek kadar canlı bir sesle. “Bu şekilde karşılanmak benim için büyük bir onur. Babanız ve büyük İmparator Rikan’ın kaybı için en&nbsp;samimi başsağlığı dileklerimi tekrar sunmama izin verin.”</span></p>

    <p><span class="font3">Kai onun aslında babasının ölümüne üzülmüş olmadığını iyi biliyordu ama kraliçenin ne ses tonu ne de yüz ifadesi herhangi&nbsp;bir ipucu taşıyordu.</span></p>

    <p><span class="font3">Teşekkür ederim,’ diye cevapladı. “Ziyaretiniz sırasında, her şeyi beklediğiniz gibi bulacağınızı umuyorum.”</span></p>

    <p><span class="font3">“Doğu Ulusları Topluluğunun ünlü misafirperverliğini deneyimlemek için sabırsızlanıyorum.”</span></p>

    <p><span class="font3">Sybil bir adım öne çıktı, gözleri saygıyla, Kraliçe Levana’dan başka tarafa çevrilmişti. “Kalacağınız yeri bizzat kendini kontrol&nbsp;ettim sevgili kraliçem. Ay Ülkesi’nde alıştığımız kadar konforlu&nbsp;olmasa da ihtiyacınızı karşılayacaktır.”</span></p>

    <p><span class="font3">Levana baş sihirbazına bakmadı ama bakışları yumuşar gibi oldu ve bir anda tüm dünya değişiverdi. Kai ayakları altındaki yerin oynadığını hissetti. Dünya atmosferinden tüm oksijen&nbsp;çekilmişti. Güneş siyaha çalmış, semavi kraliçe tüm galaksideki&nbsp;tek ışık kaynağı hâline gelmişti.</span></p>

    <p><span class="font3">Kai’nin gözlerinin arkasında yaşlar belirdi.</span></p>

    <p><span class="font3">Onu seviyordu. Ona ihtiyacı vardı. Onu memnun etmek için her şeyi yapabilirdi.</span></p>

    <p><span class="font3">Tırnaklarını becerebildiği kadar güçle avuçlarına gömdü ve acıdan dolayı neredeyse bağıracaktı ama işe yaramıştı. Kraliçenin, üstündeki kontrolü dağılmış, ümitsiz bir tapınma&nbsp;duygusunun yerine tekrar güzel bir kadın gelmişti.</span></p>

    <p><span class="font3">Kai titreyen nefesini kontrol altına almaya çalışırken, kraliçenin de onun üstündeki bu etkisinden haberdar olduğunun farkındaydı ve kadının o siyah gözlerinde soğuk bir kibir parıltısı görmeye çabalamasına rağmen, herhangi bir şey göremedi.</span></p>

    <p><span class="font3">“Eğer benimle gelirseniz,” dedi, hafifçe boğuk bir sesle, “size kalacağınız yeri göstereyim.”</span></p>

    <p><span class="font3">“Buna gerek yok,” dedi Sybil. “Misafir kanadını oldukça iyi bilirim ve majestelerine kendini eşlik edebilirim. Kendisiyle özel olarak konuşmamız için bize biraz izin vermenizi rica ediyorum sizden.”</span></p>

    <p><span class="font3">“Elbette, dedi Kai, içinin rahatladığının yüzünden okunmadığını umarak.</span></p>

    <p><span class="font3">Sybil önden yürümeye başladı, diğer sihirbaz ve iki koruma ise onu takip ettiler. Yanlarından geçerken Kai ve Torin e bakmadılar bile. Ama herhangi bir şüpheli harekette bulunurlarsa,&nbsp;Kai, korumaların onların boynunu çat diye kıracağından bir an&nbsp;bile şüphe duymadı.</span></p>

    <p><span class="font3">Gittikleri zaman Kai, titrek bir nefes verdi. “Onu hissettin mi?” diye sordu, fısıltıdan biraz yüksek bir sesle.</span></p>

    <p><span class="font3">“Elbette,” dedi Torin. Gözleri hâlâ geminin üstündeydi ama bakışlarındaki ifadeye bakılırsa Mars’a bile bakıyor olabilirdi.&nbsp;“Ona iyi direndiniz majesteleri. Kolay olmadığını biliyorum.”</span></p>

    <p><span class="font3">Kai alnındaki saçları ittirdi ve ufak bir esinti diledi. Ama dileği gerçekleşmedi. “O kadar zor değildi. Sadece kısa bir an&nbsp;sürdü.”</span></p>

    <p><span class="font3">Torin in gözleri onunkilerle buluştu. Kai’nin, onun sempatiyle baktığını gördüğü nadir bakışlarından birini sundu. Daha da zorlaşacaktır.”</span></p>
  </div>
</body>
</html>
