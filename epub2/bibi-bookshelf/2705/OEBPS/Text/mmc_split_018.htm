<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_18" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887516"><span class="font3"><b class="calibre8">On Beş</b></span></a></p>

    <p><span class="font3">ÇIKIŞI BULABİLMEK İÇİN, İNTERNETTEN SARAYIN</span> <span class="font3">araştırma kanadına ait bir haritayı indirmesi gerekmişti Cinder’ın. Prensle karşılaşması, Peony ve <i>tüm yaşadıkları</i> yüzünden son derece gergindi. Beyaz kaplamalı androidler ve bilim adamlarıyla göz temasından kaçınmak için başını eğmiş&nbsp;bir şekilde beyaz koridorlarda dolanırken kendini bir sahtekâr&nbsp;gibi hissediyordu. Artık bir gönüllü olması hiçbir şeyi değiştirmemişti. Üstelik değerli bir gönüllü bile olsa.</span></p>

    <p><span class="font3">Bekleme odasının yanından geçti -içinde iki ekranı ve üç koltuğu bulunan bir odaydı- ve gözleri pencereye takılınca olduğu yerde donakaldı.</span></p>

    <p><span class="font3">Manzara.</span></p>

    <p><span class="font3">Şehir.</span></p>

    <p><span class="font3">Şehrin içindeyken, Yeni Pekin tam bir kargaşa manzarası sunardı -çok dar bir alana sıkıştırılmış çok sayıda bina, bakımsız sokaklar, her iki sokak arasına asılmış çamaşır ipleri ve kablolar,&nbsp;her beton duvarı kaplamaya gönül vermiş sarmaşıklar...</span></p>

    <p><span class="font3">Ama buradan, yani yüksekteki bir tepede yer alan sarayın üçüncü katından bakıldığında, şehir son derece güzel bir manzara sunuyordu. Tepedeki güneşin ışıkları camdan yapılmış&nbsp;gökdelenlere vuruyor, binaların çatılarını altın renginde aydınlatıyordu. Cinder dev ekranlarda sürekli değişen görüntüleri ve&nbsp;binalar arasında dolaşan hava araçlarını görebiliyordu. Buradan&nbsp;bakıldığında, şehir hayat dolu görünüyordu -üstelik tüm o teknoloji karmaşıklığı olmadan.</span></p>

    <p><span class="font3">Cinder gözleriyle pazar yerinin yakınlarında bulunan mavi cam ve kromdan ince binalar kümesini aradı, sonra yolları takip&nbsp;ederek Zümrüdü Anka apartmanını bulmaya çalıştı. Ama şehrin oldukça gerisinde ve gölge içinde yer alıyorlardı.</span></p>

    <p><span class="font3">Huşu duygusu geçiverdi.</span></p>

    <p><span class="font3">Geri dönmeliydi. Eve gitmeliydi. Hücresine dönmeliydi.</span></p>

    <p><span class="font3">Kai’nin androidini onarması gerekiyordu. Iko’yu koruması gerekiyordu. Eğer Adri onu geri dönüşüm metali olarak satmayı&nbsp;ve daha kötüsü, “bozuk” karakter <span>çipini değiştirmeyi kafaya takarsa, Iko bir hafta bile sağ kalamazdı. Adri zaten Cinder kendileriyle yaşamaya geldiğinden beri, Iko’nun fazlasıyla fikir sahibi&nbsp;olduğundan yakınıp dururdu.</span></span></p>

    <p><span class="font3">Ayrıca gidebileceği başka bir yer de yoktu. Dr. Erland, söz verdiği ödemeyi Adri’nin haberi olmadan Cinder’ın hesabına aktarmanın bir yolunu bulana kadar meteliksizdi, bir hava aracı&nbsp;yoktu ve tek insan arkadaşı da karantina odalarına hapsedilmişti.</span></p>

    <p><span class="font3">Cinder ellerini yumruk yaptı.</span></p>

    <p><span class="font3">Geri dönmeliydi. Ama fazla uzun kalmayacaktı. Adri, Cinder’ı değersiz bir yük olarak gördüğünü açıkça ifade etmişti.&nbsp;Geçerli bir sebep bulur bulmaz ondan kurtulmakta bir an bile tereddüt etmemişti; sonuçta bir antidot bulunması gerekiyordu, vicdanı sızlamayacaktı. Peony’nin antidota ihtiyacı vardı.</span></p>

    <p><span class="font3">Belki de Adri o şekilde davranmakta haklıydı. Belki normal insanların iyileşebilmesi için kendini feda etmek, bir sayborg&nbsp;olarak Cinder’ın göreviydi. Belki testlerde zaten kendisine daha&nbsp;önce ikinci bir şans tanınmış, vücuduyla oynanmış olanların&nbsp;kullanılması gerçekten de mantıklıydı. Ama Cinder yine de bu&nbsp;davranışı için Adri’yi asla affetmeyeceğini iyi biliyordu. Sözüm&nbsp;ona, Adri’nin <i>onu</i> koruyan, <i>ona</i> yardımcı olan kişi olması gerekiyordu. Eğer Adri ve Pearl artık sahip olduğu tek aileyse,&nbsp;Cinder yalnız başına kalmakla çok daha iyi ederdi.</span></p>

    <p><span class="font3">Onlardan uzaklaşmalıydı. Ve bunu nasıl yapacağını da çok iyi biliyordu.</span></p>

    <p><span class="font3">CINDER’IN EVE GİRDİĞİNİ GÖRDÜĞÜNDE ADRI’NİN yüzündeki beliren ifade, neredeyse olan biten her şeye değerdi.</span></p>

    <p><span class="font3">Adri o sırada koltukta oturmuş, el ekranında bir şeyler okuyordu. Pearl ise odanın diğer köşesinde, piyonlarının genç kızların en sevdiği ünlülere benzeyecek şekilde tasarlandığı -bunlara üç farklı Prens Kai benzeri de dâhildi- holografik bir oyun oynuyordu. Bu oyun uzun zamandır Pearl ve Peony’nin oynamayı&nbsp;en sevdiği oyundu. Ama Pearl şimdi kendisine rakip olarak internetteki yabancıları almıştı ve yüzünde sıkkın, hatta acınası bir&nbsp;ifade vardı. Cinder içeri girdiğinde her ikisi de ağzı açık bir şekilde bakakaldı ve prensin minyatür <span>versiyonu, Pearl’ün rakibinin kılıcı ile can verdi. Pearl oyunu duraklatmakta geç kalmıştı.</span></span></p>

    <p><span class="font3">“Cinder,” dedi Adri, el ekranını yandaki sehpaya koyarak.</span></p>

    <p><span class="font3">Sen nasıl oluyor da.</span></p>

    <p><span class="font3">“Birtakım testler yaptılar ve işlerini görmeyeceğime karar verdiler. O yüzden beni geri yolladılar.” Cinder onlara gergince&nbsp;bir gülümseme sundu. “Meraklanma, eminim ki senin onurlu&nbsp;fedakârlığını unutmayacaklardır. Belki de sana bir teşekkür mesajı falan gönderirler.”</span></p>

    <p><span class="font3">İnanmaz gözlerle Cinder’a bakan, Adri ayağa kalktı. “Seni geri göndermiş olamazlar!”</span></p>

    <p><span class="font3">Cinder elinden çıkardığı eldivenlerini cebine tıktı. “O zaman bir şikâyet formu doldurmak zorunda kalacaksın sanırım. Böyle aniden içeri daldığım için çok üzgünüm. Ev işleriyle meşgul olduğunuzu görebiliyorum. Şimdi bana izin verirsen, gidip&nbsp;çalışmaya başlasam iyi olacak. Böylece benden kurtulmak için&nbsp;önüne çıkan bir sonraki fırsatı değerlendirirken belki en azından&nbsp;gözünü falan kırparsın.”</span></p>

    <p><span class="font3">Böyle dedikten sonra ilerideki koridora daldı. Iko o parlak kafasını mutfaktan dışarı çıkarmıştı. Mavi sensör ışığı hayretle&nbsp;parlıyordu. Cinder, içindeki öfkenin bu kadar hızlı bir şekilde&nbsp;iç rahatlamasına dönüştüğüne şaşırdı. Geçen son yirmi dört saat&nbsp;içinde, bir daha Iko’yu asla göremeyeceğini düşünmüştü.</span></p>

    <p><span class="font3">Adri arkasından koridora daldığında, Cinder’ın bir anlık neşesi de sönüverdi. “Cinder, dur.”</span></p>

    <p><span class="font3">Onu duymazdan gelmeye istekli olmasına karşın, Cinder durdu ve geriye dönerek yasal vasisi ile yüzleşti.</span></p>

    <p><span class="font3">Öylece bakıştılar. Adri’nin ağzı, hâlâ şaşkınlığını üstünden atmaya çalışıyormuşçasına bir açılıp bir kapanıyordu. Yaşlanmış&nbsp;görünüyordu. Birkaç gün önce olduğundan çok daha yaşlı...</span></p>

    <p><span class="font3">“Yalan söylemediğinden emin olmak ve hikâyeni doğrulamak için araştırma tesisi ile iletişime geçeceğim,” dedi. “Eğer bir şeyler yaptıysan... Kızıma yardımcı olabilecek bu tek fırsatı rezil ettiysen-” Adri’nin sesi öfkeyle yükseldi ve tiz bir çığlığa&nbsp;dönüştü. Cinder onun sarf ettiği kelimelerin arkasına gömdüğü&nbsp;gözyaşlarının sesini duyabiliyordu. “O kadar da işe yaramaz olamazsın!” Omuzlarını geri attı ve kapı kolunu kavradı.</span></p>

    <p><span class="font3">“Benden daha ne yapmamı istiyorsun?” diye bağırdı Cinder, ellerini sallayarak. “İyi, araştırmacılarla konuş! Yanlış bir şey&nbsp;yapmadım. Oraya gittim, bazı testler yaptılar ve beni istemediklerine karar verdiler. Beni eve bir kutu içinde göndermedikleri&nbsp;için üzgünüm. Herhalde öyle olmasını umuyordun.”</span></p>

    <p><span class="font3">Adri’nin dudakları gerildi. “Bu evdeki konumun değişmedi. Ve evime kabul ettiğim bir <i>yetimin</i> benimle böyle saygısız bir&nbsp;şekilde konuşmasını hoş göremem.”</span></p>

    <p><span class="font3">“Gerçekten mi?” dedi Cinder. “Bugün içinde bana yapılan ve hiç de hoşuma gitmeyen şeylerin bir listesini yapmamı ister&nbsp;misin? Şırıngalarla delik deşik edildim, başıma sivri uçlu aletler&nbsp;takıldı ve zehirli mikroplarla...” Cinder son anda kendini topladı, Adri’nin gerçeklerden haberdar olmasını, veba araştırmaları&nbsp;için değerli biri olduğunu öğrenmesini istemiyordu. “Her neyse,&nbsp;şu anda senin nelerden hoşlandığın veya hoşlanmadığına pek de&nbsp;önem vermiyorum. Benim sana hiçbir kötülüğüm olmamışken,&nbsp;bana ihanet eden kişi sensin.”</span></p>

    <p><span class="font3">“Yeter. Bana yaptıklarını sen de çok iyi biliyorsun. Bu aileye yaptıklarını...”</span></p>

    <p><span class="font3">“Garan’ın ölümü benim suçum değildi.” Cinder başını çevirdi, sinirden gözünün önünde beyaz noktacıklar belirmişti.</span></p>

    <p><span class="font3">“İyi o zaman,” dedi Adri, sesindeki üstünlük tonunu bir parça bile kaybetmeyerek. “Geri döndün demek. Evine hoş geldin</span></p>

    <p><span class="font3">Cinder. Ama benim çatım altında yaşamaya devam ettiğin sürece, emirlerime uymaya da devam edeceksin. Anladın mı?” Cinder sayborg elini parmakları açık bir şekilde duvara koyarak duvardan güç aldı. “Emirlerine uymak mı? Elbette. Mesela,&nbsp;‘Ev işlerini yap Cinder. Bir işe gir de <i>faturalarımı</i> öde Cinder.&nbsp;Şu dengesiz araştırmacılar için kobay fareliği yap Cinder.’ Evet,&nbsp;seni son derece iyi anlıyorum.” Omzundan geriye baktı, ama&nbsp;Iko başını mutfağa geri çekmişti. “Eminim ki sen de bir çalışma gününün yarısını kaybettiğimi ve işlere yetişmem için senin&nbsp;Serv <span>9.2’ni ödünç almam gerektiğini iyi <i>anlıyorsundur.</i> Sakıncası&nbsp;olmaz, değil mi?” Adri’nin cevabını beklemeden, bir hışımla&nbsp;ufacık bir kutuyu andıran yatak odasına daldı ve kapıyı arkasından çarparak kapattı.</span></span></p>

    <p><span class="font3">Ellerinin titremesi durana ve retina görüntüsündeki uyarı işaretleri kaybolana kadar, sırtını kapıya dayamış şekilde durdu.&nbsp;Gözlerini tekrar açtığında, Adri’nin duvardan düşmesine sebep&nbsp;olduğu eski ekranın, bir sürü battaniye yığınından oluşan yatağının üstünde durduğunu gördü. Yastığının üstü de plastik&nbsp;parçaları ile dolmuştu.</span></p>

    <p><span class="font3">Adri’nin yeni bir ekran alıp almadığına, oturma odasındaki duvarın boş olup olmadığına dikkat etmemişti.</span></p>

    <p><span class="font3">İç geçirdi ve üstüne sinmiş antiseptik kokusundan kurtulmaya can atarak hızla kıyafetlerini değiştirdi. Yatağın üstünde bulduğu plastik parçalarını alet çantasına tıktı ve ekranı da kolunun altına sıkıştırarak odadan çıktı. Iko hiç kıpırdamamıştı, hâlâ yarı&nbsp;gizlenir hâlde mutfak kapısının orada duruyordu. Cinder başıyla sokak kapısına doğru işaret etti ve android de onu izlemeye&nbsp;başladı.</span></p>

    <p><span class="font3">Önünden geçerken oturma odasının içine bakmadı ama Pearl’ün oyunundan, Prens Kai’nin ölüm seslerinin geldiğini&nbsp;işitti.</span></p>

    <p><span class="font3">Apartman koridoruna -komşu çocukları okulda olduğu için, koridor bir kez olsun oldukça sessizdi- adım attıkları anda Iko o&nbsp;ince kollarıyla Cinder’ın bacaklarına sarıldı. “Bu nasıl mümkün&nbsp;olabilir ki? Öldürüleceğinden emindim. Neler oldu?”</span></p>

    <p><span class="font3">Cinder alet çantasını Iko’ya uzattı ve asansörlere yöneldi. “Her şeyi anlatacağım ama önce yapmamız gereken işler var.”&nbsp;Bodruma doğru ilerlerken tamamen yalnız kaldıklarından emin&nbsp;olduğunda, Cinder olan biten her şeyi Iko’ya anlatmaya başladı. Sadece Prens Kai’nin laboratuvar odasına girerek onu yerde&nbsp;bulduğu kısmı atladı.</span></p>

    <p><span class="font3">“Geri dönmen mi gerekiyor yani?” dedi Iko, bodruma adım attıkları sırada.</span></p>

    <p><span class="font3">“<span>Evet ama sorun değil. Doktor benim için herhangi bir tehlike bulunmadığını söyledi. Üstelik bana ödeme de yapacaklar ve Adri’nin bundan haber olmayacak.”</span></span></p>

    <p><span class="font3">“Ne kadar?”</span></p>

    <p><span class="font3">“Emin değilim ama yüklü bir miktar olması lazım.”</span></p>

    <p><span class="font3">Cinder çalışma odasının telli kapısını açarken, Iko onun bileğini kavradı. “Bunun ne anlama geldiğinin farkında mısın?” Cinder kapıyı ayağıyla açık tuttu. “Neyin?”</span></p>

    <p><span class="font3">“Bu artık bir elbise alabileceğin anlamına geliyor -Pearl’ünkinden bile <i>daha güzel</i> bir tane! Baloya gidebilirsin ve Adri’de gitmeni engelleyecek hiçbir şey söyleyemez!”</span></p>

    <p><span class="font3">Cinder sanki ekşi bir limon ısırmışçasına dudaklarını büzüştürdü ve bileğini Iko’nun elinden kurtardı. “Gerçekten mi Iko? ’ dedi, bir yandan aletlerini ve yedek parçalarını gözden geçirirken. “Kendi elbisemi alabildiğim için Adri’nin gerçekten de baloya gitmeme izin vereceğini mi düşünüyorsun? Büyük ihtimalle elbiseyi üstümden yırtarak almaya ve düğmelerini pazarda&nbsp;satmaya kalkışır.”</span></p>

    <p><span class="font3">“Eh, peki o zaman, ona elbiseden veya baloya gidecek olmandan bahsetmeyiz. Onlarla beraber gitmek zorunda değilsin. Sen onlardan daha iyisin. <i>Sen önemli birisim</i> Iko’nun fanları&nbsp;sanki bütün olasılıkları hesaplarken zorlanıyormuş gibi delicesine dönüyordu. “Letumosise bağışıklığın var. Yıldızlar aşkına,&nbsp;sırf bu özelliğinle bile son derece ünlü biri olabilirsin!”</span></p>

    <p><span class="font3">Cinder onu duymazdan geldi ve ekranı yandaki bir rafın üstüne yerleştirdi. O sırada gözleri uzak bir köşede duran gümüş renginde, loş ışık altında hayal meyal parıldayan bir kumaş yığınına takıldı. “O da ne?”</span></p>

    <p><span class="font3">Iko’nun fanı yavaşladı. “Peony’nin balo elbisesi. Onu atmaya kıyamadım. Sen de gittiğin için... Bir daha kimsenin buraya ineceğini düşünmedim... Ben de elbiseyi sakladım. Kendini için.”</span></p>

    <p><span class="font3">“Yanlış yapmışsın Iko. Elbiseye veba mikropları bulaşmış olabilirdi.” Cinder bir anlık tereddütten sonra elbisenin yanına gitti ve incilerle süslenmiş kollarından tutarak kaldırdı. Kirlenmiş ve kırış kırış olmuştu, ayrıca üstüne vebanın bulaşması <i>ihtimali&nbsp;</i>de vardı ama doktor letumosis mikroplarının kıyafetler üzerinde&nbsp;uzun süre sağ kalamayacağını söylemişti.</span></p>

    <p><span class="font3">Ayrıca bu elbiseyi artık kimse giymeyecekti.</span></p>

    <p><span class="font3">Elbiseyi kaynak makinesinin üstüne bıraktı ve sırtını döndü. “Kazanacağımız parayı bir elbiseye harcamayacağız,” dedi. “Baloya da gitmiyoruz.”</span></p>

    <p><span class="font3">“Neden?” dedi Iko, o robotik sesinde belli belirsiz ağlamaklı bir tınıyla.</span></p>

    <p><span class="font3">Çalışma masasının yanına giden Cinder bacağını yukarı kaldırdı ve baldırındaki haznede sakladığı aletleri dışarı çıkarmaya başladı. “Hurdalıkta gördüğümüz o arabayı hatırlıyor musun?&nbsp;Benzinle çalışan o eski aracı?”</span></p>

    <p><span class="font3">Iko’nun hoparlörlerinden kaba bir homurtu sesi yükseldi; bu, onun çıkarabildiği inlemeye en yakın sesti. “Ne olmuş ona?”&nbsp;“Onu onarmak, bütün zamanımızı ve paramızı alacaktır.”&nbsp;“Hayır Cinder! Şaka yapıyor olmalısın.”</span></p>

    <p><span class="font3">Baldırındaki hazneyi kapatıp pantolonunun paçalarını indirirken Cinder, bir yandan aklından hazırladığı bir listeyi kaydediyordu. Kelimeler görüşünün altından yuvarlanarak geçti.</span></p>

    <p><span class="font2"><b class="calibre8">ARABAYA ULAŞ. DURUMUNU KONTROL ET. EKSİK PARÇALARINI BUL. KABLO BAĞLANTILARINI GÖSTEREN ŞEMAYI İNDİR. BENZİN SİPARİŞİ VER.</b></span></p>

    <p><span class="font3">Cinder’ın gözü, çalışma masasının üstünde duran Kai’nin androidine takıldı<b class="calibre8">.</b></span> <span class="font2"><b class="calibre8">ANDROİDİ TAMİR ET.</b></span> <span class="font3">“Ben ciddiyim.”</span></p>

    <p><span class="font3">Saçını tekrar sıkı bir atkuyruğu şeklinde topladı. İçinde garip bir heyecan duygusu vardı. Bir köşedeki alet kutusunun yanına giderek işine yarayabilecek bir şeyler bulabilmek için&nbsp;karıştırmaya başladı. Elastik kordonlar, zincirler, kumaş parçaları, jeneratörler... Arabayı temizlemeye ve onarmaya yardımcı olabilecek her şeyi aldı.</span></p>

    <p><span class="font3">“Bu akşam oraya geri gidiyoruz. Becerebilirsek arabayı park yerine nakleder, olmazsa olduğu yerde tamir ederiz. Şimdi, yarın sabah saraya geri dönmem gerekiyor ve öğleden sonra da&nbsp;prensin androidine bir göz atacağım ama eğer sıkı çalışırsak&nbsp;sanırım arabayı birkaç haftada onarabiliriz. Belki daha bile kısa sürede. Tabii tamir için nelere ihtiyacı olduğuna göre de değişir.”</span></p>

    <p><span class="font3">“Ama <i>neden?</i> Arabayı niçin tamir ediyoruz?”</span></p>

    <p><span class="font3">Cinder, topladığı aletleri sırt çantasına tıkıştırdı. “Çünkü o araba bizim buradan uzaklaşmamızı sağlayacak.”</span></p>
  </div>
</body>
</html>
