<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_41" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark17"></a></span></p>

    <p class="msonormal"><a class="pcalibre pcalibre1" id="_Toc412887534"><span class="font2"><b class="calibre8">Otuz Üç</b></span></a></p>

    <p><span class="font3">İPEKTEN ELBİSE, SANKİ TENİNİ SARAN ZEHİRLİ BİR</span> <span class="font3">sarmaşık hissi veriyordu. Cinder elbisenin zarif dantel işlemelerine, kocaman eteğine, ufak inci süslemelerine baktı ve giysinin içinde küçücük olup ortadan kaybolmayı diledi. Onun dünyasında bu elbisenin yeri yoktu, içindeyken, kendini bir sahtekâr&nbsp;gibi hissediyordu.</span></p>

    <p><span class="font3">En azından elbisenin yaşlı bir adamın suratı kadar kırışmış olması, garip bir şekilde kendini daha iyi hissetmesini sağladı.</span></p>

    <p><span class="font3">Rafta duran eski ayağını eline aldı -henüz kafası karışık, kimseden sevgi görmemiş, on bir yaşında bir kız çocuğuyken&nbsp;geçirdiği operasyondan sonra takılan, ufacık, paslı bir metal parçasıydı. Onu asla tekrar takmamaya yemin etmişti ama o anda&nbsp;gözüne o kadar değerli görünüyordu ki paslı metalden değil de&nbsp;kristalden yapılmış bile olabilirdi. Üstelik Peony’nin çizmelerinin içine sığabilecek kadar da ufaktı.</span></p>

    <p><span class="font3">Cinder koltuğa yerleşti ve eline bir tornavida aldı. Herhalde bugüne kadarki en hızlı montajını gerçekleştirmişti ve ayak hatırladığından bile daha ufak ve rahatsızdı. Ama hiç olmazsa, kısa süre içinde tekrar iki ayağının üstünde durabilmeye başlamıştı.</span></p>

    <p><span class="font3">İpek eldivenler fazla narin, fazla güzel, fazla inceydi ve onları takarken, bileğindeki vidalardan birinin yırtılmalarına sebep olacağından korkmuştu. Ama en azından bunlar da tıpkı çalışma eldivenleri gibi yağ lekesi içindeydi ve Cinder'ınbüründüğü&nbsp;bu kepaze görünüşü tamamlıyorlardı.</span></p>

    <p><span class="font3">Ayaklı bir felaket gibi görünüyordu ve bunun farkındaydı. Onu baloya alırlarsa bile kendini şanslı saymalıydı. Ama bunu&nbsp;oraya ulaştığı zaman düşünürdü.</span></p>

    <p><span class="font3">Asansör boştu ve park yerine giderken kimseyle karşılaşmadı. Arabaya doğru koşturdu. Fazlasıyla küçük gelen ayağı üstünde tökezlemeden ve bileğini burkmadan ilerlemeye çalışırken, çizmeleri beton zeminde takırtılar çıkartıyordu. Ayağın, bileğine oldukça gevşek bir şekilde tutunduğunu hissedebiliyordu. Ayağın kablolarını sinir sistemine bağlamaya zamanı&nbsp;olmadığı için, sanki arkasından bir örsü sürüklermiş gibiydi.&nbsp;İçinde bulunduğu hâli düşünememeye ve sadece Kai’ye bu akşam yapmayı planladığı duyuruya odaklanmaya çalıştı.</span></p>

    <p><span class="font3">Garajın karanlıktaki köşesine ulaştığında sarf ettiği çabadan dolayı çoktan ter içinde kalmıştı ve acımasız derecede nemli bir&nbsp;havaya sahip şehre çıktığında, daha da kötüleşeceğini biliyordu.&nbsp;Eski araba, krom renginde iki tane pırıl pırıl hava aracının arasında duruyordu. Arabanın korkunç turuncu rengi, garajdaki&nbsp;titreşen ışıklar altında, gerçekte olduğundan daha donuk görünüyordu. Oraya ait değilmiş gibiydi.</span></p>

    <p><span class="font3">Cinder onu son derece iyi anlıyordu.</span></p>

    <p><span class="font3">Sürücü koltuğuna yerleştiğinde, kızı çürümüş çer çöp ve küf kokusu karşıladı. En azından koltuğun içini yeniden doldurmuş&nbsp;ve üstüne bir örtü örtmüştü, yani fare dışkısı üstüne oturma&nbsp;ihtimali yoktu. Yine de arabanın döşemesinin Peony’nin elbisesinde yepyeni lekelere yol açtığını tahmin edebiliyordu.</span></p>

    <p><span class="font3">Bu gereksiz düşünceleri kafasından uzaklaştırdı, elini direksiyonun altına uzatarak önceden ortaya çıkarıp hazırladığı güç kablolarına attı ve kahverengi kontak kablosunu tutmaya&nbsp;uğraştı.</span></p>

    <p><span class="font3">Nefesinin tutarak kabloları birbirine sürttürdü. Hiçbir şey olmadı.</span></p>

    <p><span class="font3">Dizinin arkasından bir damla ter süzüldü. Kabloları tekrar sürttürdü. Sonra tekrar. <span>“Lütfen, lütfen, lütfen.” Kablolardan&nbsp;bir kıvılcım yükseldi ve ardından motordan son derece mutsuz&nbsp;bir homurtu sesi koptu.</span></span></p>

    <p><span class="font8"><i>“Evet”</i></span> <span class="font3">Ayağını gaz pedalına bastırarak motoru gazladı ve altındaki arabanın iniltiyle kıpırdandığını hissetti.</span></p>

    <p><span class="font3">Cinder ödül olarak kendine bir başka zafer nidasını uygun gördükten sonra, arabanın nasıl sürüldüğüne dair, bir hafta&nbsp;önce indirip o günden beri ezberlediği talimatlara uyarak pedal&nbsp;üstündeki ayağını sabitledi ve vitesi boşa aldı.</span></p>

    <p><span class="font3">İşin zor kısmı, arabayı garajdan çıkarmak olmuştu. Ama bir defa yola çıktığında, en azından güneş enerjisiyle çalışan sokak&nbsp;lambaları ve etraftaki evlerin pencerelerinden yayılan ışık, işini kolaylaştırmıştı. Arabanın farları bozuk olduğundan, şehir&nbsp;ışıkları onun için bir nimetti. Cinder yolların aslında ne kadar&nbsp;taşlı, artık hava araçları tarafından kullanılmadıkları için nasıl&nbsp;da çer çöple dolu, bakımsız hâlde olduğunu fark ettiğinde şaşırdı. Oldukça sarsıntılı, zorlu bir sürüş deneyimiydi. Ama buna rağmen, Cinder direksiyonu her çevirişinde, gaza basışında, vites değiştirişinde ve lastiklerden gelen iniltiyi işittiğinde, tatmin&nbsp;edici bir güç duygusuyla dolduğunu hissetti.</span></p>

    <p><span class="font3">Arkadaki cam, yerinde olmadığı için, içeri ılık bir rüzgâr doluyor, Cinder’ın saçlarını savuruyordu. Uzaktaki bulutlar nihayet şehrin üstüne varmıştı ve akşamın rengini griye boyar bir hâlde gökdelenlerin tepesinde duruyorlardı. Ufkun diğer tarafında ise gökyüzü hâlâ açıktı ve gururlu bir şekilde, yılın dokuzuncu&nbsp;dolunayını sergiliyordu. Simsiyah gökyüzünde, mükemmel bir&nbsp;yuvarlak. <span>Kızı izleyen, beyaz, meşum bir göz. Cinder ona aldırmadı ve gaz pedalını kökleyerek arabayı daha hızlı gitmeye,&nbsp;uçmaya zorladı.</span></span></p>

    <p><span class="font3">Ve araba, uçarcasına ileri atıldı. Bir hava aracı gibi zarafetle kayarcasına değil ama gururlu bir canavarın tüm gücüyle kükreyerek. Cinder bunu gerçekleştirenin kendisi olduğunu düşününce, sırıtmadan edemedi. Altındaki canavara o hayat vermişti. Canavar ona borçluydu ve bunun farkındaymış gibiydi.</span></p>

    <p><span class="font3">Cinder dik yamaçlarla dolu tepesinde yükselen saray görünür olduğunda, <i>bunu yapabilirim</i> diye düşündü. Neredeyse şehir sınırının dışına yaklaşmış olmalıydı. Hızlandı. Sokak lambalarının bulanık bir şekilde akıp gitmesini izledi. Ufka ulaşmaya çalıştı ve arkasına hiç bakmadı.</span></p>

    <p><span class="font3">On cama yağmur damlaları düşmeye başladı.</span></p>

    <p><span class="font3">Saray girişine uzanan, rüzgârlı ve kavşaklarla dolu yola girdiğinde Cinder direksiyonu daha bir sıkıca kavradı. Üstünden geçip giden hava araçları yoktu -baloya katılan son davetli kendisi olacak gibi görünüyordu.</span></p>

    <p><span class="font3">Kaçmanın, özgürlüğün, gücün tadını çıkararak yokuş yukarı ilerlemeye devam etti. Ve sonra azap dolu anlar başladı. Yağmur&nbsp;arabanın üstüne bir sağanak hâlinde yağıyor, sarayın ışıklarını&nbsp;bulanık bir sis arkasında bırakıyordu. Metale ve cama düşen&nbsp;damlaların sesi sağır ediciydi. Farlar da çalışmadığı için, ön camın ötesi artık gözden kaybolmuştu.</span></p>

    <p><span class="font3">Cinder ayağını fren pedalına bastırdı. Hiçbir şey olmadı.</span></p>

    <p><span class="font3">Paniğe kapıldı ve çaresizce, yerinden kıpırdamayan pedala bastırmaya devam etti. Fırtınanın önünde bir karaltı belirdi.&nbsp;Cinder çığlık atarak elleriyle yüzünü korumaya aldı.</span></p>

    <p><span class="font3">Arabanın bir kiraz ağacına toslamasıyla beraber Cinder da öne doğru savruldu. Eğilip bükülen metal sesi duyuldu. Motor&nbsp;birkaç defa homurdandı ve sonra sustu. Cinder’ın göğsü, emniyet kemerinin uyguladığı basınçla yanıyordu.</span></p>

    <p><span class="font3">Cinder titreyerek dışarı baktı. Ağacın üstünden düşen bordo renginde ıslak yapraklar ön cama yapışıyordu.</span></p>

    <p><span class="font3">Damarları adrenalinle dolarken, nefes alıp vermesi gerektiğini hatırladı. Kontrol paneli, uygun hareketin ne olacağı konusunda onu bilgilendirdi: <i>Ağır ve ölçülü nefesler al.</i> Ama&nbsp;nefes almak da en az emniyet kemeri kadar canını yakıyordu.&nbsp;Sonunda, titreyen bir elini uzatarak kemeri çözdü ve üstünden&nbsp;attı.</span></p>

    <p><span class="font3">Kapısının camından içeri dolan yağmurun yanı sıra, tepedeki bir delikten sızan damlalar da omzuna vuruyordu.</span></p>

    <p><span class="font3">Başını koltuğun arkasına yasladı ve yürümeye gücü olup olmadığını merak etti. Belki de bu muson yağmurunun dinmesini beklemeliydi. Bunun gibi yaz fırtınaları asla çok uzun sürmezdi.&nbsp;Bir göz kırpışı süresince sona ermiş olabilirdi.</span></p>

    <p><span class="font3">Islanmış eldivenlerine baktı ve <i>niye yağmurun dinmesini <span>bekleyeyim <span class="calibre34"><span>&nbsp;diye</span></span></span> düşündü. Gururdan değil. Saygınlıktan da değil. Hatta bu noktada, sırılsıklam olmak, neredeyse bir gelişme bile&nbsp;sayılabilirdi.</i></span></p>

    <p><span class="font3">Derin bir nefes alarak kapı kolunu çekti ve açılması için çizmeleriyle sağlam bir tekme savurmak zorunda kaldı. Sağanak yağmurun altına adım attığında, tenine vuran damlalar serin ve&nbsp;rahatlatıcı bir his veriyordu. Kapıyı çarparak kapattı, alnına yapışmış saçlarını geriye ittirdi ve arabada oluşan hasarı inceledi.</span></p>

    <p><span class="font3">Arabanın ön tarafı ağacı kucaklamışçasına içeri göçmüş, kaporta tıpkı bir akordeon misali sağ koltuğa doğru katlanmıştı. Aracın enkazına bakarken kalbinde bir sızı hissetti -bütün o alın&nbsp;terinin karşılığı bir anda yok oluvermişti.</span></p>

    <p><span class="font3">Ve -bu düşünce bir saniye sonra aklına geldi- bu hayattan kaçmak için tek şansı bu arabaydı. Artık yoktu.</span></p>

    <p><span class="font3">Yağmur altında titreyerek bu düşünceleri aklından uzaklaştırdı. İleride başka bir araba bulabilirdi. Ama şu anda yapması gereken şey, Kai’yi bulmaktı.</span></p>

    <p><span class="font3">Birdenbire yağmur vücudunu dövmeyi bıraktı. Başının üstündeki şemsiyeye bir göz attı, sonra arkasına döndü. Saray hizmetkârlarından biri, elinde bir şemsiyeyle, gözleri kocaman&nbsp;açılmış bir hâlde araba enkazına bakıyordu.</span></p>

    <p><span class="font3">“Eee, merhaba,” diye kem küm etti Cinder.</span></p>

    <p><span class="font3">Adamın gördüklerine inanamayan bakışları Cinder’a çevrildi. Saçına, elbisesine baktı. Her geçen saniye daha da tiksintiyle doluyormuş gibiydi.</span></p>

    <p><span class="font3">Cinder şemsiyeyi adamın elinden kaptı ve güzelce gülümsedi. “Teşekkürler,” dedi ve avlu boyunca koşturup sarayın kapılarından içeri daldı. Merdivenleri tırmanırken, elindeki şemsiyeyi de bırakıverdi.</span></p>

    <p><span class="font3">Koridorlara kırmızı üniformalı muhafızlar dizilmiş, sanki çınlayan bardakların sesi ve orkestra müziği yeterli rehberlik yapamıyormuş gibi, gelen misafirleri asansör kabinlerinden güney&nbsp;kanadındaki balo salonuna doğru yönlendiriyorlardı. Balo salonuna yürüyüş, oldukça uzun ve gergin olmuştu. Cinder ıslak&nbsp;çizmeleriyle garip sesler çıkararak yürürken muhafızların o sert&nbsp;bakışlarını kendi üstüne yönlendirip yönlendirmediğini bilmiyordu. Çünkü başını kaldırıp gözlerine bakacak cesareti kendinde bulamamıştı. Bütün dikkatini bacağının sonundaki şu ayak&nbsp;müsveddesine odaklamıştı.</span></p>

    <p><span class="font3"><i>Zarif ol. Zarif ol. Zarif ol.</i></span></p>

    <p><span class="font3">Müzik sesi daha yakından gelmeye başladı. Salona uzanan koridor, çoktan unutulmuş tanrı ve tanrıçaları simgeleyen bir&nbsp;sürü şatafatlı heykelle süslenmişti. Gizli kameralar. <span>Saklı kimlik tarayıcıları. Peony’nin kimlik <span>çipini</span> hâlâ bacağındaki hazne&nbsp;içinde taşıdığını hatırlayınca, bir parça paranoyaya kapılmaya&nbsp;başladı. Üstünde iki kimlik <span>çipi</span> olduğu fark edildiğinde -bu,&nbsp;yasa dışı olmasa bile, şüphe uyandırıcı bir şeydi- alarmların çalınacağını, bir sürü ışığın yanıp sönmeye başlayacağını hayal etti.&nbsp;Ama hiçbir şey olmadı.</span></span></p>

    <p><span class="font3">Koridorun sonuna vardığında, kendini balo salonuna inen, uzun basamakların tepesinde buldu. Merdivenin her iki yanına konuşlanmış muhafız ve hizmetkârların yüzlerinde de en az&nbsp;koridordakilerde olduğu kadar, okunması zor bir ifade vardı.&nbsp;Yüksek tavana, yüzlerce Çin feneri asılmıştı. Her bir fener, altın&nbsp;renginde, zengin bir ışıkla parlıyordu. Salonun karşısındaki duvar, yerden tavana kadar camdan yapılmıştı ve bahçelere bakıyordu. Camı döven yağmurun gürültüsü, neredeyse orkestranın sesini bastıracak kadar yüksekti.</span></p>

    <p><span class="font3">Salonun tam ortası dans alanı hâline getirilmiş, çevresine ise masalar yerleştirilmişti. Her masanın ortasında, içi orkide dolu&nbsp;bir vazo ve yeşim taşından heykelcikler vardı. Salonun duvarları,&nbsp;üstüne el ile turna kuşu, kaplumbağa ve bambu resimleri boyanmış ipek örtülerle kaplanmıştı. Antik çağdan bu yana uzun&nbsp;bir hayatı temsil eden bu resimler, sanki tek bir mesajı ima eder&nbsp;gibiydi: İmparatorumuz çok yaşasın.</span></p>

    <p><span class="font3">Cinder durduğu noktadan baktığında, canlı renklerde ipek elbiseler, kabarık etekler, yapay elmaslar ve deve kuşu tüyüyle dolu salonun her bir köşesini görebiliyordu. Gözleri Kai’yi aradı.</span></p>

    <p><span class="font3">Onu bulmak çok zor olmamıştı -Kai dans ediyordu. Kalabalık ona ve dans eşine; yani salondaki en güzel, en zarif,&nbsp;en harika kadına yer açmak için birkaç adım geri çekildi. Ay&nbsp;Kraliçesi. Cinder kraliçeyi karşısında görünce, elinde olmadan&nbsp;şaşkınlık dolu bir ses çıkarıverdi.</span></p>

    <p><span class="font3">Midesi kasıldı ve az önceki bir anlık huşu duygusu, yerini bulantıya bıraktı. Mermer zemin üstünde vals yaparlarken, kraliçe yüzüne sabit bir gülümseme yerleştirmişti ama Kai, bir taş&nbsp;kadar duygusuz bir ifadeye sahipti.</span></p>

    <p><span class="font3">Cinder, kraliçe onun farkına varmadan, basamaklardan koridora doğru geri çekildi. Gözleriyle kalabalığı taradı ve Kai’nin henüz duyurusunu yapmadığına karar verdi. Eğer yapsaydı,&nbsp;salonda bu kadar neşeli bir hava hâkim olamazdı. Kai iyiydi.&nbsp;Sağlıklı ve güvendeydi. Cinder’ın tek yapması gereken, onunla&nbsp;özel bir yerde konuşmanın bir yolunu bulup kraliçenin planlarını anlatmaktı. Kraliçenin yeğeni Prenses Selene’yi bulmaya çalıştığından kadının da haberi olduğunu bilmesi gerekiyordu.&nbsp;Sonrasında, kraliçenin öne sürdüğü anlaşma koşullarını kabul&nbsp;etmeyi ertelemek Kai’nin işiydi, ta ki...</span></p>

    <p><span class="font3">Eh, Cinder hayatta hiçbir şeyin, Kraliçe Levana’nın planlarını sonsuza kadar ertelemesini sağlamayacağını, eninde sonunda yıllardır tehdidini ettiği savaşı başlatacağını iyi biliyordu. Ama&nbsp;belki, ufak bir ihtimal bile olsa, savaş başlamadan önce Prenses&nbsp;Selene’nin bulunması mümkün olabilirdi.</span></p>

    <p><span class="font3">Cinder yavaşça nefes verdi ve kapı girişinden tekrar salona adım atarak, en yakındaki sütunun arkasına saklandı. O sırada,&nbsp;ufak ayağı yüzünden sendelemişti. Dişlerini sıkarak etrafa bakındı ama yakındaki muhafız ve hizmetkârlar, en az betondan&nbsp;duvarlar kadar ilgisiz görünüyorlardı.</span></p>

    <p><span class="font3">Cinder sırtını sütuna yapıştırdı ve en azından ortama ayak uydurmaya çalışmış olmak için saçlarını düzeltmeye yeltendi. O&nbsp;sırada müzik durdu ve kalabalıktan bir alkış koptu.</span></p>

    <p><span class="font3">Cesaretini toplayıp dans alanına bir göz attı ve Kai’yle Levana’nın farklı yönlere doğru ayrıldığını gördü. Kai eğilerek&nbsp;resmi şekilde, Levana ise bir geyşa zarafetiyle selam vermişti.&nbsp;Orkestra tekrar çalmaya başladığında, salondaki herkes dans etmeye başladı.</span></p>

    <p><span class="font3">Cinder, kraliçenin parlak siyah buklelerini, odanın diğer tarafındaki bir merdivene doğru uzaklaşmasını izledi. Kalabalık kraliçenin önünde iki yana açılıyordu. Tekrar Kai’ye bakındı ve onun da tam tersi yöne doğru ilerlediğini gördü —yani kendisine doğru.</span></p>

    <p><span class="font3">Nefesini tutarak arkasına saklandığı sütundan bir parça ayrıldı. İşte beklediği fırsatı yakalamıştı. Sadece Kai’nin başını kaldırıp onu görmesi gerekiyordu. O zaman onun yanına gelirdi ve Cinder da ona her şeyi anlatır, sonra kimse onun buraya geldiğini bile fark etmeden tekrar gecenin karanlığına karışırdı.</span></p>

    <p><span class="font3">Gümüşten eteklerini elleriyle topladı, gözlerini imparatora dikti ve irade gücüyle, Kai’nin yukarı bakmasını sağlamaya çalıştı. Yukarı bak. <i>Yukarı bak.</i></span></p>

    <p><span class="font3">Kai yüzünde hafif bir şaşkınlıkla durdu ve Cinder bir an için başardığını düşündü -az önce Aycı yeteneğini mi kullanmıştı?&nbsp;Ama sonra Kai’nin yanında, altın renginde bir hareket gördü.&nbsp;Fırfırlı bir kol yeni Kai’nin kolunun üstüne konmuştu. Cinder&nbsp;nefes almayı unuttu.</span></p>

    <p><span class="font3">Parmaklarıyla Kai’nin dirseğini kavrayan kişi Pearl’dü. Eğilerek selam verirken albenili bir şekilde gülümsedi ve gözlerini kırpıştırdı. Midesi kasılan Cinder, sütunun arkasına geri&nbsp;çekildi.</span></p>

    <p><span class="font3">Pearl konuşmaya başladığında Cinder, Kai’nin yüz ifadelerini dikkatle izledi. Kalbi, kulaklarını sağır edecek gibiydi. Kai başta&nbsp;sıkkın bir şekilde gülümsemekle yetindi. Ama gülümsemesini,&nbsp;kısa süre sonra kafa karışıklığı, şaşkınlık izledi ve kuşkulu bir şekilde kaşlarını çattı. Cinder, Pearl’ün ona neler söylediğini tahmin etmeye çalıştı: <i>Evet, sizinle bu sabah festivalde karışmıştık.&nbsp;Hayır, Cinder gelmiyor. Çirkin bir sayborg olan üvey kardeşimin&nbsp;bu önemli geceyi lekelemesine izin veremezdik. Ah, onun bir sayborg olduğunu bilmiyor muydunuz?”</i></span></p>

    <p><span class="font3">Cinder ürperdi. Gözleri ikisine kenetlenmişti. Pearl, Kai’ye her şeyi anlatacaktı. Ve Cinder’ın elinden gelen tek şey, izlemek&nbsp;ve Kai’nin bunca zamandır bir sayborgla flörtleştiğini anladığı&nbsp;o korkunç anı beklemekti. Artık Cinder’a hiçbir ilgisi kalmayacaktı. Açıklamalarını bile dinlemeye tenezzül etmeyecekti. Cinder da aksak adımlarla onun arkasından koşturup baloya&nbsp;gelişinin sebeplerini açıklamaya çalışacak, utançtan yerin dibine&nbsp;geçecekti.</span></p>

    <p><span class="font3">Birileri yanında boğazını temizlediğinde, Cinder kapıldığı kaygıların içinden sıyrılarak havaya sıçradı ve neredeyse ayağını&nbsp;burkuyordu. Hizmetkârlardan biri hareketsiz ve etrafına ilgisiz&nbsp;durmaktan sıkılmış olmalıydı ki yüzünde pek de gizlemediği bir&nbsp;tiksintiyle ona bakıyordu.</span></p>

    <p><span class="font3">“Affınızı dilerim,” dedi <span>hizmetkar, gergin bir sesle. “Ama kimliğinizi taramak zorundayım.”</span></span></p>

    <p><span class="font3">Cinder içgüdüsel olarak elini geri çekti ve bileğini karnına bastırdı. “Neden?”</span></p>

    <p><span class="font3">Hizmetkârın gözleri, etraftaki muhafızlara gidip geldi, belli ki her an onlara seslenip Cinder’a dışarıya kadar eşlik etmelerini&nbsp;istemeye hazırdı. “Davetli listesinde olduğunuzdan emin olmak&nbsp;için elbette,” dedi, elindeki ufak bir kimlik tarayıcıyı havaya kaldırarak.</span></p>

    <p><span class="font3">Cinder, sinirleri gerilmiş bir hâlde, sırtını sütuna yapıştırdı. “Ama... Şehirdeki her vatandaşın zaten davetli olduğunu sanıyordum.”</span></p>

    <p><span><span class="font3">“Aslında, evet öyle.”</span></span> <span class="font3">Adam, karşısındaki kızı balodan dışarı atma fırsatını yakalamış olduğu için sevinmişçesine sırıttı. “Ama&nbsp;güvenlik gereği, sadece gönderilen davete olumlu yanıt verenlerin geldiğinden emin olmak durumundayız.”</span></p>

    <p><span class="font3">Cinder yutkundu ve gözünün ucuyla dans alanına baktı. Kai hâlâ Pearl’ün kıskacı altındaydı ve Cinder şimdi Adri’nin de&nbsp;onların yakınlarında dolandığını görebiliyordu. Pearl’ün utanç verici bir şeyler söylediği bir anda atılarak sohbete dâhil olmaya kararlıymış gibi görünüyordu. Pearl ise o utangaç, cilveli tavrını&nbsp;koruyordu. Başı eğik, bir elini boynunun altına bastırmış bir&nbsp;hâlde duruyordu. Kai ise hâlâ kafası karışık görünüyordu.</span></p>

    <p><span class="font3">Kollarındaki tüyler diken diken olmuş Cinder, hizmetkâra döndü ve Peony’nin o neşeli masumiyetini takınmaya çalıştı.&nbsp;“Elbette,” dedi. Nefesini tutarak elini öne uzattı. Aklından birtakım bahaneler, kendini haklı gösterecek sebepler hazırlıyordu -LCV gönderisi bir başkasınınkiyle karışmış olmalıydı veya&nbsp;üvey annesi ve üvey kardeşi baloya daha önceden vardıkları için&nbsp;bir karışıklık olmuş olmalıydı veya...</span></p>

    <p><span class="font3">“Ah!” Adam olduğu yerde hafifçe zıpladı. Gözleri hâlâ tarayıcının ufak ekranındaydı.</span></p>

    <p><span class="font3">Cinder gerildi ve muhafızlardan birine fark ettirmeden kafasına güzel bir darbeyle adamı bayıltma şansının olup olmadığını merak etti.</span></p>

    <p><span class="font3">Adam afallamış bir hâlde Cinder’ın elbisesine, saçlarına hızlı bir bakış attı sonra gözlerini ekrana geri çevirdi. Cinder, yüzüne&nbsp;bir gülücük kondurup bir nezaket takınmak için adamın kendi&nbsp;içinde bir savaş verdiğini görebiliyordu. “Bu ne büyük mutluluk&nbsp;Linhmei. Bu akşam bize katılabildiğinize çok memnunuz.”&nbsp;Cinder’ın kaşları havaya kalktı. “Öyle mi?”</span></p>

    <p><span class="font3">Adam eğilerek selam verdi. “Lütfen kabalığımı mazur görün. Baloya gelmiş olduğunuz için Majesteleri İmparatorumuzun&nbsp;çok sevineceğinden hiç şüphem yok. Lütfen beni takip edin ve&nbsp;ben de geldiğinizi salona bildireyim.”</span></p>

    <p><span class="font3">Cinder gözlerini kırpıştırdı ve adam basamakların ortasına ilerlerken, sersemlemiş bir hâlde takip etti. “Neyi bildireceksiniz?”</span></p>

    <p><span class="font3">Adam el ekranındaki bir şeylere bastı ve sonra gözlerini tekrar Cinder’a çevirdi. Yapmak üzere olduğu şeye inanamıyormuşçasına kızı baştan ayağa tekrar süzdü ama nazik gülümsemesi hiç kaybolmadı. “Majesteleri İmparatorumuzun&nbsp;tüm şahsi davetlileri, önemli insanlar olarak şereflendirilmek&nbsp;üzere, duyurularak salona adım atarlar. Elbette, genellikle bu&nbsp;kadar... Geç gelmezler.”</span></p>

    <p><span class="font3">“Dur. Şahsi davetli... Ah! Hayır, hayır. Bunu yapmak zorunda değilsiniz...”</span></p>

    <p><span class="font3">Tavanda gizlenmiş hoparlörlerden yükselen bir trampet gürültüsü, Cinder’ın sesini bastırdı. Cinder aniden gelen sesle&nbsp;irkilerek kendini savunurcasına eğildi, kısa süren trampet sesi&nbsp;azalırken gözleri şaşkınlıkla açılmıştı. Trampetin sona ermesiyle&nbsp;birlikte, heybetli bir ses tüm salonda yankılandı.</span></p>

    <p><span class="font3"><i>“126. Geleneksel Doğu Ulusları Topluluğu Balosuna hoş geldi: Majesteleri imparatorumuzun şahsi davetlisi, Yeni Pekinden Linh&nbsp;Cinder.</i></span> <span class="font3">”</span></p>
  </div>
</body>
</html>
