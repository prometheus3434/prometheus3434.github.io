<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_20" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark9"></a></span></p>

    <p class="msonormal"><a class="pcalibre pcalibre1" id="_Toc412887518"><span class="font8"><b class="calibre8">On Yedi</b></span></a></p>

    <div class="calibre22">
      <p><span class="font3">CINDER’IN KAFASININ İÇİNDE BİR BİP SESİ ÇINLADI</span> <span class="font3">ve uykunun sunduğu karanlığın önünde akan bir yazı belirdi.</span></p>
    </div>

    <p><span class="font2"><b class="calibre8">YENİ PEKİN 29. BÖLGE, LETUMOSİS KARANTİNA BİNASINDAN BİR MESAJ İLETİSİ ALINDI. LİNK PEONY 22&nbsp;AĞUSTOS 126 T.E. TARİHİ, SAAT 04.57'DE, LETUMOSİSİN&nbsp;ÜÇÜNCÜ EVRESİNE GİRDİ.</b></span></p>

    <p><span class="font3">Uyku hâlinden çıkıp bu mesaja bir anlam vermesi birkaç saniye sürdü. Gözlerini penceresiz odasına açtı ve hızla doğruldu. Gece&nbsp;yarısı hurdalığa yaptığı ziyaretin ardından tüm kasları ağrıyordu.&nbsp;Sırtı öylesine tutulmuştu ki sanki Iko’yla beraber o eski arabayı&nbsp;arka yollardan ittire ittire ilerletmiş gibi değil de araba kendisinin&nbsp;üstünden geçmiş gibi hissediyordu. Ama başarmışlardı. Yer altındaki park yerinin karanlık bir köşesine naklettikleri araba artık&nbsp;onlarındı ve Cinder, sahip olduğu tüm boş zamanı onu tamir&nbsp;etmek için harcamakta özgürdü. Kimse kokudan şikâyetçi olmadığı sürece, araba Iko’yla paylaştığı ufak bir sır olarak kalacaktı.</span></p>

    <p><span class="font3">Sonunda eve döndüklerinde, Cinder tıpkı kapama düğmesine basılmış bir robot gibi yatağa yığılıvermiş ve kâbus görmeden uyumuştu; en azından bu mesaj onu uyandırana kadar.</span></p>

    <p><span class="font3">Peony’nin karantina odasında yapayalnız olduğunu düşününce, inleyerek örtülerin altından çıktı. Bir çift eldiven giydi, koridordaki bir dolaptan yeşil, brokar bir battaniye aşırdı ve Iko’nun yanından geçip yürümeye devam etti -Iko bekleme moduna&nbsp;alınmış ve oturma odasındaki şarj istasyonuna bağlanmış hâldeydi. Yanında o olmadan evden çıkmak garip bir histi ama zaten&nbsp;Cinder daha sonra doğrudan saraya gitmeyi planlıyordu.</span></p>

    <p><span class="font3">Apartman koridoruna vardığında, birilerinin üst katta volta attığını duydu ve bir ekrandan gelen sabah haberlerinin sesini&nbsp;işitti. Cinder hayatında ilk defa bir hava aracı çağırdı. Sokağa&nbsp;çıktığında araç da çoktan onu almaya hazır hâlde bekliyordu.&nbsp;Bileğindeki kimlik <span>çipini okuttu ve en arkadaki koltuğa oturmadan önce karantina binasının koordinatlarını verdi. Hava aracının karantina binasına doğru gidişini gözlemlemek için netlink&nbsp;bağlantısını kullandı. Görüşünün önünde beliren haritaya göre,&nbsp;karantina binası sanayi bölgesi civarında, yani şehir sınırlarının&nbsp;yirmi kilometre kadar dışında bulunuyordu.</span></span></p>

    <p><span class="font3">Şehir, gölgeler, boş kaldırımlar, uyuyan apartmanlardan oluşan bulanık bir manzara sunuyordu. Şehrin merkezi geride kaldıkça, binalar da kısalmaya ve aralarındaki boşluk artmaya başladı. Sokakları aydınlatan soluk güneş ışığı asfalt üstünde uzun gölgeler oluşturuyordu.</span></p>

    <p><span class="font3">Cinder haritaya bakmaya bile gerek duymadan, sanayi bölgesine ulaştıklarını anladı. Gözlerini kırpıştırarak haritayı yok etti ve en büyük hava araçlarını, hatta belki kargo uçaklarını bile içine alabilecek devasa kapılara sahip betondan depolarla fabrikaların geçip gitmesini seyretti.</span></p>

    <p><span class="font3">Dışarı adım atarken, hava aracının zaten neredeyse boşalmış hesabından para çekebilmesi için kimlik <span>çipini okuttu. Sonra&nbsp;araca onu beklemesi talimatını verdi. Kapısında bir grup androidin durduğu en yakındaki depoya doğru yöneldi. Kapının&nbsp;üstündeki yepyeni bir ekranda şöyle yazıyordu;</span></span></p>

    <p><span class="font8">LETUMOSİS KARANTİNA BİNASI. BU NOKTADAN ÖTEYE SADECE HASTALAR VE ANDROİDLER GEÇEBİLİR.</span></p>

    <p><span class="font3">Yeşil battaniyeyi omuzlarına geçirdi ve eğer androidler onu sorgulamaya karar verirse ne diyebileceğini düşünerek kendinden emin bir yürüyüş tutturmaya çalıştı. Fakat sağlıkdroidleri karantina bölgesine gelen <i>sağlıklı</i> insanlarla uğraşmak üzere programlanmamış olmalıydı ki o yanlarından geçip giderken neredeyse onun farkına bile varmadılar. Cinder buradan ayrılmanın&nbsp;da bu kadar kolay olmasını umdu. Belki de Dr. Erland’dan bir&nbsp;geçiş izni talep etmiş olmalıydı.</span></p>

    <p><span class="font3">Depoya adım atar atmaz, içerideki çürümüşlük ve insan pisliği kokuları burnuna doldu. Bir adım geriledi ve midesi bulanmaya başlarken eliyle burnunu kapattı. Bir an için, beyin ara yüzünün tıpkı seslere yaptığı gibi kokuları da azaltabilme yeteneğine sahip olmasını diledi.</span></p>

    <p><span class="font3">Eldiveninin altından derin bir nefes alıp tutarak, kendini deponun içine ilerlemeye zorladı.</span></p>

    <p><span class="font3">Güneş görmeyen beton zemin yüzünden, içerisi dışarıdan oldukça daha serindi. Yüksek tavanın çevresindeki bir dizi ufak pencerenin üstü şeffaf yeşil brandayla kaplanmış olduğundan, içerisi hafif puslu bir ortama sahipti. Tavanda gri ampuller&nbsp;vardı belki, ama gölgeleri dağıtmak adına pek etkili oldukları&nbsp;söylenemezdi.</span></p>

    <p><span class="font3">Duvar kenarlarında çarşaf ve battaniyeleri birbiriyle uyumsuz -bağışlanılmış veya sağdan soldan bulunmuş- yüzlerce yatak dizilmişti. Peony için güzel bir battaniye getirdiğine sevindi. Yatakların çoğu boştu. Karantina binası hastalığın şehre yayılmaya başladığı birkaç hafta öncesinde alelacele oluşturulmuştu.&nbsp;Ama buna rağmen sinekler daha şimdiden içeriyi istila etmişti&nbsp;ve içeride sürekli bir vızıltı sesi hâkimdi.</span></p>

    <p><span class="font3">Cinder’ın yanından geçip gittiği birkaç hasta ya uyuyor ya da boş gözlerle tavanı seyrediyordu. Vücutları mavisiyah lekelerle&nbsp;doluydu. Hâlâ kendinde olan bazıları ise başlarını el ekranlarına gömmüştü —bu, artık dış dünyayla olan tek bağlantılarıydı.&nbsp;Cinder adımlarını hızlandırırken, hastalıkla parlayan gözler de&nbsp;ona çevrildi.</span></p>

    <p><span class="font3">Yatakların arasında sağlıkdroidleri dolaşıp duruyor ve su ve yiyecek dağıtıyorlardı. Ama hiçbiri Cinder’ı durdurmaya&nbsp;çalışmadı.</span></p>

    <p><span class="font3">Peony’yi bebek mavisi bir battaniyenin arasına kıvrılmış uyurken buldu. Eğer yastığa dağılmış kestane rengi bukleleri olmasaydı, Cinder onu tanıyabileceğinden şüpheliydi. Morumsu&nbsp;lekeler, kızın dirseklerinin üstüne kadar yayılmıştı. Titriyordu&nbsp;ama alnı terle parıl parıldı. Ölümün eşiğindeki yaşlı bir kadın&nbsp;gibi görünüyordu.</span></p>

    <p><span class="font3">Cinder eldivenini çıkardı ve elinin tersiyle Peony’nin alnına dokundu. Sıcak ve nemliydi. Letumosisin üçüncü evresi.</span></p>

    <p><span class="font3">Yeşil battaniyeyi Peony’nin üstüne serdi, sonra ayağa kalktı ve onu uyandırmanın mı yoksa dinlenmesine izin vermenin mi&nbsp;daha iyi olacağını düşündü.</span></p>

    <p><span class="font3">Topukları üstünde geriye dönerek arkasına baktı. Arkasında duran yatak boştaydı. Peony’nin tam karşısındaki yatakta ise cenin pozisyonunda yatmış, ufacık bir figür vardı. Ona baktığını&nbsp;görünce, ufak yüzünü ondan başka yana çevirdi. Bir çocuk.</span></p>

    <p><span class="font3">Sol bileğinin çekiştirildiğini hisseden Cinder irkildi. Peony onun metal parmaklarını kavramış, geriye kalan azıcık gücüyle hafifçe sıkıyordu. Cinder’a bakan gözleri bir yakarışla dolu&nbsp;gibiydi. Korkuyla dolu. Sanki bir hayalet görmüş gibi huşuyla&nbsp;dolu.</span></p>

    <p><span class="font3">Cinder yutkundu ve yatağın ucuna oturdu. Yatak, en azından kendi odasındaki yer yatağı kadar sertti.</span></p>

    <p><span class="font3">“Beni eve götürmeye mi geldin?” dedi Peony, çatlak bir sesle.</span></p>

    <p><span class="font3">Cinder irkildi. Peony’nin elini kavradı. “Sana battaniye getirdim,” dedi, burada bulunmasının sebebini açıklamasına.</span></p>

    <p><span class="font3">Peony’nin bakışları, Cinder’ın yüzünden ayrıldı. Boştaki eliyle brokar battaniyeyi okşadı. Uzun bir süre konuşmadılar,&nbsp;sonra tiz bir çığlık sesi duyuldu.</span></p>

    <p><span class="font3">Cinder birilerinin cinayete kurban gittiğinden emin bir hâlde etrafa bakınırken, Peony’nin onu kavrayan eli iyice gerildi.</span></p>

    <p><span class="font3">Dört yatak kadar uzaklarındaki bir kadın, yatağı üstünde debeleniyor, çığlıklar atıyor, kendisine şırınga yapmak için bekleyen sağlıkdroidine kendisini yalnız bırakması için yalvarıyordu. Birkaç dakika içinde iki sağlıkdroidi daha geldi ve kadını zorla&nbsp;yatağına yatırıp hareketsiz hâle getirerek kolunu iğne olmaya&nbsp;hazır bir şekilde tuttu.</span></p>

    <p><span class="font3">Peony’nin iyice ona doğru sokulduğunu hisseden Cinder yüzünü kıza çevirdi. Peony tir tir titriyordu. “Bu bana verilen bir ceza,” dedi Peony, gözlerini kapatarak.</span></p>

    <p><span class="font3">“Saçmalama,” dedi Cinder. “Bu veba sadece... Adil değil, biliyorum. Ama sen yanlış bir şey yapmadın.” Peony’nin elini okşadı. “Annem ve Pearl?”</span></p>

    <p><span class="font3">“Üzüntüden perişan hâldeler,” dedi Cinder. “Hepimiz seni çok özlüyoruz. Ama vebaya yakalanmadılar.”</span></p>

    <p><span class="font3">Peony’nin gözleri açılıverdi. Cinder’ın yüzünü inceledi, sonra boynuna doğru baktı. “Senin lekelerin nerede?”</span></p>

    <p><span class="font3">Dudaklarını aralayan Cinder’ın eli, farkında olmadan boynuna gitti ama Peony, bir cevap almak için beklemedi. “Şurada uyuyabilirsin, değil mi?” dedi, yandaki boş yatağa işaret ederek.&nbsp;“Seni uzakta bir yatağa yerleştirmeyecekler, değil mi?”</span></p>

    <p><span class="font3">Cinder, Peony’nin elini sıktı. “Hayır Peony. Ben...” Kimsenin onları dinlemediğinden emin olmak için etrafa bakındı. İki yatak ötede bir sağlıkdroidi, bir hastanın su içmesine yardımcı&nbsp;oluyordu. “Ben hasta değilim.”</span></p>

    <p><span class="font3">Peony başını yana eğdi. “Ama buradasın.”</span></p>

    <p><span class="font3">“Biliyorum. Açıklaması karışık. Dün letumosis araştırma merkezine gittim, beni test ettiler ve... Peony, benim bağışıklığım var. Letumosis beni etkilemiyor.”</span></p>

    <p><span class="font3">Peony’nin çatık kaşları yumuşadı. Sanki bağışıklık gözler görülebilir, son derece belirgin olması gereken bir şeymiş gibi tekrar Cinder’ın yüzünü, boynunu, kollarını inceledi. “Bağışıklığın mı var?”</span></p>

    <p><span class="font3">Cinder sonunda birilerine sırrını açıklamış olmanın tedirginliğiyle, Peony’nin ellerini daha hızla ovuşturmaya başladı.</span></p>

    <p><span class="font3">“Bugün tekrar oraya gitmemi istediler. Başhekim benden faydalanarak bir antidot bulunmasının mümkün olabileceğini söyledi. Ona, eğer bu hastalığa bir ilaç, herhangi bir çare bulunabilirse, onu ilk alanın sen olması gerektiğini söyledim. Bana söz vermesini sağladım.”</span></p>

    <p><span class="font3">Cinder hayretle, Peony’nin gözlerine yaşların dolmaya başladığını fark etti. “Gerçekten mi?” dedi Peony.</span></p>

    <p><span class="font3">“Kesinlikle. Bir antidot bulacağımızdan şüphen olmasın.”</span></p>

    <p><span class="font3">“Bulmanız ne kadar sürer?”</span></p>

    <p><span class="font3">“E-emin değilim.”</span></p>

    <p><span class="font3">Peony’nin diğer eli Cinder’ın bileğini kavradı ve sıktı. Uzun tırnaklar Cinder’ın etine gömüldü. Ama acının farkına varması&nbsp;birkaç saniye aldı. Peony’nin nefes alışı hızlandı. Gözleri iyice&nbsp;yaşla dolmuştu ama az önce aniden beliren umut ışığı, geldiği&nbsp;kadar büyük bir hızla sönüvermiş, yerini kontrolsüz bir çaresizlik ifadesine bırakmıştı. “Ölmeme izin verme Cinder. Baloya&nbsp;gitmek istiyorum. Hatırlıyor musun? Beni prensle tanıştıracaktın...” Gözyaşlarını tutmak, saklamak veya hızla akıp gitmelerini sağlamak için beyhude bir çabayla başını yana çevirdi ve&nbsp;yüzünü buruşturdu. Sonra dudaklarının arasından sert bir öksürük sesi yükseldi ve birkaç damla kan, ince bir çizgi hâlinde&nbsp;çenesinden aşağı aktı.</span></p>

    <p><span class="font3">Cinder yüzünü buruşturdu ve brokar battaniyenin bir köşesiyle Peony’nin çenesindeki kanı sildi. “Pes etme Peony. Benim bağışıklığım olduğuna göre, bu hastalığı yenmenin bir yolu da&nbsp;var demektir. Ve onun ne olduğunu bulacaklar. Baloya hâlâ gidebilirsin.” Ona Iko’nun, balo elbisesini kurtarmayı başardığını&nbsp;söylemeyi düşündü. Ama sonra, bunu söylemenin, daha önceden temas ettiği her şeyin yok edildiğini söylemeyi de gerektireceğini fark etti. Boğazını temizledi ve Peony’nin şakaklarına yapışmış saçlarını geriye doğru ittirdi. “Rahat etmeni sağlamak&nbsp;için yapabileceğim bir şey var mı?”</span></p>

    <p><span class="font3">Peony eskimiş yastıktaki başını salladı ve battaniyeyi ağzının üstüne doğru çekti. Ama sonra tekrar Cinder’a baktı. “El ekranımı getirebilir misin?”</span></p>

    <p><span class="font3">Cinder, vicdan azabıyla suratını buruşturdu. “Üzgünüm. Hâlâ çalışmıyor. Ama bu akşam tamir etmeye çalışırım.”&nbsp;“Sadece Pearl’e mesaj atabilmek istiyorum. Ve anneme.”&nbsp;“Elbette. Ekranını en kısa zamanda getiririm.” <i>Peony’nin el&nbsp;ekranı. Prensin androidi. Araba.</i> “Kusura bakma Peony ama artık&nbsp;gitmem gerekiyor.”</span></p>

    <p><span class="font3">Bileğini tutan ufak parmaklar kasıldı.</span></p>

    <p><span class="font3">“En kısa zamanda yine gelmeye çalışırım. Söz veriyorum.” Peony titrek bir nefes aldı, burnunu çekti ve sonra Cinder’ı&nbsp;bıraktı. O narin ellerini battaniyenin altına soktu. Artık çenesinden aşağısı tamamen battaniye altındaydı.</span></p>

    <p><span class="font3">Cinder ayağa kalktı ve Peony’nin birbirine karışmış saçlarını parmaklarıyla taradı. “Biraz uyumaya çalış. Gücünü topla.”&nbsp;Peony sulu gözlerle Cinder’a baktı. “Seni seviyorum Cinder.&nbsp;Hasta olmadığın için mutluyum.”</span></p>

    <p><span class="font3">Cinder’ın kalbi sıkıştı. Dudaklarını ıslattıktan sonra eğildi ve Peony’nin terli alnına bir öpücük kondurdu. “Ben de seni&nbsp;seviyorum.”</span></p>

    <p><span class="font3">Peony’den ayrılmak için kendini yürümeye zorlarken, nefes almakta güçlük çekiyordu. Geleceğe umutla bakmak için kendini kandırmaya çalıştı. Hâlâ bir şans vardı. Bir şans.</span></p>

    <p><span class="font3">Karantina çıkışına doğru yürürken diğer hastaların yüzlerine bakmadı ama sonra birinin adını seslendiğini duydu. Durakladı&nbsp;ama ortamdaki bir sürü histerik çığlık arasında duyduğu bu çatlak ses, herhâlde kendi hayal gücünün bir ürünü olmalıydı.</span></p>

    <p><span class="font3">“Cinder?”</span></p>

    <p><span class="font3">Cinder yüzünü çevirdi ve eskilikten solmuş bir yorganın altına yarım yamalak gizlenmiş, tanıdık bir yüzle karşılaştı.</span></p>

    <p><span class="font3">“Changji?” Cinder kadının yatağından yükselen sert kokular yüzünden burnunu kırıştırarak yatağın ucuna doğru yaklaştı. Şişmiş göz kapakları ve beti benzi atmış teniyle, pazar pastacısı&nbsp;Chang Sacha neredeyse tanınmayacak hâldeydi.</span></p>

    <p><span class="font3">Cinder yatağın yanına geçti.</span></p>

    <p><span class="font3">Sacha’nın ağzı ve burnunun üstündeki yorgan, her zorlu nefes alışıyla beraber, hafifçe inip kalkıyordu. Gözleri Cinder’ın o güne kadar gördüğü en iri hâliyle açılmıştı ve hastalıkla parlıyordu. Sacha’nın ona aşağılar gibi bakmadığı ilk sefer olmalıydı bu.&nbsp;“Sen de mi Cinder?”</span></p>

    <p><span class="font3">Cinder cevap vermek yerine, tereddütle, “Senin için yapabileceğim bir şey var mı?” diye sordu.</span></p>

    <p><span class="font3">O güne kadar ikisi arasında geçen en nazik sözlerdi. Yorgan aşağıya doğru indi ve Sacha’nın yüzü açığa çıktı. Cinder, kadının çenesini ve boynunu kaplayan mavi halkalı lekeleri gördüğünde, kendini irkilmekten zor alıkoydu.</span></p>

    <p><span class="font3">“Oğlum,” dedi kadın, hırıltılı bir sesle. “Sunto’yu getirebilir misin? Onu görmek istiyorum.”</span></p>

    <p><span class="font3">Cinder hareketsiz kaldı. Sacha’nın, birkaç gün öncesinde Sunto’ya onun tezgâhından uzak durmayı tembihlediği an gözlerinin önüne geldi. “Onu getirmek mi?”</span></p>

    <p><span class="font3">Sacha yorganın altından çıkardığı bir koluyla Cinder’a uzandı. Kızı, bileğindeki et ve metalin birleştiği noktadan kavradı. Cinder kıvrandı ve elini geri çekmeye çalıştı ama Sacha onu sıkıca tutmuştu. Sararmış tırnaklarının çevresi, mavimsi lekelerle&nbsp;doluydu. <span>Mavi ateşin dördüncü ve son evresi.</span></span></p>

    <p><span class="font3">“Getirmeye çalışırım,” dedi Cinder. Diğer eliyle uzandı ve bir anlık tereddütten sonra, Sacha’nın kavrayan elini okşadı. Mavi&nbsp;parmaklar gevşedi ve geri çekilen el, tekrar yatağın üstüne indi.</span></p>

    <p><span class="font3">“Sunto,” diye mırıldandı Sacha. Gözleri hâlâ Cinder’ın yüzündeydi ama bakışlarındaki tanımışlık ifadesi gitmişti. “Sunto.”</span></p>

    <p><span class="font3">Cinder bir adım geriledi. Oğlunun adını mırıldanan dudakların hareketsizleşmesini, Sacha’nın siyah gözlerindeki hayat ışığının sönmesini izledi.</span></p>

    <p><span class="font3">Midesi bulantıyla kasılan Cinder, ellerini karnına bastırdı. Etrafına bakındı. Diğer hastalardan hiçbiri, ona veya yanındaki kadına -cesede- dikkat etmiyordu. Ama sonra, bir androidin&nbsp;onlara doğru yaklaştığını gördü. <i>Sağlıkdroidleri bir şekilde hastalarla bağlantılandırılmış olmalı</i>, diye düşündü; <i>böylece birinin&nbsp;öldüğünü hemen algılayabiliyorlar.</i></span></p>

    <p><span class="font3">Hayatını kaybedenlerin ailelerine bir bilgi mesajı gönderilmesi ne kadar sürüyordu acaba? Sunto artık bir annesi olmadığını ne zaman öğrenecekti?</span></p>

    <p><span class="font3">Oradan ayrılmak, hemen, arkasına bakmadan uzaklaşmak istiyordu ama olduğu yerde çivilenip kaldı ve androidin, yatağın yanına gelerek Sacha’nın cansız elini kıskaçları arasına almasını izledi. Çenesindeki çürüğümsü lekeler&nbsp;dışında, Sacha’nın yüzü cansız bir solgunluktaydı. Hâlâ açık&nbsp;gözleri ise yukarıya, cennete doğru bakar gibiydi.</span></p>

    <p><span class="font3">Belki sağlıkdroidi, Cinder’a birtakım sorular sormak isterdi. Belki birileri Sacha’nın son sözlerini öğrenmek isterdi. Oğlu mesela. Cinder birilerine söylemeliydi.</span></p>

    <p><span class="font3">Ama sağlıkdroidinin sensörü Cinder’ın üstüne çevrilmedi.</span></p>

    <p><span class="font3">Cinder dudaklarını yaladı. Ağzını açtı ama aklına söyleyebileceği hiçbir şey gelmedi.</span></p>

    <p><span class="font3">Sağlıkdroidinin göğsündeki bir panel kapağı açıldı. Kıskaçlı elleriyle uzanan droid, panelin içinden ufak bir neşter çıkardı.&nbsp;Android neşteri Sacha’nın bileğine bastırırken, Cinder da midesi bulanarak ama hipnotize olmuş gibi kendine engel olamayarak onu izledi. Akan kanlar, Sacha’nın avucuna dolmaya başladı.</span></p>

    <p><span class="font3">Cinder kendini topladı ve ileri doğru atıldı. Yatağın <span>ayak ucu tahtası, bacaklarının içine gömüldü. “Ne yapıyorsun sen?” diye&nbsp;sordu, niyetlendiğinden daha yüksek bir sesle.</span></span></p>

    <p><span class="font3">Neşter hâlâ Sacha’nın etine gömülü hâldeyken, sağlıkdroidi durakladı. Cinder’a çevrilen sarı sensör ışığı, bir an için parladıktan sonra soldu. “Size nasıl yardımcı olabilirim?” dedi, programlanmış bir nezaketle.</span></p>

    <p><span class="font3">“Ona ne yapıyorsun?” diye sordu Cinder tekrar. Uzanıp neşteri androidin elinden kapmak istiyordu ama belki de kendisinin yanlış anladığı bir şey vardır diye çekinmişti. Bir sebebi, mantıklı bir açıklaması olmalıydı bunun. Zaten sağlıkdroidleri&nbsp;tamamen mantık üzerine kuruluydu.</span></p>

    <p><span class="font3">“Kimlik <span>çipini çıkartıyorum,” dedi android.</span></span></p>

    <p><span class="font3">“Neden?”</span></p>

    <p><span class="font3">Androidin sensörü tekrar parıldadı, sonra tekrar Sacha’nın bileğine çevrildi. “Artık ona ihtiyacı yok.” Sağlıkdroidi neşteri bırakıp bir cımbız aldı ve Cinder, metale değen metal sesi duydu. Yüzünü buruşturarak androidin ufak <span>çipi çıkarmasını seyretti. Çipin üstündeki koruyucu plastik kılıf, kızılpembe bir&nbsp;tonda parlıyordu.</span></span></p>

    <p><span class="font3">“Ama... Cesedin kime ait olduğunu bilmek için ona ihtiyacınız yok mu?”</span></p>

    <p><span class="font3">Android kimlik <span>çipini plastik göğüs zırhından dışarı çıkan bir tepsinin üstüne yerleştirdi. Cinder tepside düzinelerce başka&nbsp;kanlı <span>çipin</span> daha olduğunu gördü.</span></span></p>

    <p><span class="font3">Android yırtık pırtık yorganı Sacha’nın donuk gözlerinin üstüne çekti. Cinder’ın sorusuna cevap vermek yerine, basitçe,&nbsp;“Talimatları yerine getirmek üzere programlandım,” dedi.</span></p>
  </div>
</body>
</html>
