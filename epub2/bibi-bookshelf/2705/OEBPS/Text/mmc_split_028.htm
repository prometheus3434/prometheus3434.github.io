<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_28" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887523"><span class="font10"><b class="calibre8">Yirmi İki</b></span></a></p>

    <p><span class="font3">SARAYA UZANAN ON KİLOMETRELİK YOL BOYUNCA,</span> <span class="font3">Dr. Erland’ın uyarıları, tıpkı bozuk bir ses dosyası gibi Cinder’ın kafasında yankılanıp durdu.</span></p>

    <p><span class="font3"><i>Kraliçe Levana her şeyin kendi kontrolü altında olduğundan emin olmak ister. Herhangi bir direnişi bastırmak için elinden gelen hiçbir şeyi ardına koymayacaktır. Bu da kendisine karşı çıkabilecek insanları öldürmekten çekinmeyeceği anlamına geliyor —sizin&nbsp;gibi insanları.</i></span></p>

    <p><span class="font3"><i>Eğer sizi görecek olursa, öldürecektir.</i></span></p>

    <p><span class="font3">Ama buna rağmen, evden saraya olan bu yolculukta eğer kayıp Ay Ülkesi Prensesi hakkında bilgilere sahip olan bu androidin başına bir şey gelirse, Cinder kendini asla affedemezdi. Androidi, Kai’ye sağ ve salim bir şekilde teslim etmek onun sorumluluğundaydı.</span></p>

    <p><span class="font3">Üstelik saray oldukça büyük bir yerdi. Sıradan insanlarla sosyalleşme ihtimali oldukça düşük Ay Kraliçesi ile karşılaşma&nbsp;olasılığı neydi ki?</span></p>

    <p><span class="font3">Nainsi’nin tekerleri, Iko’nunkilerden oldukça hızlı çalışıyordu ve Cinder ona yetişebilmek için hızlanmak zorunda kaldı. Ama o öğlen saatlerinde saraya doğru yol alanların sadece kendileri olmadıklarını fark ettiklerinde adımlarını da yavaşlatmak&nbsp;zorunda kaldılar. Sarayın bulunduğu tepenin eteklerine varmış,&nbsp;şehir arkada kalmışken, yanında çam ağaçları ve söğütlerin dizili&nbsp;olduğu saraya uzanan özel yol da tıkanmıştı. Rüzgârlı tepe yolu,&nbsp;zirveye doğru yavaş adımlarla ilerleyen bir sürü yaycıyla doluydu. Bazıları tek başına, bazılarıysa büyük gruplar hâlinde ilerliyordu. Cinder insanların konuşmalarına kulak misafiri oldu;&nbsp;çoğu öfkeliydi ve kızgın tavırlarla ellerini kollarını sallayarak konuşuyordu. <i>Onu burada istemiyoruz. Majesteleri onu neden misafir ediyor ki?</i> Kalabalığın gittikçe yükselen sesi, tepe yolunda&nbsp;yankılara yol açıyordu. Yüzlerce, belki binlerce öfkeli ses tek bir&nbsp;ağızdan çınladı.</span></p>

    <p><span class="font3">“Ay Kraliçesini istemiyoruz! Ay Kraliçesini istemiyoruz! Ay Kraliçesini istemiyoruz!”</span></p>

    <p><span class="font3">Yoldaki son kavşağı da dönen Cinder’ın bakışları, sarayın vişneçürüğü rengindeki kapılarının önündeki avluyu doldurmuş, yola taşmış kalabalığın üstüne düştü. Kalabalık, bir dizi güvenlik muhafızı tarafından zar zor kontrol altında tutuluyordu.</span></p>

    <p><span class="font3">İnsanlar kafalarının üstünde çeşitli pankartlar tutuyorlardı.</span> <span class="font2"><b class="calibre8">SAVAŞ BİLE KÖLELİKTEN İYİDİR! BİZİM BİR İMPADATORİÇEYE İHTİYACIMIZ VAR,&nbsp;BİR DİKTATÖRE DEĞİL! KÖTÜLÜĞÜN ELÇİSİYLE BİRLİK OLUNMAZ!</b></span> <span class="font3">Pankartların&nbsp;çoğunda, kraliçenin, üstüne kırmızıyla X çizilmiş duvaklı bir&nbsp;resmi bulunuyordu.</span></p>

    <p><span class="font3">Havada uçuşan yarım düzine kadar haber aracı ise küresel yayınlar için protestoculardan görüntüler alıyordu.</span></p>

    <p><span class="font3">Cinder kalabalığın çevresinden dolaştı ve Nainsi’nin minik gövdesini kendi vücudu ile koruyarak ana kapıya doğru ilerledi.&nbsp;Ama kapının, omuz omuza duran bir dizi insan ve android tarafından korunduğunu fark etti.</span></p>

    <p><span class="font3">“Affedersiniz,” dedi, en yakındaki muhafıza. “Saraya girmem gerekiyor.”</span></p>

    <p><span class="font3">Adam uzattığı kollarıyla onu birkaç adım geri ittirdi. “Saray bugün halka açık değil.”</span></p>

    <p><span class="font3">“Ama ben <i>onlarla</i> değilim.” Cinder bir elini Nainsi’nin kafasına koydu. “Bu android, majestelerine ait. Beni onu onarmam için tutmuştu ve ben de tamir edip getirdim. Ona mümkün&nbsp;olduğunca çabuk bir şekilde ulaştırılması hayati önem taşıyor.”</span></p>

    <p><span class="font3">Muhafız, gözünün ucuyla Nainsi’ye baktı. “Yüce majesteleri sana bir geçiş belgesi verdi mi?”</span></p>

    <p><span class="font3">“Eh, hayır. Ama... ”</span></p>

    <p><span class="font3">“Androidin kimlik <span>çipi var mı?”</span></span></p>

    <p><span class="font3">“Evet, var.” Göğsünü çeviren Nainsi, kimlik numarasını muhafıza gösterdi.</span></p>

    <p><span class="font3">Muhafız başını salladı. “Girebilirsiniz.” Kapılar açıldı ve aynı anda kalabalık da ileri atıldı. Cinder kulaklarına ulaşan öfkeli&nbsp;bağırışlar ve üstüne aniden abanarak onu muhafızın üstüne ittiren kalabalık yüzünden ufak bir çığlık attı. Nainsi hiç tereddüt&nbsp;etmeden kapıdan geçti ama Cinder onun arkasından davrandığında, muhafız bir kolunu önüne uzatarak onun geçişini engelledi. “Sadece android girebilir.”</span></p>

    <p><span class="font3">“Ama beraber geldik!” diye bağırdı Cinder, kalabalığın gürültüsünü bastırmaya çalışarak.</span></p>

    <p><span class="font3">“Geçiş belgen <span>yoksa, giriş de yok.”</span></span></p>

    <p><span class="font3">“Ama ben onu onarmak için tutuldum. Onu kendini teslim etmem gerekiyor. Ödemesini almam lazım.” Cinder’ın kendisi&nbsp;bile, sesindeki mızmızlanma tonundan iğrenmişti.</span></p>

    <p><span class="font3">“Diğer herkes gibi faturanı hazine bölümüne gönder,” dedi adam. “Onaylanmış bir geçiş izni olmayan kimse giremez.”</span></p>

    <p><span class="font3">“Linhmei,” dedi demir kapının diğer yanındaki Nainsi. “Prense Kai’ye onu görmek istediğinizi bildireceğim. Size mesajla resmi bir geçiş izni gönderecektir.”</span></p>

    <p><span class="font3">Birden Cinder, aslında bir aptal gibi davranmış olduğunu fark etti. Tabii ki prensi görmesi falan gerekmiyordu. Androidi&nbsp;teslim etmiş, işi tamamlanmıştı. Üstelik zaten prense bir fatura&nbsp;kesecek falan da değildi. Ama Cinder daha bir şey söyleyemeden, Nainsi çoktan sarayın ana kapısına doğru uzaklaşmaya başlamış, arkasında Kai’yi neden görmesi gerektiğine dair mantıklı&nbsp;bir bahane uydurmaya çalışan bir Cinder bırakmıştı. Aklına gelen en aptalca, en çocukça bahane dışında bir bahane; sadece&nbsp;görmek istiyordu, o kadar.</span></p>

    <p><span class="font3">Kalabalık aniden sessizleştiğinde, Cinder şaşkınlıktan havaya sıçradı.</span></p>

    <p><span class="font3">Ortama çöken sessizlik, sanki avludaki tüm havayı vakumlamış; bir nefes, bir ses, herhangi bir şeyle doldurulmayı bekleyen büyük bir boşluk yaratmıştı. Cinder etrafına bakındı ve insanların sersemlemiş ifadelere, bakışlarını sarayın üst kısımlarına doğru çevirdiğini, güçten kesilmiş parmaklarla koruma&nbsp;işaretleri yaptıklarını gördü. İçine bir korku dalgası yayılmaya&nbsp;başladı.</span></p>

    <p><span class="font3">İnanların bakışlarını takip etti ve gözleri, sarayın en üst katlarındaki bir balkona gitti.</span></p>

    <p><span class="font3">Ay Kraliçesi bir elini beline, diğerini balkon tırabzanına koymuş bir şekilde aşağıyı seyrediyordu. Yüzünde ciddi -biraz da amansız- bir ifade vardı ama bakışları, o esrarengiz güzelliğini&nbsp;bir parça bile gölgelemiyordu. Böylesine uzaktan bile, Cinder&nbsp;kadının soluk tenini, yakuta çalan kırmızı dudaklarını görebiliyordu. Kraliçenin gözleri sessizleşmiş kalabalığı tararken, Cinder&nbsp;da kapının yanına doğru sokuldu ve boş boş yukarı bakan yüzlerin arasında kaybolmaya çalıştı.</span></p>

    <p><span class="font3">Ama şok ve korku duygusu kısa vadeli oldu. Kadın korkutucuydu, tehlikeli değil.</span></p>

    <p><span class="font3">Kraliçe sıcakkanlıydı. Bonkördü. Samimiydi. Onlara da kraliçelik yapmalıydı. Onlara rehberlik etmeli, onları yönetmeli, korumalıydı...</span></p>

    <p><span class="font3">Cinder ın retina görüntüsü ona bir uyarı işaret vermeye başladı. Cinder ise ilgisini dağıtan bu uyarıdan rahatsız olmuş bir şekilde gözlerini kırpıştırdı. Tek istediği, sonsuza kadar kraliçeye&nbsp;bakmaktı. Onun konuşmasını istiyordu. Barış, güven, refah ve&nbsp;huzur vaatlerinde bulunmasını diliyordu.</span></p>

    <p><span class="font3">Cinder’ın görüşünün kenarında turuncu bir ışık yanıp söndü. Cinder’ın bu ışığın farkına varması ve ne olduğunu hatırlaması birkaç saniye aldı. Ama ışığın haksız yere yanıp söndüğünden emindi. Hiç mantıklı değildi.</span></p>

    <p><span class="font3"><i>Yalanlar.</i></span></p>

    <p><span class="font3">Cinder gözlerini sımsıkı kapadı. Tekrar yukarı baktığında, kraliçenin o iyilik timsali <span>illüzyonu da dağılmıştı. Tatlı gülüşünün yerine, kibirli ve kontrol meraklısı birinin gülüşü gelmişti.&nbsp;Cinder’ın midesi kasıldı.</span></span></p>

    <p><span class="font3">Kraliçe, aşağıdaki kalabalığın beynini yıkıyordu.</span></p>

    <p><span class="font3"><i>Onun da</i></span> <span class="font3">beynini yıkamıştı.</span></p>

    <p><span class="font3">Cinder bir adım geriledi ve bu sırada, orta yaşlı, aklı başından uçmuş bir adama tosladı.</span></p>

    <p><span class="font3">Kraliçenin bakışları onların üstüne kaydı ve Cinder’a odaklandı. Yüzünden bir şaşkınlık ifadesi geçti. Sonra yerini nefret ve tiksintiye bıraktı.</span></p>

    <p><span class="font3">Cinder irkildi. Saklanmak istiyordu. Sanki soğuk parmaklar kalbini kavramış, sıkmaya başlamıştı. Koşmayı düşündü ama&nbsp;bacakları tutmaz olmuştu. Retina görüntüsü, sanki kraliçenin&nbsp;göz boyamasına bir saniye daha bakmaya dayanamıyormuş gibi&nbsp;karmaşık çizgilerle dolmaya başlamıştı.</span></p>

    <p><span class="font3">Cinder kendini çıplak ve savunmasız hissetti. Beyni yıkanmış kalabalığın ortasında yapayalnızdı. Ayaklarının dibinde büyük bir yarığın açılıp toprağın kendisini yutacağından neredeyse emindi. Kraliçenin bakışlarının, onu taş yolların üstüne dağılan&nbsp;bir kül yığını hâline getirmek üzere olduğundan da öyle.</span></p>

    <p><span class="font3">Kraliçenin bakışları, gözyaşı torbaları olsun veya olmasın, Cinder gözyaşlarına boğulmak üzere olduğunu hissetmeye başlayana kadar giderek kararmaya devam etti. Ama sonra kraliçe&nbsp;sırtını döndü ve bir hışımla saraya içeri girdi.</span></p>

    <p><span class="font3">Kraliçenin gitmesiyle beraber, Cinder kalabalığın tekrar protestoya başlayacağını, hatta kadının kendini göstermeye cesaret etmesi yüzünden eskisinden de öfkeli olacağını sanmıştı.</span></p>

    <p><span class="font3">Ama öyle olmadı.</span></p>

    <p><span class="font3">Kalabalık, sanki uyurgezerler ordusu misali, yavaşça dağılmaya başladı. Ellerdeki pankartlar yerlere bırakıldı, unutmuş bir şekilde üstlerine basıldı. Cinder geçip giden halkın yolundan&nbsp;çekilerek, sırtını sarayın duvarına verdi.</span></p>

    <p><span class="font3">Demek ki Ayaların göz boyamasının etkisi buydu. Birinin kalbine hükmetmek, o kişiyi kendi düşmanlarına karşı düşman etmek için yapılan aldatıcı bir büyü. Ve Ay kraliçesinden&nbsp;nefret eden o kadar insan arasında, kadına direnebilen tek kişi&nbsp;Cinder’mış gibi görünüyordu.</span></p>

    <p><span class="font3">Ama aslında Cinder da ona <i>direnememişti.</i> <span>En azından, en başında. Kollarındaki tüyler diken diken oldu. Etinin metalle&nbsp;buluştuğu kısımlara bir ağrı girmişti.</span></span></p>

    <p><span class="font3">İçi boşların olması gerektiği gibi, göz boyamasına tamamen direnç gösterememişti. Ve daha da kötüsü, kraliçe onu görmüştü. Ve artık onun farkındaydı.</span></p>
  </div>
</body>
</html>
