<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_16" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887514"><b class="calibre8">On Üç</b></a></p>

    <p><span class="font3">“KONTROL PANELİNİZ FEVKALADE KARMAŞIK.</span> <span class="font3">Gördüğüm sayborg teknolojileri arasında en gelişmiş olanlarından biri.” Dr. Erland, holografi bir o yöne bir bu yana döndürdü. “Ve omurganızdaki şu devrelemeye bir bakın lütfen. Merkezi sinir sisteminize neredeyse mükemmel bir şekilde&nbsp;konuşlandırılmış. <span>Kusursuz bir işçilik. Ve ah! İşte şuraya da&nbsp;bakın!” Holografin leğen kemiğine doğru işaret etti. “Üreme&nbsp;sisteminize neredeyse hiç dokunulmamış. Hemen her dişi sayborg, ameliyattaki saldırgan <span>prosedürler</span> yüzünden kısırdır.&nbsp;Ama görünüşe bakılırsa, bu konuda sizin bir problem yaşayacağınızı sanmıyorum.”</span></span></p>

    <p><span class="font3">Cinder, laboratuvar masalarından birine oturdu ve yüzünü iki elinin arasına aldı. “Ne şanslıyım.”</span></p>

    <p><span class="font3">Doktor Erland bir parmağını ona salladı. “Cerrahlar bu kadar düşünceli davrandıkları minnettar olmalısın.”</span></p>

    <p><span class="font3">“Bir kızda karmaşık devrelemeyi çekici bulan biriyle karşılaştığım gün, kendimi çok daha minnettar hissedeceğimden eminim." Cinder, topuklarını üstünde oturduğu masanın metal tabanına çarptırdı. “Bunun vebaya bağışıklık durumumla bir&nbsp;alakası var mı?”</span></p>

    <p><span class="font3">“Belki... Ama belki de yoktur.” Doktor bir yandan holografa bakmaya devam ederken, bir yandan da cebinden çıkardığı gözlüklerini yüzüne yerleştirdi.</span></p>

    <p><span class="font3">Cinder başını yana eğdi. “Size gözlerinizi ameliyat ettirmeye yetecek kadar para ödemiyorlar mı?”</span></p>

    <p><span class="font3">“Gözlük takmayı seviyorum.” Dr. Erland holografi aşağı doğru indirdi ve Cinder’ın başının içine bakmaya başladı. “Göz&nbsp;ameliyatından bahsetmişken, gözyaşı torbalarınızın olmadığının farkında mısınız?”</span></p>

    <p><span class="font3">“Ne? Gerçekten mi? Ben de duygusuz kızın teki olduğumu sanıyordum.” Dizlerini göğsüne doğru çekti ve bacaklarına sarıldı. “Aynı zamanda yüzüm de kızarmaz, eğer bir sonraki parlak&nbsp;gözleminiz bu olacaksa.”</span></p>

    <p><span class="font3">Doktor yüzünü ona çevirdi, gözleri gözlüklerin arkasından kocaman görünüyordu. “Yüz kızarmasından yoksun musunuz?&nbsp;Nasıl yani?”</span></p>

    <p><span class="font3">“Beynim vücut sıcaklığımı sürekli kontrol eder ve eğer çok hızlı bir şekilde ısınmaya başlarsam beni sakinleşmeye zorlar.&nbsp;Herhâlde normal insanlar gibi terleme fonksiyonuna sahip olmak, beni tasarlayanlara yeterli gelmemiş olacak.”</span></p>

    <p><span class="font3">Dr. Erland el ekranını çıkardı ve parmaklarıyla bir şeylere bastı. “Oldukça akıllıca,” diye mırıldandı. “Sisteminizin aşırı&nbsp;ısınmasından endişelenmiş olmalılar.”</span></p>

    <p><span class="font3">Cinder başını uzattı ama el ekranında ne yazdığını göremedi. “Bu önemli mi?”</span></p>

    <p><span class="font3">Dr. Erland onu duymazdan geldi. “Ve kalbinize de bir bakın,” dedi, tekrar holografi işaret ederek. “Şu iki odacık silikondan yapılmış ve biyolojik doku ile birleştirilmiş. İnanılmaz.” Cinder elini göğsüne koydu. Kalbi. Beyni. Sinir sistemi.&nbsp;Cerrahların müdahale <i>etmediği</i> bir yeri var mıydı?</span></p>

    <p><span class="font3">Elini ensesine götürdü ve çıkıntı yapmış omurlarını yokladı. Gözü de holografta görünen metalden omurlarında, o soğuk,&nbsp;istilacı metal parçalarındaydı. “Bu nedir?” diye sordu, uzanıp&nbsp;diyagramdaki bir gölgeye doğru işaret ederek.</span></p>

    <p><span class="font3">“Ah, evet. Asistanlarım ve ben de kısa süre önce onu tartışıyorduk.” Dr. Erland, kasketinin üstünden başını kaşıdı. “Omurlarınızın yapıldığı malzemeden farklı bir şeyle yapılmış&nbsp;gibi görünüyor ve merkezi sinir sisteminizin tam üstünde bulunuyor. Belki de bir arızayı düzeltmek için eklenmiştir.”</span></p>

    <p><span class="font3">Cinder burnunu kırıştırdı. “Harika. Arızalara bayılırım.” “Boynunuz size hiç rahatsızlık verdi mi?”</span></p>

    <p><span class="font3">“Sadece, bir gün boyunca bir hava aracının altına kaldığım o kazada.”</span></p>

    <p><span class="font3"><i>Ve bir de rüya görürken.</i></span> <span class="font3">Rüyalarındaki ateş, her zaman, en yoğun olarak ensesinin altında yanıyor, sıcaklık omurgasından&nbsp;aşağı iniyordu. Hiç dinmeyen o acı, tıpkı teninin altında kor kömürler varmış gibi hissettiriyordu. Cinder dün akşamki rüyasında Peony’nin attığı çığlıkları, başına gelenler için onu suçladığı&nbsp;ağlamaklı yakarışlarını hatırlayarak ürperdi.</span></p>

    <p><span class="font3">El ekranını dudaklarına götüren Dr. Erland, onu izliyordu. Cinder olduğu yerde kıvrandı. “Bir sorum var.”</span></p>

    <p><span class="font3">“Evet?” dedi doktor, el ekranını cebine sokarak.</span></p>

    <p><span class="font3">“Daha önceden, vücudum bu mikropları yok ettikten sonra bulaşıcılık taşımadığımı söylemiştiniz.”</span></p>

    <p><span class="font3">“Doğru.”</span></p>

    <p><span class="font3">“Peki... Diyelim ki vebaya birkaç gün önce doğal yollardan temas ettim; bulaşıcılığımın geçmesi için ne kadar süre gerekir?”</span></p>

    <p><span class="font3">Dr. Erland parmaklarıyla dudaklarını çekiştirdi. “Eh. Teorik olarak, vücudunuz hastalık taşıyıcılarıyla her temasında, onlardan kurtulmak için daha kısa bir süreye ihtiyaç duymaya başlar.&nbsp;Yani bizim yaptığımız deneyde bu süre yirmi dakika sürdüyse...&nbsp;Bundan önceki temas hâlinde de yaklaşık bir saat sürmüş olabileceğini tahmin ediyorum. <span>En fazla iki saat. Elbette her vücut&nbsp;farklı çalıştığı ve her hastalık farklı bir yapıya sahip olduğu için&nbsp;tam olarak söylemesi zor.”</span></span></p>

    <p><span class="font3">Cinder ellerini kucağına koydu. Pazardan eve yürümesi, bir saatten biraz fazla sürmüştü. “Peki ya... Mikroplar kıyafetlerde&nbsp;yaşayabilir mi?”</span></p>

    <p><span class="font3">“Sadece kısa bir süre. Patojenler vücut dışında uzun süre sağ kalamazlar.” Kaşlarını çattı. “Siz iyi misiniz?”</span></p>

    <p><span class="font3">Cinder eldivenlerinin parmak uçlarını çekiştirdi ve başını evet anlamında salladı. “İnsanların hayatını kurtarmaya ne zaman başlıyoruz?”</span></p>

    <p><span class="font3">Dr. Erland kasketini düzeltti. “Korkarım ki kan örneklerini analiz edip DNA diziliminin bir haritasını çıkarmadan önce yapabileceğimiz çok fazla bir şey yok. Ama bundan önce, sonuçları etkileyebileceği için vücudunuzun sayborg yapısını daha iyi&nbsp;kavramak istedim.”</span></p>

    <p><span class="font3">“Sayborg hâline getirilmek, insanın DNAsını değiştirmiyordur, değil mi?”</span></p>

    <p><span class="font3">“<span>Hayır ama sayborg ameliyatları sonucunda, insan vücudunun daha farklı hormonlar, kimyasal dengesizlikler ve antikorlar geliştirdiğini ortaya koyan çalışmalar var. Tabii ki ameliyat prosedürü ne kadar iddialı olursa, sonuçlar da<span>..</span></span></span></p>

    <p><span class="font3">“Vebaya karşı bağışıklığımın bununla alakalı olduğunu mu düşünüyorsunuz? Yani sayborg olmamla?”</span></p>

    <p><span class="font3">Doktorun garip bir neşeyle parlayan gözleri Cinder’ı rahatsız etti. “Tam olarak değil,” dedi adam. “Ama daha önce de söylediğim gibi... Bu konuda bir iki teorim var.”</span></p>

    <p><span class="font3">“Bu teorileri benimle de paylaşmayı düşünüyor musunuz?” “Evet. Haklı olduğuma kanaat getirdiğim anda, bu keşfi tüm&nbsp;dünya ile paylaşmayı planlıyorum. Hatta omurganızdaki o gölge&nbsp;hakkında da bir fikrim var. Bir şeyi denememe izin verir misiniz?”&nbsp;Gözlüklerini çıkardı ve cebindeki el ekranının yanına yerleştirdi.&nbsp;“Ne yapacaksınız?”</span></p>

    <p><span><span class="font3">“Sadece ufak bir deney.</span></span> <span class="font3">Endişelenecek bir şey değil.”</span></p>

    <p><span class="font3">Cinder onu izlerken, Dr. Erland da masanın çevresinden dolaşıp parmaklarını kızın ensesine koydu ve omuzlarının hemen arasındaki omuru çimdikledi. Cinder, adamın dokunuşuyla beraber gerildi. Doktorun elleri sıcaktı ama yine de Cinder’ı ürpertmişti.&nbsp;“Sıra dışı bir şey hissederseniz bana söyleyin.”</span></p>

    <p><span class="font3">Cinder, herhangi bir insan dokunuşunun bile sıra dışı olduğunu söylemeye davrandı ama onun yerine, ağzından bir hıçkırık çıkıverdi.</span></p>

    <p><span class="font3">Omurgası acı içinde yanıyor, alevler sanki tüm damarlarına yayılıyordu.</span></p>

    <p><span class="font3">Bir çığlık atarak masadan düştü ve iki büklüm bir hâlde yere yığıldı.</span></p>
  </div>
</body>
</html>
