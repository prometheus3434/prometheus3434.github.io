<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <div class="calibre29">
      <h2 class="calibre25" id="calibre_pb_48"><a class="pcalibre pcalibre1 calibre26" id="_Toc412887539">Otuz Sekiz</a></h2>
    </div>

    <p><span class="font3"><br /></span></p>

    <p><span class="font3"><br /></span></p>

    <p><span class="font3" style="text-indent: 1.5em; font-size: 1.125em; line-height: 1.2;">DR. ERLAND VE CINDER’IN ARASINA BİR SESSİZLİK</span> <span class="font3" style="text-indent: 1.5em; font-size: 1.125em; line-height: 1.2;">çöktü ve Cinder’ın bulanan zihni,&nbsp;</span><br /></p>

    <p><span class="font3">sessizliğin gürültüsüyle dolmaya başladı. Kafa karışıklığı ise yüzünden açıkça okunabiliyordu. “Ne?”</span></p>

    <p><span class="font3">Doktor uzandı ve elini Cinder’ın elinin üstüne koydu. “Siz Prenses Selene’siniz.”</span></p>

    <p><span class="font3">Cinder elini hızla geri çekti. “Ben anlamı... Ne?”</span></p>

    <p><span class="font3">“Biliyorum, kulağa inanılmaz geliyor.”</span></p>

    <p><span class="font3">“Hayır, daha çok... İmkânsız geliyor. Bu şakanın amacı ne olabilir ki?”</span></p>

    <p><span class="font3">Doktor hafifçe gülümsedi ve tekrar Cinder’ın elini okşadı. İşte bu sırada Cinder, görüşünün tertemiz olduğunu fark etti.&nbsp;Turuncu bir ışık yanıp sönmemişti. Ciğerlerindeki tüm nefes&nbsp;boşaldı. Gözleri, ayak bileğinden sarkan kablolara gitti.</span></p>

    <p><span class="font3">“Bunu kabullenmenizin biraz zaman alacağını biliyorum,” dedi Dr. <span>Erland, “ve bu süre içinde size yardımcı olmayı diliyorum. Ve olacağım da. Afrika’ya geldiğinizde, bilmeniz gereken&nbsp;her şeyi anlatacağım. Ama şu anda, Levana’nın ellerini size geçirmesine neden müsaade etmemem gerektiğini anlamanız hayati bir önem taşıyor. Siz onu tahtından edebilecek tek kişisiniz.&nbsp;Bunu anlıyor musunuz?”</span></span></p>

    <p><span class="font3">Cinder sersemlemiş bir hâlde başını salladı.</span></p>

    <p><span class="font3">“Prenses.</span></p>

    <p><span class="font3">“Bana böyle seslenmeyin.”</span></p>

    <p><span class="font3">Dr. Erland kucağındaki kasketi buruşturdu. “Peki. Bayan Linh, şimdi dikkatle beni dinleyin. Ben yıllardır sizi arıyordum. Ay Ülkesi’nde yaşadığım yıllarda, sizi Dünyaya getiren&nbsp;ve sayborg operasyonunuzu gerçekleştiren adamı tanıyordum.&nbsp;Sizi bulabilmek için o adamın izini sürdüm. Ama onu bulduğumda, çoktan aklını yitirmeye başlamıştı bile. Ondan öğrenebildiğim tek şey, sizin buralarda bir yerde, Doğu Ulusları&nbsp;Topluluğunda yaşadığınız oldu. Genç bir sayborg aradığımı&nbsp;biliyordum ama buna rağmen sizi bulmadan ve size gerçekleri anlatamadan önce aklımı yitireceğimden korktuğum anlar&nbsp;oldu. Ve sonra bir gün, aniden laboratuvarımda karşıma çıktınız. Bu bir mucizeydi.”</span></p>

    <p><span class="font3">Cinder bir elini kaldırarak araya girdi. “Neden? Beni neden bir sayborg hâline getirdiler?”</span></p>

    <p><span class="font3">“Çünkü vücudunuz, çıkan yangında fazlasıyla hasar görmüştü,” dedi doktor, zaten yeterince ortada olan bir şeyi söylüyormuş gibi bir tonla. “Uzuvlarınızı kurtarmanın bir yolu yoktu. Hayatta kalmanız bile bir mucizeydi ve bunca yıldır kimse tarafından bulunmadan yaşamanız ise...”</span></p>

    <p><span class="font3">“Durun. Lütfen Durun.” Cinder haşatı çıkmış <span>protez elini esnetti ve sonra doktorun ona getirdiği yeni eli kavradı. Çözleri&nbsp;hücrenin içinde gezindi, kısık kısık nefes alıyordu. Başının dönmeye başladığını hissedince gözlerini kapadı.</span></span></p>

    <p><span class="font3">Kendisi bir...</span></p>

    <p><span class="font3">Prenses...</span></p>

    <p><span class="font3">“Sayborg göreve alımı,” diye fısıldadı. “Bu yasayı sırf beni bulabilmek için başlattınız. Doğu Ulusları Topluluğunda yaşayan bir sayborgu.</span></p>

    <p><span class="font3">Dr. Erland rahatsızca kıpırdandı. Cinder bakışlarını tekrar onun yüzüne çevirdiğinde, adamın gözlerinin vicdan azabıyla&nbsp;dolu olduğunu gördü. “Hepimiz birtakım fedakârlıklarda bulunduk ama eğer Levana durdurulmazsa.</span></p>

    <p><span class="font3">Elindeki yeni <span>protezi bırakan Cinder elleriyle kulaklarını kapattı ve yüzünü dizlerinin arasına gömdü. Sayborg göreve alımı. Bütün o sayborglar. <span>Doğru olanı yaptığını, normal insanlardan&nbsp;ziyade kendileri üstünde deney yapılmasının daha doğru olduğunu düşünen onca kişi. Bilimsel bir proje.</span> Ve doktorun tek&nbsp;amaçladığı, onu bulmaktı.</span></span></p>

    <p><span class="font3">“Cinder?”</span></p>

    <p><span class="font3">“Sanırım hasta oluyorum.”</span></p>

    <p><span class="font3">Dr. Erland bir elini Cinder’ın omzuna koydu ama kız silkinerek onu uzaklaştırdı. “Olan bitenlerden hiçbiri sizin suçunuz değil,” dedi doktor. “Ve artık sizi buldum. Her şeyi tekrar yoluna sokmaya başlayabiliriz.”</span></p>

    <p><span class="font3">“Herhangi bir şeyi nasıl yoluna sokabilirim ki? Levana beni öldürecek!” Keskin bir nefes alarak aniden başını kaldırdı. “Dur.&nbsp;Levana biliyor mu?”</span></p>

    <p><span class="font3">Cevabı doktordan önce, Cinder’ın kendi anıları verdi. <span>Basamakların tepesinde duran Levana. Korkmuş, <i>hiddetlenmiş&nbsp;</i>bir kraliçe. Cinder, yüzünü tekrar dizlerine gömdü. “Ah, yıldızlar aşkına. Biliyor.”</span></span></p>

    <p><span class="font3">“Senin göz boyaman oldukça eşsiz Cinder. Tıpkı Kraliçe Channary’ninki gibi. Levana senin kim olduğunu anında anlamıştır, fakat başka kimsenin bildiğini sanmam. Ve Levana,&nbsp;bu sırrı mümkün olduğu kadar uzun bir süre saklayacaktır.&nbsp;Elbette, senden kurtulmak için de hiç zaman harcamayacaktır.&nbsp;Şu anda bile Ay’a dönüş planlarını yapmakla meşgul olduklarını tahmin ediyorum.”</span></p>

    <p><span class="font3">Cinder’ın ağzı kupkuru kesildi.</span></p>

    <p><span class="font3">“Bana bakın Cinder.”</span></p>

    <p><span class="font3">Cinder doktora uydu. Ve nefes kesici bir mavi renginde parlayan doktorun gözleri acımayla dolu ve huzur verici baksa da, Cinder onun, zihnini kontrol etmek için bir şey yapmadığını&nbsp;anlamıştı. Karşısında duran kişi, sadece Kraliçe Levana’yı tahtından indirmeye kararlı, yaşlı bir adamdı.</span></p>

    <p><span class="font3">Ve bir şekilde, bu yaşlı adamın tüm umudu, Cinder’dı.</span></p>

    <p><span class="font3">“Kai biliyor mu?” diye fısıldadı Cinder.</span></p>

    <p><span class="font3">Dr. Erland üzgünce başını salladı. “Levana ortalıklarda olduğu sürece Kai’nin yanına bile yaklaşamam ve bu, mesajla gönderilebilecek türden bir bilgi değil. Ben daha Kai’yi görme fırsatını yakalayamadan önce, Levana sizi alıp gitmiş olurdu. Hem ayrıca, Kai ne yapabilir ki?”</span></p>

    <p><span class="font3">“Bunları bilse, beni serbest bırakırdı.”</span></p>

    <p><span class="font3">“Ve tüm ülkeyi Levana’nın hışmı altında bırakma riskine mi girerdi? Daha tahtını elinden alamadan çok önce, Levana sizden&nbsp;kurtulmanın bir yolunu bulurdu. Bir plan yapmadan, böyle ani&nbsp;kararlarla hareket etmek için Kai’nin bir aptal olması gerek.”</span></p>

    <p><span class="font3">Ama bilmeyi hak ediyor. O da prensesi arıyordu... Yani<span>..</span></span></p>

    <p><span class="font3">“Pek çok insan sizi arayıp duruyordu. <span>Ama sizi bulmak ayrı bir şey, kraliçe olarak tahta geçmenizi sağlamak ise apayrı. Ben&nbsp;uzun yıllardır bugün için plan yapıyorum ve isterseniz size yardımcı olabilirim.”</span></span></p>

    <p><span class="font3">Ciğerleri panikle sıkışan Cinder, ağzı açık bir şekilde doktora bakakaldı. “Beni kraliçe olarak tahta geçirmek mi?”</span></p>

    <p><span class="font3">Doktor boğazını temizledi. “Şu anda korktuğunuzu ve kafanızın karıştığını biliyorum. Fazla düşünmemeye çalışın. Sizden istediğim tek şey, bu hücreden kaçmanın bir yolunu bulmanız.&nbsp;Bunu yapabileceğinizden hiç şüphem yok. Sonra Afrika’ya gelin. Ondan sonrasında, size ben rehberlik edeceğim. Lütfen.&nbsp;Levana’nın kazanmasına izin veremeyiz.”</span></p>

    <p><span class="font3">Cinder bir cevap veremedi, doktorun ondan istediği şeyleri anlamlandırmakta bile zorluk çekiyordu. Kendisi bir prenses miydi? Bir veliaht?</span></p>

    <p><span class="font3">Başını salladı. “Hayır, olamaz. Ben bir kraliçe veya prenses olamam. Ben bir hiçim. Sadece bir sayborgum!”</span></p>

    <p><span class="font3">Dr. Erland ellerini birleştirdi. “Eğer size yardım etmeme izin vermezseniz, Levana baştan kazanmış olur, değil mi Cinder?&nbsp;Yakında sizi alıp götürecek. Kai ile evlenip imparatoriçe olmanın bir yolunu bulacak. Dünya Birliği’ne karşı savaş başlatacak&nbsp;ve hiç şüphem yok ki galip gelecek. Bir sürü insan ölecek, diğerleri tıpkı Ayaların olduğu gibi birer köle hâline gelecek. İçler&nbsp;acısı bir kader. Ama siz gerçekte kim olduğunu kabullenmediğiniz sürece, kaçınılmaz.”</span></p>

    <p><span class="font3">“Bu hiç de adil değil! Bana birden böyle bir şey söyleyip sonra bu konuda bir şeyler yapmamı bekleyemezsiniz!”</span></p>

    <p><span class="font3">“Zaten beklemiyorum Bayan Linh. Sizden tek beklediğim, bu hücreden kaçıp benimle Afrika’da buluşmanız.”</span></p>

    <p><span class="font3">Cinder, bu fikir yavaş yavaş aklına yerleşirken, ağzı açık bir şekilde bakakaldı. Hücreden kaç, Afrika’ya git. Doktor bu şekilde söylediğinde, kulağa oldukça basit bir işmiş gibi geliyordu.</span></p>

    <p><span class="font3">Doktor, kızın yüz ifadesinde bir değişiklik görmüş olmalıydı ki hafifçe tekrar bileğine dokundu ve sonra yaşlı kemiklerini kütleterek ayağa doğruldu. “Size inanıyorum,” dedi, kapıya gidip parmaklıklara vururken. “Ve şu anda farkında olmasa bile,&nbsp;Kai de size inanıyor.”</span></p>

    <p><span class="font3">Hücre kapısı açıldı. Dr. Erland şapkasına dokunarak Cinder’a selam verdi ve sonra gitti.</span></p>

    <p><span class="font3">Cinder iki adamın ayak sesleri koridorda uzaklaşana kadar bekledi. Sonra sarsılarak iki büklüm oldu ve ellerini kulaklarının üstüne kapattı. Beyni onun algılayabileceğinden büyük bir&nbsp;hızla, internetten bir sürü bilgi indirmeye başlamıştı: Prensesin&nbsp;kaybolmasına dair eski haberler, komplo teorisyenleriyle söyleşiler, prensesin yanmış vücut kalıntılarının bulunduğu çocuk&nbsp;odasının fotoğrafları. Tarihler. İstatistikler. Tahtın bir sonraki veliahdı Levana’nın taç giyme törenini anlatan yazılar...&nbsp;Prenses Selene’nin doğum tarihi. 21 Aralık 109 T. E. Demek&nbsp;ki Cinder, sandığından neredeyse bir ay daha küçüktü. Ufak&nbsp;ve önemsiz bir detaydı ama bir an için, artık kim olduğunu&nbsp;bilemediğini hissetti. Kim olması gerektiği hakkında da hiçbir&nbsp;fikri yoktu.</span></p>

    <p><span class="font3">Ve sonra sayborg göreve alımına ait bilgiler geldi. Göreve alınan herkesin ismi, gözlerinin önünden akıp geçti. Fotoğrafları, doğum tarihleri, ölü ilan edildikleri tarihler -Doğu Ulusları Topluluğu’nun iyiliği için kendilerini feda ederek onurlu bir şekilde hayatını kaybedenler.</span></p>

    <p><span class="font3">Cinder, başında bir saatin tıkladığını duydu.</span></p>

    <p><span class="font3">Bütün bu bilgiler beynine akarken, kesik kesik nefesler aldı. Midesi panikle yanıyordu. Ağzına gelen safrayı tekrar yutarken&nbsp;boğazı alevler içinde kaldı.</span></p>

    <p><span class="font3">Kraliçe Levana onu almaya gelecek ve Cinder idam edilecekti. Kaderi buydu. Kendini buna alıştırmıştı. Ölüme hazırlanmıştı, bir veliaht olmaya değil. Bir kraliçe veya kurtarıcı veya bir kahraman olmaya değil.</span></p>

    <p><span class="font3">Böyle olmasına izin vermek ne kadar basit olurdu. Karşı koymamak ne kadar basit olurdu.</span></p>

    <p><span class="font3">Kafasında dolaşan bilgiler yığını arasında, düşünceleri tekrar zamanda donup kalmış o tek bir ana gitti. Pazar yerindeyken&nbsp;Kai’nin o rahat gülüşü.</span></p>

    <p><span class="font3">Bir top hâline gelen Cinder, netlink bağlantısını sonlandırdı.</span></p>

    <p><span class="font3">Sesler sustu. Fotoğraf ve görüntüler siyaha düştü.</span></p>

    <p><span class="font3">Eğer Levana’yı durdurmaya çalışmazsa, Kai’nin sonu ne olacaktı?</span></p>

    <p><span class="font3">Soruyu aklından uzaklaştırmaya çalıştı. Ama soru onun peşini bırakmadı ve kafasının içinde yankılanıp durdu. Belki de Dr. Erland haklıydı. Belki de kaçması gerekiyordu. En azından&nbsp;kaçmayı denemeliydi.</span></p>

    <p><span class="font3">Kucağındaki yeni <span>protezleri kavradı. Başını kaldırdı ve hücre kapısındaki, parmaklıklı, ufak pencereye baktı.</span></span></p>

    <p><span class="font3">Muhafız, pencereyi kapamayı unutmuştu.</span></p>

    <p><span class="font3">Omurgası karıncalandı. Teninin altında yeni bir tür elektrik akımı dolaşıyor ve ona artık sadece bir sayborg olmadığını hatırlatıyordu. Artık bir Aycıydı. İnsanların, aslında gerçek olmayan şeyleri gerçekmiş gibi görmelerini sağlayabilirdi. Onları aslında&nbsp;hissetmedikleri gibi hissetmeye yönlendirebilirdi. Yapmak istemedikleri şeyleri yaptırabilirdi.</span></p>

    <p><span class="font3">Herhangi biri hâline gelebilirdi. <i>Herhangi biri.</i></span></p>

    <p><span class="font3">Kafasından geçenler onu hem korkuttu hem de hasta etti ama aldığı kararla tekrar sakinleşti. Muhafız geri döndüğünde,&nbsp;Cinder da hazır olacaktı.</span></p>

    <p><span class="font3">Elleri titremeyi bıraktığında, yeni titanyum kaplama elin parmağında gizlenmiş bıçağı çıkardı ve bileğine dayadı. Takip&nbsp;edilmemek için kimlik <span>çipini çıkarmaya çalıştığı son seferde açtığı yaralar hâlâ tazeydi. O anda hiç tereddüt etmedi.</span></span></p>

    <p><span class="font3">Yakında tüm dünya onu, yani Linh Cinder’ı arayacaktı.</span></p>

    <p><span class="font3">Bir ayağı eksik, hilkat garibesi bir sayborgu.</span></p>

    <p><span><span class="font3">Çalıntı bir kimlikle dolaşan bir Aycıyı.</span></span></p>

    <p><span><span class="font3">Gideceği kimsesi, kaçabileceği hiçbir yeri olmayan bir mekanik ustasını.</span></span></p>

    <p><span class="font3">Ama artık onu arayan herkes, aslında bir hayaletin peşinde olacaktı.</span></p>
  </div>
</body>
</html>
