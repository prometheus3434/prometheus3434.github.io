<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_40" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark16"></a></span></p>

    <p class="msonormal"><a class="pcalibre pcalibre1" id="_Toc412887533"><span class="font3"><b class="calibre8">Otuz İki</b></span></a></p>

    <p><span class="font3">SEKEN ADIMLARLA ASANSÖRE DÖNMEDEN ÖNCE</span> <span class="font3">Cinder, yarım saat kadar bekledi. Apartman koridorları tekrar canlanmıştı. Komşuları güzel elbiseleriyle, dans eder adımlarla&nbsp;yanından geçerlerken, Cinder da koltuk değneklerini sırtına&nbsp;asmış bir hâlde, duvardan destek alarak koridorlar boyunca&nbsp;ilerlemeye devam etti. <span>Ayak altında durmamaya, kimsenin güzelim elbiselerine pislik bulaştırmamaya çalışırken, birkaç kişinin attığı acıma dolu bakışları dışında, genellikle görmezden&nbsp;geliniyordu.</span></span></p>

    <p><span class="font3">Sonunda evine ulaştığında kapıyı kapattı ve birkaç saniyelik mutlulukla, oturma odasındaki sessizliğin tadını çıkardı. Aklında yanına almak istediği her şeyin bir listesini oluştururken, düşündükleri de gözünün önünden yeşil yazılar hâlinde&nbsp;geçiyordu.</span></p>

    <p><span class="font3">Odasına girdikten sonra yatak örtüsünü açtı ve içine birkaç parça eşyasını koydu —yağ lekeleri içindeki kıyafetler, alet kutusunda kendilerine yer bulamamış aletler, yıllar içinde Iko’nun verdiği ufak, saçma hediyeler -mesela, aslında paslanmış bir conta olan “altın yüzük” gibi.</span></p>

    <p><span class="font3">Iko’nun kişilik <span>çipi ve Peony’nin kimlik çipini ise baldırındaki haznede saklıyordu, onlara kalıcı bir yuva bulana kadar da orada kalacaklardı.</span></span></p>

    <p><span class="font3">Birden kendini bitkin hissederek gözlerini kapadı. Özgürlük bu kadar yaklaşmışken, neden birdenbire içi sadece uzanıp güzel&nbsp;bir uyku çekme isteğiyle dolmuştu ki? Arabayı tamir etmekle&nbsp;harcadığı bütün geceler, nihayet onu tüketmiş olmalıydı.</span></p>

    <p><span class="font3">Tükenmişlik hissini üstünden atmaya çalışarak toplanma işini becerebildiği kadar hızla tamamladı ve aldığı riskleri aklına bile getirmemeye çalıştı. Artık gerçekten de kaçak bir sayborg&nbsp;olarak etiketlendirilecekti. Eğer yakalanırsa, Adri onu hapse bile&nbsp;attırabilirdi.</span></p>

    <p><span class="font3">Ellerini çalıştırmaya devam etti. O anda yanında olması gereken Iko’yu veya muhtemelen onu kalmaya ikna etmeye çalışacak Peony’yi düşünmemeye gayret etti. Veya Prens Kai’yi.</span></p>

    <p><span class="font3">İmparator Kai.</span></p>

    <p><span class="font3">Onu bir daha asla göremeyecekti.</span></p>

    <p><span class="font3">Örtünün köşelerini çekti ve öfkeli bir şekilde düğümledi. Fazla düşünüyordu. Sadece buradan ayrılması gerekiyordu.&nbsp;Adım adım her bir işini yaptıktan kısa süre sonra kendini arabada bulacak ve bütün bunları arkasında bırakacaktı. Eğreti&nbsp;bohçasını omzuna attı ve odasından çıkarak depo bölmeleri <span>labirentinden oluşan bodrum katına indi. Aksak adımlarla kendi&nbsp;deposuna girdiğinde, bohçayı yere bıraktı.</span></span></p>

    <p><span class="font3">Devam etmeden önce, nefesini toplamak için birkaç saniye durakladı. Sonra alet çantasının kilidini açtı ve masanın içindeki her şeyi içine tıkıştırdı. Düzenleme işini daha sonra da yapabilirdi. Köşede duran alet dolabı ise neredeyse göğsüne kadar geliyordu ve arabaya sığamayacak kadar büyük olduğu için burada bırakmak zorundaydı. Zaten arabaya yüklemeyi başarsa bile,&nbsp;bagajdaki onca ağırlık, gereksiz benzin israfına yol açardı.</span></p>

    <p><span class="font3">Gözlerini, son beş yıldır neredeyse her gününü içinde geçirdiği ufak odada gezdirdi. Bir kafes izlenimi veren tel örgüler ve küf kokan onca kutuya rağmen, burası onun için yuvaya en yakın yerdi. Burayı bu kadar özleyeceğini hiç tahmin etmemişti.</span></p>

    <p><span class="font3">Peony’nin balo elbisesi hâlâ kaynak makinesinin üstüne serilmiş hâlde duruyordu. Tıpkı alet dolabı gibi, bu giysiyi de beraberinde götürmeyecekti.</span></p>

    <p><span class="font3">Diğer duvarı kaplayan çelik rafların yanına gitti ve araba için lazım olabilecek parçalara bakınmaya başladı. Eline gelen hurda&nbsp;parçalarını da yere attı. Eli bir daha asla görmeyeceği sandığı bir&nbsp;şeye değdiğinde, durdu.</span></p>

    <p><span class="font3">On bir yaşında bir sayborgun haşadı çıkmış, ufak ayağı.</span></p>

    <p><span class="font3">Bunca zamandır görmediği eski ayağını raftan aldı. Cinder ona çöpe atmasını söylemiş olmasına rağmen, Iko ayağı buraya&nbsp;saklamış olmalıydı.</span></p>

    <p><span class="font3">Belki de Iko için bu ayak, kendi sahip olabileceği bir android ayağına en yakın şeydi. Cinder, ayağı göğsüne bastırdı. Zamanında bu ayaktan nasıl da nefret etmişti. Ama şimdi, onu&nbsp;gördüğü için son derece mutluydu.</span></p>

    <p><span class="font3">Alaylı bir gülümsemeyle birlikte, son bir defa çalışma koltuğuna oturdu. Eldivenlerini çıkararak sol bileğini inceledi ve yüzeyin hemen altındaki kimlik <span>çipini gözünde canlandırmaya çalıştı. O düşünceyle beraber, aklına Peony geldi. Mavi uçlu parmakları, soluk beyaz tenini yaran neşter...</span></span></p>

    <p><span class="font3">Cinder gözlerini kapadı ve bu anıları aklından uzaklaştırdı. Böyle yapması gerekiyordu.</span></p>

    <p><span class="font3">Masanın bir köşesindeki bıçağa uzandı. Bıçağın keskin kısmı, alkolle dolu bir teneke kutunun içindeydi. Bıçağı aldıktan sonra salladı, derin bir nefes aldı ve sayborg elini avuç içi yukarı&nbsp;bakacak şekilde masanın üstüne koydu. Çipi, Dr. Erland’ın holografında gördüğü anı hatırladı.</span></p>

    <p><span class="font3">Etin metalle birleştiği noktanın bir santim kadar uzağındaydı. Asıl zorluk, yanlışlıkla önemli bir kabloyu kesmeden, <span>çipi dışarı çıkarabilmekti.</span></span></p>

    <p><span class="font3">Zihnini boşalttı, elini sabitleştirdi ve bıçağı bileğine bastırdı. Canı yanmıştı ama kıpırdamadan durmayı başardı. <i>Sabit dur. Sabit dur.</i></span></p>

    <p><span class="font3">Bir bip sesiyle beraber irkildi. Bıçağı çekerek yerinden sıçradı ve raflarla dolu duvara doğru döndü. Gözleri geride bırakmak&nbsp;zorunda olduğu tüm o alet ve parçaları tararken, kalbi göğsünden fırlayacakmış gibi çarpıyordu.</span></p>

    <p><span class="font3">Yine bir bip sesi duyuldu. Cinder'ıngözleri, hâlâ raflara dayanmış bir şekilde duran eski ekrana gitti.</span></p>

    <p><span class="font3">Ekranın internete bağlı olmadığından emindi ama buna rağmen, bir köşesinde yanıp sönen mavi bir kutucuk vardı.&nbsp;Bir bip sesi daha duyuldu.</span></p>

    <p><span class="font3">Bıçağı masaya koyan Cinder koltuğundan kalktı ve ekranın yanında diz çöktü.</span></p>

    <p><span class="font3">Mavi kutucuk içinde şöyle yazıyordu:</span></p>

    <p><span class="font8">BİLİNMEYEN BİR KULANICIDAN DOĞRUDAN BAĞLANTI TALEBİ ALINDI. KABUL EDİLSİN Mİ?</span></p>

    <p><span class="font3">Başını yana eğerek bakan Cinder, ekran yuvasında hâlâ D-COMM <span>çipinin takılı olduğunu fark etti. Çipin yanındaki&nbsp;yeşil ışık da parlıyordu. Ekrandan gelen ışık altındayken bakıldığında, herhangi bir <span>çip</span> gibi görünse de Cinder çipin parlak&nbsp;gümüşten olduğunu söylediğinde, Kai’nin verdiği cevabı hatırlıyordu. Bir Aycı <span>çipi</span>.</span></span></p>

    <p><span class="font3">Bir hurda yığınının üstündeki kirli bir bezi kaptı ve çok az kanayan yarasına bastırdı. “Ekran; bağlantıyı kabul et.” Bip sesi&nbsp;durdu. Mavi kutucuk kayboldu. Ekranda sarmal bir şekil belirdi&nbsp;ve dönmeye başladı.</span></p>

    <p><span class="font3"><i>“Alo?”</i></span></p>

    <p><span class="font3">Cinder yerinden sıçradı.</span></p>

    <p><span class="font3"><i>“Alo, alo, alo —orada kimse var mı?”</i></span></p>

    <p><span class="font3">Arayan her kimse, sesi sinir krizinin eşiğindeymiş gibi geliyordu. “Lütfen. Lütfen biri cevap versin. Şu <span>salak android nerelerde? <i>ALOT</i></span></span></p>

    <p><span class="font3">“Seselam...” Cinder ekrana doğru eğildi.</span></p>

    <p><span class="font3">Diğer taraftaki kız keskin bir nefes aldı ve kısa bir süre sessiz kaldı. “Alo? Beni duyabiliyor musunuz? Orada kimse...”</span></p>

    <p><span class="font3">“Evet, seni duyabiliyorum. Bir saniye bekle, video kablosuyla ilgili bir sorun var sanırım.”</span></p>

    <p><span class="font3">“Ah, şükürler olsun,” dedi ses. Cinder elindeki bezi bir kenara koyduktan sonra ekranı yüzüstü çevirdi ve arkasındaki panelin&nbsp;kapağını açtı. “Çipin bozulduğunu veya onu yanlış bağlantı koduyla programladığımı falan sanmıştım. Şu anda sarayda mısın?”</span></p>

    <p><span class="font3">Cinder video kablosunun yuvasından çıkmış olduğunu gördü; Adri ekranı duvardan aşağı düşürdüğünde gevşemiş olmalıydı. Kabloyu yerine taktığında, zemin ekrandan yayılan mavi ışıkla aydınlandı. “İşte oldu,” dedi, ekranı düzeltirken.</span></p>

    <p><span class="font3">Bağlantının diğer ucundaki kızı gördüğünde şaşkınlıkla geriledi. Kız, Cinder a yakın bir yaşta olmalıydı ve hayal edilebilecek en uzun, en dalgalı ve gerçekten karman çorman olmuş, sarı saçlara sahipti. Başını süsleyen bu altından kuş yuvası bir&nbsp;omzunun üstünden kurdeleyle bağlanmıştı. Örgü ve düğümlerle aşağı inerek kızın kollarını örtüyor, ekranın altına doğru&nbsp;uzanmaya devam ediyordu. Kız sürekli saçlarıyla oynuyor, uçlarını parmaklarına dolayıp duruyordu.</span></p>

    <p><span class="font3">Saçları bu kadar darmadağın görünmeseydi, hoşça bir kız olduğu söylenebilirdi. İri mavi gözleri, kalp şeklinde tatlı bir yüzü ve burnunun üstünde bir tutam çili vardı.</span></p>

    <p><span class="font3">Pek Cinder’ın ekranda görmeyi beklediği gibi biri sayılmazdı.</span></p>

    <p><span class="font3">Kız da sayborg eli açıkta duran, tişörtü kir içindeki Cinder’ı gördüğüne, eşit ölçüde şaşırmış gibiydi.</span></p>

    <p><span class="font3">“Sen kimsin?” diye sordu kız. Gözleri Cinder’ın arkasına yöneldi, loş ışıklı ortama ve tel örgülere baktı.</span></p>

    <p><span class="font3">“Neden sarayda değilsin?”</span></p>

    <p><span class="font3">“Gitmeme izin verilmedi,” diye cevapladı Cinder. Gözlerini kısarak kızın içinde bulunduğu odayı inceledi ve acaba Ay&nbsp;Ülkesi’nden bir odaya mı baktığını merak etti... Ama kızın bulunduğu yer, herhangi bir ev gibi bile görünmüyordu. Kızın çevresi, metal duvarlar, makineler, ekranlar, bilgisayarlar, bir kargo&nbsp;uçağında bulunandan bile fazla sayıda kontrol kolu, düğme ve&nbsp;ışık sistemi ile sarılmıştı.</span></p>

    <p><span class="font3">Cinder bacaklarını bağdaş yaparak ayaksız bileğini diğer bacağının üstüne aldı. “Sen bir Aycı mısın?”</span></p>

    <p><span class="font3">Kız sanki bu soruya hazırlıksız yakalanmışçasına gözlerini kırpıştırdı. Cevap vermek yerine öne eğildi. “Hemen Yeni Pekin&nbsp;Sarayı’ndan birileri ile konuşmam gerekiyor.”</span></p>

    <p><span class="font3">“O zaman neden sarayın bilgi merkezine bir mesaj yollamıyorsun peki?”</span></p>

    <p><span class="font3">“Yapamam!” Kız öyle beklenmedik bir şekilde, öylesine ümitsizce feryat etmişti ki Cinder neredeyse olduğu yerde yuvarlanacaktı. “Küresel bir bağlantı <span>çipim yok -Dünyaya ulaştırabildiğim tek doğrudan bağlantı çipi bu!”</span></span></p>

    <p><span class="font3">“Yani sen bir Aycısın.”</span></p>

    <p><span class="font3">Kızın gözleri açıldı ve neredeyse mükemmel birer yuvarlak hâlini aldı. “Bunun bir...”</span></p>

    <p><span class="font3">“Kimsin sen?” dedi Cinder, sesini yükselterek. “Kraliçe için mi çalışıyorsun? Androide <span>çipi takan kişi sen misin? Şensin, öyle&nbsp;değil mi?”</span></span></p>

    <p><span class="font3">Kızın kaşları çatıldı ama Cinder<sup class="calibre16">5</sup>m sorularından rahatsız olmaktan ziyade, korkmuş gibi görünüyordu. Hatta utanmış&nbsp;gibiydi.</span></p>

    <p><span class="font3">Cinder dişlerini sıkarak kendini arka arkaya sorular sormaktan alıkoydu ve derin bir nefes aldıktan sonra kararlı bir şekilde şunu sordu: “Sen bir Aycı casusu musun?”</span></p>

    <p><span class="font3">“Hayır! Tabii ki değilim! Yani... <span>Belki bir bakıma.”</span></span></p>

    <p><span class="font3"><i>“Bir bakıma mı?</i></span> <span class="font3">Sen ne demek istiyorsun?”</span></p>

    <p><span class="font3">“Lütfen. Beni dinle!” Kız sanki kendi içinde bir savaş veriyormuşçasına ellerini birbirine kenetledi. “Evet, <span>çipi ben programladım ve evet, kraliçe için çalışıyorum. Ama başka bir tercih hakkım yoktu. Hanımım bunları duysa beni öldürürdü... Yıldızlar aşkına, bunları öğrendiğinde beni <i>öldürecek</i>.”&nbsp;“Hanımın mı? Kraliçe Levana’dan mı bahsediyorsun?”</span></span></p>

    <p><span class="font3">Kız gözlerini yumdu, yüzü acıyla buruşmuştu. Gözlerini tekrar açtığında, yaşlarla parlıyorlardı. “Hayır. Hanımım Sybil.&nbsp;Kraliçenin baş sihirbazıdır... Ve benim yasal vasim.”</span></p>

    <p><span class="font3">Cinder’ın kafasında bir kıvılcım çaktı. Kai de <span>çipi Nainsi’ye yerleştiren kişinin, kraliçenin baş sihirbazı olduğundan şüphelendiğini söylemişti.</span></span></p>

    <p><span class="font3">“Ama daha çok, aslında benim sahibim sayılır,” diye devam etti kız. “Onun için bir tutsak ve bir köleden başka bir şey değilim.” Son kelimeyi söylerken hıçkırdı ve burnunu çekerek yüzünü saçlarının arasına gömdü. “Üzgünüm. Çok üzgünüm. Ben&nbsp;kötü biriyim. Değersiz, sefil kızın tekiyim.”</span></p>

    <p><span class="font3">Cinder kalbinin sempatiyle sıkıştığını hissetti. “Yasal vasi”sine köle olmanın ne demek olduğunu iyi biliyordu. Ama Adri’nin onu öldürebileceğini düşündüğü bir an yaşadığını hatırlamıyordu; en azından veba araştırması için onu sattığı zaman&nbsp;dışında.</span></p>

    <p><span class="font3">Kendine bu kızın bir Aycı olduğunu hatırlattı ve içinde büyüyen acıma duygusuna karşılık olarak dişlerini sıktı. Kız,&nbsp;Kraliçe Levana için, İmparator Rikan ve Kai üzerine casusluk&nbsp;yapmıştı. Bir an için kızın o sırada onun duygularını kontrol&nbsp;edip etmediğini merak etti ama sonra, Aycı yeteneğinin ekranlar&nbsp;vasıtasıyla kullanılamadığını hatırladı.</span></p>

    <p><span class="font3">Yüzüne düşen bir tutam saçı üfleyerek uzaklaştırdıktan sonra öne eğildi ve bağırdı. “Kes şunu! Ağlama!” Kız ağlamayı bıraktı&nbsp;ve o kocaman gözlerinde yaşlarla Cinder’a baktı.</span></p>

    <p><span class="font3">“Neden saraya ulaşmaya çalışıyordun?”</span></p>

    <p><span class="font3">Kız bir parça geriledi ve burnunu çekti ama gözyaşları nihayet kurumaya başlamıştı, “imparator Kai’ye ulaştırmam gereken bir mesaj var. Onu uyarmam gerekiyor. Hayatı tehlikede. Tüm Dünya tehlike içinde... Kraliçe Levana... Ve hepsi benim&nbsp;suçum. Eğer daha güçlü olabilseydim, karşı koyma gücünü kendimde bulabilseydim, bunların hiçbiri olmazdı.”</span></p>

    <p><span class="font3">“Yıldızlar aşkına, <i>ağlamayı keser misin</i> artık?” dedi Cinder, kız tekrar bir histeri krizine girmeden önce. “Kendini topla. Kai’nin&nbsp;tehlikede olduğunu söylerken ne demek istiyorsun? Ne yaptın?”&nbsp;Kız kollarını kendine sardı ve sanki onu affedebilecek tek insan Cinder’mış gibi bir bakış attı. “Dediğim gibi, ben kraliçenin&nbsp;programlamacısıyım. İşimde iyiyimdir -güvenlik sistemleri, internet ve benzeri şeylere sızmayı iyi bilirim.” Konuşurken, titrek&nbsp;sesinde bir parça bile kibir bulunmuyordu. “Son birkaç yıldır,&nbsp;hanımım benden, Dünyanın politik liderlerinin iletişim verilerini, Majesteleri Kraliçenin sarayına aktarmamı emretmişti.&nbsp;Başlangıçta yaptığım, meclis toplantıları, bazı görüşmeler ve doküman transferleri gibi pek de ilginç olmayan şeylere ulaşmaktı.&nbsp;Majesteleri Kraliçe zaten sizin imparatorunuzun ona söylemediği gizli birtakım şeyler öğrenmiyordu, o yüzden bu yaptığımın&nbsp;çok da kötü olduğunu düşünmüyordum.”</span></p>

    <p><span class="font3">Saçlarını ellerine doladı. “Ama sonra benden bir D-COMM <span>çipini programlamamı istedi. Böylece <span>çipi</span> kraliyet androidlerinden birinin içine takıp imparator üzerinde, internet bağlantısı dışında kalan mesajlaşmalarda da casusluk yapabilmeyi&nbsp;planlamıştı.” Başını kaldırdı, Cinder a baktı. Hissettiği suçluluk&nbsp;duygusu, yüzünden okunuyordu. “Başka bir androidi olsaydı, sarayda herhangi bir başka android olsaydı, kraliçe hâlâ habersiz olacaktı. Ama artık biliyor! Ve hepsi benim suçum!” İnildedi&nbsp;ve ses çıkmasını önlemek istermiş gibi, saçlarını dudaklarının&nbsp;arasına aldı.</span></span></p>

    <p><span class="font3">“Dur,” dedi Cinder, bir elini kaldırıp kızın konuşmasını yavaşlatmaya çalışarak. “Levana’nın bildiği, tam olarak nedir?”</span></p>

    <p><span class="font3">Kız saçlarını ağzından çekti, yanaklarından gözyaşları süzülmeye başladı. “Androidin bildiği her şeyi artık o da biliyor. Androidin araştırdığı her şeyi: Prenses Selene’nin hayatta olduğunu ve Prens... Üzgünüm, İmparator Kai’nin onu aradığını.&nbsp;İmparatorun prensesi bulmayı ve gerçek Ay Kraliçesi olarak onu&nbsp;tahta geçirmeyi planladığını biliyor.”</span></p>

    <p><span class="font3">Cinder’ın midesi dehşet içinde kasıldı.</span></p>

    <p><span class="font3">“Prensesin kaçmasına yardımcı olan doktorların isimlerini ve onu uzun bir süre çatısı altında barındıran Avrupa’daki yaşlı&nbsp;kadıncağızın adını biliyor... Kai’nin edindiği bilgilere ulaştıktan sonra, Majesteleri Kraliçe o kadını bulması için adamlarını&nbsp;gönderdi. <span>Ve onu bulduklarında.</span></span></p>

    <p><span class="font3">“Ama kraliçe, Kai’den daha ne istiyor ki?” diye araya girdi Cinder. “Levana istediğini çoktan aldı bile. Kai ona istediği her&nbsp;şeyi vereceğini ima etti. Yani tüm bunların artık ne önemi var?”&nbsp;“Kai onu tahtından indirmeye yeltendi. Kraliçeyi tanımıyorsun, son derece kincidir. Bunu asla affetmeyecektir. Kai’ye ya&nbsp;da saraydan herhangi birine ulaşmam lazım. Bunların bir tuzak&nbsp;olduğunu öğrenmesi gerekiyor.”</span></p>

    <p><span class="font3">“Bir tuzak mı? Nasıl bir tuzak?”</span></p>

    <p><span class="font3">“Levana, imparatoriçe olmayı hedefliyor! Ellerini bir defa Doğu Ulusları Topluluğunun yönetimine geçirdikten sonra, elindeki orduyu dünyanın geri kalanıyla savaşmak için kullanmayı planlıyor. Ve bu savaşı kazanabilir de... Ordusu... Bu ordu...” Ürperdi ve sanki üstüne gelen biri varmış gibi başını&nbsp;eğdi.</span></p>

    <p><span class="font3">Cinder başını salladı. “Kai buna izin vermeyecektir.” “Bunun bir önemi yok. İmparatoriçe olduktan sonra, Kai’ye&nbsp;ihtiyacı kalmayacaktır.”</span></p>

    <p><span class="font3">Cinder’ın beynine kan hücum etti. “Yani demek istiyorsun ki... Ama kraliçenin Kai’yi öldürmeye çalışması büyük bir aptallık olur. Herkes bunu onun yaptığını anlar.”</span></p>

    <p><span class="font3">“Aycılar da onun Kraliçe Channary ve Prenses Selene’yi öldürdüğünden şüpheleniyor ama bu konuda ne yapabilirler ki? İsyan etmeyi düşünseler bile, onun karşısına çıktıkları anda kraliçe onların beynini yıkayarak tekrar itaatkâr olmalarını sağlar.”&nbsp;Cinder alnını ovuşturdu. “Kai bu akşamki baloda bir duyuru&nbsp;yapmayı planlıyordu,” diye mırıldandı kendi kendine. “Kraliçe&nbsp;ile evlenmeye karar verdiğini açıklayacak.” Kalbi hızla çarpmaya&nbsp;başlamıştı, aklına yüzlerce düşünce hücum ediyordu.</span></p>

    <p><span class="font3">Levana, Kai’nin Prenses Selene’yi aradığını biliyordu. Kai’yi öldürmekten çekinmeyecekti. Doğu Ulusları Topluluğu yönetimini ele geçirecek ve... Tüm dünyaya savaş ilan edecekti.</span></p>

    <p><span class="font3">İçinde bulunduğu oda dönmeye başlarken, Cinder ellerini başına götürdü.</span></p>

    <p><span class="font3">Kai’yi uyarması gerekiyordu. Evlilik duyurusunu yapmasına izin veremezdi.</span></p>

    <p><span class="font3">Ona bir mesaj gönderebilirdi ama Kai’nin balo sırasında mesajlarını kontrol etmesi düşük bir ihtimaldi.</span></p>

    <p><span class="font3">Balo.</span></p>

    <p><span class="font3">Cinder üstündeki eski püskü giysilere, ucunda bir ayak olmayan bileğine baktı.</span></p>

    <p><span class="font3"><i>Peony’nin elbisesi, ikonun sakladığı eski ayağı, ipek eldivenler.</i></span></p>

    <p><span class="font3">Daha neye karar verdiğini bile tam olarak anlamamışken başını salladı ve raflara tutunarak ayağa kalktı. “Gideceğim,” diye mırıldandı. “Ve onu bulacağım.”</span></p>

    <p><span class="font3">“Çipi de al,” dedi ekrandaki kız. “Belki temas içinde olmamız gerekebilir. Ve lütfen ona benden bahsetme. Eğer hanımım bir öğrenirse.</span></p>

    <p><span class="font3">Cinder, kızın lafını tamamlamasını bile beklemeden eğildi ve <span>çipi yuvasından çıkardı. Ekran karardı.</span></span></p>
  </div>
</body>
</html>
