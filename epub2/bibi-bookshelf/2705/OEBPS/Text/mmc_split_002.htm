<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><br class="calibre4" id="calibre_pb_1" /></p>

    <p><span>&nbsp;</span></p>

    <p class="msonormal"><span class="font2"><b class="calibre8">BÖLÜM<a class="pcalibre pcalibre1" id="caption1"></a><a class="pcalibre pcalibre1" id="bookmark0"></a></b></span></p>

    <p class="msonormal"><a class="pcalibre pcalibre1" id="_Toc412887502"><b class="calibre8">Bir</b></a></p>

    <p><span class="font3">CINDER’IN BİLEĞİNDEKİ VİDA PASLANMIŞ VE ARTI</span> <span class="font3">şeklindeki girintisi, biçimsiz bir oyuk hâlini almıştı. Elindeki tornavidayı zorla bu oyuğa yerleştirip vidayı gıcırtılar içinde&nbsp;yavaş yavaş döndürerek gevşetmeye çalışırken sarf ettiği çabayla parmakları ağrıyordu. Vidanın ucunu çelikten <span>protez eliyle&nbsp;söküp alabilecek kadar dışarı çıkarmayı başardığında, çevresine&nbsp;sarılmış iplikler de tamamen temizlenmişti.</span></span></p>

    <p><span class="font3">Tornavidayı masanın üstüne fırlatan Cinder, iki eliyle kavradığı ayağını çekiştirerek yuvasından çıkardı. Çıkan ufak bir kıvılcım parmaklarını yaladığında ellerini hızla geri kaçırdı. Ayağı, sarı ve kırmızı kabloların ucundan sarkar hâlde kalmıştı.</span></p>

    <p><span class="font3">Bir rahatlamayla iç geçirerek arkasına yaslandı. O kabloların ucundan bir serbestlik duygusu yayılıyor gibiydi -özgürdü. Gereğinden küçük bu ayaktan nefret ettiği dört senenin ardından, onu tekrar yerine takmamaya yemin etti. Sadece, Iko’nun&nbsp;bir an önce bunun yerine takacağı yeni ayağıyla çıkagelmesini&nbsp;umuyordu.</span></p>

    <p><span class="font3">Cinder, Yeni Pekin in haftalık pazarında çalışan tam teşekküllü tek mekanik ustasıydı. Tezgâhının bir tabelası bile bulunmuyordu ama kablolardan sarkan ayağı ve etraftaki rafların üstünde duran bir sürü android parçası, yaptığı işin ne olduğunu yeterince iyi açıklıyordu. Cinder’ın yeri, bir TV satıcısı ve bir&nbsp;ipek tüccarının tezgâhlarının tam arasındaki daracık ve karanlık bir alana sıkışmış hâldeydi. Komşusu olan bu satıcıların her&nbsp;ikisi de, sürekli Cinder’ın tezgâhından gelen metal ve yağ kokusundan şikâyet edip dururdu. Üstelik karşı taraftaki pastacı&nbsp;tezgâhından gelen bal kokuları, çoğunlukla kendi dükkânından&nbsp;yayılanlara çok daha baskın çıkardı.</span></p>

    <p><span class="font3">Tezgâhının önünden sarkan lekeli bir örtü, Cinder’ı etraftan geçip giden insanların görüşünden ayırıyordu. Bir sürü tüccar,&nbsp;işportacı, çoluk çocuğun sayesinde, ufak meydanda müthiş bir&nbsp;gürültü hâkimdi; robot tezgâhtarlarla tartışan ve alışverişlerinde bu androidleri kendi istedikleri fiyata ikna etmeye çalışan&nbsp;adamların bağırışları, kimlik <span>çipi tarayıcılarının vızıltılı sesleri ve&nbsp;hesaptan hesaba aktarılan paraların monoton fatura gürültüsü,&nbsp;tüm binaları kaplayan dev ekranlar sayesinde gökyüzünü inleten&nbsp;reklam yayınları, haber sunumları ve dedikodu sesleri...</span></span></p>

    <p><span class="font3">Cinder’ın işitme düzeneği, bütün bu sesleri statik bir uğultu sesine indirgiyordu. Ama bugün, diğer tüm seslerin arasından,&nbsp;kısamadığı tek bir melodik ses öne çıkıyor gibiydi. Tezgâhının&nbsp;hemen dışında bir çocuk grubu durmuş, “Küller, küller, hepimiz savrulacağız!” diye şakıdıktan sonra kahkahalar eşliğinde&nbsp;kendilerini asfalta atarak oyun oynuyordu.</span></p>

    <p><span class="font3">Cinder’ın dudaklarında bir gülücük dolaştı. Fakat bu gülücüğün sebebi, geçen on yılda popüler olan, veba ve ölüm hakkındaki bu ninni değildi. Hatta bu şarkı midesini bulandırıyordu. Ama kıkırdayan çocuklar kendilerini yere bırakıp etraftan geçenlerin yoluna ayak başı olduklarında, insanların onlara attıkları bakışları seyretmeyi seviyordu. Yere serilmiş çocukların&nbsp;çevresinden geçmek zorunda kalan alışverişçiler homurdanıp&nbsp;duruyorlardı ve Cinder da çocukları bu yüzden seviyordu.</span></p>

    <p><span class="font3">“Sunto! <i>Sunto!”</i></span></p>

    <p><span class="font3">Cinder’ın gülümsemesi soldu. Üstüne un bulaşmış önlüğüyle pastacı Chang Sacha’nın kalabalığın içinden belirmesini seyretti.</span></p>

    <p><span class="font3">“Sunto, buraya gel! Sana burada oynamamanı söyledim. Ona bu kadar yakınken olmaz-”</span></p>

    <p><span class="font3">Sachan’ın gözleri Cinder’ınkilerle buluştu, dudakları ince bir çizgi hâlini aldı ve sonra oğlunu kolundan kavrayarak uzaklaştı. Çocuk ayaklarını sürüyerek geri dönmeye çalışırken, annesi de ona tezgâhın yakınından ayrılmamasını söyledi. Pastacı&nbsp;kadın uzaklaşırken, Cinder da yüzünü buruşturdu. Diğer çocuklar ise kalabalığa karıştı ve kahkahalarını da beraberlerinde&nbsp;götürdüler.</span></p>

    <p><span class="font3">“Sanki kablolar bulaşıcıymış gibi,” diye mırıldandı Cinder, boş dükkânın içinde tek başına.</span></p>

    <p><span class="font3">Tüyleri diken diken eden bir gıcırtı sesiyle kolunu uzattı, kirli parmaklarıyla saçlarını tarayarak dağınık bir atkuyruğu yaptı ve sonra artık siyahlaşmış iş eldivenlerine uzandı. Eldiveni önce,&nbsp;çelikten yapılmış eline geçirdi. Sağ avucu bu kalın eldiven içinde&nbsp;anında terlemeye başlamasına rağmen, sol elindeki çelik levhaları saklayan bu eldivenlerle kendini çok daha rahat hissediyordu.&nbsp;Parmaklarını esnetti ve tornavidayı zorlamaktan dolayı ağrıyan başparmağını rahatlatmaya çalışırken, bir yandan da dışarıdaki meydana tekrar bir göz attı. Çevrede bir sürü beyaz renkli androidin dolandığını görebiliyordu ama hiçbiri Iko değildi.</span></p>

    <p><span class="font3">Cinder iç geçirerek masanın altındaki alet çantasına uzandı. Bir süre, iç içe geçmiş bir sürü tornavida ve alet edevatı karıştırdıktan sonra, en dibe gömülmüş kerpeteni dışarı çıkardı. Ayağını bileğine bağlayan kabloları tek tek sökerken her birinden ufak kıvılcımlar saçılıyordu. Eldivenleri sayesinde kıvılcımları hissetmedi ama retinasındaki ufak ekran, yanıp sönen&nbsp;kırmızı bir yazıyla, ayağıyla bağlantısını kaybetmekte olduğunu&nbsp;belirterek onu bilgilendirdi.</span></p>

    <p><span class="font3">Son kabloyu da çekip kestiğinde, ayağı bileğinden kurtularak yere düştü.</span></p>

    <p><span class="font3">Kendini aniden çok farklı hissetmişti. Sanki hayatında ilk defa... Hafiflemiş gibi hissediyordu kendini.</span></p>

    <p><span class="font3">Artık çıkardığı ayağa masada bir yer açtı, onu cıvata anahtarlarıyla <span>bijonlar arasından yükselen bir mihrap gibi masaya yerleştirdi ve sonra tekrar ayak bileğine doğru eğilerek soketlerden sızan kiri eski bir bezle sildi.</span></span></p>

    <p><span class="font3">PAT.</span></p>

    <p><span class="font3">Cinder irkildi ve başını masanın altına çarptı. Geriye doğru çekildi. Çattığı kaşlarının altından fırlattığı bakışları, ilk önce&nbsp;çalışma masasında yatan cansız androide sonra da onun arkasındaki genç adama yöneldi. Karşısındaki genç, şaşkınca bakan&nbsp;bakır rengi gözlere, kulaklarının arkasından sarkan siyah saçlara&nbsp;ve ülkedeki her kızın binlerce defa hayranlıkla düşlediği dudaklara sahipti.</span></p>

    <p><span class="font3">Cinder’ın çatılan kaşları anında düzeldi.</span></p>

    <p><span class="font3">Kendi şaşkınlığı da kısa süren genç adam, özür dilemeye davrandı. “Üzgünüm,” dedi. “İçeride kimsenin olmadığını&nbsp;sanmıştım.”</span></p>

    <p><span class="font3">Cinder boş gözlerle bakmaya devam ederken adamın dediklerini zar zor idrak edebildi. Kalp atışları hızlanırken, retinasındaki tarayıcı da adamın zaten yıllardır dev ekranlardan izlediği için son derece aşina olduğu o hatlarını tarıyordu. Genç adam,&nbsp;ekranlardaki hâlinden daha uzun görünüyordu ve üzerindeki&nbsp;kapüşonlu gri eşofman üstünün, genellikle kendini ekranlarda&nbsp;gösterdiği zamanlarda giydiği o kaliteli giysilerle alakası yoktu.&nbsp;Ama buna rağmen Cinder’ın tarayıcısının, adamın yüzünü ölçerek elde ettiği görüntüyü veri tabanına iletmesi sadece 2,6 saniye&nbsp;aldı. Bir saniye daha geçtikten sonra, yeşil harflerle Cinder’ın&nbsp;görüşünün alt kısmında beliren gelen yazılar, zaten çoktan fark&nbsp;ettiği bilgiyi ona sundu.</span></p>

    <p><span class="font2"><b class="calibre8">PRENS KAITO, DOĞU ULUSLARI TOPLULUĞU’NUN</b></span></p>

    <p><span class="font2"><b class="calibre8">VELİAHT PRENSİ&nbsp;KİMLİK NO: #<span>0082719057</span></b></span></p>

    <p><span class="font2"><b class="calibre8">7 NİSAN 108 T.E. DOĞUMLU</b></span></p>

    <p><span class="font2"><b class="calibre8">MEDYADA YER ALMA SAYISI: 88,987</b></span></p>

    <p><span class="font2"><b class="calibre8">14 AĞU 126 T.E. TARİHİNDE YAYINLANDI: 15 AĞUSTOSTA&nbsp;VELİAHT PRENS KAI TARAFINDAN DÜZENLENECEK BİR&nbsp;TOPLANTIDA SÜRE GİDEN LETUMOSIS ARAŞTIRMALARI VE&nbsp;BİR ANTİDOT OLUŞTURULMASI KONUSUNDAKİ GELİŞMELER&nbsp;TARTIŞILACAK-</b></span></p>

    <p><span class="font3">Cinder bir ayağının eksik olduğunu unutarak sandalyesinden fırladı ve neredeyse yere kapaklanıyordu. İki eliyle masaya tutunarak dengesini sağladı ve eğilerek tuhaf bir selam vermeyi&nbsp;başardı. Retina görüntüsü de kayboldu.</span></p>

    <p><span class="font3">“Majesteleri,” diye mırıldandı, başı eğik bir hâlde. Masa örtüsünün arkasında kaldığı için, bir ayağının eksik olduğunu prensin görmediğine memnundu.</span></p>

    <p><span class="font3">Prens hafifçe irkildi ve Cinder’a doğru eğilmeden önce omzundan geriye bir bakış fırlattı. “Belki de... Eee...” derken, parmaklarını <i>şşşt</i> yapar gibi dudaklarına götürdü, “majesteleri kelimesini kullanmasak?”</span></p>

    <p><span class="font3">Hâlâ şaşkınlıktan açılmış gözlerle bakan Cinder, kendini zorlayarak titrek bir şekilde başını salladı. “Evet. Elbette. Ben... <span>size... Nasıl—” Yutkundu, kelimeler sanki tutkalla kaplıymışlar&nbsp;gibi diline yapışmıştı.</span></span></p>

    <p><span class="font3">“Linh Cinder adında bir adam arıyorum,” dedi prens. “Buralarda mıdır?”</span></p>

    <p><span class="font3">Cinder kendini dengelemek için kullandığı ellerinden birini masadan ayırmayı göze aldı ve diğer elindeki eldiveni iyice dirseğine doğru çekiştirdi. Sonra prensin göğüs hizasına doğru&nbsp;bakarak geveledi, “Li-Linh Cinder benim.”</span></p>

    <p><span class="font3">Prensin eli, önündeki androidin ampulümsü kafasına yerleşirken, Cinder’ın gözleri de onun elini takip etti.</span></p>

    <p><span><span class="font3">“Linh Cinder <i>sen misin*”</i></span></span></p>

    <p><span class="font3">“Evet majest...” Cinder dudağını ısırdı.</span></p>

    <p><span class="font3">“Mekanik ustası?”</span></p>

    <p><span class="font3">Cinder başıyla onayladı. “Size nasıl yardımcı olabilirim?”</span></p>

    <p><span class="font3">Prens cevap vermek yerine, öne eğilerek başını uzattı ve Cinder’a, gözlerine bakmaktan başka bir seçenek bırakmadı,&nbsp;sonra da sırıttı. Cinder’ın kalbi tekler gibi oldu.</span></p>

    <p><span class="font3">Prens doğruldu ve bu sırada Cinder’ın bakışlarını kendi gözlerinden ayırmamaya zorladı.</span></p>

    <p><span class="font3">“Tam olarak beklediğim gibi biri sayılmazsın.”</span></p>

    <p><span class="font3">“Ee, siz de pek... Benim... Eee____” Prensin gözlerine bakmaya daha fazla dayamayan Cinder uzandı ve androidi önüne doğru çekti. “Androidin nesi var majesteleri?”</span></p>

    <p><span class="font3">Android fabrikadan daha yeni çıkmış gibi görünse de Cinder kaba saba dişi hatlarına bakarak androidin aslında oldukça eski&nbsp;bir model olduğunu anladı. Ama android, armut şeklinde bir&nbsp;vücudun üstünde küre gibi bir kafa ve beyaz parlak cilasıyla&nbsp;düzgün bir tasarıma sahipti.</span></p>

    <p><span class="font3">“Onu bir türlü çalıştıramıyorum,” dedi Prens Kai, robotu inceleyen Cinder’ı seyrederek. “Bir gün normal çalışıyordu ve&nbsp;ertesi gün tamamen durdu.”</span></p>

    <p><span class="font3">Cinder, androidi algılayıcı ışığı prense dönük olacak şekilde çevirdi. Artık eliyle alıştığı işi yapabileceği, ağzıyla da bildiği soruları sorabileceğine memnundu -yani odaklanabileceği bir&nbsp;şey olduğu için, beynindeki ağ bağlantısının kontrolünü tekrar&nbsp;kaybetmeyecekti.</span></p>

    <p><span class="font3">“Daha önce herhangi bir sorunu oldu mu?”</span></p>

    <p><span class="font3">“Hayır. Kraliyet mekanikleri tarafından ayda bir kontrol edilir ve ilk defa böylesine ciddi bir sorun yaşıyor.”</span></p>

    <p><span class="font3">Prens Kai öne eğildi ve Cinder’ın masanın üstünde duran ufak metal ayağını alarak merakla elinde evirip çevirmeye başladı. Prensin ayağın içindeki parmaklara kadar uzanan kablolarla&nbsp;dolu oyuğu incelediğini gören Cinder gerildi. Prens, eşofmanının fazlasıyla uzun kollarıyla, ayağın üstündeki bir lekeyi silmeye başladı.</span></p>

    <p><span class="font3">“Onun içinde sıcak basmıyor mu?” dedi Cinder. Prensin dikkatini tekrar kendi üstüne çektiği için bu soru ağzından çıktığı anda pişman olmuştu.</span></p>

    <p><span class="font3">Çok kısa bir an için, prens neredeyse utanmış gibi göründü. “Hem de nasıl,” dedi. “Ama dikkat çekmemeye çalışıyorum.”</span></p>

    <p><span class="font3">Cinder ona bu konuda pek de başarılı olamadığını söylemeyi düşündü ama sonra vazgeçti. Dükkânın etrafının çığlıklar atan&nbsp;onlarca kız tarafından çevrilmediği gerçeği göz önüne alınırsa,&nbsp;prensin dikkat çekmeme konusunda aslında Cinder’ın sandığından daha başarılı olduğu söylenebilirdi. Prens o sırada, asil bir&nbsp;kalp hırsızından ziyade hafif çatlak, sıradan biri gibi görünüyordu.</span></p>

    <p><span class="font3">Cinder boğazını temizleyerek androidle ilgilenmeye geri döndü. Robotun arka tarafındaki ve neredeyse görünmez paneli&nbsp;bulup açtı. “Onu neden kraliyet mekanikleri tamir etmiyor?”</span></p>

    <p><span class="font3">“Denediler ama başaramadılar. Birileri onu sana getirmemi tavsiye etti.” Prens elindeki ayağı masaya geri koydu ve bakışlarını üstünde bir sürü yedek parça duran raflara çevirdi android parçaları, pervaneler, büyük ekranlar, el ekranları, sayborglar&nbsp;için yedek parçalar. “Yeni Pekindeki en iyi mekanik ustasının&nbsp;sen olduğu söylüyorlar. O yüzden, senin yaşlı bir adam olduğunu düşünmüştüm.”</span></p>

    <p><span class="font3">“Öyle mi diyorlar?” diye mırıldandı Cinder.</span></p>

    <p><span class="font3">Cinder ı görünce şaşıran ilk kişi prens değildi. Müşterilerinin çoğu, nasıl olup da genç bir kızın şehirdeki en iyi mekanik ustası&nbsp;olduğuna anlam veremezdi ve Cinder da bu yeteneğinin sırrını&nbsp;onlarla asla paylaşmazdı. Bir sayborg olduğunu ne kadar az insan&nbsp;bilirse o kadar iyiydi. Pazardaki herkes Chang Sachan’ın attığı türden küçümseyen bakışlar atmaya başlarsa, herhâlde kafayı yerdi.</span></p>

    <p><span class="font3">Serçe parmağını kullanarak androidin kablolarından bir kısmını bir kenara çekiştirdi. “Bazen sadece eskilikten dolayı&nbsp;çalışmayı bırakırlar. Belki de yeni bir modele geçmelisiniz.”</span></p>

    <p><span class="font3">“Ne yazık ki bunu yapamam, içinde son derece gizli bilgiler saklıdır. Ulusal güvenlik gereği o bilgilere ulaşmam gerekiyor...&nbsp;<span>Bir başkası yapmadan önce.” Parmakları çalışmayı bırakan&nbsp;Cinder, başını kaldırıp prense baktı.</span></span></p>

    <p><span class="font3">Prens, dudakları titremeye başlamadan önce, üç saniye boyunca Cinder’ın bakışlarına yanıt verdi. “Sadece şaka yapıyorum. Nainsi benim ilk androidimdir. <span>Yani duygusal bir bağ söz konusu.”</span></span></p>

    <p><span class="font3">Cinder’ın görüşünün kenarında turuncu bir ışık yanıp söndü. Biyonik görüşü bir şey yakalamıştı ama ne olduğundan emin değildi -belki fazla güçlü bir yutkunma, fazla hızlı bir göz&nbsp;kırpışı veya prensin çene kaslarında fazladan bir gerilme.</span></p>

    <p><span class="font3">Cinder bu turuncu ışığı görmeye alışıktı. Sürekli yanıp sönerdi. Birinin yalan söylediğini belirten bir işaretti.</span></p>

    <p><span class="font3">“Ulusal güvenlik demek...” dedi. “Komikti.”</span></p>

    <p><span class="font3">Prens, sanki dediklerine karşı çıkması için, Cinder’a meydan okuyormuş gibi başını bir yana eğdi. Gözlerinin önüne bir tutam siyah saç döküldü. Cinder gözlerini kaçırdı.</span></p>

    <p><span class="font3">“Eğitmen modeli, <span>8.6,” dedi Cinder, plastik kafatasının içindeki hafifçe aydınlanmış paneli okuyarak. Yani Android&nbsp;neredeyse 20 yaşındaydı. Oldukça eski sayılırdı. “Mükemmel&nbsp;görünüyor.”</span></span></p>

    <p><span class="font3">Cinder elini kaldırdı ve bir yumruk darbesiyle çıkarttığı androidin kafasını, masaya yuvarlanmadan hemen önce havada yakaladı. Prens ise yerinden sıçramıştı.</span></p>

    <p><span class="font3">Cinder, androidin kafasını geri yerleştirdi ve güç düğmesine bastı ama hiçbir şey olmadı. “Bunun ne kadar sık işe yaradığını&nbsp;bilseniz, şaşırırdınız.”</span></p>

    <p><span class="font3">Prens garip bir kıkırtı koyuverdi. “Sen, Linh Cinder olduğuna emin misin? Mekanik ustası?”</span></p>

    <p><span class="font3">“Cinder! Onu getirdim!” Sensör ışığı mavi mavi yanıp sönen Iko, kalabalığın arasında belirdi ve Cinder’ın çalışma masasına&nbsp;doğru geldi. Kıskaçlı bir elini kaldırdı ve çelik kaplamalı yepyeni&nbsp;bir ayağı, masanın üstüne, prensin androidinin hemen yanma&nbsp;koydu. “Eskisine göre çok daha gelişkin bir model, sadece birazcık kullanılmış ve kabloları da oldukça uyumlu görünüyor.&nbsp;Üstelik satıcıyı sadece 600 univ’e bırakmaya razı edebildim.”</span></p>

    <p><span class="font3">Cinder’ın içini bir telaş kapladı. Tek ayağı üstünde dengesini koruyarak yeni çelik ayağı masadan kaptığı gibi arka tarafa doğru fırlattı. “İyi iş çıkardın Iko. Nguyenshifu, koruma droidi için yeni bir ayak bulduğumuzu duyduğuna çok memnun&nbsp;olacaktır.”</span></p>

    <p><span class="font3">Iko’nun sensör ışığı hafifçe soldu. “Nguyenshifu mu? Anlamlandıramadım.”</span></p>

    <p><span class="font3">Dişlerini sıkarak zorla gülümseyen Cinder, prense doğru işaret etti. “Iko, lütfen müşterimize hak ettiği saygıyı göster.” Sesini alçalttı. “Yani majestelerine.”</span></p>

    <p><span class="font3">Iko bir gıcırtıyla boynunu arkaya büktü ve bir metre üstünde kalan prense bakmak için yuvarlak sensörünü yukarı çevirdi. Tarayıcısı prensin kimliğini tanımlarken, sensör ışığı da titreşti.&nbsp;“Prens Kai,” dedi, metalik sesiyle gıcırtılı bir şekilde. “Yakından&nbsp;bakıldığında, daha bile yakışıklıymışsınız.”</span></p>

    <p><span class="font3">Cinder’ın midesi utançla kasıldı ama prens sadece güldü.</span></p>

    <p><span class="font3"><span>&nbsp;“Bu kadarı yeterli Iko, arkaya geç.”</span></span></p>

    <p><span class="font3">Iko emre uydu ve masa örtüsünü bir kenara ittirdi. Ardından masanın altına girdi.</span></p>

    <p><span class="font3">“Böyle bir karaktere her gün rastlanmıyor,” dedi Prens Kai, sanki pazara sık sık bir sürü android getiren biri gibi dükkânın&nbsp;kapı kirişine yaslanarak. “Onu kendin mi programladın?”</span></p>

    <p><span class="font3">“İster inanın ister inanmayın, geldiğinde bu hâldeydi. Ben programlamasında bir hata olduğundan şüpheleniyorum aslında. Herhâlde üvey annem de o yüzden onu bu kadar ucuza&nbsp;kapatabilmişti.”</span></p>

    <p><span class="font3">“Programlamamda hata falan yok benim!” dedi Iko, Cinder’ın arkasında bir yerden.</span></p>

    <p><span class="font3">Cinder’ın gözleri prensin bakışlarıyla buluştu. Prensin bir başka rahat kahkahasıyla beraber bir an için gözleri kamaşır&nbsp;gibi oldu. Sonra başını hızla prensin androdinin arkasına geri&nbsp;çekti.</span></p>

    <p><span class="font3">“Peki, ne düşünüyorsun?” diye sordu prens.</span></p>

    <p><span class="font3">“Sistem kontrolünü yapmam lazım. Birkaç gün sürer. Hatta belki de bir hafta.” Cinder yüzüne düşen bir parça saçı kulağının&nbsp;arkasına sıkıştırdı ve androidin içini incelerken bacağını da biraz&nbsp;dinlendirebilmenin mutluluğuyla sandalyesine çöktü. O hareketiyle belki de saygıda kusur etmiş olmalıydı ama çalışırken&nbsp;onun ellerini seyredebilmek için başını hafifçe öne eğen prens,&nbsp;pek de aldırmış gibi görünmüyordu.</span></p>

    <p><span class="font3">“Peşin ödemeye ihtiyacın var mı?</span></p>

    <p><span class="font3">Prens, içine kimlik <span>çipinin gömülü sol bileğini Cinder a doğru uzattı. Ama Cinder eldivenli elini sallayarak reddetti. “Hayır, teşekkürler. Size hizmet etmek benim için bir onurdur.”</span></span></p>

    <p><span class="font3">Prens Kai bir an için karşı çıkacakmış gibi göründü ama sonra elini aşağı indirdi. “Onu festivalden önce tamir edebilmen mümkün olur mu dersin?”</span></p>

    <p><span class="font3">Cinder, androidin panelini kapattı. “Sorun değil. Ama sorununun ne olduğunu bilmediğim sürece...”</span></p>

    <p><span class="font3">“Biliyorum, biliyorum.” Prens, topukları üzerinde hafifçe sallandı. “Sadece yetiştirebileceğini umuyorum.”</span></p>

    <p><span class="font3">“Hazır olduğunda size nasıl ulaşabilirim?”</span></p>

    <p><span class="font3">“Saraya bir mesaj gönder. Veya gelecek hafta sonu burada olacak mısın? O zaman uğrayabilirim.”</span></p>

    <p><span class="font3">“Ah, evet!” dedi Iko arkalardan. “Pazarın kurulduğu her gün buradayız. Tekrar bekleriz. Sizi yeniden görmek şahane&nbsp;olur.”</span></p>

    <p><span class="font3">Cinder hafifçe irkildi. “Gelmek zorunda değilsiniz.</span></p>

    <p><span class="font3">“Memnuniyetle gelirim.”</span></p>

    <p><span class="font3">Prens başını eğerek kibarca vedalaşırken, bir yandan da kapüşonunu iyice yüzüne doğru çekiştirdi. Cinder da başını&nbsp;eğerek karşılık verdi. Aslında ayağa kalkıp eğilmesi gerektiğini&nbsp;biliyordu tabii ama dengesini tekrar kaybetme ihtimalini göze&nbsp;alamamıştı.</span></p>

    <p><span class="font3">Cinder başını kaldırıp gözlerini meydanda gezdirmeden önce, prensin masaya vuran gölgesinin kaybolmasını bekledi. Aceleyle oraya buraya koşuşturan kalabalık, aralarında bir&nbsp;prensin yürüdüğünün farkına varmamış gibi görünüyordu.&nbsp;Cinder’ın gerginliği, yerini rahatlamaya bıraktı.</span></p>

    <p><span class="font3">O sırada metal kıskaçlarını göğsünde kavuşturmuş Iko, Cinder’ın yanına geldi. “Prens Kai! Fanımı kontrol eder misin?&nbsp;Sanırım aşırı ısınmaya başladım.”</span></p>

    <p><span class="font3">Cinder eğildi ve yeni ayağını eline alarak pantolonuna sildi. Ayağın dış kaplamasını kontrol etti ve az önceki muamelesi yüzünden çizik içinde olmadığını gördüğüne memnun oldu.</span></p>

    <p><span class="font3">“Bunu duyduğu zaman Peony’nin suratının alacağı ifadeyi hayal edebiliyor musun?” dedi Iko.</span></p>

    <p><span class="font3">“Tiz bir sesle ciyaklayacağını tahmin edebiliyorum.” Cinder, içinde minik bir neşenin kıvılcımlanmasına izin vermeden önce&nbsp;son bir defa kalabalığı dikkatle gözden geçirdi. Peony’ye anlatmak için sabırsızlanıyordu. <i>Prensin ta kendisi!</i> Ağzından garip&nbsp;bir kahkaha kaçıverdi. Bu acayipti. İnanılmazdı. Hatta... <i>“Ah,&nbsp;Tanrım.</i> ”</span></p>

    <p><span class="font3">Cinder’ın gülümsemesi soldu. “Ne oldu?”</span></p>

    <p><span class="font3">Iko bir kıskacını uzatarak Cinder’ın alnına doğru işaret etti. “Yüzünde yağ lekesi var.”</span></p>

    <p><span class="font3">Cinder irkildi ve alnını ovuşturdu. “Dalga geçiyorsun.”</span></p>

    <p><span class="font3">“Farkına bile varmadığına eminim.”</span></p>

    <p><span class="font3">Cinder elini indirdi. “Ne fark eder ki? <span>Haydi bana yardım et de bir başka asilzade uğramadan önce şunu bir takalım.” Cinder&nbsp;boştaki ayak bileğini diğer dizinin üstüne koydu ve renkli kabloları takmaya başladı. Bir yandan da prensin onun aslında ne&nbsp;olduğunun farkına varıp varmadığını merak etti.</span></span></p>

    <p><span class="font3">“Sana da tam uydu, değil mi?” dedi Iko. O sırada Cinder da Iko’nun avucunda tuttuğu vidaları ondan tek tek alarak önceden hazırlanmış deliklere takıyordu.</span></p>

    <p><span class="font3">“Çok güzel Iko. Teşekkürler. Adri’nin fark etmeyeceğini umarım. Bir ayağa 600 univ harcadığımı duyarsa herhâlde beni&nbsp;öldürür.” Son vidayı da sıkıştırdı ve bacağını uzattı, ayağını bir&nbsp;ileri bir geri hareket ettirdi, parmaklarını oynattı. Hareketleri biraz tutuk gibiydi ve sinir sensörlerinin yeni kablolarla uyum sağlaması birkaç gün alacaktı ama en azından artık ayarı bozuk&nbsp;bir şekilde topallayarak dolaşmak zorunda değildi.</span></p>

    <p><span class="font3">“Mükemmel,” dedi, botunu giyerek. O sırada Iko’nun, elinde eski ayağını tuttuğunu fark etti. “O hurdayı da atabilir...”</span></p>

    <p><span class="font3">Cinder’ın kulaklarına bir çığlık doldu. Çığlık sesi, işitme ara yüzünde zirve yaparken irkildi ve yüzünü sese doğru çevirdi.&nbsp;Pazara sessizlik inmişti. Oraya buraya kurulmuş tezgâhların arasında saklambaç oynayan çocuklar, saklandıkları yerden kafalarını uzattılar.</span></p>

    <p><span class="font3">Çığlık sesi, pastacı Chang Sachadan gelmişti. Cinder şaşkınlık içinde ayağa kalktı ve kalabalığın üstünden bakabilmek için sandalyesinin üstüne çıktı. Tezgâhındaki Sacha’nın, kekler ve&nbsp;pastaların yer aldığı cam dolabın arkasında durmuş, gözlerini&nbsp;önüne doğru uzattığı ellerine diktiğini gördü.</span></p>

    <p><span class="font3">Kalabalık yavaş yavaş olayı idrak ederken, Cinder da eliyle burnunu kapattı.</span></p>

    <p><span class="font3">“Veba!” diye bağırdı biri. “Vebaya yakalanmış!”</span></p>

    <p><span class="font3">Herkesi bir panik aldı. Anneler, çaresiz ellerle çocuklarının yüzünü kapatarak onları kucakladıkları gibi Sacha’nın tezgâhından uzağa kaçırdılar. Dükkân sahipleri ise büyük bir gürültüyle&nbsp;kapılarının önündeki kepenklerini indiriyordu.</span></p>

    <p><span class="font3">Sunto bir çığlık attı ve annesine doğru koşturdu. Ama annesi, elleriyle ona hayır işareti yaptı. <i>Hayır, hayır, yaklaşma.</i> Komşu bir tezgâhtar çocuğu yakaladı ve omzunun altına sıkıştırarak ters&nbsp;yöne doğru koşturdu. Sacha onun arkasından bağırdı ama ağzından çıkan kelimeler, kalabalığın bağırış çağırışları arasında&nbsp;kaybolup gitti.</span></p>

    <p><span class="font3">Cinder’ın midesi kasıldı. Kendisinin ve Iko’nun koşması söz konusu değildi. Çünkü Iko, bu arbedede ezilip giderdi. Cinder&nbsp;nefesini tutarak tezgâhın bir köşesindeki kordona uzandı ve metal kapıyı aşağı indirdi. Yere vuran küçük bir güneş ışığı parçası&nbsp;dışında, içerisi tamamen karanlık altında kaldı. Yerden yükselen&nbsp;ısı, dar mekânı nefes alması zor bir yer hâline getiriyordu.</span></p>

    <p><span class="font3">“Cinder?” dedi Iko, robotik sesinde bir endişeyle. Sensörünün ışığını güçlendirdi ve tezgâhın içini mavi ışıkla doldurdu.</span></p>

    <p><span class="font3">“Merak etme,” dedi Cinder, sandalyeden inip masanın üstündeki yağa bulanmış bez parçasını eline alırken. Çığlıklar çoktan dinmeye başlamış, sessizlikse dükkânın içini sanki dışarıdan ayrı ve boş bir dünyaya dönüştürmüştü. “Sacha meydanın ta&nbsp;diğer ucunda. Burada güvendeyiz.” Ama buna rağmen raflarla&nbsp;kaplı duvara doğru iyice geriledi, yere çöküp elindeki bezle ağzını ve burnunu kapadı.</span></p>

    <p><span class="font3">Beklemeye başladılar. Cinder, becerebildiğince sığ nefesler almaya çalıştı. Sonra siren seslerini, acil durum hava aracının&nbsp;yaklaştığını ve Sacha’yı alıp gittiğini işittiler.</span></p>
  </div>
</body>
</html>
