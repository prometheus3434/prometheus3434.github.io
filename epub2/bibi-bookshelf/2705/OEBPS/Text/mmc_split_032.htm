<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_32" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark12"></a></span></p>

    <p class="msonormal"><a class="pcalibre pcalibre1" id="_Toc412887526"><span class="font3"><b class="calibre8">Yirmi Beş</b></span></a></p>

    <p><span class="font3">ASANSÖRDEN AYRILIP DR. ERLAND’IN OFİSİNE</span> <span class="font3">yürüdükleri zaman zarfında, Kai’ye iki adet mesaj iletisi gelmişti. Cinder bunu genç adamın kemerinden gelen bip seslerinden anlamıştı ama Kai mesajlara cevap vermedi. Cinder’ın kendi başına yürüyebileceğini belirttiği tüm itirazlarına ve&nbsp;yanlarından geçip giden insanların meraklı bakışlarına rağmen, Kai koridor boyunca kıza destek olmakta ısrar etmişti.&nbsp;Kai’nin canı, meraklı bakışlardan Cinder’ın yarısı kadar bile&nbsp;sıkılmıyor gibiydi.</span></p>

    <p><span class="font3">Ofise ulaştıklarında Kai kapıyı çalmadı. Bakışlarını herhangi bir uyarı yapmaksızın odaya dalan bu kişiye çeviren Dr. Erland, karşısında prensi gördüğüne kendisinin tahmin ettiği&nbsp;kadar çok şaşırmadı.</span></p>

    <p><span class="font3">“Yine aynı şey oldu,” dedi Kai. “Cinder’ın bayılmasından bahsediyorum veya her neyse.”</span></p>

    <p><span class="font3">Dr. Erland’ın mavi gözleri Cinder’a çevrildi.</span></p>

    <p><span class="font3">“Şimdi geçti,” dedi Cinder. “Ben <i>iyiyim</i>.”</span></p>

    <p><span class="font3">İyi falan değilsin,” dedi Kai. “Buna sebep olan nedir? Önlemek için ne yapabiliriz?”</span></p>

    <p><span class="font3">“Onu muayene ederim,” dedi Dr. Erland. “Bir daha olmaması için ne yapabileceğimize bir bakarız.”</span></p>

    <p><span class="font3">Kai bunun yalnızca kıl payı kabul edilebilir bir cevap olduğunu düşünüyormuş gibi göründü. “Eğer araştırma yapmak için kaynağa... Veya mesela, özel <span>ekipmanlara falan ihtiyacınız&nbsp;varsa.</span></span></p>

    <p><span class="font3">“Aceleci olmayalım,” dedi doktor. “Büyük ihtimalle, omurlarına ufak bir müdahaleye daha ihtiyacı vardır.”</span></p>

    <p><span class="font3">Yalan detektörünün turuncu ışığı yanıp sönerken, Cinder da dişlerini sıktı. Doktor, prense yine yalan söylüyordu. Ona&nbsp;da yalan söylüyordu. Ama Kai doktora karşı çıkmadı ve onu&nbsp;sorgulamadı. Derin bir nefes aldıktan sonra yüzünü Cinder’a&nbsp;çevirdi. Genç adamın yüzündeki ifade Cinder’ı rahatsız etmişti —ona sanki her an kırılabilecek bir porselen bebekmiş gibi&nbsp;bakıyordu.</span></p>

    <p><span class="font3">Ve belki bakışlarının altında, bir parça da hayal kırıklığı yatıyordu.</span></p>

    <p><span class="font3">“Ben gerçekten iyiyim.”</span></p>

    <p><span class="font3">Prensin ikna olmadığını görebiliyordu ama Kai’nin onunla tartışmak için bir sebebi yoktu. Belindeki cihaz tekrar bipledi.&nbsp;Kai sonunda alete şöyle bir baktı, suratını buruşturdu ve cihazı&nbsp;kapattı. “Gitmem gerekiyor.”</span></p>

    <p><span class="font3">“Öyle görünüyor.”</span></p>

    <p><span class="font3">“Afrika Başbakanı, bir dünya liderleri zirvesi talebinde bulunmuş. <span>Oldukça politik ve sıkıcı bir toplantı. Danışmanlarım <i>çileden</i> çıkmak üzereler.”</span></span></p>

    <p><span class="font3">Cinder kaşlarını kaldırdı ve sonra ona, kendisini bırakıp gitmesinin tamamen doğal olduğunu belirten bir bakış atmaya&nbsp;çalıştı.</span></p>

    <p><span class="font3">Sonuçta, o bir prensti. Dünya’nın en güçlü adam ve kadınları onu çağırmıştı. Cinder bunu anlıyordu.</span></p>

    <p><span class="font3">Ve buna rağmen, Kai hâlâ burada, onun yanındaydı.</span></p>

    <p><span class="font3">“Ben <i>iyiyim</i> ,” dedi. “Burada kalmana gerek yok.”</span></p>

    <p><span class="font3">Kai’nin gözlerindeki endişe bir parça azaldı. Dr. Erland’a döndü ve cebinden çıkardığı bir şeyi zorla adamın eline sıkıştırdı. “Aynı zamanda size bunu vermek için gelmiştim.”</span></p>

    <p><span class="font3">Dr. Erland gözlüklerini taktı ve cam tüpü ışığa doğru tuttu. Tüpün içi berrak bir sıvıyla doluydu. “Ve bu da?”</span></p>

    <p><span class="font3">“Kraliçe Levana’dan bir hediye. Letumosisin antidotu olduğunu iddia ediyor.”</span></p>

    <p><span class="font3">Cinder’ın kalbi tekledi ve gözlerini tüpe dikti.</span></p>

    <p><span class="font3">Antidot mu?</span></p>

    <p><span class="font3"><i>Peony.</i></span></p>

    <p><span class="font3">Dr. Erland’ın yüzünden tüm kan çekildi. Gözlüklerinin arkasındaki gözleri irileşti. “Öyle mi?”</span></p>

    <p><span class="font3">“Numara da olabilir. Bilmiyorum. Bunun, bir yetişkin erkeğe yetecek bir doz olduğunu söyledi.”</span></p>

    <p><span class="font3">“Anlıyorum.”</span></p>

    <p><span class="font3">“Peki, bunu çoğaltabilir misiniz? Eğer gerçekten de işe yarayan bir antidotsa.”</span></p>

    <p><span class="font3">Dr. Erland’ın dudakları ince bir çizgi hâlini aldı ve tüpü indirdi. “Bunun gerçekleşebilmesi farklı farklı faktörlere bağlı majesteleri,” dedi, uzun bir duraksamadan sonra. “Ama elimden geleni yaparım.”</span></p>

    <p><span class="font3">Teşekkürler. Herhangi bir sonuca ulaşır ulaşmaz beni haberdar edin.”</span></p>

    <p><span class="font3">“Elbette.”</span></p>

    <p><span class="font3">İçi rahadayan Kai’nin kaşları gevşedi. Yüzünü Cinder’a çevirdi. “Ve sen de beni haberdar edersin, eğer...”</span></p>

    <p><span class="font3">“Tamam.”</span></p>

    <p><span class="font3">“... Baloya gitme konusunda fikrini değiştiren bir şey olursa.” Cinder dudaklarını birbirine bastırdı.</span></p>

    <p><span class="font3">Kai’nin gülümsemesi bir parça olsa da gözlerine yansıdı. Hafifçe eğilerek doktora selam verdi ve odadan çıktı.</span></p>

    <p><span class="font3">Cinder, bakışlarını doktorun yumruk yaptığı elinde duran tüpten ayırmadı. İçi o tüpe sahip olma isteğiyle doluydu. Ama&nbsp;sonra, doktorun parmak boğumlarının beyazlaştığını fark etti ve&nbsp;başını kaldırdığında, adamın öfkeli bakışlarıyla karşılaştı.</span></p>

    <p><span class="font3">“Siz burada ne yaptığınızı sanıyorsunuz?” dedi doktor, serbest olan elini çalışma masasına koyarak. Cinder, doktorun hışmı karşısında şaşırarak yerinden zıpladı. “Kraliçe Levana’nın şu anda burada, bu sarayda olduğunun farkında değil misiniz? Size&nbsp;buradan uzak durmanı söylediğimde beni <i>anlamadınız mı?”&nbsp;</i>“Prense androdini geri getirmem gerekiyordu. Bu benim işimin bir parçası.”</span></p>

    <p><span class="font3">“Siz hayatınızı kazanmaktan bahsediyorsunuz. Bense <i>hayatınızdan</i> bahsediyorum. Burada güvende değilsiniz!”</span></p>

    <p><span class="font3">“Bilginiz olsun diye söylüyorum, o android bir <i>ölüm kalım meselesini</i> içinde barındırıyor.” Cinder dişlerini sıktı ve kendini&nbsp;daha fazlasını söylemekten alıkoydu. Derin bir şekilde iç geçirerek eldivenlerini çıkardı ve cebine sokuşturdu. “Tamam, üzgünüm. Ajna şu anda buradayım işte.”</span></p>

    <p><span class="font3">“Gitmeniz gerekiyor. Hemen şimdi. Ya kraliçe laboratuvarları gezmek isterse?”</span></p>

    <p><span class="font3">“Kraliçe laboratuvarlarla neden ilgilensin ki?” Cinder, Dr. Erland’ın tam karşısındaki koltuğa çöktü. Dr. Eriand ise ayakta&nbsp;durmaya devam etti. “Ayrıca artık çok geç. Kraliçe beni çoktan&nbsp;gördü bile.”</span></p>

    <p><span class="font3">Cinder bu haber karşısında doktorun patlayacağını düşünmüştü. Ama bunun yerine, doktorun yüzündeki öfkenin yerini, büyük bir korku ifadesi aldı. Kalın kaşları yükselerek kasketinin&nbsp;altında kayboldu.</span></p>

    <p><span class="font3">Dr. Eriand yavaşça koltuğuna çöktü. “Sizi <i>gördü</i> mü? Emin misiniz bundan?”</span></p>

    <p><span class="font3">Cinder başıyla onayladı. “Protestocular gösteri yaparken ben de avludaydım. Kraliçe Levana üstteki balkonlardan birinde belirdi ve... Kalabalığa bir şey yaptı. Beyinlerini yıkadı veya gözlerini boyadı ya da adı her neyse. Herkes sakinleşti ve protestoya&nbsp;bir son verdi. Çok <i>garipti.</i> Sanki protestocuların hepsi, neden&nbsp;orada olduklarını, ondan nefret ettiklerini unutmuş gibiydi. Ve&nbsp;sonrasında sırtlarını dönüp uzaklaştılar.”</span></p>

    <p><span class="font3">“Evet.” Dr. Eriand tüpü masaya koydu. “Kendi insanlarını kendisine karşı isyan etmekten nasıl alıkoyduğu birden netleşti,&nbsp;değil mi?”</span></p>

    <p><span class="font3">Cinder öne doğru eğildi, bir yandan da metal parmaklarıyla masada ritim tutuyordu. “Ama asıl garip olan şu; daha önceden&nbsp;bana içi boşların Ayaların göz boyamasından etkilenmediğini&nbsp;söylemiştiniz, değil mi? Bu yüzden onların -bizim- öldürülmemiz emrini vermişti?”</span></p>

    <p><span class="font3">“Bu doğru.”</span></p>

    <p><span class="font3">“Ama beni etkiledi. Diğer herkes gibi ben de aniden ona karşı bir güven duymaya başladım. Ama sonra programlamam&nbsp;müdahale etti ve kontrolü eline aldı.” Cinder, Dr. Erland’ın,&nbsp;kasketini çıkarmasını, kenarlarını düzeltmesini ve sonra dağınık&nbsp;gri saçlarının üstüne geri yerleştirmesini izledi. “Böyle olmaması&nbsp;gerekirdi, değil mi? Çünkü ben bir içi boşum.”</span></p>

    <p><span class="font3">“Hayır,” dedi doktor, pek emin olmamış bir şekilde. “Öyle olmaması gerekirdi.” Koltuğundan kalktı ve yerden tavana uzanan, geniş pencerenin önüne geçti.</span></p>

    <p><span class="font3">Cinder’ın parmakları masaya uzanıp tüpü kapıvermeye yönelik müthiş bir istekle kaşındı ama kendini tuttu. Bu antidot -eğer gerçekten de vebanın antidotuysa- herkese aitti.</span></p>

    <p><span class="font3">Yutkunarak arkasına geri yaslandı. “Doktor? Pek şaşırmış görünmüyorsunuz?”</span></p>

    <p><span class="font3">Doktor bir elini kaldırıp iki parmağıyla dudağına hafifçe dokunduktan sonra, yüzünü yavaşça Cinder’a döndü.</span></p>

    <p><span class="font3">“Sizin test sonuçlarınızı yanlış değerlendirmiş olabilirim.” <i>Yalan.</i></span></p>

    <p><span class="font3">Cinder, kucağındaki ellerini yumruk yaptı. “Veya sadece, bana doğruyu söylememiş olabilirsiniz.”</span></p>

    <p><span class="font3">Doktorun kaşları çatıldı ama suçlamayı inkâr etmedi.</span></p>

    <p><span class="font3">Cinder parmaklarını kıvırdı. “Yani bir Aycı değil miyim?”</span></p>

    <p><span class="font3">“Hayır, hayır. Bir Aycı olduğunuz kesin.” <i>Doğru.</i></span></p>

    <p><span class="font3">Cinder hayal kırıklığına uğramış bir hâlde, iyice koltuğa gömüldü.</span></p>

    <p><span class="font3">“Ailenize dair bazı araştırmalar yaptım Bayan Linh.” Cinder’ın gözlerinin parladığını görmüş olmalıydı ki hızla iki&nbsp;elini birden havaya kaldırdı. “Sizi <i>evlat edinen ailenizden</i> bahsediyorum. Rahmetli vasiniz Linh Garan’ın, android sistemleri tasarlayan biri olduğunu biliyor muydunuz?”</span></p>

    <p><span class="font3">“Eee...” Cinder, Adri’nin oturma odasındaki rafları süsleyen başarı ödülleri ve <span>plaketleri düşündü. “Biliyor gibiyim.”</span></span></p>

    <p><span class="font3">“Eh. Sizin ameliyatınızdan bir yıl kadar önce, Yeni Pekin Bilim Fuarı’nda yeni bir icadını tanıtmış. Bir <span>prototip. Buna&nbsp;biyoelektrik güvenlik sistemi adını vermiş.”</span></span></p>

    <p><span class="font3">Cinder boş boş baktı. “Bir ne?”</span></p>

    <p><span class="font3">Ayağa kalkan Dr. Erland, masasındaki ekrana bir şeyler yazdı ve o tanıdık resmi çağırdı. Cinder’ın boynunu temsil eden bölgeye yakınlaştı ve omurgasının üst taraflarındaki ufak siyah&nbsp;noktaya işaret etti. “İşte bu.”</span></p>

    <p><span class="font3">Cinder elini ensesine uzattı ve masaj yaptı.</span></p>

    <p><span><span class="font3">“Bu, bir insanın sinir sistemine bağlanan bir alet.</span></span> <span class="font3">İki işlevi var; bir Dünyalıda, kişinin şahsi biyoelektriğinin dış müdahalelerle kontrol altına alınmasını önlüyor. Yani temelde bunu o&nbsp;kadar zor bir hâle getiriyor ki, pratikte Aycı kontrolüne bir bağışıklık kazandırıyor. Tersi biçimde, bir Aycıya takıldığında onları&nbsp;diğerlerinin biyoelektriğini kontrol edebilme yetisinden yoksun&nbsp;bırakıyor. Yani bu alet, sanki Aycı yeteneğine vurulan bir kilit&nbsp;özelliği taşıyor.”</span></p>

    <p><span class="font3">Hâlâ ensesini ovuşturmaya devam eden Cinder başını salladı. “Bir kilit mi? Büyüyü engelleyen bir kilit? Bu mümkün olabilir&nbsp;mi ki?”</span></p>

    <p><span class="font3">Dr. Erland bir parmağını havaya kaldırdı. “Onların yaptığı şey büyü değil. Ve öyle olduğunu söylemek, Aycılara daha fazla&nbsp;güç bahşetmekten başka bir işe yaramıyor.”</span></p>

    <p><span class="font3">“Peki, tamam. Biyoelektrik şeyi. Mümkün mü?”</span></p>

    <p><span class="font3">“Görünüşe göre öyle. Aycı yeteneği, aslında beyin gücünü kullanarak elektromanyetik enerjiyi kontrol altına alabilme&nbsp;becerisidir. Bu yeteneğin kullanılmasını engellemek, beyin sapına uzanan sinir sisteminde değişiklikler yapılmasını gerektirir ve bunu yaparken tüm motor kabiliyetiyle, his duygusunun&nbsp;korunması... Oldukça etkileyici. Bu gerçekten dâhiyane bir&nbsp;çalışma.”</span></p>

    <p><span class="font3">Ağzı açık kalan Cinder’in gözleri, koltuğuna oturan doktordan ayrılmadı. “Çok zengin olabilirdi.”</span></p>

    <p><span class="font3">“Eğer ölmeseydi, büyük ihtimalle olurdu.” Doktor ekranı kapattı. “Bu icadı fuarda tanıttığı sırada, yaptığı <span>prototip henüz&nbsp;test edilmediği için, diğer bilim adamları haklı olarak ona şüpheyle yaklaşmış. Dolayısıyla, cihazı üretmeye başlamadan önce,&nbsp;onu test etmesi gerekiyordu.”</span></span></p>

    <p><span class="font3">“Ve bunun için de bir Aycıya ihtiyacı vardı.”</span></p>

    <p><span class="font3">“İdeal olarak, aletin her iki işlevini de ayrı ayrı test edebilmesi için, hem bir Aycıya hem de bir Dünyalıya ihtiyacı vardı. Dünyalı bir denek bulup bulamadığı konusunda hiçbir fikrim&nbsp;yok ama Aycı olarak sizi buldu ve yeteneğinizi kullanmanızı önlemek için size bu aleti taktı. Bu da ameliyattan bu yana yeteneğinizin neden su yüzüne çıkmadığını açıklıyor.”</span></p>

    <p><span class="font3">Cinder sinirle ayağını sallamaya başladı. “Test sonuçlarımı yanlış falan değerlendirmediniz. Bunu en başından beri biliyordunuz. O laboratuvar odasına yürüdüğüm andan itibaren, benim bir Aycı olduğumu ve bu saçma kilide sahip olduğumu...&nbsp;Hepsini <i>biliyordunuz</i>.”</span></p>

    <p><span class="font3">Dr. Erland ellerini ovuşturdu. Cinder ilk defa, adamın parmağında altından bir yüzük olduğunu fark etti.</span></p>

    <p><span class="font3">“Bana ne yaptınız?” dedi, ayağını sağlam bir şekilde yere basıp doğrularak. “Bana dokunduğunuzda, canım fena hâlde yandığında ve bayıldığımda. Bugün aynı şey tekrar oldu. Bunun sebebi ne? Bana neler oluyor?”</span></p>

    <p><span class="font3">“Sakin olun Bayan Linh.”</span></p>

    <p><span class="font3">“Neden? Böylece, tıpkı prense yaptığınız gibi, bana da daha fazla yalan söyleyebilmeniz için mi?”</span></p>

    <p><span class="font3">“Yalan söylediysem, amacım sadece sizi korumaktı.”</span></p>

    <p><span class="font3">“Neden korumak?”</span></p>

    <p><span class="font3">Dr. Erland iki elinin parmaklarını birleştirdi. “Kafanızın karıştığını anlıyorum-”</span></p>

    <p><span class="font3">“Hayır. Hiçbir şey anlamıyorsunuz! Bir hafta öncesine kadar kim olduğumu, <i>ne</i> olduğumu gayet iyi biliyordum ve belki değersiz bir sayborgdan başka bir şey değildim ama en azından&nbsp;bunun farkındaydım. Ve şimdi... Şimdi de bir Aycıyım. Büyü&nbsp;kullanabilmesi gereken ama kullanamayan bir Aycıyım ve şimdi&nbsp;bir de başımda, anlamadığım sebeplerden ötürü benim ölümümü isteyen bir deli kraliçe var.”</span></p>

    <p><span class="font2"><b class="calibre8">ANORENALİN SEVİYESİ AŞIRI YÜKSELİŞTE,</b></span> <span class="font2">diye uyardı kontrol paneli.</span></p>

    <p><span class="font2"><b class="calibre8">TAVSİYE EDİLEN AKSİYON: AĞIR, ÖLÇÜLÜ NEFESLER ALMAK. SAYIM BAŞLADI&nbsp;<span>1,2,3...</span></b></span></p>

    <p><span class="font3">“Lütfen <i>sakinleşin</i> Bayan Linh. <span>Bu kilidin size takılması, aslında oldukça iyi bir şey.”</span></span></p>

    <p><span class="font3">“Eminim ki öyledir. Zaten ben de bir kobay faresi olarak kullanılmaya bayılırım. Kim bayılmaz ki?”</span></p>

    <p><span class="font3">“Hoşunuza gitsin veya gitmesin, o kilit size büyük bir fayda sağladı.”</span></p>

    <p><span class="font3">“Nasıl?”</span></p>

    <p><span class="font3">“Eğer bağırmayı bırakırsanız, anlatacağım.”</span></p>

    <p><span class="font3">Cinder dudağını ısırdı ve neredeyse kendi iradesi dışında, nefesinin yavaşladığını hissetti. “<span>Tamam ama bu sefer bana doğruları söyleyin.” Kollarını göğsünde kavuşturarak koltuğuna geri&nbsp;çöktü.</span></span></p>

    <p><span class="font3">“Bazen oldukça sinir bozucu olabiliyorsunuz Bayan Linh.” Dr. Erland iç geçirdi ve şakağını kaşıdı. “Görüyorsunuz ya,&nbsp;biyoelektrik kontrolü Aycılara o kadar doğal geliyor ki kendilerini bu yeteneği kullanmaktan alıkoymaları neredeyse&nbsp;imkânsız. Özellikle de erken yaşlarda. Siz de bu yeteneğinizi&nbsp;kullanabilseydiniz, tüm dikkatler fazlasıyla üstünüze çekilirdi. Bu, alnınızda AYCIYIM’ yazılı bir dövme bulunmasından farksız olurdu. Ve bunu kontrol altına almayı öğrenmeyi&nbsp;<i>başarabilmiş</i> olsaydınız bile, bu yetenek bizim doğamızın o&nbsp;kadar köklü bir parçası ki, onu baskı altında tutmak son derece yıkıcı psikolojik yan etkilerin doğmasına sebep olabilirdi.&nbsp;İştahsızlık, <span>halüsinasyonlar, depresyon ve hatta... <span>Hatta belki&nbsp;delilik.”</span></span></span></p>

    <p><span class="font3">Doktor parmak uçlarını birleştirdi. Bekledi. “Anlıyorsunuz değil mi? Yeteneğinizin kilit altına alınması, aslında pek çok&nbsp;anlamda sizi kendinizden korudu.”</span></p>

    <p><span class="font3">Cinder adama delici bir bakış fırlattı.</span></p>

    <p><span class="font3">“Bu operasyonun her iki taraf için de faydalı bir girişim olduğunu anlıyor musunuz?” diye devam etti doktor. “Linh Garan testini gerçekleştirmiş oldu ve siz de aklınızı kaybetmeden, normal bir Dünyalı gibi yaşayabildiniz.”</span></p>

    <p><span class="font3">Cinder yavaşça öne doğru eğildi. <i>“Bizim mi?”<span>&nbsp;</span> “Efendim?”</i></span></p>

    <p><span class="font3"><i>“Bizim.</i></span> <span class="font3">Dediniz ki, ‘bu yetenek bizim doğamızın köklü bir parçası’.”</span></p>

    <p><span class="font3">Doktor sırtını dikleştirdi ve ceketinin kenarlarını düzeltti. “Ah, öyle mi dedim?”</span></p>

    <p><span class="font3">“Siz bir <span>Ayasınız.”</span></span></p>

    <p><span class="font3">Doktor, kasketini çıkarttı ve masaya fırlattı. Kasketsizken, daha ufak tefek görünüyordu. Daha yaşlı.</span></p>

    <p><span class="font3">“Bana yalan söylemeyin.”</span></p>

    <p><span class="font3">“Yalan söylemeyi düşünmüyordum Bayan Linh. Sadece bunu, üzerime yöneltilen bir suçlamaya cevap verir gibi olmayacak şekilde nasıl açıklayabileceğimi düşünüyordum.”</span></p>

    <p><span class="font3">Dişlerini sıkan Cinder tekrar koltuktan kalktı ve doktorun masasından uzaklaştı. Doktora sanki her an alnında bir “Aycıyım” dövmesi belirecekmiş gibi sert sert bakmaya devam&nbsp;etti. “Söylediğiniz herhangi bir şeye nasıl inanabilirim? Şu anda&nbsp;beynimi yıkamadığınızı nasıl bilebilirim?”</span></p>

    <p><span class="font3">Doktor omuzlarını silkti. “Tüm gün boyunca etrafta dolaşıp insanların gözünü boyasaydım, en azından kendimi daha uzun&nbsp;boyluymuş gibi göstermez miydim sence?”</span></p>

    <p><span class="font3">Cinder kaşlarını çattı ve adamın bu söylediğini duymazdan geldi. Balkondaki kraliçeyi ve ağzını bile açmamış olduğu hâlde&nbsp;yalan detektörünün onu nasıl da bir yalana karşı uyarmış olduğunu düşünüyordu. Bir şekilde, gözleri bunu başaramasa bile,&nbsp;beyni gerçek ile <span>illüzyon arasındaki farkı algılamıştı.</span></span></p>

    <p><span class="font3">Gözlerini kısarak bir parmağını doktora doğru tuttu. “Daha önce zihnimi kontrol altına aldın. İlk tanıştığımızda. Siz... Siz&nbsp;beynimi yıkadınız. <span>Tıpkı kraliçenin yaptığı gibi. Size güvenmeni sağladınız.”</span></span></p>

    <p><span class="font3">“Adil olun. O sırada, bir somun anahtarıyla bana saldırıya geçmiştiniz.”</span></p>

    <p><span class="font3">Cinder’ın öfkesi yatışır gibi oldu.</span></p>

    <p><span class="font3">Dr. Eriand avuçlarını açtı. “Sizi temin ederim Bayan Linh, Dünyada bulunduğum on iki yıl boyunca, yeteneğimi bir kere&nbsp;bile olsun kötüye kullanmadım ve bu tutumumun bedelini her&nbsp;gün ödüyorum. Zihnimin tutarlılığı, psikolojik sağlığım ve tüm&nbsp;algılarım, çevremdekilerin düşünce ve duygularını kontrol etmeyi reddettiğim için bana sorun çıkarıp duruyor. Tüm Aycılara&nbsp;güvenmek mümkün değildir -bunu ben de herkes kadar iyi biliyorum- ama siz, bana güvenebilirsiniz.”</span></p>

    <p><span class="font3">Cinder yutkundu ve koltuğuna geri oturdu. “Kai’nin haberi var mı?”</span></p>

    <p><span class="font3">“Tabii ki yok. Bunu kimse bilmemeli.”</span></p>

    <p><span class="font3">“Ama sarayda çalışıyorsunuz. Sürekli Kai ile berabersiniz. Ve imparator Rikan la da beraberdiniz!”</span></p>

    <p><span class="font3">Dr. Eriand’ın mavi gözleri bir an için sinirle parlar gibi oldu. “Evet. Peki, bu sizi neden rahatsız ediyor?”</span></p>

    <p><span class="font3">“Çünkü siz bir <i>Aycısınız!”</i></span></p>

    <p><span class="font3">“Siz de öyle. Sizi baloya davet ettiği için prensin güvenliğinin tehdit altında olduğunu mu düşünmeliyim?”</span></p>

    <p><span class="font3">“O farklı!”</span></p>

    <p><span class="font3">“Kalın kafalılık etmeyin Bayan Linh. Önyargılarınızı anlıyorum. Dünya’nın Ay Ülkesi ile olan geçmişine bakıldığında, bu önyargılar son derece anlaşılır, hatta yerinde. Ama bu bütün Ayaların açgözlü, bencil iblisler olduğu anlamına gelmiyor.&nbsp;Bana inanın ki bu dünyada Levana’nın tahttan aşağı indirilmesini benden daha çok isteyen biri daha yoktur. Eğer yeterli gücüm olsaydı, onu bizzat kendini öldürürdüm.” Doktorun yüzü kızarmış, gözleri alev saçıyordu.</span></p>

    <p><span class="font3">“Tamam.” Cinder, metal parmakları arasında ezildiğini hissedene kadar koltuğun süngerlerini çimdikledi. “Bunu kabul edebilirim. Bütün Aycılar iblis değildir ve beyinleri Levana’yı&nbsp;takip etmek için kolayca yıkanamaz. Ama Levana’yı başkaldırmayı dileyenler arasından kaç tanesi Ay Ülkesi’nden kaçmak&nbsp;için hayatını riske atıyor ki?” Durakladı ve doktora anlamlı bir&nbsp;bakış attı. “O zaman siz niye bu riske girdiniz?”</span></p>

    <p><span class="font3">Dr. Erland ayağa kalkacakmış gibi oldu ama kısa bir an tereddüt ettikten sonra, güçten düşmüş gibi, omuzları çökmüş hâlde koltuğunda kaldı. “Levana benim kızımı öldürdü.”</span></p>

    <p><span class="font3"><i>Doğru.</i></span></p>

    <p><span class="font3">Cinder geriye çekildi.</span></p>

    <p><span class="font3">“İşin en kötü yanı ise,” diye devam etti doktor, “öldürdüğü kişi bir başka çocuk olsaydı, bunu yapmakta haklı olduğunu&nbsp;düşünürdüm.”</span></p>

    <p><span class="font3">“Ne? Neden?”</span></p>

    <p><span class="font3">“Çünkü kızım bir içi boştu.” Doktor, masasının üstünde duran kasketini geri aldı ve konuşurken bir yandan da onu&nbsp;incelemeye, parmaklarıyla balıksırtı deseninin üstünden geçmeye başladı.</span></p>

    <p><span class="font3">“Geçmişte bu yasalara hak veriyor ve içi boşların tehlikeli olduğunu düşünüyordum. Eğer yaşamalarına izin verilirse tüm toplumumuzun mahvolacağı fikrine katılıyordum. Ama&nbsp;<i>benim</i> küçük kızım...” Dudaklarında ironi dolu bir gülümseme dolaştı. “Kızım doğduktan sonra, Ay ülkesinden kaçmak,&nbsp;onu Dünyaya getirmek istedim. Ama karım, kraliçeye benden bile daha fazla bağlıydı. Kızımıza yardım adına hiçbir şey yapmak istemedi. Ve böylece, küçük Hilal’im benden alındı.&nbsp;<span>Tıpkı diğerleri gibi.” Kasketini başına yerleştirdi ve gözlerini&nbsp;kısarak Cinder’a baktı. “Şu anda sizinle aynı yaşta olacaktı.”&nbsp;Cinder masanın çevresinden dolaştı ve doktorun koltuğunun bir ucuna oturdu. “Üzgünüm.”</span></span></p>

    <p><span class="font3">“Üstünden uzun zaman geçti. Ama birinin sizi buraya getirmek için nasıl bir çaba sarf ettiğini iyi anlamanızı istiyorum Bayan Linh. Hatta sizi korumak için, Aycı yeteneğinizi bile saklamayı başarmış.”</span></p>

    <p><span class="font3">Cinder kollarını kendine doladı ve süklüm püklüm oldu. “Ama neden ben? Ben bir içi boş değilim ki. Yani tehlikede değildim. Bu hiç de mantıklı gelmiyor.”</span></p>

    <p><span class="font3">“Bir gün mantıklı gelecektir, söz veriyorum. Şimdi beni dikkatle dinleyin, bu söyleyeceğim şey, üstünüzde bir şok etkisi yaratabilir.”</span></p>

    <p><span class="font3">“Şok etkisi mi? Yani şu an kadar konuştuklarımız, sadece ısınma turları mıydı?”</span></p>

    <p><span class="font3">Doktorun gözleri yumuşadı. “Yeteneğiniz geri dönüyor Bayan Linh. Linh Garan’ın <span>prototip cihazını geçici olarak&nbsp;devre dışı bırakarak sizin biyoelektriğinizi kontrol edebildim.&nbsp;Buradaki ilk gününüzde, bilincinizi yitirdiğinizde yaptığım&nbsp;şey işte buydu ve yeteneğinizin üstündeki kilit, bu yüzden&nbsp;onarılmaz şekilde hasar gördü. Yeteneğinizin kontrolü tekrar&nbsp;tam olarak elinize geçene kadar, biraz pratik yaparsanız, benzer&nbsp;arızaların üstesinden gelmeyi başarabilirsiniz. Bugün olduğu&nbsp;gibi, aniden ortaya çıkınca acı çektiğinizi biliyorum ama böyle&nbsp;durumlar oldukça nadir yaşanacaktır; büyük ihtimalle, sadece önemli duygusal çalkantılar sırasında. Bugün tetiklenmesine neyin sebep olduğu hakkında bir fikir yürütebiliyor musunuz&nbsp;acaba?”</span></span></p>

    <p><span class="font3">Asansörde Kai ile yakınlaştığı anı hatırlayan Cinder’in midesi kasıldı. Öksürerek boğazını temizledi. “Söylemeye çalıştığınız şey, benim tam bir Aycı hâline geliyor oluşum mu? <span>Yani büyüsüyle falan.”</span></span></p>

    <p><span class="font3">Dr. Erland dudaklarını büzüştürdü ama Cinder’ın büyü lafını tekrar düzeltmedi. “Evet. Biraz zaman alacaktır ama önünde sonunda doğal yeteneğinizin tüm kontrolü elinizde olacaktır.” Parmaklarını büyü yapar gibi havada döndürdü. “Şu anda kullanmayı denemek ister misiniz? Belki başarabilirsiniz. Emin&nbsp;değilim.”</span></p>

    <p><span class="font3">Cinder içindeki kablolar arasında bir kıvılcım çaktığını, omurgasında bir şeylerin çıtırdadığını hayal etti. Bunların büyük ihtimalle panik duygusuyla oluşturduğu yanılsamalar olduğunu biliyordu. Acaba bir Aycı olmak nasıl bir duyguydu? Bu&nbsp;tür bir güce sahip olmak?</span></p>

    <p><span class="font3">Başını salladı. “Hayır. Hayır istemiyorum... Henüz buna hazır değilim.”</span></p>

    <p><span class="font3">Doktorun dudaklarında hafif bir gülümseme dolaştı, sanki çok az da olsa hayal kırıklığına uğramıştı. “Elbette. Hazır olduğunuzda deneriz.”</span></p>

    <p><span class="font3">Kollarını beline dolayan Cinder, titrek bir nefes aldı. “Doktor?”</span></p>

    <p><span class="font3">“Evet.”</span></p>

    <p><span class="font3">“Siz de benim gibi, letumosise karşı bağışıklık sahibi misiniz yoksa?”</span></p>

    <p><span class="font3">Dr. Erland bir milim bile irkilmeden onun bakışlarına karşılık verdi. “Evet, öyleyim.”</span></p>

    <p><span class="font3">“O zaman neden bir ilaç bulabilmek için kendi kan örneklerinizi kullanmadınız? O kadar çok insan öldü ki... Ve şu sayborgların göreve alımı.</span></p>

    <p><span class="font3">Doktorun yüzündeki kırışıklıklar yumuşadı. “Kullandım Bayan Linh. Önceden denediğimiz yirmi yedi antidot örneğinin&nbsp;nereden geldiğini sanıyorsunuz?”</span></p>

    <p><span class="font3">“Ama hiçbiri işe yaramadı.” Cinder, ayaklarını koltuğunun altına ittirdi. Kendini tekrar, küçük ve önemsiz hissediyordu.&nbsp;“Yani bağışıklığım, aslında bana söylediğiniz gibi, bir tür mucize değil...” Gözleri masadaki tüpe gitti. <span>Kraliçenin verdiği&nbsp;antidot.</span></span></p>

    <p><span class="font3">“Bayan Linh.”</span></p>

    <p><span class="font3">Doktorun gözlerine bakan Cinder, orada ufak bir parıltı olduğunu gördü. Zar zor tutulan bir kahkahayı andırıyordu, tıpkı doktorla karşılaştığı ilk seferinde olduğu gibi.</span></p>

    <p><span class="font3">“Siz benim aradığım mucizesiniz,” dedi doktor. “Ama haklısınız. Size bir mucize olduğunuzu söylememin sebebi, bağışıklığınız değildi.”</span></p>

    <p><span class="font3">Cinder adama baktı, bir açıklama yapmasını bekliyordu. Başka ne tür bir özelliğe sahip olabilirdi ki? Büyüsünü baskı altında tutan o dâhiyane kilidi mi arıyordu -Linh Garan’ın <span>prototip aletini?</span></span></p>

    <p><span class="font3">Doktor devam edemeden önce Cinder’ın dâhili iletişim kanalından bir uyarı sesi geldi. Cinder olduğu yerde sıçradı ve gözünün önünden yeşil bir yazı akıp geçerken, yüzünü doktordan başka bir yana çevirdi.</span></p>

    <p><span class="font2"><b class="calibre8">YENİ PEKİNİN 29. BÖLGESİ, LETUMOSİS KARANTİNA BİNASINDAN BİR MESAJ ALINDI. LİNH PEONY 18 AGU 126 T.E. TARİHİNDE LETUMOSİSİN DÖRDÜNCÜ&nbsp;EVRESİNE GİRDİ.</b></span></p>

    <p><span class="font3">“Bayan Linh?”</span></p>

    <p><span class="font3">Cinder’ın elleri titriyordu. “Kız kardeşim dördüncü evreye girdi.” Sonra bakışları birden, Dr. Erland’ın masasındaki tüpe&nbsp;odaklandı.</span></p>

    <p><span class="font3">Doktor kızın bakışlarını takip etti. “Anlıyorum,” dedi. “Dördüncü evre kısadır. Kaybedecek fazla zaman yok.” Uzandı&nbsp;ve parmaklarıyla tüpü kavradı. “Söz, sözdür.”</span></p>

    <p><span class="font3">Cinder’ın kalbi göğsünden fırlayacak gibi oldu. “Ama daha fazlasını üretmek için buna ihtiyacınız yok mu?”</span></p>

    <p><span class="font3">Ayağa kalkan doktor, kitaplığa doğru gitti ve bir laboratuvar bardağına uzandı. “Kaç yaşında?”</span></p>

    <p><span class="font3">“On dört.”</span></p>

    <p><span class="font3">“O zaman, bu kadarının yeterli olacağını sanıyorum.” Antidotun dörtte birini bardağa boşalttı. Tüpün mantarını geri&nbsp;taktıktan sonra Cinder’a döndü. “Bunun Kraliçe Levana’dan&nbsp;geldiğinin farkındasınız, değil mi? Neler planladığını bilmiyorum. Ama bildiğim bir şey varsa, o da bu planların Dünyanın&nbsp;iyiliğiyle alakalı olmadığıdır. Bu antidot kötü bir numara da&nbsp;olabilir.”</span></p>

    <p><span class="font3">“Kardeşim zaten ölüm döşeğinde.”</span></p>

    <p><span class="font3">Doktor başını salladı ve tüpü kıza uzattı. “Evet, ben de öyle düşünmüştüm.”</span></p>

    <p><span class="font3">Cinder birden ayağa kalktı, tüpü aldı ve sıkıca kavradı.</span></p>

    <p><span class="font3">“Emin misiniz?”</span></p>

    <p><span class="font3">“Bir şartım var Bayan Linh.”</span></p>

    <p><span class="font3">Cinder yutkunarak tüpü göğsüne bastırdı.</span></p>

    <p><span class="font3">“Kraliçe Levana burada olduğu sürece, saraya tekrar adım atmayacağınıza dair bana söz vermelisiniz.”</span></p>
  </div>
</body>
</html>
