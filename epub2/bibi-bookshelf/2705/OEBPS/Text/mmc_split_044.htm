<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre25" id="calibre_pb_44"><a class="pcalibre pcalibre1 calibre26" id="_Toc412887536">Otuz Beş</a><br class="calibre35" /></h2>

    <p><span class="font3">CINDER ADAMI BAŞTAN AYAĞA SÜZDÜ, İNTERNET</span> <span class="font3">bağlantısıyla edindiği bilgilere göre, bu adam Kraliyet Danışmanı Konn Torindi. “Geldi mi?” dedi Cinder, Kai’ye dönerek. “Neyin&nbsp;zamanı?”</span></p>

    <p><span class="font3">Kai ona biraz özür diler gibi, biraz da korku dolu bir bakış attı. Cinder’ın midesi kasıldı. Doğu Ulusları Topluluğunun kaderini mühürleme zamanı gelmişti.</span></p>

    <p><span class="font3">“Hayır,” diye tısladı. “Kai, bunu yapamazsın...” “Majesteleri,” dedi Konn Torin, hâlâ Cinder’la göz teması&nbsp;kurmayı reddederek. “Sizi özgür bıraktım ama bu işi nihayetine&nbsp;erdirmenizin vakti geldi. Kendinizi utandırıyorsunuz.”</span></p>

    <p><span class="font3">Kai’nin bakışları yere düştü, sonra gözlerini yumdu ve alnını ovuşturdu. <span>“Sadece birkaç dakika. Düşünmek için birkaç dakikaya ihtiyacım var.”</span></span></p>

    <p><span class="font3">“Birkaç dakikamız kalmadı. Bunu defalarca konuştuk...” “Yeni bilgiler aldım,” dedi Kai, sert bir sesle. Konn Torin’in yüzü karardı ve Cinder’a şüpheli bir bakış fırlattı. Cinder, adamın onaylamaz bakışları karşısında büzüldü -ama en azından&nbsp;bir kere olsun, bu bakışın sebebi bir sayborg olması değil, imparatorun dikkatine değmeyecek, sıradan bir kız olmasıydı.</span></p>

    <p><span class="font3">Ve Cinder i adama katılmadan edemedi.</span></p>

    <p><span class="font3">Danışman ona aldırmadı. “Tüm saygımla majesteleri, artık aşk böceği bir genci oynama lüksüne sahip değilsiniz. Artık insanlarınıza karşı birtakım sorumluluklarınız var.”</span></p>

    <p><span class="font3">Ellerini iki yanına düşüren Kai, Konn Torin’in bakışlarına boş gözlerle karşılık verdi. “Biliyorum,” dedi. “Onlar için en iyisi neyse, onu yapacağım.”</span></p>

    <p><span class="font3">Cinder eteğini ellerinde topladı, umutlanmaya başlamıştı. Kai onun uyarılarının önemini anlamıştı. Levana ile evleneceğini açıklamanın nasıl bir hata olacağını iyi anlamıştı. Cinder&nbsp;görevini başarmıştı.</span></p>

    <p><span class="font3">Auna sonra Kai yüzünü kıza çevirdi ve alnında oluşan derin kırışıklar arasına kazınmış çaresizlik karşısında, Cinder’ın tüm&nbsp;umudu kayboluverdi. “Beni uyardığın için sağ ol Cinder. En&nbsp;azından artık biliyorum.”</span></p>

    <p><span class="font3">Cinder başını salladı. “Bunu <i>yapamazsın</i> Kai.”</span></p>

    <p><span class="font3">“Tercih şansım yok. Bizi yok edebilecek bir ordusu ve ihtiyacımız olan bir antidotu var... Şansımı denemek zorundayım.</span></p>

    <p><span class="font3">Cinder bu sözler karşısında, sanki Kai’nin onu az önce koruduğu darbeyi yemişçesine geriledi. Kai, Kraliçe Levana ile evlenecekti. Kraliçe Levana imparatoriçe olacaktı.</span></p>

    <p><span class="font3">“Üzgünüm Cinder.”</span></p>

    <p><span class="font3">Kai de en az Cinder’ın hissettiği kadar yıkılmış görünüyordu. Ama Cinder’ın vücudu müthiş bir ağırlıkla yerinden kıpırdayamaz hâle gelmişken, Kai başım dikleştirip yürümeye, başlayacak gücü kendinde bulmuştu. Salonun sonundaki platforma, baloya katılanlara, aldığı kararı açıklayacağı yere doğru uzaklaşmaya başladı.</span></p>

    <p><span class="font3">Cinder onun fikrini değiştirmesini sağlayacak herhangi bir şey düşünmeye çalıştı. Ama ne?</span></p>

    <p><span class="font3">Kai, onunla evlense bile Levana’nın yine de bir savaş başlatacağını biliyordu. Evlendikten sonra muhtemelen onu öldürmeye çalışacağını da biliyordu. Büyük ihtimalle, kraliçenin yaptığı zalimlikler konusunda Cinder’dan çok daha fazla bilgisi vardı&nbsp;ama bunlar hiçbir şeyi değiştirmiyordu. Bir şekilde Kai, yine de&nbsp;böylesi bir ittifakın, zarardan çok yarar sağlayacağını düşünecek&nbsp;kadar saftı. Ve ittifakın gerçekleşmesinin önüne geçmeye niyeti&nbsp;yoktu.</span></p>

    <p><span class="font3">Evlilik ittifakını önlemeye gücü olan diğer tek kişiyse, kraliçenin kendisiydi. Cinder’ın kalbi sıkıştı.</span></p>

    <p><span class="font3">Daha ne yaptığını bile anlamadan, Kai’nin peşinden koşturmuştu. Dirseğinden kavrayarak onu döndürdü ve yüzüne bakmasını sağladı. Hiç tereddüt etmeden kollarını boynuna doladı ve Kai’yi öptü.</span></p>

    <p><span class="font3">Donup kalan Kai’nin vücudu, en az ona yaslanmış kızınki kadar katıydı ama dudakları yumuşak ve sıcaktı. Cinder bunun&nbsp;kısa bir öpücük olmasını amaçlamıştı ama kendini geri çekemediğini fark etti.</span></p>

    <p><span class="font3">Tüm vücudunu saran kıvılcımlar, kablo ve kaslarından geçen bir elektrik akımı gibiydi. Ve bu, şaşırtıcı, hatta biraz da korkutucu olmasına rağmen, hiç de kötü bir his değildi. Şimdiki&nbsp;kıvılcımlar, onu bayıltmamış, onu içeriden yakmakla tehdit etmemişlerdi.</span></p>

    <p><span class="font3">Ümitsizlik duygusu havaya karıştı ve çok kısa bir an için bile olsa, başka hiçbir şeyin bir önemi kalmadı. Cinder sadece istediği için onu öpüyordu. Kai’nin de bunu anlamasını istiyordu.</span></p>

    <p><span class="font3">Kai’nin de ona karşılık vermesini ne kadar istediğini fark etmesi için, bunu yapmayacağını anlayana kadar beklemesi&nbsp;gerekmişti.</span></p>

    <p><span class="font3">Cinder kendini geri çekti, içindeki saf enerjiyle hâlâ titreyen elleri, bir an için Kai’nin omzunda durmaya devam etti.</span></p>

    <p><span class="font3">Kai dudakları açılmış bir şekilde, hayretle ona bakıyordu ve Cinder’ın aklına gelen ilk tepki özürler dileyerek gerilemek olsa&nbsp;bile, yutkunarak bu isteğini bastırdı.</span></p>

    <p><span class="font3">“Belki,” dedi, sesini herkesin duyabileceği kadar yükselterek. “Belki de bana âşık olduğunu duyduğu zaman, kraliçe evlenme&nbsp;teklifini geri çevirir!”</span></p>

    <p><span class="font3">Kai’nin kaşları havaya kalktı. “Sen ne...”</span></p>

    <p><span class="font3">Yanındaki danışmanı tıslamasına bir nefes aldı ve kalabalıktan hayret dolu sesler yükseldi. Cinder, müziğin yine kesildiğini fark etti. Müzisyenler ayağa kalkmış, neler olup bittiğini anlamaya çalışıyorlardı.</span></p>

    <p><span class="font3">O tuhaf an, oldukça neşeli bir kahkahayla bölündü. Bir çocuğun masumane kakırtılarıyla dolu bile olsa, sesi duymak&nbsp;Cinder’ın tüylerini diken diken etmişti.</span></p>

    <p><span class="font3">Ellerini Kai’nin omzundan geri çekti ve yavaşça döndü. Diğer insanlar da bir kuklacının idare ettiği kuklalar gibi senkronize bir hareketle, yüzlerini sese doğru çevirdi. Ve karşılarında&nbsp;Kraliçe Levana duruyordu.</span></p>

    <p><span class="font3">Kraliçe, bahçeye açılan kapılardan birinin yanındaki bir sütuna yaslanmıştı. Bir elinde altından bir şarap kadehi tutarken, diğerinin parmaklarını gülümseyen, kırmızı dudaklarına bastırmıştı. Mükemmel bir fiziğe sahipti. Üstüne yaslandığı sütunla aynı taştan oyulmuş olsaydı bile, daha iyi bir duruşa sahip olamazdı. Üstündeki mavi elbisesi, büyük ihtimalle ufak elmaslarla&nbsp;süslenmişti. Ve elmasların ışıltısı, yaz geceleri gökyüzünde beliren yıldızları hatırlatıyordu.</span></p>

    <p><span class="font3">Cinder'ıngörüşünde turuncu bir ışık yanıp sönmeye başladı. Kraliçenin göz boyaması, sonu olmayan bir yalan.</span></p>

    <p><span class="font3">Kraliçenin yanı sıra, tıpkı bir mum alevini andıran, parlak kızıl saçlara sahip bir Aycı muhafızı da kapı girişinde durmuştu.&nbsp;Saray sihirbazı üniformaları giyinmiş bir adam ve kadın da yakınlarda durmuş, kraliçenin emirlerini bekliyorlardı. Ayaların&nbsp;her biri çarpıcı bir güzelliğe sahipti ama kraliçelerinin aksine,&nbsp;onların güzelliği bir <span>illüzyondan ibaret değilmiş gibiydi. Cinder&nbsp;bunun Ay Ülkesi tahtına hizmet etmenin bir ön koşulu olup olmadığını merak etti -veya mükemmel bir cilt ve parlak gözlerle&nbsp;doğmamış evrendeki tek Aycının kendisi olup olmadığını.</span></span></p>

    <p><span class="font3">“Etkileyici bir saflık,” dedi kraliçe, ufak bir kahkaha daha attıktan sonra. “Kültürümüzü yanlış anlamış olmalısın. Ay&nbsp;Ülkesi’nde, tek eşliliğin son derece ilkel bir duygusallıktan başka&nbsp;bir şey olmadığını düşünürüz. Müstakbel kocamın bir başka,&nbsp;derken durakladı ve siyah gözleriyle Cinder’ı baştan ayağa süzdü, “kadına âşık olmasını neden umursaycıyım ki?”</span></p>

    <p><span class="font3">Kraliçenin gözleri sanki onu delip geçermiş gibi bakarken, Cinder’ın boğazı dehşetle düğümlendi. Kraliçe, onun bir Aycı&nbsp;olduğunu biliyordu. Anlamıştı.</span></p>

    <p><span class="font3">“Beni asıl endişelendiren,” diye devam etti Kraliçe Levana. Bir ninni tatlılığındaki sesi, sonraki kelimeleri sarf ederken bir bıçak keskinliğini aldı, “Nişanlımın, oldukça önemsiz bir içi boşa âşık olması. Haksız mıyım?”</span></p>

    <p><span class="font3">Gözleri Cinder’a çevrilmiş sihirbazlar da onaylarcasına başlarını salladılar. “Kesinlikle bir içi boş gibi kokuyor,” dedi kadın olan.</span></p>

    <p><span class="font3">Cinder burnunu kırıştırdı. Dr. Erland’ın dediğine göre, kendisi aslında bir içi boş değildi. Kadının sadece ona hakaret&nbsp;etmek amacıyla mı böyle söylediğini merak etti. Veya belki de&nbsp;arabadan üstüne sinen benzin kokusunu alıyordu.</span></p>

    <p><span class="font3">Birdenbire, Cinder’ın internet bağlantısı, kadının kimliğini tanımladı. Cinder hakareti unutuverdi. Kadın, haftalardır Yeni&nbsp;Pekinde bulunan Aycı diplomatıydı. Fotoğrafları haberlerde&nbsp;defalarca kare kare yer almıştı. Ama Cinder haberlere pek dikkat etmemişti.</span></p>

    <p><span class="font3">Ay Kraliçesinin baş sihirbazı Sybil Mira.</span></p>

    <p><span class="font3"><i>Hanımım Sybil</i></span><span class="font3">, demişti D-COMM <span>çipi vasıtasıyla konuştuğu kız. O kızı casusluğa zorlayan, <span>çipi</span> Nainsi’nin içine yerleştiren, işte bu kadındı.</span></span></p>

    <p><span class="font3">Cinder rahatlamaya çalıştı. Damarlarına dolan tüm bu adrenalin yüzünden kontrol panelinin hâlâ kısa devre yapmaması bile şaşırtıcıydı. Elinde kendini koruyabileceği bir silah, hatta&nbsp;ufak bir tornavida olması için bile neler verirdi -şu işe yaramaz&nbsp;ayak ve incecik ipek eldivenler dışında herhangi bir şey.</span></p>

    <p><span class="font3">Kai, Cinder’ın yanından ayrıldı ve kraliçeye doğru koşturdu. “Bu rahatsızlıktan dolayı özür dilerim majesteleri,” dedi. Cinder, Kai’nin ağzından çıkanları zar zor işitebiliyordu ama&nbsp;sonra işitme ara yüzünü ayarladı. “Ama misafirlerimizin önünde&nbsp;bir olay çıkarmayalım.”</span></p>

    <p><span class="font3">Balo salonunun sıcak ışığı, kraliçenin kömürden gözlerinden yansıdı. “Benim yardımım olmadan da olay çıkarma konusunda&nbsp;zaten oldukça yetenekliymişsin gibi görünüyor.” Gülüşü, oyuncu bir kıkırdamaya döndü. “Ah Tanrım, sanırım bu kararsızlığın, beni tahmin ettiğimden de çok yaraladı. Bense bu akşamki&nbsp;tek şahsi davetlinin ben olduğumu sanıyordum.” Kraliçe tekrar&nbsp;Cinder’ın yüzünü süzdü. “Onun benden daha güzel olduğunu&nbsp;düşünüyor olamazsın.” Uzandı ve bir tırnağını Kai’nin çenesinde gezdirdi. Kai kendini geri çekti. “Ah canım, kızarmana mı&nbsp;sebep oldum?”</span></p>

    <p><span class="font3">Kai kraliçenin elini iterek uzaklaştırdı ama daha bir cevap veremeden önce, kadın yüzünde bir tiksinti ifadesiyle Cinder’a&nbsp;döndü. “Senin adın nedir çocuğum?”</span></p>

    <p><span class="font3">Cinder acılı bir şekilde yutkundu ve adını ağzından zar zor itekleyebildi. “Cinder.”</span></p>

    <p><span class="font3">“<i>Cinder.</i> "Kraliçe küçümseyen bir kahkaha attı. “Ne kadar da yerinde bir isim. Kül anlamına geliyor, değil mi? Kir. <i>Pas</i>.”</span></p>

    <p><span class="font3">“Bu kadarı yeter...” diye başladı Kai ama Levana, ona aldırmadan, pırıltılı eteğini savura savura yanından geçti. Sanki verdiği bu güzel parti için prense teşekkür etmeye hazırlanıyormuş gibi, elindeki şarap kadehini havada tutuyordu.</span></p>

    <p><span class="font3">“Söyle bana Cinder,” dedi. “Bu adı hangi zavallı dünyalı çocuktan çaldın?”</span></p>

    <p><span class="font3">Cinder’ın eli birkaç saat önceki yersiz müdahalesinin ardından çok hafifçe sızlayan bileğine gitti ve kimlik <span>çipini saklayan etiyle, ipek eldiveni kavradı. İçine bir korku doldu.</span></span></p>

    <p><span class="font3">Kraliçe havayı kokladı. “Siz içi boşlar,” dedi, sesini herkesin duyması için yükselterek. “Çok akıllı olduğunuzu sanırsınız. Demek ölü bir Dünyalının bileğinden kimlik <span>çipini aşırdınız. Demek hükümetin bilgi sistemlerine sızmayı başardınız. Demek artık bir insan olduğunuzu, herhangi bir olay çıkmadan&nbsp;yaşayıp gidebileceğinizi sanıyorsunuz. Sizler aptalsınız.”</span></span></p>

    <p><span class="font3">Cinder çenesini sıktı. Dünyalı bir sayborg olmak dışında herhangi bir anısı olmadığı açıklamak istiyordu. Ama bu açıklamasını kime yapacaktı ki? Kraliçeye olmadığı kesindi. Ve Kai&nbsp;de... Kai bir ona bir kraliçeye bakıyor ve Levana’nın söylediklerine bir anlam vermeye, bulmacanın parçalarını birleştirmeye&nbsp;çalışıyordu.</span></p>

    <p><span class="font3">Kraliçe, yüzünü imparatora döndü. “Sadece Aycıları barındırmakla kalmıyor, onlarla oynaşıyorsunuz da. Beni hayal kırıklığına uğrattınız majesteleri.” Dilini şaklattı. “Bu kızın ülke sınırlarınız içinde yaşadığı gerçeği, Gezegenlerarası Mutabakatı&nbsp;ihlal ettiğinizin kanıtıdır. Böyle bir kaideye saygısızlık edilmesini oldukça ciddiye alırım imparator Kaito. Hatta bu, bir savaş&nbsp;sebebi bile olabilir. Bu vatan haininin derhâl gözaltına alınmasını ve Ay Ülkesi’ne iade edilmesini talep ediyorum, Jacin?”</span></p>

    <p><span class="font3">Bir saniye sonra, en az diğerleri kadar yakışıklı, uzun sarı saçları ve buz mavisi, ciddiyet timsali gözlere sahip bir Aycı&nbsp;muhafızı, kalabalığın içinden öne çıktı. Herhangi bir uyarıda&nbsp;bulunmadan Cinder’ın bileklerini kavradı ve kızın sırtında birleştirdi. Cinder keskin bir nefes verdi ve gözleri, etraflarını saran&nbsp;kalabalığın üstünde, bir oraya bir buraya bakındı. İnsanlardan&nbsp;panik nidaları yükseliyordu.</span></p>

    <p><span class="font3">“Dur!” Kai, Cinder’ın yanına koştu ve kızın dirseğini tuttu. Onu kendine doğru çektiğinde Cinder sendeledi ama muhafız,&nbsp;kavrayışını bir parça bile gevşetmemişti.</span></p>

    <p><span class="font3">Muhafız, Cinder ı kendine geri çekti ve kızın kolu ipek eldivenler yüzünden kayganlaşmış olduğundan, kolayca Kai’nin elinden sıyrıldı. Cinder kendini Aycı muhafızın bedenine yapışmış hâlde buldu. Sırtından hissedebildiği kadarıyla, adamın&nbsp;göğüs kafesi, sanki taştan yapılmıştı. Cinder başında hafif bir&nbsp;uğultu hissediyordu. Sanki saçları statik elektrikle yüklenmişti.</span></p>

    <p><span class="font3"><i>Büyü</i></span><span class="font3">, diye fark etti. Duyduğu ses, adamın içindeki biyoelektriğin uğultusuydu. Acaba bir Aycıya bu kadar yaklaşan herkes bu sesi duyabiliyor muydu, yoksa bu, yeteneğinin uyanmaya başladığını gösteren bir başka işaret miydi?”</span></p>

    <p><span class="font3">“Onu serbest bırakın!” dedi Kai, kraliçeye dönerek. “Bu çok saçma. O bir kaçak değil. Hatta bir Aycı bile değil. Sadece bir&nbsp;mekanik ustası!”</span></p>

    <p><span class="font3">Levana, incecik kaşlarından birini kaldırdı. Parıldayan gözleri Kai’den uzaklaştı ve hem güzel hem de zalim bir edayla, içini görmek ister gibi Cinder’a baktı.</span></p>

    <p><span class="font3">Cinder’ın omurgası ısınmaya başlamıştı ve giderek daha fazla ısınıyordu. Kısa devre yapacağından korktu. Birden büyük bir&nbsp;acı duyacak, yere yığılacak ve tamamen aciz duruma düşecekti.</span></p>

    <p><span class="font3">“<span>Evet Cinder?” dedi Kraliçe Levana, elindeki şarabı sallayarak. “Kraliyetten gizlediğin sırlar varmış gibi görünüyor. Hakkındaki iddiamı çürütmek ister misin?”</span></span></p>

    <p><span class="font3">Kai yüzünü Cinder’a çevirdi. Cinder ona bakmıyor ama Kai’nin çaresizlik içinde olduğunu hissedebiliyordu. Cinder sadece kraliçeye odaklanmış, nefretle sıktığı çenesine ağrılar girmeye başlamıştı.</span></p>

    <p><span class="font3">Doğrusu bu aşağılanmaya bir de gözyaşlarının eşlik etmediğine memnundu. Yanaklarına kan oturmadığı için ne kadar öfkelendiğinin anlaşılamamasına memnundu. Kendine kalan bir parça haysiyete tutunurken, nefret ettiği bu sayborg vücudunun, en azından bir defa olsun işe yaramış olmasından memnundu. Kraliçeye mağrur bir bakış fırlattı. Retina ekranı panik&nbsp;içinde, artan adrenalin seviyesini ve hızlanan nabzını göstermeye başladı. Gözünün önünde bir sürü uyarı işareti belirdi ama&nbsp;Cinder hiçbirine aldırmadı. Şaşırtıcı bir şekilde sakindi.</span></p>

    <p><span class="font3">“Eğer Dünya’ya getirilmeseydim,” dedi, “senin yönetimin altındaki bir köle olurdum. Kaçırıldığım için özür dilemeyeceğim.” Gözünün ucuyla, Kai’nin yüzünün düştüğünü, <span>inkar edilemez gerçekle yüzleştiğinde gözlerinin şaşkınlıkla açıldığını&nbsp;gördü. Genç adam, bunca zamandır bir Aycıya kur yapmıştı.&nbsp;Şok içindeki kalabalıktan bir çığlık yükseldi. Birkaç kişi hayretle nefes aldı ve tok bir ses duyuldu. Adri bayılmıştı. Yutkunan&nbsp;Cinder, omuzlarını dikleştirdi.</span></span></p>

    <p><span class="font3">“Ben özür duymak istemiyorum,” dedi Levana, kötücül bir gülümsemeyle. “Sadece hayatındaki yanlışlıkları, hızlı ve kesin&nbsp;bir şekilde düzeltmek istiyorum.”</span></p>

    <p><span class="font3">“Beni öldürmek istiyorsun.”</span></p>

    <p><span class="font3">“Ne kadar da zeki bir kız. Evet, istiyorum. Sadece seni değil, senin gibi olan herkesi. Siz içi boşlar, toplumu tehdit eden yaratıklarsınız. Kültür ideallerimize karşı bir tehlikesiniz.”</span></p>

    <p><span class="font3">“Neden? Diğerlerine yaptığın gibi, sana tapınmamız için beynimizi yıkayamadığından mı?”</span></p>

    <p><span class="font3">Kraliçenin dudakları gerildi ve yüzündeki ifade bir taş kadar sertleşti. Sesi yükseldi ve konuştuğunda oda buz kesti. O sırada&nbsp;arkasındaki cama vuran bir yağmur dalgası da pencerenin sallanmasına sebep oldu.</span></p>

    <p><span class="font3">“Sadece kendi insanlarım adına konuşmuyorum, Dünyalılar adına da konuşuyorum. Siz içi boşlar, bir tür vebasınız.” Durakladı,&nbsp;sanki her an gülmek üzereymiş gibi, gözlerine bir hafiflik ifadesi&nbsp;yerleşti. “Hem de görünen o ki, kelimenin tam anlamıyla.”</span></p>

    <p><span class="font3">“Kraliçem,” dedi siyah saçlı kadın, “vatandaşlarınız arasında böylesine bir yıkıma yol açan mavi ateş hastalığına atıfta bulunuyor. Ve tabii, sizin asil ailenizde de yıkıma yol açan...&nbsp;<span>imparator Rikan’ın ruhu huzur içinde.</span></span></p>

    <p><span class="font3">“Şimdi bunun ne alakası var?” dedi Kai.</span></p>

    <p><span class="font3">Kadın ellerini ceketinin çan şeklindeki kollarının içine çekti. “Parlak bilim adamlarınız henüz bu sonuca varamadı mı? Yeteneksiz Ayaların çoğu, letumosis taşıyıcısıdır. Bu hastalığı&nbsp;Dünyaya onlar getirdi. Ve görünen o ki ölümlere aldırmadan&nbsp;bu hastalığı yaymaya da devam etmişler.”</span></p>

    <p><span class="font3">Cinder başını salladı. “Hayır,” dedi. Kai yüzünü ona çevirdi ve bilinçsiz bir şekilde bir adım geriledi. Cinder başını daha sert&nbsp;bir şekilde salladı. “Onların bundan haberi yok. Nasıl bilebilirler ki? Ve bilim adamları bu durumun tabii ki farkındalar ama&nbsp;vebaya bir çare bulmaktan başka ne yapabilirler ki?”</span></p>

    <p><span class="font3">Kraliçe tiz bir kahkaha patlattı. <span>“Tüm savunman, cehalet mi? Ne kadar da klişe. Gerçekleri gör artık, senin hayatta olmaman&nbsp;gerekiyor. Böylesi herkes için daha iyi.”</span></span></p>

    <p><span class="font3">“Ve bilgin olsun diye söylüyorum,” dedi Cinder, sesini yükselterek, “ben bir içi boş değilim.”</span></p>

    <p><span class="font3">Kraliçe hiç de ikna olmamış bir tavırla yüzünü buruşturdu. “Bu kadarı yeter,” dedi Kai. “Onun nerede doğduğu umurumda değil. Cinder, Doğu Ulusları Topluluğunun bir vatandaşıdır. Tutuklanmasına izin vermeyeceğim.”</span></p>

    <p><span class="font3">Levana, bakışlarını Cinder’dan ayırmadı. “Bir kaçağı barındırmak savaş sebebidir genç imparator. Bunu biliyorsunuz.” Retina ekranı gözlerinin önüne anlamsız bir diyagram çizmeye başladığında, Cinder’ın görüşü hafifçe karardı. İçinden bir&nbsp;küfür savurarak gözleri sımsıkı yumdu. Beyin fonksiyonlarında&nbsp;bir arıza yaşamak için hiç de uygun bir zaman değildi.</span></p>

    <p><span class="font3">“Ama belki,” dedi kraliçe, “bir tür anlaşmaya varabiliriz.” Cinder gözlerini açtı. Karartı devam ediyordu, ama bulanık&nbsp;diyagram ortadan kaybolmuştu. Bakışlarını tekrar kraliçeye çevirdi ve kadının dudaklarının zalim bir edayla kıvrılmış olduğunu gördü.</span></p>

    <p><span class="font3">“Bu kız senin onu <i>sevdiğini</i> düşünüyormuş gibi görünüyor ve işte, ona olan sevgini kanıtlamak için eline bir şans geçti.”&nbsp;Cilveli bir şekilde kirpiklerini titreştirdi. “Peki, söyleyin bana&nbsp;majesteleri, onun için pazarlık yapmaya hazır mısınız?”</span></p>
  </div>
</body>
</html>
