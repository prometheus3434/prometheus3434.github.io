<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_17" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark8"></a></span></p>

    <p class="msonormal"><a class="pcalibre pcalibre1" id="_Toc412887515"><span class="font8"><b class="calibre8">On Dört</b></span></a></p>

    <p><span class="font3">KIRMIZI BİR IŞIK, CINDER’IN GÖZ KAPAKLARINI</span> <span class="font3">delip geçti. Kısa devre yapan retina görüntüsü ise göz kapaklarının arkasından, yeşil renkte, anlamsız yazılar geçiriyordu.</span></p>

    <p><span class="font3">Devrelerinde bir sorun vardı sanki -sol elinin parmakları durmadan seğiriyor, sanki ondan bağımsız bir şekilde hareket&nbsp;ediyordu.</span></p>

    <p><span class="font3">“Sakin olun Bayan Linh. Hiçbir şeyiniz yok.” Sakin ve sempatiden yoksun, garip aksanlı sesin ardından, çok daha panik içindeki bir başka ses konuştu.</span></p>

    <p><span class="font3">“Hiçbir şeyi yok mu? Siz deli misiniz? Ona <i>ne</i> oldu?”</span></p>

    <p><span class="font3">Cinder inledi.</span></p>

    <p><span><span class="font3">“Sadece ufak bir deney.</span></span> <span class="font3">Bir şeyi kalmayacaktır majesteleri. Bakın, kendine gelmeye başladı bile.”</span></p>

    <p><span class="font3">Cinder’ın göz kapakları son bir protestoyla karşı koyduktan sonra nihayet açıldı. Üstüne eğilmiş iki kişi tarafından gölgelenmese, laboratuvarın beyaz ışıkları, büyük ihtimalle gözünü&nbsp;alırdı. Cinder’ın bakışları önce Dr. Erland’ın yün kasketi ve gök mavisi gözlerine, sonra Prens Kai’nin alnından aşağı sarkmış siyah saçlarına odaklandı.</span></p>

    <p><span class="font3">Retina görüntüsü o gün içinde ikinci defa temel hata bulma testlerini işleme soktuğunda, Prens Kai’nin göz bebeklerindeki&nbsp;hafif yeşil ışığı fark etmesinden endişelenerek gözlerini tekrar&nbsp;kapadı.</span></p>

    <p><span class="font3">En azından eldivenleri elindeydi.</span></p>

    <p><span class="font3">“Yaşıyor musun?” dedi Kai, Cinder’ın alnına düşen dağınık saçlarını geriye doğru atarak. Cinder, tenine değen prensin parmaklarının sıcak ve nemli olduğunu düşündü. Ama sonra, asıl&nbsp;ateşler içinde olanın kendisi olduğunu fark etti.</span></p>

    <p><span class="font3">Ama bu mümkün değildi. Ateşi çıkmak bir yana, kızaramazdı bile.</span></p>

    <p><span class="font3">Aşırı ısınamazdı.</span></p>

    <p><span class="font3">Doktor ona ne yapmıştı?</span></p>

    <p><span class="font3">“Kafasını mı çarptı?” diye sordu Kai.</span></p>

    <p><span class="font3">Cinder nihayet seğirmeyi bırakan parmaklarını gözden saklamak için içgüdüsel bir çabayla ellerini vücuduna bastırdı.</span></p>

    <p><span class="font3">“Ah, <i>bir şeyi yok?</i> <span>dedi Dr. Erland tekrar. “Biraz korktu sadece -ama bir yerine bir şey olmadı. Özür dilerim Bayan Linh, bu kadar hassas olabileceğinizi düşünemedim.”</span></span></p>

    <p><span class="font3">“Bana ne yaptınız?” dedi Cinder, kelimeleri doğru telaffuz etmeye özen göstererek.</span></p>

    <p><span class="font3">Kai, bir kolunu Cinder’ın omzunun altından geçirdi ve kalkmasına yardımcı oldu. Cinder adamın dokunuşuyla beraber irkildi ve bacağındaki metal kısımların görünür olmadığından&nbsp;emin olmak için pantolonunun paçalarını aşağı çekiştirdi.</span></p>

    <p><span class="font3">“Sadece omurganızı düzeltiyordum.”</span></p>

    <p><span class="font3">Cinder gözlerini kıstı, doktorun yalan söylediğini anlaması için retinasındaki ufak turuncu ışığın yanıp sönmesine gerek yoktu. Ama ışık yine de yanıp söndü.</span></p>

    <p><span class="font3">“Omurgasının nesi var ki?” Kai’nin elleri, Cinder’ın sırtından beline doğru kaydı.</span></p>

    <p><span class="font3">Cinder nefesini tuttu, sırtı baştan aşağı ürperdi. Acının tekrar geleceğinden, prensin dokunuşunun da tıpkı Dr. Erland’ınki gibi&nbsp;sistemine kısa devre yaptıracağından korktu —ama herhangi bir&nbsp;şey olmadı ve zaten Kai de kısa süre içinde dokunuşunu hafifletti.</span></p>

    <p><span class="font3">“Bir şeyi yok,” dedi Dr. Erland. “Ama omurga bölgesi, beynimize mesajlar gönderen sinirlerin yoğun olarak toplandığı bir yerdir.”</span></p>

    <p><span class="font3">Cinder kocaman açılmış gözlerle doktora bakıyordu. Doktor prense aslında bir sayborgu tuttuğunu söylediğinde, Kai’nin, ellerini ne kadar da büyük bir hızla geri çekeceğini daha şimdiden&nbsp;gözünde canlandırabiliyordu.</span></p>

    <p><span class="font3">“Bayan Linh, ense kökünde ona rahatsızlık veren bir ağrıdan şikâyetçiydi...”</span></p>

    <p><span class="font3">Cinder ellerini yumruk yaptı, parmaklarını acıtacak kadar sıkmaya başladı.</span></p>

    <p><span class="font3">“... O yüzden ben de omurgasını hafifçe düzeltiyordum. Buna <i>kiropraktik</i> adı verilir; oldukça eski bir tekniktir ama yine&nbsp;de inanılmaz derecede etkilidir. Omurgası yerinden, benim sandığımdan da daha fazla kaymış olmalı. Omurlarım aniden ait&nbsp;oldukları yerlere geri kaydırmak, sinir sisteminde geçici bir şok&nbsp;etkisi yarattı.” Gözlerinde hiçbir endişe taşımayan bir ifadeyle&nbsp;prense bakarak sırıttı. Cinder’ın turuncu ışığı ise yanıp sönmeye&nbsp;devam ediyordu.</span></p>

    <p><span class="font3">Cinder ağzı açık bir şekilde doktorun devam etmesini, başta söylediği yalanların ötesine geçerek prense onun bütün sırlarını&nbsp;açık etmesini bekledi. O bir sayborgdu, vebaya bağışıklığı vardı&nbsp;ve doktorun yeni kobay faresiydi.</span></p>

    <p><span class="font3">Ama Dr. Erland başka hiçbir şey söylemedi. Sadece Cinder’ın içini şüpheyle dolduran hınzır bir şekilde bakarak&nbsp;ona gülümsedi.</span></p>

    <p><span class="font3">Kai’nin gözlerini üstünde hisseden Cinder yüzünü ona çevirdi. O sırada Dr. Erland’ın yaptığı açıklamayı kendisinin de pek anlamadığını belirtecek şekilde omuz silkmeyi planlamıştı ama&nbsp;Prens Kai’nin bakışlarındaki yoğun ifade hiçbir şey söylemeden&nbsp;kalakalmasına sebep oldu.</span></p>

    <p><span class="font3">“Umarım doktor bana doğruyu söylüyordur, çünkü seninle tanışma zevkine henüz yeni varmışken, ölmen gerçekten büyük&nbsp;bir talihsizlik olurdu.” Prensin gözleri sanki sadece ikisinin paylaştığı bir şakaya gülüyormuş gibi parlıyordu ve Cinder da kendini&nbsp;ağzından o güne kadar çıkan en sahte kahkahayı atmaya zorladı.</span></p>

    <p><span class="font3">“Şimdi daha iyi misin?” diye sordu prens, Cinder’ın elini avucunun içine alarak. Diğer kolu ise hâlâ ona sarılmış hâldeydi.&nbsp;“Ayakta durabilir misin?”</span></p>

    <p><span class="font3">“Sanırım.”</span></p>

    <p><span class="font3">Prens onun ayağa kalkmasına yardımcı oldu. Az önceki şiddetli acıdan hiçbir iz kalmamıştı.</span></p>

    <p><span class="font3">“Teşekkürler.” Cinder ondan bir adım uzaklaştı ve laboratuvar zemini tertemiz olmasına rağmen üstünü başını silkeledi. Bu sırada baldırını laboratuvar masasına çarptı.</span></p>

    <p><span class="font3">“Burada ne işin var?” diye sordu prens, iki yanına düşürdüğü ellerini bir an için nereye koyacağını bilemedikten sonra nihayet ceplerine sokarak. Cinder konuşmak için ağzını açtı ama boğazını temizleyen Dr. Erland tarafından susturuldu.</span></p>

    <p><span class="font3">“Siz ikiniz önceden tanışıyor musunuz?” diye sordu doktor. Havaya kalkan kaşları kasketinin altında kaybolmuştu.</span></p>

    <p><span class="font3">Kai cevap verdi. “Dün tanıştık. Pazar yerinde.”</span></p>

    <p><span class="font3">Cinder da Kai’yi taklit ederek ellerini ceplerine soktu ve bu sırada somun anahtarının hâlâ cebinde olduğunu keşfetti. “Ben,&nbsp;eee... Buradayım, çünkü... Eee...”</span></p>

    <p><span class="font3">“Sağlıkdroidlerinden biri arızalanmıştı majesteleri,” diyerek lafa girdi Dr. Erland. “Küçük hanımdan gelip bir bakmasını talep ettim. <span>Kendisi, bir mekanik ustası olarak sıra dışı bir başarıya sahip.”</span></span></p>

    <p><span class="font3">Kai başını sallayarak anladığını belirtmeye başladı ama sonra durdu ve odanın içinde göz gezdirdi. “Hangi sağlıkdroidi?”&nbsp;“Artık burada değil elbette,” dedi Dr. Erland, sanki yalan&nbsp;söylemek eğlenceli bir oyunmuş gibi neşeli bir sesle. “Herhâlde&nbsp;çoktan işine koyulmuştur ve şu anda birilerinden kan alıyordun”&nbsp;“Dodoğru,” dedi Cinder, bir zevzek misali açık kalmış ağzını&nbsp;kapanmaya zorlayarak. “Onu tamir ettim bile. Eskisinden bile&nbsp;iyi oldu.” Bir kanıt sunuyormuşçasına cebinden somun anahtarını çıkardı ve parmakları arasında çevirdi.</span></p>

    <p><span class="font3">Kai kafası karışmış gibi görünmesine rağmen, sanki anlatılan hikâyeyi sorgulamaya değmezmiş gibi başını salladı. Cinder doktorun bu kadar kolayca bir hikâye uydurmuş olmasına minnettardı ama aynı zamanda içine bir huzursuzluk&nbsp;çökmüştü. Veliaht Prensten gerçekleri saklamak için doktorun&nbsp;ne gibi bir sebebi olabilirdi ki? Özellikle de veba araştırmasında müthiş bir aşama kaydetmeye bu kadar yakınken? Kai’nin bunu bilmeye hakkı yok muydu? Hatta herkesin bilmeye hakkı yok muydu?</span></p>

    <p><span class="font3">“Nainsi’ye de göz atma fırsatını bulabildin mi?” diye sordu Kai.</span></p>

    <p><span class="font3">Cinder, elindeki somun anahtarını çevirip durmayı bıraktı ye huzursuzluğunu gizlemek için anahtarı her iki eliyle kavradı.&nbsp;“Hayır, henüz bakamadım. Üzgünüm. Son yirmi dört saat...&nbsp;Biraz...”</span></p>

    <p><span class="font3">Kai omzunu silkeleyerek Cinder’ın sözlerini bir kenara savuşturdu ama omuz silkme hareketi, sanki pek sık yapmıyormuşçasına beceriksizceydi. “Büyük ihtimalle bekleyen müşterilerinin listesi bir kilometre uzunluğunda falandır. Senden kraliyete özel&nbsp;bir muamele beklemem doğru olmazdı.” Dudaklarının kenarı&nbsp;seğirdi. “Ama sanırım yine de bekliyordum.”</span></p>

    <p><span class="font3">Kai’nin yüzündeki sırıtış karşısında şaşıran Cinder’ın kalbi tekler gibi oldu. Prensin gülüşü en az pazar yerinde son görüştükleri zamanki kadar beklenmedik ve etkileyiciydi. Sonra,&nbsp;Cinder’ın gözü prensin arkasındaki holografa takıldı; hâlâ açık&nbsp;olan holograf, mükemmel bir şekilde yerinde olan yumurtalıklarından metal omurlarına ve tüm devrelerine kadar onun bütün&nbsp;içini gözler önüne seriyordu. Nabzı hızlanan Cinder, gözlerini&nbsp;hızla Kai’ye çevirdi.</span></p>

    <p><span class="font3">“Onunla en kısa zamanda ilgileneceğime söz veriyorum. Festivalden önce. Mutlaka.”</span></p>

    <p><span class="font3">Kai, Cinder’ın bakışlarını takip ederek yüzünü geriye, holografa çevirdi. Cinder yumruklarını sıktı, gerginlikten dolayı midesi kasılmıştı. Kai ise karşılaştığı görüntüden irkilerek geriledi.</span></p>

    <p><span class="font3">Bir kız. Bir makine. Bir ucube.</span></p>

    <p><span class="font3">Cinder dudağını ısırdı ve prensin o yürek hoplatan gülümsemesini bir daha asla göremeyeceğini kabullenmeye hazırlandı. O sırada Dr. Erland holografin önüne geçti ve parmağının bir&nbsp;hareketiyle ekranı kapattı. “Özürlerimi sunarım majesteleri ama&nbsp;doktor hasta gizliliği. O görüntü, bugünkü sayborga aitti.”</span></p>

    <p><span class="font3"><i>Bir yalan daha.</i></span></p>

    <p><span class="font3">Cinder hem minnettarlık hem de şüphe duyguları kabarmış bir hâlde, elindeki somun anahtarını sıktı.</span></p>

    <p><span class="font3">Kai ise şaşkınlığını üstünden atmıştı. “Aslında ben de bu yüzden gelmiştim. Herhangi bir ilerleme kaydedip kaydetmediğinizi merak ediyordum.”</span></p>

    <p><span class="font3">“Bu noktada kesin bir şey söylemek zor majesteleri ama iyi bir çıkış yolu yakalamış olabiliriz. Elbette gelişmelerden sizi&nbsp;mutlaka haberdar ederim.” Önce Kai, sonra Cinder’a bakarak&nbsp;masumca gülümsedi. Doktorun Cinder’a attığı bakıştaki mesaj&nbsp;açıktı; Kai’ye hiçbir şey söylemeyecekti.</span></p>

    <p><span class="font3">Ama bunun sebebini anlayamıyordu.</span></p>

    <p><span class="font3">Cinder boğazını temizleyerek çıkış kapısına doğru ilerledi. “O zaman artık gitsem iyi olur, sizin de işinize engel olmaycıyım,” dedi, elindeki anahtarı diğer avucuna vurarak. “Sanırım...&nbsp;Eee... Sağlıkdroidinin düzgün çalışıp Çalışmadığını kontrol etmek için tekrar gelsem iyi olur. Mesela... Yarın?”</span></p>

    <p><span class="font3">“Mükemmel,” dedi doktor. “Eğer sizi bulmam gerekirse, kimlik numaranız bende var.” Doktorun gülümsemesi bir an için kararır gibi oldu. Sanki Cinder’a içinde bulunduğu “gönüllü” statüsünün sadece gönüllü bir şekilde geri gelmeye devam ettiği sürece devam edeceğini söyler gibiydi. O artık değerli biriydi ve sonsuza&nbsp;kadar ortadan kaybolmasına izin vermeye niyeti yoktu.</span></p>

    <p><span class="font3">“Sana dışarıya kadar eşlik edeyim,” dedi prens, bileğini kimlik tarayıcıya okutarak. Kapı seri bir hareketle açıldı.</span></p>

    <p><span class="font3">Cinder eldivenli ellerini havaya kaldırdı. Somun anahtarı ise hâlâ bir elinde duruyordu. “Hayır, hayır. Sorun değil. Yolumu&nbsp;bulabilirim.”</span></p>

    <p><span class="font3">“Emin misin? Benim için sorun olmaz.”</span></p>

    <p><span class="font3">“Evet, evet. Eminim ki ilgilenmeniz gereken oldukça önemli... Kraliyet... Devlet... Araştırma işleriniz vardır. Ama teşekkürler. Majesteleri.” Eğilerek selam vermeye çalıştı, en azından bu sefer her iki ayağının da yere basmasına memnundu.</span></p>

    <p><span class="font3">“Peki. Eh, seni tekrar görmek güzeldi. Hoş bir sürpriz oldu.” Cinder, prens sanki ironik bir şey söylemiş gibi güldü ama&nbsp;Kai’nin yüzünde ciddi bir ifade olduğunu görünce şaşırdı. Ona&nbsp;bakan gözleri bir sıcaklık yayıyor, bir parça da merak duygusuyla parlıyordu.</span></p>

    <p><span class="font3">“Sisizi de öyle.” Geri geri yürüyerek kapıdan dışarı yöneldi. Gülümsüyordu. Titriyordu. Yüzünde yağ lekeleri olmadığını diliyordu. “O zaman size bir mesaj atarım. Androidiniz hazır&nbsp;olduğunda.”</span></p>

    <p><span class="font3">“Teşekkürler Lihnmei.”</span></p>

    <p><span class="font3">“Bana Cin...” derken, aralarındaki kapı kapanıverdi. “<span>.. .der. Cinder... <span>diyebilirsiniz</span> majesteleri.” Koridor duvarına yaslandı&nbsp;ve elini yumruk alnına vurdu. <i>“Size mesaj atarım. Bana Cinder&nbsp;diyebilirsiniz?”</i> diyerek, kendi taklidini yaptı ve sonra dudağını&nbsp;ısırdı. “Geveleyen bu kızı dikkate bile almayın bence.”</span></span></p>

    <p><span class="font3">Prens Kai ülkedeki her kızın fantezilerinde başrol oynayan biriydi. Cinder’ın kendi gerçekliğinden, kendi <i>dünyasından&nbsp;</i>o kadar uzak bir noktadaydı ki kapı kapandığı anda prenside aklından çıkarmış olması gerekirdi. Hatta onu düşünmeyi derhâl bırakmalıydı. Bir daha asla aklına bile getirmemeliydi,&nbsp;tabii belki sadece bir müşterisi olarak -ve bir de ülkesinin&nbsp;prensi.</span></p>

    <p><span class="font3">Ama buna rağmen, prensin parmaklarının teninde bıraktığı o his, silinip gitmeyi reddediyordu.</span></p>
  </div>
</body>
</html>
