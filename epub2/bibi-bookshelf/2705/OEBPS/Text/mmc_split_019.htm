<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_19" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887517"><span class="font3"><b class="calibre8">On Altı</b></span></a></p>

    <p><span class="font3">PRENS KAI KORİDOR BOYUNCA KOŞTURURKEN</span> <span class="font3">gece vardiyası hemşireleri ve androidler de ona çarpmaktan kaçınmak için sırtlarını duvara yapıştırdı. Prens, sarayın kraliyete ait kanadının on altıncı katındaki yatak odasından buraya kadar&nbsp;koşturmuş, sadece asansör beklerken durmuş ve biraz nefeslenmişti. Kai ziyaretçi odasına daldı ve eli hâlâ kapı tokmağındayken aniden durdu.</span></p>

    <p><span class="font3">Ortalığı deli gibi tarayan gözleri, odanın diğer tarafında duvara yaslanmış, kollarını göğsünde kavuşturmuş Torin’i buldu. Pencereden dışarıyı seyreden danışman, bakışlarını Kai’ye çevirdi ve prensin yüzündeki panik dolu ifade, Torin’in yüzündeki&nbsp;teslimiyet dolu ifadeyle buluştu.</span></p>

    <p><span class="font3">“Duydum ki...” diye başladı Kai, omuzlarını dikleştirerek. Yutkunarak kurumuş ağzını ıslattı ve içeri girdi. Kapı, arkasından bir klik sesiyle kapandı. Bütün ışıklar sönüktü, bu yüzden&nbsp;ufak oda sadece yan taraftaki karantina odasının parlak floresan&nbsp;ışığı ile aydınlanmıştı.</span></p>

    <p><span class="font3">Kai hasta odasına göz attı. Küt küt atan kalbi tekledi. “Çok geç kaldım.”</span></p>

    <p><span class="font3">Torin kıpırdandı ve yaslandığı duvardan ayrıldı. “Ben de geç kaldım.”</span></p>

    <p><span class="font3">“Ne kadar oldu?”</span></p>

    <p><span class="font3">Torin arkalarındaki ekrana bir göz attı. “Yedi dakika.”</span></p>

    <p><span class="font3">Kai’nin üstüne birden bitkinlik çöktü. Destek almak için pencere kenarına tutundu ve sağlıkdroidinin, babasının kapalı&nbsp;gözleri üstüne beyaz bir örtü çekmesini izledi. Alevler içindeki&nbsp;alnını serin cama dayadı.</span></p>

    <p><span class="font3">“Bir basın toplantısı düzenleyeceğim.” Torin’in sesi bitkin geliyordu.</span></p>

    <p><span class="font3"><i>“Basın toplantısı mı?</i>'</span></p>

    <p><span class="font3">“Ülkenin bilmesi gerekiyor. Hep beraber yas tutacağız.” Torin bir anlığına sarsılmış göründü, sonra ölçülü bir nefesle&nbsp;kendini topladı.</span></p>

    <p><span class="font3">Kai gözlerini sımsıkı kapadı ve parmaklarıyla göz kapaklarını ovuşturdu. O anın geleceğini zaten bilmesine rağmen, babası&nbsp;çaresi olmayan bir hastalığın pençesinde olmasına rağmen, yine&nbsp;de bütün bunlar çok mantıksız geliyordu. Sahip olduğu her şeyi&nbsp;bir anda kaybetmişti. Sadece babasını değil. Sadece imparatoru&nbsp;da değil.</span></p>

    <p><span class="font3">Gençliğini. Özgürlüğünü.</span></p>

    <p><span class="font3">“Çok iyi bir imparator olacaksın,” dedi Torin. “Tıpkı onun gibi.”</span></p>

    <p><span class="font3">Kai ondan uzaklaştı. O konuyu düşünmek istemiyordu. Yetersizliğini aklına getirmek istemiyordu. Çok gençti, çok&nbsp;aptaldı, çok iyimserdi, çok saftı. Böyle bir şeyi beceremezdi.</span></p>

    <p><span class="font3">Arkalarındaki ekrandan bir bip sesi geldi, ardından tatlı bir bayan sesi duyuldu: “Ay Ülkesi Kraliçesi Levanadan, Doğu&nbsp;Ulusları Topluluğu Veliaht Prensi Kaito’ya bir arama var.”</span></p>

    <p><span class="font3">Kai yüzünü hızla ekrana döndü. Ekran, köşesinde dönüp duran ve bağlantının kurulduğunu gösteren yuvarlak bir imge&nbsp;dışında, henüz boştu. Gözünden akmaya hazırlanan yaşlar, yerini hafifçe başlayan bir baş ağrısına bıraktı. Sanki etraflarındaki&nbsp;hava ağırlaşmış gibiydi ama ikisi de kıpırdamadı.</span></p>

    <p><span class="font3">“Nasıl öğrenmiş olabilir? Hem de bu kadar çabuk?” dedi Kai. “Sarayda casusları olmalı.”</span></p>

    <p><span class="font3">Gözünün ucuyla baktığında, Torin’in ona dik bir bakış fırlattığını gördü. Henüz komplo teorileri oluşturmaya başlamaması için onu uyarıyordu. “Belki de baş sihirbazı veya koruması seni&nbsp;koşarken görmüştür,” dedi. “Gecenin bir yarısı sarayın içinde&nbsp;koşturman başka ne anlama gelebilirdi ki?”</span></p>

    <p><span class="font3">Dişlerini sıkan Kai vücudunu dikleştirdi ve sanki bir düşmanla yüzleşir gibi ekranla yüzleşti. “Sanırım yas dönemimiz buraya kadarmış,” diye mırıldandı. “Ekran, iletişimi başlat.”&nbsp;Ekran parladı. Başı ve omuzları, tıpkı bir gelin misali krem&nbsp;renginde bir duvakla kapanmış Ay Kraliçesi’nin görüntüsü&nbsp;karşısında gözlerini kıstı. Duvağın üstünden görünen tek şey,&nbsp;uzun siyah saçlara işaret eden bir gölge ve belli belirsiz yüz hatlarıydı. Aycılar tarafından bu konuda yapılan açıklama, kraliçenin onu görmeyi hak etmeyen dünyalılarla paylaşılmayacak&nbsp;kadar güzel olmasıydı.</span></p>

    <p><span class="font3">Ama Kai’nin işittiğine göre, aslında kraliçenin göz boyama sihri -insanların beyin dalgalarını etkileyerek kendini ilahi bir güzellikte görmelerini sağlama yeteneği- ekranlarla yapılan iletişimde bir işe yaramıyordu. Ve işte kraliçe de bu yüzden ekranda yüzünü asla göstermiyordu.</span></p>

    <p><span class="font3">Sebebi ne olursa olsun, bu beyazlar içindeki figüre uzun süre bakmak, hep Kai’nin gözlerinin yanmasına sebep oluyordu.</span></p>

    <p><span class="font3">“Sevgili Veliaht Prensim,” dedi Levana, şeker gibi bir sesle, “Babanız, yüce imparator Rikan’ın kaybı için ilk baş sağlığı dileyen kişi olmama izin verin. Huzur içinde yatsın.”</span></p>

    <p><span class="font3">Kai çaktırmadan Torin’e bir bakış fırlattı. <i>Casuslar?</i></span></p>

    <p><span class="font3">Torin ise onun bakışlarına karşılık vermedi.</span></p>

    <p><span class="font3">“Son derece trajik bir zaman olmasına rağmen, Dünyadaki Doğu Ulusları Topluluğunun yeni lideri olarak sizinle müttefiklik görüşmelerine devam etmeyi dört gözle bekliyorum. Bu&nbsp;görüşmeleri sizin taç giyme gününüze kadar, bu ne kadar zaman&nbsp;sonra olursa olsun, ertelemek için bir sebep göremiyorum ve&nbsp;matemde geçireceğiniz bu günler içinde, uygun gördüğünüz bir&nbsp;zamanda bir buluşma planlamamız iyi olacaktır diye düşünüyorum. Sizin bir sonraki gün doğumunuzda yola çıkabilir ve&nbsp;hem üzüntülerimi hem de tebriklerimi size yüz yüze iletebilirim. Baş sihirbazımı, ziyaretim konusunda bilgilendireceğim.&nbsp;Kalacağım yerin gerektiği gibi hazırlandığından emin olacaktır.&nbsp;Sizden benim rahatım konusunda endişelenmemenizi rica ediyorum. Eminim ki bu trajik günlerde aklınızda pek çok başka&nbsp;konu vardır. Kalbim sizinle ve Doğu Ulusları Topluluğuyla.”&nbsp;Başını hafifçe eğerek mesajını sonlandırdı ve ekran siyaha düştü.</span></p>

    <p><span class="font3">Ağzı açık kalan Kai, yüzünü Torin’e çevirdi. Titremeye başlamalarına engel olmak için, yumruk yaptığı ellerini beline koydu. “Buraya mı gelmek istiyor? Hem de şimdi? Daha on beş dakika bile olmadı!”</span></p>

    <p><span class="font3">Torin boğazını temizledi. “Bunu sabah tartışırız. Basın toplantısından önce olabilir mesela.”</span></p>

    <p><span class="font3">Kai yüzünü çevirdi ve başını cama vurdu. Pencerenin diğer tarafında, babasının beyaz çarşaflar altındaki bedeni, belli belirsiz bir şekil oluşturuyordu; tıpkı kraliçenin duvak altındaki yüzü&nbsp;gibi, imparator son haftalarda o kadar çok kilo kaybetmişti ki&nbsp;çarşaflar altındaki formu, normal bir insandan ziyade, bir vitrin&nbsp;mankenini andırıyordu.</span></p>

    <p><span class="font3">Babası artık yoktu. Kai’yi koruyamazdı. Tavsiye veremezdi. Ülkeyi yönetemezdi.</span></p>

    <p><span class="font3">“Kraliçe benim zayıf biri olduğunu düşünüyor,” dedi Kai. “Her şey karışmış hâldeyken, beni bir ittifak evliliğine ikna&nbsp;etmeyi deneyecek.” Duvara bir tekme savurdu ve ayakkabı giymediğini hatırladığı anda boğazından kaçmaya çabalayan haykırışı bastırdı. “Onu reddedemez miyiz? Burada istenmediğini&nbsp;söylesek?”</span></p>

    <p><span class="font3">“Bunu yapmanın, babanın sağlamaya çalıştığı barış adına iyi bir izlenim bırakacağından şüpheliyim.”</span></p>

    <p><span class="font3">“Son on iki yıldır bizi savaşla tehdit eden kişi kraliçenin <i>kendisi!”</i></span></p>

    <p><span class="font3">Torin ağzını büzdü. Bakışlarındaki derin endişe, Kai’nin öfkesini yatıştırdı. “Görüşme denilen şey, iki yönlü olur majesteleri. Kraliçenin taleplerine kulak vereceğiz. Ama o da bizim taleplerimizi dinlemek zorunda.”</span></p>

    <p><span class="font3">Kai omuzlarını düşürdü. Arkasını döndü ve başını geriye atarak, gölgeler içindeki tavana baktı. “‘Baş sihirbazım kalacağım yerin gerektiği gibi hazırlandığından emin olacaktır,' derken ne&nbsp;demek istedi?”</span></p>

    <p><span class="font3">“Sanırım, aynaların kaldırılmasından bahsediyor olmalı.”</span></p>

    <p><span class="font3">Kai gözlerini kapattı. “Aynalar. Doğru. Unutmuşum.” Alnına masaj yaptı. Şu Aycılar nasıl varlıklardı böyle? Üstelik herhangi&nbsp;bir Aycı da değil. Kraliçe Levana. Dünyada. <span>Bu ülkede, <i>kendi&nbsp;</i>evinde. Kai baştan ayağa ürperdi. “Bu kimsenin hoşuna gitmeyecek.”</span></span></p>

    <p><span class="font3">“Evet.” Torin iç geçirdi. “Yarın Doğu Ulusları Topluluğu için karanlık bir gün olacak.”</span></p>
  </div>
</body>
</html>
