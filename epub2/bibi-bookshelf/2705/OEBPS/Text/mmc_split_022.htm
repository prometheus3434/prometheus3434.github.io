<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre25" id="calibre_pb_22"><a class="pcalibre pcalibre1 calibre26" id="_Toc412887519">On Sekiz</a></h2>

    <p><span class="font3">DEPODAN ÇIKTIĞI ANDA, BİR SAĞLIK-DROİDİ</span> <span class="font3">Cinder’ın yoluna çıktı ve ileri doğru uzattığı çırpı gibi kollarıyla kızın önünü kesti. “Hastaların karantina bölgesinden ayrılması&nbsp;kesinlikle yasaktır,” dedi, Cinder’ı tekrar kapının arkasındaki&nbsp;gölgeler arasına doğru hafifçe ittirerek.</span></p>

    <p><span class="font3">Cinder panik duygusunu bastırdı ve bir elini robotun pürüzsüz kafasına koyarak onu durdurdu. “Ben hasta değilim,” dedi. “Vebalı bile değilim. İşte, bak.” Dirseğini uzattı ve iki gündür&nbsp;haddinden fazla şırınga yemekten oluşan morluğu gösterdi.</span></p>

    <p><span class="font3">Cinder’ın bu ifadesini değerlendirmeye çalışan ve mantıklı bir yanıt arayışı için veri tabanını araştıran androidin içinden yoğun&nbsp;bir uğultu sesi yükseldi. Sonra göğsündeki bir panel açıldı ve şırınga tutan üçüncü bir kol Cinder’a doğru uzandı. Dirseğinin içi&nbsp;hâlâ son derece hassas olan Cinder hafifçe irkildi ama android bir&nbsp;kan örneği alırken, rahat durmaya çalıştı. Sonrasında kan dolu&nbsp;Şırınga androidin göğsüne geri girdi ve kol yenini eldivenlerine&nbsp;kadar geri indiren Cinder da beklemeye başladı.</span></p>

    <p><span class="font3">Sanki bu seferki test, hurdalıkta yapılandan daha uzun sürmüştü ve Cinder’ın içinde bir panik duygusu yükselmeye başladı -ya Dr. Erland hata yapmışsa?- sonra hafif bir bip sesi geldi ve android gerileyerek kızın yolundan çekildi.</span></p>

    <p><span class="font3">Cinder tuttuğu nefesini bıraktı ve sıcak asfalt üstünde ilerlerken androidede de diğerlerine de bakmamaya çalıştı. Hava aracı hâlâ onu bekliyordu. Cinder arka koltuğa yerleşti ve araca onu&nbsp;Yeni Pekin Sarayı’na götürmesini söyledi.</span></p>

    <p><span class="font3">Saraya getirildiği ilk seferde bilinçsiz olduğu için, hava aracı sarayın bulunduğu tepenin şehir tarafındaki yamacından yukarı uzanan dik yolda ilerlerken, Cinder da yüzünü camdan ayırmadı. Otomatik olarak araştırmada bulunan netlink&nbsp;bağlantısının sunduğu bilgilere göre, saray Beşinci Dünya&nbsp;Savaşı’ndan hemen sonra, şehir hâlâ bir harabe hâlindeyken&nbsp;inşa edilmişti. Modern mühendislik bilimi ile <span>nostaljik çizgilerin güzel bir birleşimiyle, eski dünya stilini yansıtacak şekilde tasarlanmıştı. Pagoda’ tarzındaki çatıları, rengi altına çalan&nbsp;kiremitlerle kaplanmıştı. Quilin” tarzındaki gargoyl heykelleri&nbsp;ile süslülerdi. Ama bu kiremitler, aslında araştırma kanadı dâhil olmak üzere, bütün bir sarayın enerji ihtiyacını karşılayan&nbsp;minik güneş kapsülleri ile kaplı çelik döşemelerdi. Ve gargoyl&nbsp;heykelleri de sensörler, kimlik tarayıcılar, 360 derece hareket&nbsp;edebilen kameralar ve doksan kilometre çapında saraya yaklaşan her türlü hava aracı ve uçağı algılayan radarlarla donatılmıştı. Fakat bütün bu teknoloji, güzelce oyulmuş sütunların ve saray katlarının arasına ustaca gizlenmiş, gözle görünmeyen&nbsp;bir şekilde yerleştirilmişti.</span></span></p>

    <p>Cinder’ın gözüne takılan şey de bu modern teknoloji değil, fakat sakura ağaçlarıyla süslenmiş, taş döşeli bir yol oldu. Girişleri bambudan kapılarla süslenmiş bahçeler, saray duvarındaki ufak deliklerden sürekli akan suyla besleniyordu.</p>

    <p><span class="font3">Hava aracı, kırmızı kameriyelerin bulunduğu ana girişte durmadı. Onun yerine, sarayın kuzey kısmına, en yakın araştırma kanadına doğru yöneldi. Sarayın bu kısmı daha az <span>nostaljik,&nbsp;daha fazla modern tasarlanmış olmasına rağmen, Cinder yine de&nbsp;yol kenarında bir dizi gülümser suratlı, çömelmiş Buda heykeli&nbsp;olduğunu gördü.</span></span></p>

    <p><span class="font3">Hava aracına ödemesini yaptıktan sonra otomatik cam kapılara doğru yürürken, ayak bileğinde belli belirsiz bir titreşim hissetti -Buda heykelleri, gelen ziyaretçilerin üstünde silah araması yapıyordu. Çelikten ayağının herhangi bir alarını tetiklemediğine sevindi.</span></p>

    <p><span class="font3">İçeri girdiğinde, ona adını soran ve asansörlerin orada beklemesini söyleyen bir android tarafından karşılandı. Araştırma merkezinin içi son derece faaldi -diplomatlar, doktorlar, elçiler&nbsp;ve androidler, herkes kendi işiyle ilgili olarak koridorları arşınlayıp duruyordu.</span></p>

    <p><span class="font3">Asansörlerden birinin kapısı açıldı ve Cinder, kalabalıktan uzaklaşma fırsatına sevinerek içeri adım attı. Kapılar kapanmaya başladı ama sonra yarısında durdu ve ardından tekrar açıldı.&nbsp;“Lütfen bekleyin,” dedi, asansör operatörünün mekanik sesi.</span></p>

    <p><span class="font3">Bir an sonra, yarım yamalak açık kapılardan içeri Prens Kai daldı. “Üzgünüm. Beklediğiniz için teşekkürler.”</span></p>

    <p><span class="font3">Ama Cinder’i gördüğünde donakaldı. “Linhmei?”</span></p>

    <p><span class="font3">Cinder yaslandığı asansör duvarından ayrıldı ve becerebildiği kadar doğal bir şekilde eğilerek selam verdi. Aynı sırada, sol eldiveninin de bileğine kadar çekilmiş hâlde olduğundan emin&nbsp;oldu. “Majesteleri.” Ağzından çıkan bu kelime biraz fazla hızla söylenmiş, içi boş kalmış gibiydi ve Cinder bir şeyler daha&nbsp;söylemeye, aradaki boşluğu doldurmaya niyetlendi. Ama başka&nbsp;hiçbir şey söyleyemedi.</span></p>

    <p><span class="font3">Kapılar kapandı ve asansör yukarı çıkmaya başladı.</span></p>

    <p><span class="font3">Cinder boğazını temizledi. “Bana... Cinder demelisiniz. Bu kadar şey olmanıza gerek yok...” <i>Resmi.</i></span></p>

    <p><span class="font3">Prens dudağını kıvırdı ama bu yarım gülücük, gözlerinde bir karşılık bulmamıştı. “Cinder, beni takip mi ediyorsun?”</span></p>

    <p><span class="font3">Cinder kaşlarını çattı, prensin ona takıldığını anlamadan önce, çoktan öfkelenmişti bile. “Sadece dün tamir ettiğim sağlıkdroidini kontrol etmeye geldim. Herhangi bir sorun çıkarmadığından emin olmak için.”</span></p>

    <p><span class="font3">Prens başını salladı ama Cinder onun gözlerinde yeni gölgelerin oynaştığını, omuzlarında bir gerginlik yattığını fark etti. “Ben de çalışmalarıyla ilgili görüşmek için Dr. Erland’ın yanına&nbsp;gidiyordum. Ortalarda dolaşan dedikodulardan duyduğum kadarıyla, son günlerde kullandığı sayborg gönüllülerinden biriyle&nbsp;yaptığı çalışma sırasında aşama kaydetmiş olabilirmiş. Sana bu&nbsp;konuyla ilgili bir şeyler söylemiş olamaz, değil mi?”</span></p>

    <p><span class="font3">Cinder parmaklarını kemerine taktı. “Hayır, herhangi bir şey söylemedi. Ama ben sadece bir mekanik ustasıyım.”</span></p>

    <p><span class="font3">Asansör durdu. Kai önden Cinder’ın geçmesi için işaret etti, ardından ona katıldı ve birlikte laboratuvarlara doğru yürümeye&nbsp;başladılar. Cinder bakışlarını ayaklarının dibinden geçip giden&nbsp;beyaz karolardan ayırmadı.</span></p>

    <p><span class="font3">“Majesteleri?” Genç bir kadın yollarını kesti. Sıkı bir atkuyruğu şeklinde ördüğü siyah saçları vardı. Prens Kai’nin, üstüne kenetlenmiş bakışları sempatiyle doluydu. “Çok üzgünüm.”</span></p>

    <p><span class="font3">Cinder’ın bakışları, kadına başını sallayan Prens Kai’ye kaydı. “Teşekkürler Fateen.” Ve sonra prens yürümeye devam etti. Cinder’ın kaşları çatıldı.</span></p>

    <p><span class="font3">Daha birkaç adım atmamışken, bu sefer elinde bir sürü laboratuvar tüpü taşıyan bir adam tarafından durduruldular. “Başınız sağ olsun majesteleri.”</span></p>

    <p><span class="font3">Cinder attığı adımın ortasında duruverdi, ürpermişti.</span></p>

    <p><span class="font3">Kai de durdu ve başını geri çevirerek ona baktı. “Bu sabah haberleri izlemedin sanırım.”</span></p>

    <p><span class="font3">Bir kalp atımı sonrasında, Cinder netlink bağlantısını kurmuş ve gözünün önünde sayfalar uçuşmaya başlamıştı. DUT haberleri sayfası, İmparator Rikan’a ait yarım düzine fotoğraf,&nbsp;Kai’nin -veliaht prensin- iki fotoğrafı.</span></p>

    <p><span class="font3">Cinder bir elini ağzına götürdü.</span></p>

    <p><span class="font3">Kai onun bu tepkisine şaşırmış göründü ama sonra kendini hemen topladı. Başını eğdi, siyah kâkülleri gözlerinin üstüne düştü. “İyi tahmin.”</span></p>

    <p><span class="font3">“Üzgünüm. Bilmiyordum.”</span></p>

    <p><span class="font3">Kai ellerini cebine soktu ve koridorun ilerisine doğru baktı. Cinder, prensin gözlerinin etrafındaki hafif kızarıklığın daha yeni farkına varıyordu.</span></p>

    <p><span class="font3">“Kötü haberler babamın ölümüyle kalsaydı keşke.” “Majesteleri?” Netlink bağlantısı hâlâ haber taraması yapmaya devam ediyordu ama dün akşam hayatını kaybeden imparator&nbsp;Rikan’dan daha kötü bir haber yok gibiydi.</span></p>

    <p><span class="font3">Dikkate değer tek bilgi, Prens Kai’nin taç giyme töreninin Barış Festivali ile aynı akşama alındığı ve balodan hemen önce&nbsp;gerçekleştirileceği haberiydi.</span></p>

    <p><span class="font3">Prens’in gözleri Cinder’ınkilerle buluştu, bir anlığına sanki kimle konuştuğunu unutmuşçasına şaşırdı, sonra, “Bana Kai diyebilirsin,” dedi.</span></p>

    <p><span class="font3">Cinder gözlerini kırpıştırdı. “Efendim?”</span></p>

    <p><span class="font3">“Bu ‘majesteleri’ lafını daha fazla duymak istemiyorum. Diğer herkes yeteri kadar kullanıyor zaten. Bana sadece Kai diyebilirsin.”&nbsp;“Hayır. Bu hiç de uygun.</span></p>

    <p><span class="font3">“Bu isteğimi bir kraliyet emri hâline getirttirme bana.” Hafifçe gülümsedi.</span></p>

    <p><span class="font3">Cinder aniden utandı ve omuzlarını kulaklarına doğru kaldırdı. “Peki, tamam. Sanırım.”</span></p>

    <p><span class="font3">“Teşekkürler.” Prens, başını koridora doğru salladı. “O zaman, artık devam etsek iyi olacak.”</span></p>

    <p><span class="font3">Cinder araştırma laboratuvarı koridorlarında olduklarını, çevrelerinden dolaşırken kibarca onları yok sayan onlarca insanın arasında durduklarını unutmuştu.</span></p>

    <p><span class="font3">Koridor boyunca ilerlemeye devam etti. Bir yandan da az önce haddini aşan bir şey söyleyip söylemediğini düşünüyor&nbsp;ve beş dakika önce <i>Majesteleri Prens</i> iken şimdi <i>sadece Kai</i> olan&nbsp;prensin yanında kendini tuhaf hissediyordu. Ona Kai diye seslenmek hiç de doğru değildi.</span></p>

    <p><span class="font3">“Androidin sorunu neydi?”</span></p>

    <p><span class="font3">Cinder, eldivenindeki bir yaş lekesini kazıdı. ‘Ah, üzgünüm. Henüz tamir edemedim. Ama üstünde çalışıyorum. Gerçekten.”</span></p>

    <p><span class="font3">“Ben sağlıkdroidi kastetmiştim. Dr. Erland için onardığını.”</span></p>

    <p><span class="font3">“Ah. Doğru. Eee. Bir... Kablo sorunu vardı. Otosensörü ve... <span>kontrol paneli arasında.” Kai bir kaşını kaldırdı. Cinder&nbsp;onu kandırabildiğinden hiç de emin değildi. Boğazını temizledi.&nbsp;“Sen, eee, daha kötü bir şeyler olduğundan bahsettin, değil mi?&nbsp;Biraz önce.”</span></span></p>

    <p><span class="font3">Sessiz geçen tuhaf bir an boyunca Kai’nin ağzından bir söz çıkmayınca, Cinder omuzlarını silkti. “Boş ver. Burnumu sokmak istememiştim.”</span></p>

    <p><span class="font3">“Hayır, sorun değil. Zaten haberini alınan çok uzun sürmezdi.” Sesini alçalttı ve yürümeye devam ederlerken başını ona doğru eğdi. “Ay Kraliçesi, Doğu Uluslarına diplomatik bir ziyarette bulunacağını bildirdi. Sözüm ona diplomatik.”</span></p>

    <p><span class="font3">Ayakları dolanan Cinder neredeyse düşüyordu ama Kai yürümeye devam etti. Cinder da arkasından yetişti. “Ay Kraliçesi buraya mı geliyor? Şaka yapıyor olmalısın.”</span></p>

    <p><span class="font3">“Keşke öyle olsaydı. Saraydaki her android tüm bir sabahı misafir kanadındaki yüzeyi yansımalı her eşyayı ortadan kaldırmakla geçirdi. Sanki yapacak daha iyi bir işimiz yokmuş gibi&nbsp;-tam bir saçmalık.”</span></p>

    <p><span class="font3">“Yansımalı yüzeyler mi? Bunun tamamen batıl inançtan ibaret olduğunu sanıyordum.”</span></p>

    <p><span class="font3">“Görünüşe göre öyle değilmiş. Göz boyama sihirleri ile ilgili bir şey...” Yüzünün önüne getirdiği bir parmağını çevirerek girdap hareketi yaptı, sonra durdu. “Neyse, bir önemi yok.”</span></p>

    <p><span class="font3">‘‘Kraliçe ne zaman geliyor?”</span></p>

    <p><span class="font3">“Bugün.”</span></p>

    <p><span class="font3">Cinder’ın midesi kasıldı. Ay Kraliçesi? Yeni Pekine mi geliyordu? Kollarındaki tüyler diken diken oldu.</span></p>

    <p><span class="font3">“Yarım saat içinde bir bildiri yayınlayacağım.”</span></p>

    <p><span class="font3">“Ama neden şimdi geliyor? Tüm ulusça yas tutarken?”</span></p>

    <p><span class="font3">Prens tatsızca gülümsedi. <i>“Çünkü</i> yas tutuyoruz.”</span></p>

    <p><span class="font3">Kai durdu. Koridorda hızlıca göz gezdirdikten sonra başını Cinder’a yaklaştırdı ve sesini alçalttı. “Bak, sağlıkdroidleri ile&nbsp;ilgilenmeni gerçekten takdirle karşılıyorum ve şehirdeki en iyi&nbsp;mekanik ustası olarak öncelik vermen gereken milyonlarca işin&nbsp;olduğuna eminim. Ama şımarık bir prens gibi konuşmaktan nefret etsem de Nainsi’yi listenin en tepesine alınan mümkün mü&nbsp;acaba? Ona kavuşmak için gerçekten sabırsızlanmaya başladım.&nbsp;Ben...” Tereddüt etti. “Şu anda çocukluk eğitmenimin sunacağı moral desteğine gerçekten ihtiyacım var sanırım. Anlıyorsun,&nbsp;değil mi?” Ama gözlerindeki yoğun ifade, aslında başka bir şey&nbsp;söylemeye çalıştığını ortaya koyuyordu. Yalan söylediğini anlamasını istemişti. Moral desteği veya çocukluk alışkanlıkları ile&nbsp;bir alakası yoktu.</span></p>

    <p><span class="font3">Prensin gözlerinde yatan panik duygusu, haddinden fazla şey anlatır gibiydi. Şu androidin sahip olduğu nasıl bir bilgi bu kadar önemli olabilirdi ki? Ve bütün bunların Ay Kraliçesi ile ne&nbsp;alakası vardı?</span></p>

    <p><span class="font3">“Elbette, majesteleri. Özür dilerim. Prens Kai. Eve döner dönmez ona bir göz atacağım.”</span></p>

    <p><span class="font3">Cinder, prensin yüzündeki tüm o endişeli ifadenin arkasında bir miktar minnettarlık duygusu gördüğünü düşündü.</span></p>

    <p><span class="font3">Kai, yanında durdukları kapıya doğru işaret etti. Kapıda, DR. DMITRI ERLAND, yazıyordu. Kapıyı açtı ve Cinder’ı içeri&nbsp;girmeye davet etti.</span></p>

    <p><span class="font3">Dr. Erland, cilalı bir çalışma masasından oturmuş, masasının yüzeyine yerleştirilmiş bir ekranı inceliyordu. Kai’nin içeri girdiğini gördüğünde ayağa sıçradı, yün kasketini kaptığı gibi&nbsp;masanın çevresinden dolaşarak onlara doğru yaklaştı.</span></p>

    <p><span class="font3">“Majesteleri -üzüntülerimi sunarım. Sizin için yapabileceğim bir şey var mı?”</span></p>

    <p><span class="font3">“Hayır, teşekkürler,” dedi Kai, artık refleks hâline geldiği belli bir yanıtla. Sonra omuzlarını geriye attı ve düşündü. “Vebaya bir çare bulun.”</span></p>

    <p><span class="font3">“Bulacağım majesteleri.” Kasketini başına geçirdi. “Tabii ki bulacağım.” Doktorun yüzündeki azimli ifade biraz şaşırtıcı&nbsp;ama yanı zamanda iç rahatlatıcıydı. Cinder onu son gördüğünden beri, doktorun yeni bir şeyler bulup bulmadığını merak etti.</span></p>

    <p><span class="font3">Karantinada yapayalnız hâldeki Peony’yi düşündü. Ayrıca böyle bir şeyi aklına getirmesi yakışıksız olmasına ve kendini&nbsp;anında kınamasına rağmen elinde değildi. İmparator Rikan’ın&nbsp;ölümüyle beraber antidotu ilk alacak kişi artık Peony’ydi.</span></p>

    <p><span class="font3">Kai boğazını temizledi. “Lobide sizin yeni ve güzel mekanik ustanıza rastladım. Bana sağlıkdroidini kontrol etmeye geldiğini söyledi. Bu arada, eğer ihtiyacınız varsa daha yeni modeller&nbsp;için size kaynak sağlayabileceğimi de biliyorsunuz, değil mi?”</span></p>

    <p><span class="font3">Cinder, prensin kullandığı basit bir kelime <i>-güzel-</i> karşısında şaşkın bir bakış fırlattı ama ne Kai ne de Dr. Erland ona bakıyordu. O da olduğu yerde sallanarak odayı inceledi. Yerden&nbsp;tavana uzanan bir pencere, bakımlı saray bahçeleri ve uzaklardaki şehrin mükemmel bir manzarasını sunuyordu. Duvarlardaki rafların üstü hem tanıdık hem de sıra dışı, yeni ve eski nesnelerle&nbsp;doluydu: Bir dizi kitap -el ekranı değil, hakiki kâğıttan kitaplar-,&nbsp;yapraklar, kuru çiçekler hayvan örnekleri ve formaldehitle dolu,&nbsp;üstleri güzelce etiketlenmiş kavanozlar, hepsi de düzgünce etiketlenmiş taş ve metal örnekleri...</span></p>

    <p><span class="font3">Burası bir kraliyet bilim adamının olduğu kadar, aynı zamanda bir büyücü doktorun ofisi gibiydi.</span></p>

    <p><span class="font3">“Hayır, hayır. Sadece ufak bir bakıma ihtiyaçları vardı,” diyordu Dr. Erland, en az önceki günkü kadar rahat bir şekilde yalanlar atarak. “Endişelenecek bir şey yok ve yeni bir modeli&nbsp;programlamak zorunda kalmak istemem. Hem ayrıca, eğer bazı&nbsp;androidlerimiz sorun çıkarmasaydı, Bayan Linh’i ara sıra saraya&nbsp;geri çağırmak için başka nasıl bir bahane bulabilirdik ki?”</span></p>

    <p><span class="font3">Cinder yarı dehşet içinde doktora baktı ama Kai’nin yüzünde bir gülücük belirmeye başlamıştı.</span></p>

    <p><span class="font3">“Doktor,” dedi Kai, “Son günlerde yaptığınız çalışmalarda bir tür aşama kaydettiğinizi duydum. Bu doğru mu?”</span></p>

    <p><span class="font3">Dr. Erland cebinden gözlüklerini çıkardı ve laboratuvar önlüğü ile camlarını temizlemeye başladı. “Sevgili prensim, bu tür dedikodulara kulak asmamanız gerektiğini iyi biliyor olmalısınız.&nbsp;Elimde somut sonuçlar olmadan size herhangi bir umut vermek&nbsp;istemem. Ama somut sonuçlara sahip olduğum zaman, raporumu gören ilk kişi mutlaka siz olacaksınız.” Gözlüklerini taktı.</span></p>

    <p><span class="font3">Kai cevaptan tatmin olmuş görünerek parmaklarını ceplerine taktı. “Peki. Bu durumda sizi çalışmalarınızla baş başa bırakıyorum ve en kısa zamanda raporunuzu masamda görmeyi umuyorum.”</span></p>

    <p><span class="font3">“Bu o kadar da kolay olmayabilir majesteleri. Özellikle de bir masanız olmadığım göz önüne alırsak.”</span></p>

    <p><span class="font3">Kai omuzlarını silkti ve yüzünü Cinder’a çevirdi. Başını kibarca eğerken, gözlerindeki ifade de yumuşamıştı. “Yollarımızın yakında tekrar kesişeceğini umarım.”</span></p>

    <p><span class="font3">“Gerçekten mi? Bu durumda, sizi takip etmeye devam etsem iyi olacak sanırım.” Cinder bir an için, yaptığı şakadan pişmanlık duyar gibi oldu ama sonra Kai bir kahkaha patlattı, içten&nbsp;gelen bir şekilde sunduğu bu gülücük, Cinder’ın içini ısıttı.</span></p>

    <p><span class="font3">Sonra prens, onun eline uzandı, sayborg eline.</span></p>

    <p><span class="font3">Cinder gerildi ve eldivenlerine rağmen, prensin, çeliğin o kaba sertliğini hissedeceğinden korktu. Ama şüpheli bir hareket&nbsp;olarak algılanacağı için, elini geri çekmeye de cesaret edemedi.&nbsp;Kai kızın elini alıp dudaklarına götürerek üstüne bir öpücük&nbsp;kondururken, Cinder da iradesiyle, robotik elini daha yumuşak,&nbsp;daha esnek, daha <i>insansı</i> bir hâle getirmeye çalıştı. Nefesini tuttu; utanmış ve aklı başından gitmişti.</span></p>

    <p><span class="font3">Prens, Cinder’ın elini bıraktı, eğilerek selam verdi -saçları yine gözlerinin önüne düşmüştü- ve odadan ayrıldı.</span></p>

    <p><span class="font3">Cinder donmuş hâlde kaldı. Kablolardan oluşan sinirleri aşırı ısınmıştı.</span></p>

    <p><span class="font3">Dr. Erland’ın meraklı bir tonlamayla boğazını temizlediğini duydu. Ama kapı, daha kapandıktan bir saniye sonra tekrar açıldı. “Majesteleri,” diye mırıldandı Dr. Erland, Kai tekrar içeri&nbsp;adım attığında.</span></p>

    <p><span class="font3">“Kusura bakmayın, fakat Linhmei ile birkaç kelime daha paylaşabilir miyim?”</span></p>

    <p><span class="font3">Dr. Erland elini Cinder’a doğru salladı. “Lütfen buyurun.”</span></p>

    <p><span class="font3">Hâlâ kapıda duran Kai, yüzünü Cinder’a döndü. “Zamanlamamın kötü olduğunu biliyorum, ama gerekçelerimin tamamen kendimi koruma güdüsüne dayandığını söylediğimde bana inan.” Derin bir nefes aldı. “Baloda bana eşlik&nbsp;etmeyi düşünür müsün?”</span></p>

    <p><span class="font3">Yer, Cinder’ın ayaklarının altından kaymaya başladı. Beyni durmuştu. Doğru duymuş olamazdı.</span></p>

    <p><span class="font3">“E-efendim?”</span></p>

    <p><span class="font3">Kai boğazını temizledi. Sonra vücudunu dikleştirdi. “Baloya gideceğini varsayıyorum.”</span></p>

    <p><span class="font3">“E-emin değilim. Yani demek istiyorum ki... Hayır. Hayır, üzgünüm, baloya gitmiyorum.”</span></p>

    <p><span class="font3">Kafası karışmış görünen Kai’nin omuzları çöktü. “Ah. Eee... Ama... Belki fikrini değiştirmek istersin? Çünkü biliyorsun ki&nbsp;ben...”</span></p>

    <p><span class="font3">“Prenssin.”</span></p>

    <p><span class="font3">“Övünmek için söylemiyorum,” dedi Kai hızla. <span>“Ama bu bir gerçek.”</span></span></p>

    <p><span class="font3">“Biliyorum.” Cinder yutkundu. Balo. Prens Kai onu baloya davet ediyordu. Ama balonun yapılacağı gün, eğer arabayı tamir&nbsp;etmiş olursa, Iko ile birlikte buralardan uzaklaşmayı planladığı&nbsp;akşamdı. <span>Bu hayattan kaçacağı akşam.</span></span></p>

    <p><span class="font3">Ayrıca Prens Kai’nin bu soruyu aslında kime, neye sorduğundan haberi yoktu.</span></p>

    <p><span class="font3">Eğer gerçeği bilseydi... Eğer birileri gerçeği öğrenirse, ne kadar büyük bir dehşet içine düşerdi ki?</span></p>

    <p><span class="font3">Kai arada doktora gergin bir bakış fırlatarak vücudunun ağırlığını bir ayağından diğerine verdi.</span></p>

    <p><span class="font3">“Ben... Ben üzgünüm,” diye kekeledi Cinder. “Teşekkürler. Ben... Teşekkürler majesteleri. Ama takdirinize sığınarak reddetmek zorundayım.”</span></p>

    <p><span class="font3">Kai gözlerini kırpıştırdı. Cinder’ın cevabını içine sindirirken bakışları da yere düştü. Sonra çenesini kaldırdı ve sırıtmaya çalıştı ama gülümseyişi, insanın kalbini burkacak kadar hüzünlü&nbsp;gibiydi. “Hayır. Sorun değil. Anlıyorum.”</span></p>

    <p><span class="font3">Dr. Erland sırtını çalışma masasına yasladı. “Yürekten üzüntülerimi sunarım majesteleri. Görünüşe göre, birden fazla şey için.”</span></p>

    <p><span class="font3">Cinder adama buz gibi bir bakış fırlattı ama Dr. Erland dikkatini tekrar gözlüklerini temizlemeye vermişti.</span></p>

    <p><span class="font3">Kai ensesini kaşıdı. “Sizi tekrar görmek güzeldi Linhmei.”</span></p>

    <p><span class="font3">Cinder geri gelen resmiyet karşısında irkildi ve konuşmaya davrandı. Özür dilemek, açıklama yapmak istedi ama prens,&nbsp;söyleyeceklerini duymak için beklemedi.</span></p>

    <p><span class="font3">Kapı, arkasından kapanmıştı bile.</span></p>

    <p><span class="font3">Cinder açık kalmış ağzını kapattı. Aklında çeşitli düşünceler uçuşmaya başlamıştı. Dr. Erland dilini şaklattığında, Cinder söylemek istediği ve içinde kalan her şeyi ona sıralamak üzereydi&nbsp;ki adam sırtını dönerek çalışma masasının arkasına yöneldi.</span></p>

    <p><span class="font3">“Kızaramamanız ne kadar da yazık Bayan Linh.”</span></p>
  </div>
</body>
</html>
