<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_39" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark15"></a></span></p>

    <p class="msonormal"><a class="pcalibre pcalibre1" id="_Toc412887532"><span class="font3"><b class="calibre8">Otuz Bir</b></span></a></p>

    <p><span class="font3">EVE YÜRÜYEREK GİTMEK UZUN SÜRECEKTİ. ADRİ</span> <span class="font3">ve Pearl, baloya hazırlanma telaşı içinde, pazardan onsuz ayrılmışlardı. Böylesi, başta Cinder’ın da işine gelmişti ama derme çatma koltuk değneklerinin omuz altlarını harap ettiği, çantasının kalçasını dövüp durduğu ilk iki kilometrelik yürüyüşten sonra, artık&nbsp;attığı her aksak adımda üvey annesine küfürler saydırıyordu.</span></p>

    <p><span class="font3">Eve gitmek için acele ettiğinden değil. Pearl’ün hazırlanmasına nasıl bir yardımda bulanabileceği konusunda hiçbir fikri yoktu ama kendisine yaptıracakları şeylerin bir işkence tadında&nbsp;olacağından hiç şüphesi yoktu. <span>Onlara hizmet edeceği bir akşam&nbsp;daha. Sadece son bir akşam...</span></span></p>

    <p><span class="font3">Kendini ilerlemeye zorladı.</span></p>

    <p><span class="font3">Sonunda, yaşadıkları apartmana ulaştığında, koridorların tuhaf bir sessizlik içinde olduğunu gördü. Herkes ya festivale&nbsp;katılmaya gitmiş ya da baloya hazırlanıyor olmalıydı. Normalde&nbsp;kapalı kapıların ardından gelen bağırış çağırış seslerinin yerini,&nbsp;neşeli kahkahalar almıştı.</span></p>

    <p><span class="font3">Cinder değnekleri, sızlayan kollarının altına sıkıştırdı ve kapıya doğru ilerlerken koridor duvarından destek aldı.</span></p>

    <p><span class="font3">İçeri girdiğinde, evde sanki kimse yokmuş gibi görünüyordu ama yatak odaları arka tarafta kalan Adri ve Pearl’ün etrafta dolaşırken ahşap parkeler üstünde çıkardıkları sesleri işitti. O&nbsp;geceyi ikisini de göremeden atlatabileceğini umarak, seke seke&nbsp;odasına gitti ve kapıyı arkasından kapadı. Tam eşyalarını toplamayı düşünüyordu ki biri kapısına vurdu.</span></p>

    <p><span class="font3">İç geçiren Cinder, kapıyı açtı. Pearl, üstüne inciler işlenmiş, <span>dekoltesi tam olarak Adri’nin talep ettiği şekilde kesilmiş altın&nbsp;rengindeki ipekten elbisesiyle, koridorda duruyordu.</span></span></p>

    <p><span class="font3">“Daha yavaş gelebilir miydin acaba?” dedi. “Taç giyme töreni biter bitmez biz de yola çıkacağız.”</span></p>

    <p><span class="font3">“Eh, normalde çok daha hızlı gelebileceğimden eminim ama birileri ayağımı çaldı.”</span></p>

    <p><span class="font3">Pearl ona kısa ve dik bir bakış fırlattı, sonra bir adım gerileyerek hafifçe kendi etrafında döndü ve diz üstündeki eteğini uçuşturdu. “Ne düşünüyorsun Cinder? Bu elbiseyi giyersem, prens benim farkıma varır mı dersin?”</span></p>

    <p><span class="font3">Cinder kendi kirli ellerini o elbiseye geçirme isteğini zar zor bastırdı. Onun yerine, eldivenlerini çıkardı ve arka cebine sokuşturdu. “İstediğin bir şey mi vardı?”</span></p>

    <p><span class="font3">“Aslında evet. Fikrini almak istiyordum.” Pearl eteğini kaldırarak ufacık ayaklarındaki iki ayrı ayakkabıyı açığa çıkardı. Sol ayağında, taze süt renginde kadifeden, dizine kadar uzanan,&nbsp;bağcıklı bir çizme vardı. Sağ ayağına ise parıltılı bir kurdeleyle&nbsp;bağlanmış ve üstünde minik kalp şeklinde desenleri bulunan,&nbsp;altın rengi bir sandalet giymişti. “Prensle olan samimiyetini düşündüm de acaba altın rengi sandaletleri mi yoksa beyaz çizmeyi&nbsp;mi daha çok beğenir diye fikrini almak istedim.”</span></p>

    <p><span class="font3">Cinder düşünüyormuş gibi yaptı. “Çizmeler, bileklerini kalın gösteriyor.”</span></p>

    <p><span class="font3">Pearl yüzünü buruşturdu. “Asıl o metal kaplamalar, <i>senin</i> bileğini kalın gösteriyor. Bu kadar sevimli ayaklara sahip olduğum için beni kıskanıyorsun.” Onun için üzülüyormuş gibi yaparak&nbsp;sahte bir şekilde iç geçirdi. “Bu keyfi asla bilemeyecek olman ne&nbsp;yazık.”</span></p>

    <p><span class="font3">“Neyse, vücudunun en azından <i>bir parçasını</i> sevimli bulmana sevindim.”</span></p>

    <p><span class="font3">Pearl yüzünde kibirli bir ifadeyle saçlarını savurdu. Cinder’ın dalga geçmek için söylediği şeyin aslında hiçbir temeli olmadığını biliyordu ve soktuğu bir laf karşısında tepki alamayınca sinir&nbsp;olduğundan da haberdardı.</span></p>

    <p><span class="font3">“Prens Kai ile yapacağımız sohbeti düşünüyordum,” dedi Pearl. “Elbette, ona <i>her şeyi</i> açıklamayı planlıyorum.” Olduğu&nbsp;yerde sallandı ve eteğinden parıltılar saçıldı. “Öncelikle ona&nbsp;senin şu çirkin metal uzuvlarından ve utanılası bir varlık olduğundan -yani seni nasıl da iğrenç bir yaratık hâline getirdiklerinden bahsetmeyi düşünüyorum. Ayrıca benim çok daha&nbsp;çekici biri olduğumun farkına vardığından da emin olmayı&nbsp;amaçlıyorum.”</span></p>

    <p><span class="font3">Cinder kapı çerçevesine yaslandı. “Keşke benin bu ufak sevdanı önceden bilseydim Pearl. Peony ölmeden hemen önce, majestelerinden bu akşam onunla dans edeceğine dair bir söz almayı başarmıştım, biliyor musun? Haberim olsaydı, seninle dans etmesi için de bir söz alırdım ama sanırım artık çok geç. Yazık,”</span></p>

    <p><span class="font3">Pearl’ün yüzü kıpkırmızı oldu. “Onun adını bile anmaya hakkın yok,” dedi, sert bir fısıltıyla.</span></p>

    <p><span class="font3">Cinder gözlerini kırpıştırdı. “Peony’nin mi?”</span></p>

    <p><span class="font3">Pearl’ün gözlerindeki öfke iyice alevlendi ve çocuksu takılmalar, yerini başka bir şeye bıraktı. “Onu öldürdüğünü biliyorum. Senin suçlu olduğunu herkes çok iyi biliyor.”,</span></p>

    <p><span class="font3">Çocuksu takılmalardan sonraki bu ani değişim karşısında şaşıran Cinder, ağzı açık bir şekilde ona bakakaldı. “Bu doğru&nbsp;değil. Ben hiç hastalanmadım.”</span></p>

    <p><span class="font3">“O hurdalığa gitmesi senin suçundu. Hastalığı oradan kaptı.” Cinder itiraz etmek için ağzını açtı ama bir şey söyleyemedi.&nbsp;“Senin yüzünden ölmeseydi, bu akşam Peony de baloya gidecekti. O yüzden, sanki ona herhangi bir iyilikte bulunmuşsun&nbsp;gibi davranma. Peony için yapabileceğin en iyi şey, ondan uzak&nbsp;durmaktı. Belki o zaman hâlâ aramızda olurdu.” Pearl’ün gözleri&nbsp;dolmuştu. “Ve sanki ona değer vermişsin gibi, sanki o <i>senin</i> kız&nbsp;kardeşinmiş gibi davranıyorsun ve bu hiç de adil değil. O hastalıkla boğuşurken sen... Prensle buluşup onun gönlünü çalmaya&nbsp;çalışıyordun. Üstelik Peony’nin prens hakkındaki hislerini bilmene rağmen. <span>Bu, mide bulandırıcı.”</span></span></p>

    <p><span class="font3">Cinder kollarını göğsüne kavuşturdu ve kendini savunmaya geçti. “Bana inanmadığını biliyorum ama Peony’yi gerçekten de&nbsp;seviyordum. Hâlâ seviyorum.”</span></p>

    <p><span class="font3">Pearl sanki gözyaşları boşalmaya başlamadan önce kendine hâkim olmaya çalışıyormuşçasına, sesli bir şekilde burnunu çekti. “Haklısın. Sana inanmıyorum. Sen bir yalancı, bir hırsızsın&nbsp;ve kendinden başka kimseye önem vermezsin.” Durakladı. Ve&nbsp;prensin de senin gerçek yüzünü öğrenmesini sağlayacağım.</span></p>

    <p><span class="font3">Adri’nin yatak odasının kapısı açıldı. Üstünde turna kuşu desenleri bulunan, beyaz ve kırmızı renkteki zarif kimonosuyla,&nbsp;Adri koridorda belirdi. “Siz ikiniz yine ne için didişiyorsunuz?&nbsp;Gitmeye hazır mısın Pearl?” Keskin bakışlarla Pearl’ü süzdü ve&nbsp;kıyafetinde hâlâ el atılması gereken bir şey var mı diye kontrol&nbsp;etti.</span></p>

    <p><span class="font3">“Baloya gittiğinize inanamıyorum,” dedi Cinder. “Hâlâ yastayız, insanlar ne düşünecek?” Cinder bunun aslında hiç açmaması gereken bir konu olduğunu, ince duvarlar arkasında her ikisinin de sürekli ağladığını biliyordu ama düşünceli davranacak bir ruh hâlinde değildi. Eğer bir tercih hakkı olsaydı bile,&nbsp;kendisi o baloya gitmezdi. Peony’siz olmazdı.</span></p>

    <p><span class="font3">Adri’nin dudakları gerildi ve Cinder’a soğuk bir bakış fırlattı. “Taç giyme töreni başlamak üzere,” dedi. “Git de hava aracını&nbsp;yıka. Yepyeniymiş gibi görünmesini istiyorum.”</span></p>

    <p><span class="font3">Onlarla oturup taç giyme törenini seyretmek zorunda kalmadığına memnun olan Cinder, hiç itiraz etmeden koltuk değneklerini kaptı ve sokak kapısına yöneldi.</span></p>

    <p><span><span class="font3"><i>Sadece son bir akşam daha.</i></span></span></p>

    <p><span class="font3">Asansöre ulaştığında netlink bağlantısını açtı ve görüşünün bir yanında beliren ufak ekrandan, taç giyme törenini seyretmeye başladı. Hâlâ tören öncesi kutlamaları yapılıyordu. Haberci&nbsp;ve kameralardan oluşan bir denizin ortasından ilerleyen resmi&nbsp;görevliler, saraya giriş yapıyorlardı.</span></p>

    <p><span class="font3">Cinder seke seke park yerine gitmeden önce, depodan bir kova ve sabun aldı. Bir yandan da yarım kulakla, spikerin taç&nbsp;giyme seremonisinin farklı sembolik aşamaları hakkında yaptığı&nbsp;açıklamaları dinliyordu. Kai’nin giyeceği cübbenin üstündeki işlemeler, o yemin ederken yükseltilecek bayrakların tasarımları, platforma çıkarken gonga kaç defa vurulacağı... Bütün bunlar,&nbsp;Doğu Ulusları Topluluğunu oluşturan kültürlerden miras kalan&nbsp;ve yüzlerce yıldır sürdürülen geleneklerdi.</span></p>

    <p><span class="font3">Haber sunumu, şehir merkezindeki festivalle, Kai’nin törene hazırlanmasını gösteren görüntüler arasında değişip duruyordu.&nbsp;Cinder’ın dikkatini elindeki su dolu kovadan alansa, sadece haberlerin ikinci kısmıydı. Kendini bu loş ışıklı, soğuk park yerinden ziyade, o anda Kai ile birlikte saraydayken hayal etmekten&nbsp;kendini alamadı. Kai tanımadığı bir delegeyle el sıkışırken, Kai&nbsp;kalabalığı selamlarken, Kai danışmanıyla bir şeyler fısıldaşırken, Kai gülümseyerek yüzünü ona çevirip yanında olduğu için&nbsp;memnun olduğunu belirtirken...</span></p>

    <p><span class="font3">Haberlerdeki anlık görüntülerde bile prensi görmek, Cinder’ı yaralamaktan ziyade, kalbini rahatlatıyordu. Görüntüler, dünyada çok daha önemli olayların yaşandığını, Cinder’ın özgürlük&nbsp;düşlerinin, Pearl’ün sivri dilinin, Adri’nin kaprislerinin ve hatta&nbsp;Kai’nin onunla flört etmesinin bile aslında önemsiz olduğunu&nbsp;hatırlatıyordu.</span></p>

    <p><span class="font3">Doğu Ulusları Topluluğu, yeni imparatorunu taçlandırmak üzereydi. Bugün, tüm dünya onları izliyordu.</span></p>

    <p><span class="font3">Kai’nin kıyafeti, eski geleneklerin yeni tarzlarla bir bileşimiydi. Turuncu renkteki yakasına işlenmiş kumrular, barış ve sevgiyi sembolize ediyordu. Sırtından aşağı inen gece mavisi pelerinin üstüne; altı Dünya Kraliyeti’nin barış ve beraberliğini&nbsp;simgeleyen altı gümüş yıldız ve Doğu Ulusları Topluluğundaki&nbsp;bölgelerin kendi imparatorluğu altında nasıl da serpilip gelişeceğini sembolize eden bir düzine kasımpatı işlenmişti.</span></p>

    <p><span class="font3">Platformdaki Kai’nin yanında bir de kraliyet danışmanı duruyordu. Seyirci koltuklarının ilk sırasında, her bölge ve her birimden resmi devlet görevlileri oturuyordu. Ama Cinder’ın&nbsp;gözleri her seferinde tekrar Kai’ye dönüyor, sanki manyetik bir&nbsp;kuvvet, bakışlarının sürekli prensin üstüne çekilmesine sebep&nbsp;oluyordu.</span></p>

    <p><span class="font3">Sonra salona ufak bir grup girdi ve koltuklarına yerleşen son grup bu oldu -Kraliçe Levana ve iki sihirbazı. Kraliçe, dirseklerine kadar inen, oldukça zarif bir duvakla yüzünü gizlemişti ve&nbsp;asil bir misafirden ziyade, bir hortlağı andırıyordu.</span></p>

    <p><span class="font3">Cinder ürperdi. Şimdiye kadar hiçbir Aycının, Doğu Ulusları Topluluğu taç giyme törenlerinden birine katılmış olduğunu&nbsp;sanmıyordu. Gördüğü şey, onu gelecek için umutlandırmaktan&nbsp;ziyade, içinin bir endişeyle dolmasına sebep olmuştu. Çünkü&nbsp;Levana, kibirli duruşu ve tavırlarıyla, sanki orada bulunmaya&nbsp;Dünya vatandaşlarından bile fazla hakkı varmış gibi bir hava&nbsp;veriyordu. Sanki kendisi taç giymek üzereymiş gibi.</span></p>

    <p><span class="font3">Kraliçe ve grubu, kendileri için ilk sırada ayrılan yerlerini aldılar. Yanlarında oturan insanlar, kraliçeye bu kadar yakın olmaktan dolayı duydukları rahatsızlığı gizlemeye çalıştılar ama&nbsp;pek de başarılı oldukları söylenemezdi.</span></p>

    <p><span class="font3">Cinder arabayı silmek için kullandığı süngeri kovanın içinden aldı ve kendini işine vererek kaygılarını bastırmaya, Adri’nin hava aracını pırıl pırıl yapmaya odaklandı.</span></p>

    <p><span class="font3">Taç giyme töreni, gök gürültüsünü andıran davul sesleri eşliğinde başladı.</span></p>

    <p><span class="font3">Prens Kai ipekle kaplanmış bir platformun üstünde dizüstü çökmüştü. Kadın ve erkeklerden oluşan bir grup önünden geçiş yapıyor, her biri geçerken Kai’nin boynuna bir kurdele, madalyon ve mücevher takıyordu. İyi dileklerini sundukları sembolik hediyelerdi bunlar -uzun bir hayat, bilgelik, iyi kalplilik, cömertlik, sabır, neşe. Bütün kolyeler takıldıktan sonra, kamera&nbsp;Kai’nin yüzüne zum yaptı. Başını dik, gözlerini aşağıda tutan&nbsp;Kai, şaşırtıcı bir şekilde huzurlu görünüyordu.</span></p>

    <p><span class="font3">Adet olduğu üzere, diğer ülkelerin de bu yeni hükümdarın yönetme hakkını onurlandırdığını ve saygılarını sunduğunu belirtecek şekilde, taç giyme törenini diğer beş Dünya Kraliyetinden seçilmiş bir temsilci gerçekleştirecekti.&nbsp;Uzun boylu, geniş omuzlu ve sarı saçlı, Avrupa Federasyonu&nbsp;Başbakanı Bromstad seçilmişti bu görev için. Cinder her zaman, bu adamın bir politikacıdan ziyade bir çiftçiye benzediğini düşünmüştü.</span></p>

    <p><span class="font3">Bromstad eski moda bir parşömeni havaya kaldırdı. Parşömenin içinde, Kai’nin imparatorluğu kabul etmekle birlikte, halkına gerçekleştirmeyi vaadettiği tüm yeminler yer alıyordu.</span></p>

    <p><span class="font3">Başbakan her iki eliyle parşömeni tutup bir dizi yemin okudu ve Kai de bu yeminleri tekrarladı.</span></p>

    <p><span class="font3">“Doğu Ulusları Topluluğu halkını, geçmişteki yöneticilerin hayata geçirdiği kanun ve geleneklerle yönetmeye yemin ediyorum,” dedi. “Bana bahşedilen tüm gücü, daha fazla adalet sağlamaya, bağışlayıcı olmaya, insanların kişilik haklarını korumaya,&nbsp;milletler arasındaki barışı onurlandırmaya, sabırla, şefkatle yönetmeye, danışmanlarım ve diğerlerinin bilgeliğine başvurmaya&nbsp;adayacağım. Yeryüzü ve cennetin şahitliği altında, bütün sözlerimi hem bugün hem de yönetimimin devam ettiği her gün&nbsp;tutacağıma yemin ediyorum.”</span></p>

    <p><span class="font3">Aracın kaportasını silen Cinder’ın göğsü gururla kabardı. Kai’yi asla bu kadar ağırbaşlı ve yakışıklı görmemişti. O sırada&nbsp;Kai’nin sinirlerinin oldukça gergin olduğunu tahmin ediyor ve&nbsp;onun için az da olsa endişeleniyordu. Ama bu sözlerle birlikte&nbsp;Kai, artık pazar yerine gelip androidini ona teslim eden veya&nbsp;asansörde onu öpmeye çalışan prensle aynı kişi değildi.</span></p>

    <p><span class="font3">O bir imparatordu.</span></p>

    <p><span class="font3">Başbakan Bromstad, başını parşömenden kaldırdı. “Seni Doğu Ulusları Topluluğu İmparatoru Kaito olarak ilan ediyorum. İmparatorumuz çok yaşasın.”</span></p>

    <p><span class="font3">Kai yüzünü salonda toplanmış insanlara çevirdiğinde, kalabalıktan tezahürat sesleri ve “İmparatorumuz çok yaşasın!” nidaları yükseldi.</span></p>

    <p><span class="font3">Kai’nin yüzüne bakarak imparatorluğa yükselmekten mutluluk duyup duymadığını anlamak imkânsızdı. Dudakları düzdü, kalabalığın alkışı eşliğinde platformun üstünde ayağa kalkarken,&nbsp;gözlerinde ketum bir ifade vardı.</span></p>

    <p><span class="font3">Kai’nin bu dinginliği ve kalabalığın coşkusu arasında geçen uzun bir mücadele anı sonunda, imparatorun ilk söylevini yapabilmesi için sahneye bir kürsü getirildi. Kalabalık sessizleşti.</span></p>

    <p><span class="font3">Cinder hava aracının üstüne biraz su serpti.</span></p>

    <p><span class="font3">Kai birkaç saniye boyunca gözlerini sahnenin kenarına dikmiş, parmaklarıyla kürsünün iki yanını kavramış hâlde ifadesiz durdu. “Taç giyme törenimin en sevilen bayrama denk gelmesinden,” diye başladı, “onur duydum. 126 yıl önce, yıkıcı etkileri olan bir kâbus -Dördüncü Dünya Savaşı- sonra erdi ve savaşın&nbsp;ardından, Doğu Ulusları Topluluğu doğdu. Farklı milletlerin,&nbsp;farklı kültürlerin ve farklı ideallerin birleşmesiyle serpilen topluluğumuz, tek bir inançla güçlendi: Tek bir millet olarak çok daha güçlüyüz. Farklılıklarımıza rağmen, birbirimizi sevme gücüne sahibiz. Zayıflıklarımıza rağmen, birbirimize yardımcı olmak da bizim elimizde. Savaşı değil, barışı seçtik. Ölüme değil,&nbsp;hayata odaklandık. Yönetmesi için değil ama hizmet etmesi için,&nbsp;bize rehberlik etmesi, kol kanat germesi için, bir adamı hükümdarımız olarak taçlandırdık.” Durakladı.</span></p>

    <p><span class="font3">Cinder dikkatini retina görüntüsündeki ekrandan çevirerek hava aracına hızlı bir bakış attı. İyi bir iş çıkarıp çıkarmadığını&nbsp;görebilmek için yeterli ışık yoktu ama zaten, işini mükemmel&nbsp;bir şekilde yapma isteğini kaybetmişti.</span></p>

    <p><span class="font3">Islak süngeri kovanın içine bıraktı ve park etmiş araçların arkasındaki duvarın dibine çökerek tüm dikkatini retina ekranına verdi.</span></p>

    <p><span class="font3">“Ben, Doğu Ulusları Topluluğunun ilk imparatorunun büyük büyük büyüktorunuyum,” diye devam etti Kai. “Onun zamanından beri dünyamız çok değişti. Yeni sorunlarla, yeni&nbsp;kalp kırıklıklarıyla karşılaşmaya devam ediyoruz. Yeryüzünde&nbsp;yaşayan insanlar arasında 126 yıldır bir savaş görülmemiş olmasına rağmen, şu anda başka tür bir savaş içindeyiz. Babam&nbsp;on iki yıldan uzun bir süredir dünyamızı tehdit eden letumosis&nbsp;vebasına karşı bir savaş başlatmıştı. Bu hastalıkla beraber, ölüm&nbsp;ve ıstırap kapımıza kadar geldi. Doğu Ulusları Topluluğu halkı&nbsp;ve tüm Dünya vatandaşlarından pek çok kişi, arkadaşlarını, ailelerini, sevdiklerini ve komşularını bu hastalığa kurban verdi.&nbsp;Verdiğimiz bu kayıplarla birlikte, ticaret ve bolluk kaybı, ekonomik buhranlar ve kötüleşen yaşam koşulları bizi tehdit ediyor.&nbsp;Bazıları açlıktan can verdi, çünkü toprakları ekip biçecek yeterli çiftçi yoktu. Bazıları soğuktan can verdi, çünkü enerji kaynaklarımız tükeniyor. İşte şu anda içinde bulunduğumuz savaş bu. Babamın sona erdirmeye kararlı olduğu savaş bu. Ve ben de meşaleyi onun bıraktığı yerden devralacağıma söz veriyorum. “Bu&nbsp;hastalığın çaresini birlikte bulacağız. Onu yeneceğiz. Ve ülkemizi eski görkemine hep beraber kavuşturacağız.”</span></p>

    <p><span class="font3">Kalabalık alkışlamaya başladı ama Kai’de herhangi bir coşku belirtisi görünmedi. Karanlık, ketum bir ifadeyle bakmaya devam ediyordu.</span></p>

    <p><span class="font3">“En az letumosis kadar ölümcül bir başka zorluğun da altını çizmesem,” dedi Kai, kalabalık sessizleştiğinde, “naiflik etmiş olurdum.” İnsanlar kıpırdandılar. Cinder başını soğuk duvara&nbsp;yasladı.</span></p>

    <p><span class="font3">“Hepinizin bildiği gibi, yüzlerce yıldır Dünya Milletleri İttifakı ve Ay Ülkesi arasında kalıcı bir dostluk kurulması için&nbsp;uğraşılıyor. Ve yine hepinizin bildiği gibi, Ay Ülkesi Hükümdarı&nbsp;Majesteleri Kraliçe Levana, geçtiğimiz bir haftadır varlığıyla bizi&nbsp;şereflendirmiş durumda. Kendisi, son bir yüzyıldır dünyaya&nbsp;ayak basan tek Ay Ülkesi hükümdarı. Ve onun buradaki varlığı,&nbsp;ülkelerimiz arasında gerçek bir barış döneminin hızla yaklaştığını gösteren bir önem taşıyor.”</span></p>

    <p><span class="font3">Ekrandaki görüntü kaydı ve ilk sırada oturan Kraliçe Levana’ya odaklandı. Sanki Kai’nin onun ismini andığı için&nbsp;utanmış gibi, alçakgönüllü bir şekilde, süt beyazı ellerini kucağında kavuşturmuştu. Ama Cinder kimsenin buna kanmadığına emindi.</span></p>

    <p><span class="font3">“Babam hayatının son yıllarını Majesteleri Kraliçe ile görüşmeler yaparak, kalıcı bir ittifakın kurulmasına adamıştı. Bu görüşmelerin meyvesini görebilecek kadar uzun bir ömrü olmadı ama onun gösterdiği çabanın aynısını devam ettirmeye kararlıyım. Barışa uzanan yolun engebeli olduğu bir gerçek. Ay Ülkesi&nbsp;ile ortak bir zemin üstünde buluşup iki taraf için de faydalı olacak bir çözüm bulmada zorluklar yaşanıyor. Ama ben yine de&nbsp;bir çözüm bulabileceğimize dair umudumu kaybetmedim.” Bir&nbsp;nefes aldı, sonra dudakları aralanmış şekilde durakladı. Bakışları&nbsp;kürsüye indi. Parmakları, kürsünün kenarlarını sıkıca kavramıştı.</span></p>

    <p><span class="font3">Prens sonraki kelimelerini dillendirmekte güçlük yaşarken, Cinder da sanki onu daha yakından görebilirmiş gibi öne doğru&nbsp;eğildi.</span></p>

    <p><span class="font3">“Ben...” Kai tekrar duraksadı, omuzlarını dikleştirdi ve gözlerini uzaktaki belirsiz bir noktaya doğru dikti. “Ülkemin&nbsp;refahı için gereken neyse onu yapacağım. Hepinizin güven&nbsp;içinde yaşaması için gereken neyse onu yapacağım. Bu, benim&nbsp;size sözümdür.”</span></p>

    <p><span class="font3">Ellerini kürsüden ayırdı ve kalabalık daha alkışlamaya bile başlamadan sahneden indi. Arkasından gelen mütevazı alkış&nbsp;sesi, biraz endişeli ama nezaketen çırpılan ellerden yükseliyor&nbsp;gibiydi.</span></p>

    <p><span class="font3">Kamera tekrar ilk sırada oturan Aycıları gösterirken Cinder’ın kalbi sıkışır gibi oldu. Taktığı duvak, kraliçenin kibrini gizlemiş&nbsp;olabilirdi ama iki yandaşının yüzlerindeki gülümsemelerin kendini beğenmişlikle dolu olduğunu fark etmemek imkânsızdı.&nbsp;Kazandıklarını düşünüyorlardı.</span></p>
  </div>
</body>
</html>
