<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_31" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span><a class="pcalibre pcalibre1" id="bookmark11"></a></p>

    <div class="calibre29">
      <p class="msonormal"><a class="pcalibre pcalibre1" id="_Toc412887525"><span class="font3"><b class="calibre8">Yirmi Dört</b></span></a></p>
    </div>

    <p><span class="font3">CİNDER SARAYI ÇEVRELEYEN DUVARIN DİBİNE</span> <span class="font3">çöktü. Taşların soğukluğu, tişörtünün üzerinden içine işliyordu. Kalabalık dağılmış, geriye sadece ezilmiş pankartlardan bir hatıra bırakmıştı. Muhafızlar bile avluyu terk etmişlerdi ama&nbsp;demir kapı hâlâ kilitliydi. Cinder’ın başının üstünde iki gargoyl heykeli duruyordu ve yaydıkları manyetik dalgalar, kızın&nbsp;kulaklarını uğuldatıyordu.</span></p>

    <p><span class="font3">Eli sonunda titremeyi bırakmıştı. Görüşünde beliren uyarı işaretleri de kaybolmuştu. Ama kafa karışıklığı her zamankinden de yoğun hâlde devam ediyordu.</span></p>

    <p><span class="font3">O bir Aycıydı. Peki.</span></p>

    <p><span class="font3">Nadir görünen bir Aycıydı. Başkalarının duygu ve düşünceleri üzerine hâkimiyet kurma yeteneğinden yoksun, aynı zamanda bu güce karşı bağışıklığı olan bir içi boştu. Ona da&nbsp;peki.</span></p>

    <p><span class="font3">Ama o zaman Levana’nın göz boyaması, neden herkes gibi onu da etkilemişti?</span></p>

    <p><span class="font3">Dr. Erland ya yanılmış ya da yalan söylemiş olmalıydı. Belki de bir Aycı bile değildi. Belki vebaya bağışıklığının bambaşka&nbsp;bir sebebi vardı.</span></p>

    <p><span class="font3">Hüsranla dolu bir inilti sesi koyuverdi. Kendi geçmişini, kim olduğunu öğrenme isteği asla bu kadar yoğun olmamıştı.&nbsp;Gerçeği bilmesi gerekiyordu.</span></p>

    <p><span class="font3">Kapıların yuvalarında yana kayarak açılma sesiyle irkildi. Başını kaldırdı ve taş döşeli yolda ona doğru ilerleyen bembeyaz&nbsp;bir android olduğunu gördü.</span></p>

    <p><span class="font3">“Linh Cinder mi?” Android, kimlik tarayıcısını uzattı.</span></p>

    <p><span class="font3">Gözlerini kırpıştıran Cinder, duvardan destek alarak ayağa kalktı. “Evet?” dedi, bileğini uzatarak.</span></p>

    <p><span class="font3">Tarayıcıdan bir bip sesi yükseldi ve android neredeyse yerinde bir saniye bile durmadan 180 derece dönerek saraya doğru geri gitmeye başladı. “Beni takip edin.”</span></p>

    <p><span class="font3">“Dur... Ne?” Cinder’ın bakışları endişeyle, Ay Kraliçesinin az önce durduğu balkona gitti.</span></p>

    <p><span class="font3">“Majesteleri Prens sizinle konuşmak istiyor.”</span></p>

    <p><span class="font3">Cinder eldivenlerinin iyice çekili olduğunu kontrol ederken bir yandan da onu saraydan uzaklaştıracak, oldukça büyük bir&nbsp;şehirde görünmez bir kız olmanın güvenliğine ulaştırabilecek&nbsp;yola bir bakış fırlattı. Sonra yavaşça nefes verdi ve androidi takip&nbsp;etti.</span></p>

    <p><span class="font3">Sarayın süslü, kocaman giriş kapıları altın kaplamaydı ve açılırken üstlerinden yansıyan güneş ışığı, neredeyse geçici olarak kör olmasına yol açıyordu. Kapıların arkasındaki lobi harika bir&nbsp;şekilde serindi ve yeşim taşından kocaman heykellere, egzotik&nbsp;çiçeklere, ortalıkta dolanan onlarca diplomat ve hükümet çalışanının ayak sesine, bir çeşmeden gelen sakinleştirici su sesine ev sahipliği yapıyordu -ama Cinder bütün bunlara fazla dikkat&nbsp;etmedi. Kendini Kraliçe Levana ile yüz yüze bulma fikri yüzünden içi panikle dolmuştu. Ama bunun yerine, kendini Kai ile&nbsp;yüz yüze buldu. Prens, üstü oymalarla süslenmiş bir sütunun&nbsp;yanında onu bekliyordu.</span></p>

    <p><span class="font3">Kai, Cinder’ı gördüğünde vücudunu dikleştirdi ve neredeyse gülümser gibi oldu. Ama dudaklarındaki kıvrım, her zamanki&nbsp;neşeli, tasasız gülücüklerinden birini sunmadı. Hatta prens, oldukça bitkin görünüyordu.</span></p>

    <p><span class="font3">Cinder başını eğdi. “Majesteleri.”</span></p>

    <p><span class="font3">“Linhmei. Nainsi bana dışarıda beklediğini söyledi.” “İnsanları saraya almıyorlardı. Sadece Nainsi’nin size ulaştığından emin olmak istemiştim.” Ellerini arkasında kavuşturdu.&nbsp;“Ulusal güvenlik sorunlarınızın yakında hallolmasını umarım.”&nbsp;Cinder havadan sudan konuşur gibi davranmaya çalışmıştı ama&nbsp;Kai’nin yüzündeki ifade dalgalanır gibi oldu.</span></p>

    <p><span class="font3">Prens, gözlerini androide çevirdi. “Hepsi bu kadar,” dedi ve devam etmeden önce, androidin giriş kapısı yakınındaki bir kapıdan geçerek gözden kaybolmasını bekledi. “Zamanını aldığım&nbsp;için özür dilerim ama Nainsi’yi tamir ettiğin için sana şahsen&nbsp;teşekkür etmek istedim.”</span></p>

    <p><span class="font3">Cinder omuzlarını silkti. “Benim için bir onurdu. Umarım... Umarım aradığınız şeyi bulursunuz.”</span></p>

    <p><span class="font3">Kai’nin gözleri şüpheyle kısıldı ve omzunun üstünden geriye bakarak, iyi giyimli iki kadının geçip gitmesini izledi. Kadınlardan biri heyecanlı bir şekilde konuşurken diğeri de&nbsp;onu onaylarcasına başını sallayıp duruyordu. İkisi de Kai veya</span></p>

    <p><span class="font3">Cinder’a dikkat etmedi. Kadınlar uzaklaştığında, Kai tuttuğu nefesi bıraktı ve yüzünü tekrar Cinder’a çevirdi.</span></p>

    <p><span class="font3">“Bir gelişme var. Dr. Erland’la konuşmam gerekiyor.”</span></p>

    <p><span class="font3">Cinder, anladığını belirtecek şekilde başını salladı; belki gerektiğinden biraz fazla sert bir şekilde. “Elbette,” dedi, devasa kapılara doğru gerileyerek. “Artık Nainsi’ye kavuştuğunuza&nbsp;göre, ben de...”</span></p>

    <p><span class="font3">“Benimle yürümek ister misin?”</span></p>

    <p><span class="font3">Cinder geriye doğru attığı adımın yarısında dondu. “Efendim?”</span></p>

    <p><span class="font3">“Bana bulduklarını anlatabilirsin. Nainsi’nin sorunu neymiş mesela?”</span></p>

    <p><span class="font3">Cinder yumruklarını sıktı. Tenindeki karıncalanmanın, sevinçten mi yoksa dehşetten mi kaynaklandığından emin değildi. Kraliçenin saraydaki varlığı hâlâ onu tehdit eden bir durumdu.&nbsp;Yine de kendini aptalca sırıtmaktan zorla alıkoyduğunu fark&nbsp;etti. “Evet. Elbette.”</span></p>

    <p><span class="font3">Kai rahatlamış göründü ve başıyla geniş bir koridora doğru işaret etti. “Peki... Nainsi’nin sorunu <i>neymiş?”</i> diye sordu, beraberce görkemli lobide ilerlerken.</span></p>

    <p><span class="font3">“Bir <span>çip,” dedi Cinder. “Sanıyorum ki doğrudan bağlantı <span>çipi</span>, onun güç kaynağında bir soruna yol açmış. Uyanması için,&nbsp;<span>çipi</span> yerinden çıkarmam yetti.”</span></span></p>

    <p><span class="font3">“Doğrudan bağlantı <span>çipi mi?”</span></span></p>

    <p><span class="font3">Cinder, etraflarından geçip giden insanlara baktı. Kimse veliaht prense özelikle dikkat eder gibi görünmüyordu. Yine de Cinder, cevap verirken sesini alçalttı. “Evet, D-COMM <span>çipi.&nbsp;Onu sen takmadın mı?”</span></span></p>

    <p><span class="font3">Kai, başını iki yana salladı. “Hayır. İç konferans görüşmelerimizde bazen D-COMM <span>çiplerini kullanırız. Ama bunun dışında kullanıldığını hiç görmedim. Kim, neden bu <span>çiplerden</span> birini bir androide taksın ki?”</span></span></p>

    <p><span class="font3">Cinder dudaklarını birbirine bastırdı. Nainsi’nin uyanmaya başladığı anda söylediği şeyleri düşünüyordu. Android bilincini&nbsp;yitirdiği sırada da büyük ihtimalle doğrudan bağlantı yoluyla aynı&nbsp;bilgiyi birilerine sunuyor olmalıydı. Ama mesajın alıcısı kimdi?&nbsp;“Cinder?”</span></p>

    <p><span class="font3">Cinder eldivenini çekiştirdi. Prense, yaptığı araştırmalardan haberi olduğunu ve büyük ihtimalle başka birilerinin de haberdar olduğunu söylemek istiyordu ama bunu kalabalık saray koridorlarında yapamazdı.</span></p>

    <p><span class="font3">“Arızalanmadan hemen önce, biri Nainsi’yi kurcalamış ve <span>çipi yerleştirmiş olmalı.”</span></span></p>

    <p><span class="font3">“Biri neden ona bozuk bir <span>çip taksın ki?”</span></span></p>

    <p><span class="font3">“Çipin tamamen bozuk olduğunu sanmıyorum. Nainsi kendini kapatmadan hemen önce, bu bağlantı üzerinden bir miktar bilgi gönderimi gerçekleşmiş gibi görünüyor.”</span></p>

    <p><span class="font3">“Ne?” Kai tereddüt etti. Cinder, genç adamın bakışlarındaki endişeyi, vücudundaki gerginliği görebiliyordu. Prens, adımlarını sadece biraz yavaşlatarak, başını ona doğru eğdi. “Doğrudan&nbsp;bağlantı üzerinden, ne tür bilgiler gönderilebilir?”</span></p>

    <p><span class="font3">“İnternet üzerinden gönderilen türden her bilgi, doğrudan bağlantı ile de gönderilebilir.”</span></p>

    <p><span class="font3">“Ama birileri bu yöntemle Nainsi’ye uzaktan eriştiyse, o zaman<span>.. . Yani demek istiyorum ki ondaki bilgileri alabilmek için, Nainsi’nin onlara onay vermiş olması gerekir, değil mi?”</span></span></p>

    <p><span class="font3">Cinder ağzını açtı, durakladı, sonra tekrar kapadı. “Bilemiyorum. Doğrudan bağlantı <span>çipinin bir androidin içindeyken nasıl çalıştığı konusunda emin değilim. Özellikle de&nbsp;bilhassa bu <span>çiple</span> donatılmak üzere tasarlanmamış bir androidin içindeyken. Ama o <span>çipi</span> Nainsi’nin içine kim yerleştirdiyse,&nbsp;büyük ihtimalle, bu şekilde bilgi hırsızlığında bulunmayı planlıyordu. Özellikle de... Belli bir bilginin peşindeydi.”</span></span></p>

    <p><span class="font3">Araştırma kanadına uzanan camla kaplı bir köprüden geçerlerken, Kai’nin aklı başka bir yerlerde gibiydi. “Peki, o <span>çipi Nainsi’nin içine yerleştirenin kim olduğunu ve hangi bilgilere&nbsp;ulaştığını nasıl bulabilirim?”</span></span></p>

    <p><span class="font3">Cinder yutkundu. “Bağlantıyı yeniden kurmaya çalıştım ama işlevsiz hâle getirilmiş gibi görünüyor. Denemeye devam edebilirim ama şu aşamada bağlantının diğer ucunda kimin olduğunu bilmemin hiçbir yolu yok. Ne öğrendiklerine gelince...”&nbsp;Cinder’ın sesindeki imayı yakalayan Kai yürümeyi bıraktı ve&nbsp;yüzünü ona çevirdi, gözleri alev alevdi.</span></p>

    <p><span class="font3">Cinder sesini alçalttı ve hızla açıklamaya girişti. “Ne aradığınızı biliyorum. Nainsi’nin keşfettiği bilgilerin bir kısmını duydum.” “Ne keşfettiğini henüz <i>ben</i> bile bilmiyorum.”</span></p>

    <p><span class="font3">Cinder başını salladı. “Çok... İlginç şeyler keşfetmiş.” Kai’nin gözleri parladı ve iyice kıza doğru sokularak başını&nbsp;eğdi. “O yaşıyor, değil mi? Nainsi onu nerede bulabileceğimizi&nbsp;biliyor mu?”</span></p>

    <p><span class="font3">Cinder, hayır anlamında başını salladı. Levana’nın bu duvarlar arasında bir yerlerde olduğunu bildiği için, korku içini kemirmeye devam ediyordu. “Bunları burada konuşmamalıyız.&nbsp;Zaten Nainsi benden çok daha fazlasını biliyor.”</span></p>

    <p><span class="font3">Kai kaşlarını çattı ve bir adım geriledi ama Cinder, beraberce asansörlerin yanına yürüyüp görevli androide gidecekleri yeri belirtirken, Kai’nin bir yandan hâlâ aynı konu üzerine düşündüğünü anlayabiliyordu.</span></p>

    <p><span class="font3">“Yani,” dedi Kai, asansörü beklerken kollarını göğsünde kavuşturarak. “Bana diyorsun ki Nainsi’de önemli bilgiler var.&nbsp;Ama bilinmeyen birileri de bu bilgilere ulaşmış olabilir.”</span></p>

    <p><span class="font3">“Korkarım ki öyle,” dedi Cinder. “Ayrıca <span>çipin kendisi de oldukça sıra dışı. Silikon veya karbondan yapılmamış. Daha önce benzerini hiç görmediğim türden bir <span>çip</span>.”</span></span></p>

    <p><span class="font3">Kai kaşlarını çatarak kıza baktı. “Ne gibi?”</span></p>

    <p><span class="font3">Cinder elini kaldırdı ve sanki <span>çipi parmakları arasında tutuyormuş gibi yaptı. “Boyut ve şekil açısından, sıradan bir <span>çipten</span> bir farkı yok. Ama bu <span>çip</span> parıltılar saçıyor. Sanki... <span>Ufak, pırıltılı bir mücevher gibi.”</span></span></span></p>

    <p><span class="font3">Kai’nin yüzünden tüm kan çekildi. Hemen ardından, yüzünü buruşturarak gözlerini yumdu. “Aycı üretimi.”</span></p>

    <p><span class="font3">“Ne? Emin misin?”</span></p>

    <p><span class="font3">“Ayaların uzay gemileri, bahsettiğin malzemeden yapılmış. Ne olduğunu tam olarak bilmiyorum ama...” Başparmağını&nbsp;şakağına bastırdı ve bir küfür savurdu. “Çipi Sybil veya koruması yerleştirmiş olmalı. Nainsi bozulmadan birkaç gün önce&nbsp;buradalardı.”</span></p>

    <p><span class="font3">“Sybil mi?”</span></p>

    <p><span class="font3">“Levana’nın baş sihirbazı. <span>Tüm kirli işlerini yapan yardakçısı.” Sanki bir el Cinder’ın ciğerlerini sıkmıştı. Eğer bu bilgiler&nbsp;Sybil’e ulaştıysa, o zaman mutlaka kraliçenin de kulağına gitmiş&nbsp;demekti.</span></span></p>

    <p><span class="font3">“Majesteleri Prens, B asansörüne binin lütfen,” dedi android, ikinci asansörün kapısı açılırken. Cinder asansöre binen Kai’yi&nbsp;takip etti ve bu sırada gözlerini tavandaki kameraya çevirmekten&nbsp;kendini alıkoyamadı. Eğer Aycılar ellerini bir kraliyet androidine geçirebilmişse, saraydaki herhangi bir şeye de pekâlâ geçirebilmiş olabilirlerdi.</span></p>

    <p><span class="font3">Cinder gözlerinin önüne düşmüş bir parça saçını kulağının arkasına sıkıştırdı ve kapılar kapanırken, tüm paranoya duygusuna rağmen normal davranmaya çalıştı. “Anladığım kadarıyla,&nbsp;kraliçeyle işler o kadar iyi gitmiyor.”</span></p>

    <p><span class="font3">Kai, sanki Cinder bu dünyadaki an acı verici konuyu açmışçasına yüzünü ekşitti ve sırtını asansör duvarına yasladı. O asil havası üstünden silinip giderken, onu izleyen Cinder’ın kalbi&nbsp;tekler gibi oldu ve bakışlarını ayaklarına indirdi.</span></p>

    <p><span class="font3">“Hiç kimseden, ondan nefret ettiğim kadar nefret edebileceğimi düşünmezdim. O, kötülüğün ta kendisi.”</span></p>

    <p><span class="font3">Cinder irkildi. “Böyle konuşmamız güvenli mi dersin? Yani demek istiyorum ki... Eğer androidine bir <span>çip yerleştirmeyi&nbsp;başarmışsa...”</span></span></p>

    <p><span class="font3">Kai’nin yüzünden bir anlayış ifadesi geçti. Başını kaldırıp kameraya doğru baktı, sonra omuzlarını silkti. “Umurumda değil. Ondan nefret ettiğimin kendisi de farkında. Ve inan ki bunu&nbsp;değiştirmek için pek de çaba sarf etmiyor.”</span></p>

    <p><span class="font3">Cinder dudaklarını ıslattı. “Kraliçenin protestoculara ne yaptığını gördüm.”</span></p>

    <p><span class="font3">Kai başını salladı. “Onlarla yüzleşmesine izin vermemeliydim. Onları ne kadar büyük bir hızla kontrol altına aldığı haberlerde yayınlandığı anda, şehirde tam bir <span>kaos yaşanacaktır. Kollarını göğsünde kavuşturdu ve omuzlarını kulaklarına doğru kaldırdı. “Üstelik şimdi bir de bizim, kasıtlı olarak kaçak&nbsp;Aycılara kucak açtığımız fikrine kapılmış durumda.”</span></span></p>

    <p><span class="font3">Cinder’ın kalbi tekledi. “Gerçekten mi?”</span></p>

    <p><span class="font3">“Biliyorum, çok komik bir düşünce. İstediğim son şey, gözünü güç hırsı bürümüş Aycıların ülkemde fink atması. Neden kasıtlı olarak izin vereyim ki? Aaah. <span>Bu çok <i>sinir bozucu</i>.”</span></span></p>

    <p><span class="font3">Cinder kollarını ovuşturdu, birden sinirleri gerilmişti. Kraliçenin, Kai’nin Aycılara kucak açmış olduğunu düşünmesinin sebebi, kendisiydi. Kraliçe tarafından fark edilmenin Kai’yi&nbsp;de zan altında bırakabileceği aklına hiç gelmemişti.</span></p>

    <p><span class="font3">Kai sessizleştiğinde, Cinder ona bir bakış fırlattı. Kai kızın ellerine bakıyordu. Cinder ellerini hızla göğsüne doğru çekti ve&nbsp;eldivenlerini kontrol etti ama herhangi bir sorun yoktu.&nbsp;“Onları hiç çıkarmaz mısın?” diye sordu Kai.</span></p>

    <p><span class="font3">“Hayır.”</span></p>

    <p><span class="font3">Kai başını bir yana yatırdı ve Cinder’a öyle bir baktı ki sanki kafasının içindeki metal plakayı bile görebilirmiş gibiydi. Bakışlarındaki yoğunluk azalmadı ama. “Bence benimle baloya gelmelisin.”</span></p>

    <p><span class="font3">Cinder yumruklarını sıktı. Kai’nin yüzündeki ifade, fazla samimi, fazla kendinden emindi. Cinder’ın içinde bir şeyler&nbsp;karıncalandı. “Yıldızlar aşkına,” diye mırıldandı. “Bunu zaten&nbsp;daha önce <span>sormamış miydin?”</span></span></p>

    <p><span class="font3">“Bu sefer daha olumlu bir cevap alabileceğimi umuyorum. Ayrıca geçen her saniye, giderek daha da çaresizleşiyorum gibi&nbsp;görünüyor.”</span></p>

    <p><span><span class="font3">“Ne kadar etkileyici.”</span></span> <span class="font3">Kai’nin dudakları titreşti.</span></p>

    <p><span class="font3">“Lütfen?”</span></p>

    <p><span class="font3">“Neden?”</span></p>

    <p><span class="font3">“Neden olmasın?”</span></p>

    <p><span class="font3">“Demek istiyorum ki, neden <i>ben?*</i></span></p>

    <p><span class="font3">Kai, başparmaklarını ceplerinin yanına taktı. “Böylece, kaçmak için kullandığım hava aracım bozulursa, yanımda onu tamir edebilecek bir çift elim olacak?”</span></p>

    <p><span class="font3">Cinder gözlerini devirdi ve sonrasında prense tekrar bakamadığını fark etti. Gözlerini, kapının yanındaki kırmızı acil durum düğmesine dikti.</span></p>

    <p><span class="font3">“Ben ciddiyim. Baloya tek başıma gidemem. Hele Levana ile asla gidemem.”</span></p>

    <p><span class="font3">“Eh, şehirde böyle bir ayrıcalık için ayılıp bayılacak yaklaşık 200.000 bekâr kız yaşıyor.”</span></p>

    <p><span class="font3">Sonra aralarına bir sessizlik çöktü. Kai ona dokunmuyordu ama Cinder, prensin güç yayan o sıcak varlığını hissedebiliyordu. Asansör kabinin içindeki ısıyı gösteren derecede herhangi&nbsp;bir değişiklik olmamasına rağmen, içerideki ısının yükseldiğini&nbsp;hissedebiliyordu.</span></p>

    <p><span class="font3">“Cinder.”</span></p>

    <p><span class="font3">Elinde değildi. Ona baktı. O kahverengi gözlerindeki samimiyeti gördüğünde, savunması biraz olsun parçalandı. Ama Kai’nin kendine güveninin yerini endişe duygusu almıştı.</span></p>

    <p><span class="font3">“Demek 200.000 kız,” dedi. “Peki, neden sen olmayasın?”</span></p>

    <p><span class="font3">Sayborg. Aycı. Mekanik ustası. Kai’nin isteyebileceği son kız o olmalıydı.</span></p>

    <p><span class="font3">Cinder dudaklarını araladı, o sırada asansör de durdu. “Üzgünüm. Bana güven -baloya benimle gitmek istemezsin.”</span></p>

    <p><span class="font3">Gerilime daha fazla dayanamayan Cinder, kapıların açılmasıyla birlikte dışarı fırladı. Başını öne eğerek asansörü bekleyen insanlarla göz göze gelmeme çalıştı ve hızla uzaklaştı.</span></p>

    <p><span class="font3">“Benimle baloya gel.”</span></p>

    <p><span class="font3">Cinder dondu kaldı. Koridordaki herkes donup kalmıştı.</span></p>

    <p><span class="font3">Cinder geriye döndü. Kai hâlâ B asansörünün içinde durmuş, bir eliyle kapıyı açık tutuyordu.</span></p>

    <p><span class="font3">Cinder’ın sinirleri iyice gerilmişti ve son bir saattir yaşadığı tüm duygular, tek bir hastalıklı hisse dönüşüyordu -çileden çıkma hissine. Koridor doktorlar, hemşireler, androidler, memurlar, teknisyenlerle doluydu; hepsi de sus pus olmuş bir hâlde&nbsp;prense ve flörtleştiği bol pantolonlu kıza bakıyordu.</span></p>

    <p><span class="font3"><i>Flörtleştiği kıza.</i></span></p>

    <p><span class="font3">Omuzlarını dikleştiren Cinder asansöre dönüp Kai’yi içeri ittirdi ve bunu yaparken metal eliyle ona dokunmuş olması bile&nbsp;umurunda değildi. “Asansörü beklet,” dedi görevli androide, kapılar kapanmaya başladığında.</span></p>

    <p><span class="font3">Kai gülümsedi. “Sonunda dikkatini çekebildim.”</span></p>

    <p><span class="font3">“Beni dinle,” dedi Cinder. “Üzgünüm. Gerçekten. Ama seninle baloya gidemem. Bu konuda bana güvenmek zorundasın.”</span></p>

    <p><span class="font3">Kai, göğsünde duran eldivenli ele baktı. Cinder elini geri çekti ve kollarını göğsünde kavuşturdu.</span></p>

    <p><span class="font3">“Neden? Neden benimle baloya gelmek istemiyorsun?”</span></p>

    <p><span class="font3">Cinder pöfledi. “Mesele seninle gitmek istememem değil, baloya <i>zaten</i> gitmiyorum ki.”</span></p>

    <p><span class="font3">“Yani belki benimle gitmek <i>istersin?”</i></span></p>

    <p><span class="font3">Cinder omuzlarını geriye attı. “Bunun bir önemi yok. Çünkü yapamam.”</span></p>

    <p><span class="font3">“Ama sana ihtiyacım var.”</span></p>

    <p><span class="font3">“Bana <i>ihtiyacın</i> mı var?”</span></p>

    <p><span class="font3">“Evet. Anlamıyor musun? Eğer tüm vaktimi seninle geçirirsem, o zaman Kraliçe Levana beni anlamsız sohbetlerine dâhil edemez ya da...” Ürperdi. “Benimle dans edemez.”</span></p>

    <p><span class="font3">Cinder bir adım geriledi ve bakışları odağını kaybetti. Kraliçe Levana. Bütün bunlar tabii ki Kraliçe Levana’yla alakalıydı.&nbsp;Peony ona ne demişti? Üstünden sanki yıllar geçmişti. Politik&nbsp;bir evlilikle kuruları bir ittifak mı?</span></p>

    <p><span class="font3">“Dans etmekle ilgili bir sorunum olduğundan değil. Oldukça iyi dans edebilirim. Eğer sen de istersen.”</span></p>

    <p><span class="font3">Cinder gözlerini kıstı. “Ne?”</span></p>

    <p><span class="font3">“Veya dans etmeyiz. Eğer istemezsen veya dans etmeyi bilmiyorsan. <span>.. Ki bu hiç de utanılacak bir şey değil.”</span></span></p>

    <p><span class="font3">Cinder alnını ovuşturdu, başına ağrı girmeye başlamıştı ama eldivenlerinin kirli olduğunu fark edince durdu. “Gerçekten&nbsp;ama gerçekten baloya gidemem,” dedi. “Çünkü...” <i>Bir elbisem&nbsp;yok. Adri izin vermez. Kraliçe Levana beni öldürür.</i> “Kız kardeşim yüzünden.”</span></p>

    <p><span class="font3"><i>“Kız kardeşin</i></span> <span class="font3">mi?”</span></p>

    <p><span class="font3">Cinder bir an yutkundu ve bakışlarını cilalı parkeye indirdi. <i>Sarayda bulunan asansörler bile</i>, <i>feci hâlde görkemli</i>, diye düşündü<span>..</span></span></p>

    <p><span class="font3">“Evet. Küçük kız kardeşim. Vebaya yakalandı. O bu hâldeyken, hiçbir şey aynı değil. Baloya gidemem ve gitmeyeceğim. Üzgünüm.” Cinder bu sözlerinin kendi kulağına bile doğru&nbsp;geldiğini fark edince şaşırdı. Kendi kendiyle konuşabilse, yalan&nbsp;detektörünün yanıp yanmayacağını merak etti.</span></p>

    <p><span class="font3">Kai duvara yaslandı, saçları gözlerinin önüne düşmüştü. “Hayır, asıl ben üzgünüm. Bilmiyordum.”</span></p>

    <p><span class="font3">“Bilemezdin.” Cinder avuçlarını pantolonunun yanlarına sildi. Eldiven içindeki elleri fazlasıyla ısınmıştı. “Aslında sana söylemek istediğim... Bir şey var. Eğer sorun olmazsa.”</span></p>

    <p><span class="font3">Kai başını yana eğdi, meraklanmıştı.</span></p>

    <p><span class="font3">“Senin, onun hakkında bir şeyler bilme fikrinden hoşlanacağını düşünüyorum. Eee... Adı Peony. On dört yaşında ve sana deli gibi âşık.”</span></p>

    <p><span class="font3">Kai’nin kaşları, alnında yükseldi.</span></p>

    <p><span class="font3">“Sadece düşündüm ki... Eğer delice bir mucize eseri vebadan sağ kurtulursa... Onu dansa davet edebilir misin? Balo sırasında?” Cinder’ın sesi giderek boğuklaşmıştı; delice mucizelerin asla gerçekleşmediğini iyi biliyordu. Ama yine de sorması gerekiyordu.</span></p>

    <p><span class="font3">Kai gözlerinde müthiş bir sıcaklıkla ona bakıyordu. Sonra yavaş ama kararlı bir şekilde başını salladı. “Benim için büyük&nbsp;bir mutluluk olur.”</span></p>

    <p><span class="font3">Cinder başını eğdi. “Ona söylerim. O günü iple çekecektir.” Cinder, gözünün ucuyla, Kai’nin bir elini cebine soktuğunu ve&nbsp;yumruk hâline getirdiğini gördü.</span></p>

    <p><span class="font3">“Dışarıdaki insanlar büyük ihtimalle bir şeylerden şüphelenmeye başlamışlardır,” dedi Cinder. “Dedikodular alıp başını gidecek.” Tuhaf bir kıkırtı koyuverdi ama Kai ona katılmadı.&nbsp;Cinder tekrar ona bakmaya cesaret ettiğinde, Kai’nin gözlerini&nbsp;arkadaki duvara diktiğini gördü. Genç adamın omuzları, sanki&nbsp;ağır bir yük altındaymış gibi çökmüştü.</span></p>

    <p><span class="font3">“Sen iyi misin?” diye sordu Cinder.</span></p>

    <p><span class="font3">Kai, evet anlamında başını sallamaya başladı, sonra durdu. “Levana beni bir kukla gibi oynatabileceğini sanıyor.” Alnı kırıştı. “Ve şu anda anlıyorum ki haklı olabilir.”</span></p>

    <p><span class="font3">Cinder eldivenlerini çekiştirdi. Kiminle konuştuğunu unutmak ne kadar kolaydı; prensin aklında, kendisinden çok daha önemli onlarca konu olmalıydı. Hatta Peony’den bile daha&nbsp;önemli.</span></p>

    <p><span class="font3">“Her şeyi yüzüme gözüme bulaştıracakmışım gibi geliyor,” dedi Kai.</span></p>

    <p><span class="font3">“Öyle olmayacak.” Cinder ona dokunmak istiyordu ama kendine hâkim oldu ellerini uzak tuttu. “Sen herkesin sevdiği ve&nbsp;hayran olduğu imparatorlardan biri olacaksın.”</span></p>

    <p><span class="font3">“Evet. Eminim ki öyle olurum.”</span></p>

    <p><span class="font3">“Ben çok ciddiyim. İnsanları ne kadar önemsediğine, onlar için ne kadar çabaladığına bir bak. Üstelik daha imparator bile değilsin. Ayrıca...” Cinder kollarını göğsünde kavuşturdu ve ellerini omuzlarının altına soktu. “Yalnız da değilsin.&nbsp;Danışmanların, bölge temsilcilerin, sekreterlerin, hazinecilerin&nbsp;var. Ve... Yani gerçekten de sadece bir kişi, tek başına ne kadar&nbsp;zarara yol açabilir ki?”</span></p>

    <p><span class="font3">Kai yarım yamalak güldü. “Kendimi daha iyi hissetmemi sağladığını söyleyemem ama çabanı takdirle karşılıyorum.”&nbsp;Gözlerini tavana dikti. “Bunları zaten sana anlatmamam gerekir. Bunlar senin sorunun değil ve endişelenmeni gerektirecek&nbsp;bir şey yok. Ama sadece... <span>Seninle konuşmak çok rahatlatıcı.”&nbsp;Cinder, olduğu yerde kıpırdandı. “Bir anlamda benim de sorunum sayılır. Yani sonuçta hepimiz bu ülkede yaşıyoruz.”&nbsp;“Avrupa’ya taşınabilirsin.”</span></span></p>

    <p><span class="font3">Biliyor musun, bu dediğin, aslında son zamanlarda aklımda olan bir şey.”</span></p>

    <p><span class="font3">Kai tekrar güldü, sesine yeniden sıcaklık hâkim olmaya başlamıştı. “İşte bu, bana duyduğun güveni göstermiyorsa, başka ne gösterir bilmiyorum.”</span></p>

    <p><span class="font3">Cinder başını eğdi. “Dinle. Senin kraliyetten olduğunu falan biliyorum. Ama dışarıda bekleyen insanlar büyük ihtimalle asansöre binebilmek için sabırsızlanmaya...” Kai ona doğru eğildiğinde Cinder’ın nefesi kesiliverdi. Bir an için onu öpeceğini sandı. İçine dolan bir panik duygusuyla beraber dondu kaldı&nbsp;ve gözlerini kaldırmayı bile zor başardı.</span></p>

    <p><span class="font3">Kai onu öpmek yerine, şöyle fısıldadı: “Vebanın bir ilacı olduğunu düşün. Ama bu ilaca sahip olmak, sana her şeye mâl olabilir. Hatta hayatını tamamen altüst edebilir. Sen olsan ne&nbsp;yapardın?”</span></p>

    <p><span class="font3">Sıcak bir hava dalgası Cinder’ı okşar gibiydi. Kaiden gelen hafif sabun kokusu burnuna dolmuştu.</span></p>

    <p><span class="font3">Prensin gözleri onunkilere kilitlenmiş, hafif bir çaresizlikle cevap bekliyordu.</span></p>

    <p><span class="font3">Cinder dudaklarını ıslattı. “Milyonlarca insanı kurtarmak için hayatımı feda etmek mi? Bu bir tercih bile sayılmaz.”</span></p>

    <p><span class="font3">Kai’nin dudakları aralandı. Cinder, bir an için kendini o dudaklara bakarken buldu ama sonra, bakışlarını hızla Kai’nin&nbsp;gözlerine kaldırdı. O siyah kirpiklerini neredeyse tek tek sayabiliyordu. Ama sonra Kai’nin bakışlarına üzgün bir ifade yerleşti.</span></p>

    <p><span class="font3">“Haklısın. Tercih hakkı bile var denemez.”</span></p>

    <p><span class="font3">Cinder’ın vücudu aynı anda hem aradaki açığı kapatıp ona sarılmak hem de onu itip kendinden uzaklaştırmak istiyordu.</span></p>

    <p><span class="font3">Dudaklarını yakan beklenti ise, her iki seçeneği de <span>imkansız kılıyordu. “Majesteleri?”</span></span></p>

    <p><span class="font3">Cinder belli belirsiz bir hareketle yüzünü hafifçe prense doğru yaklaştırdı. Kai’nin nefes alış sesine kulak verdi ve bu&nbsp;sefer prensin gözleri, Cinder’ın dudaklarına düştü. “Çok üzgünüm,” dedi. “Bunun korkunç bir şekilde uygunsuz olduğuna eminim ama... Hayatım zaten altüst olmak üzereymiş gibi&nbsp;görünüyor.”</span></p>

    <p><span class="font3">Cinder’ın kaşları sorgularcasına çatıldı ama Kai başka bir şey söylemedi. Parmakları, bir meltem kadar hafif bir şekilde&nbsp;Cinder’ın kaşlarını okşadı. Sonra başını eğdi. Cinder yerinden&nbsp;kıpırdayamadı, gözlerini kapatırken yapabildiği son hareket,&nbsp;dudaklarını ıslatmak oldu.</span></p>

    <p><span class="font3">Cinder’ın başında ani bir acı patladı ve omurgasına doğru indi.</span></p>

    <p><span class="font3">Nefesi kesilen Cinder, elleriyle midesini tutarak iki büklüm oldu. Tüm dünya dönüyordu. Boğazı asitle yanıyordu. İleri doğru düşerken Kai de bağırdı ve son anda kızı yakalayarak asansör&nbsp;zeminine yatırdı.</span></p>

    <p><span class="font3">Başı dönen Cinder, prense sokularak titredi.</span></p>

    <p><span class="font3">Acı, geldiği kadar ani bir hızla kayboldu.</span></p>

    <p><span class="font3">Cinder, Kai’nin kolunun altından nefes nefeseydi. Kai’nin sesi, kulak zarından içeri ulaşmaya başlamıştı. Tekrar ve tekrar&nbsp;onun adını sayıklıyordu. Boğuk sesler duydu. <i>İyi misin? Ne oldu?&nbsp;Ne yaptım?</i></span></p>

    <p><span class="font3">Cinder ateş içindeydi; eldiven içindeki elleri terlemiş, yüzü yanıyordu. Tıpkı Dr. Erland’ın ona dokunduğu diğer seferki&nbsp;gibi. Ona neler oluyordu böyle?</span></p>

    <p><span class="font3">Dudaklarını yaladı. Dili sanki köseleye dönmüştü. “İyiyim,” dedi, gerçekten iyi olup olmadığından emin olmadığı hâlde.&nbsp;“Geçti. Şimdi bir şeyim yok.” Gözlerini sımsıkı yumdu ve en&nbsp;ufak hareketinin bile acıyı geri getireceğinden korkarak öylece&nbsp;bekledi.</span></p>

    <p><span class="font3">Kai’nin parmakları kızın kaşlarına, saçlarına değdi. “Emin misin? Hareket edebiliyor musun?”</span></p>

    <p><span class="font3">Cinder başını sallayarak evet demeye çalıştı ve kendini prense bakmaya zorladı.</span></p>

    <p><span class="font3">Kai keskin bir nefes verdi ve aniden kendini geri çekti. Elleri, Cinder’ın kaşlarının birkaç santim uzağında, havada donakalmıştı. Cinder’ın midesi korkuyla kasıldı. Kai onun retina ekranını mı görmüştü?”</span></p>

    <p><span class="font3">“Ne?” diye sordu, yüzünü ellerinin arkasına saklayarak. Endişeli parmaklarla teninin, saçlarını yokladı. “Ne oldu?”</span></p>

    <p><span class="font3">“Bibir şey yok.”</span></p>

    <p><span class="font3">Cinder cesaretini toplayıp gözlerini tekrar Kai’ye çevirdiğinde, prensin yüzünde, giderek kafasının karıştığını gösteren bir ifade olduğunu gördü. Kai gözlerini hızla kırpıştırıp duruyordu.</span></p>

    <p><span class="font3">“Majesteleri?”</span></p>

    <p><span class="font3">“Hayır, bir şey yok.” Kai’nin dudakları, pek de ikna edici olmayan bir şekilde kıvrıldı. “Hayal görmüş olmalıyım.”</span></p>

    <p><span class="font3">“Ne gibi?”</span></p>

    <p><span class="font3">Kai başını salladı. “Önemli değil. İşte...” Ayağa kalktı ve Cinder’ın da doğrulmasına yardımcı oldu. “Belki de doktorumuzu bir ziyaret etsek ve tüm meşguliyetinin arasına seni de&nbsp;sıkıştırabilir mi diye baksak, fena olmayacak.”</span></p>
  </div>
</body>
</html>
