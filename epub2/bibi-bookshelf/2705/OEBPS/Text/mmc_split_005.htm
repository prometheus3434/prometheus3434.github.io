<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_4" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark3"></a></span></p>

    <p class="msonormal"><a class="pcalibre pcalibre1" id="_Toc412887505"><span class="font3"><b class="calibre8">Dört</b></span></a></p>

    <p><span class="font3">PEONY, CINDER’IN OMZUNA VURDU. NEREDEYSE</span><span class="font3">, eskimiş androrid parçalarından oluşan bir yığının içine düşmesine sebep oluyordu. “Bunları anlatmak için neden bu kadar bekledin? Kaç saattir evdesin sen? <i>Dört mü?”</i></span></p>

    <p><span class="font3">“Biliyorum, biliyorum. Üzgünüm,” dedi Cinder, omzunu ovuşturarak. “Ama anlatmak için uygun bir an bulamadım ve&nbsp;Adri’nin bilmesini de istemiyorum. Bu durumu kendi çıkarına&nbsp;dönüştürmeye çalışacaktır.”</span></p>

    <p><span class="font3">“Annemin ne düşündüğü kimin umurunda? Bu durumu ben de kendi çıkarıma dönüştürmek isterim. Yıldızlar aşkına.&nbsp;Prensin ta kendisi... Senin dükkânında... Benim de orada olmadığıma inanamıyorum. Neden orada değildim ki?”</span></p>

    <p><span class="font3">“İpek ve brokar kumaşlar içine gömülmekle meşguldün.” “Ahhh.” Peony yoluna çıkan kırık bir lambayı tekmeleyerek&nbsp;uzaklaştırdı. “Bana bir mesaj atmalıydın. Balo elbisem bitmiş&nbsp;olsun veya olmasın, iki saniye içinde dükkânda olurdum. <i>Ah.&nbsp;</i>Senden <i>nefret</i> ediyorum. Evet, resmi olarak açıklıyorum; senden <i>nefret</i> ediyorum. Tekrar görüşecek misiniz? Yani demek istiyorum ki sonuçta görüşmek zorundasınız, değil mi? Beni de yanında götüreceğine <i>söz verirsen,</i> senden nefret etmekten vazgeçebilirim. Anlaştık mı?”</span></p>

    <p><span class="font3">“Bir tane buldum!” diye seslendi Iko, on metre öteden. Projektör ışığı paslanmış bir hava aracını aydınlatıyor, arkasında kalan hurda yığınına dev bir gölgenin düşmesine sebep&nbsp;oluyordu.</span></p>

    <p><span class="font3">“Peki... Prens nasıl biri?” dedi Peony, artık yerde durmaya mahkûm olmuş aracın yanına koşturan Cinder’a, sanki onun&nbsp;yanında olmak Majesteleri Prensin yanında olmakla aynı şeymiş gibi ayak uydurmaya çalışarak.</span></p>

    <p><span class="font3">“Bilmem,” dedi Cinder, aracın kaportasını açıp havaya kaldırarak. “Ah, iyi. Henüz kimse tarafından yağmalanmamış.”</span></p>

    <p><span class="font3">Iko, Cinder’ın önünden çekildi. “Cinder’ın alnındaki kocaman yağ lekesini görmezden gelecek kadar kibardı.”</span></p>

    <p><span class="font3">Peony güçlükle soludu. “Ah, hayır!”</span></p>

    <p><span class="font3">“Ne var? Ben bir mekanik ustasıyım. Üstüm başım tabii ki kirleniyor. Süslenip püslenmemi isteseydi, bana önceden mesaj&nbsp;atması gerekirdi. Iko, şuraya biraz ışık alabilir miyim?”</span></p>

    <p><span class="font3">Iko başını öne doğru uzatarak aracın motor bölümünü aydınlattı. Cinder’ın diğer yanında duran Peony ise dilini şaklattı. “Belki de yağ lekesinin aslında bir ben olduğunu sanmıştır?”&nbsp;“işte bu bana kendimi çok daha iyi hissettirdi.” Cinder çantasından bir pense çıkardı. Gökyüzü açıktı ve şehrin ışıkları yüzünden yıldızlar görünmese bile, ufukta hilal şeklinde yükselen&nbsp;ay, sanki karanlığın içinden uykulu bir şekilde bakan, kısılmış&nbsp;bir gözü andırıyordu.</span></p>

    <p><span class="font3">“Gerçek hayatta da ekranlarda göründüğü kadar yakışıklı mı peki?”</span></p>

    <p><span class="font3">“Evet,” dedi Iko. <span>“Hatta daha yakışıklı. Üstelik çok daha uzun boylu.”</span></span></p>

    <p><span class="font3">“Sana kıyasla, herkes uzun boylu.” Peony kollarını göğsünde kavuşturarak aracın kaportasına yaslandı. “Ve ben, Cinder’ın&nbsp;fikrini duymak istiyorum.”</span></p>

    <p><span class="font3">Cinder, prensin o rahat gülüşü aklına gelince, penseyle motoru kurcalamayı bıraktı. Prens Kai uzun zamandır Peony’nin üstüne konuşmayı en sevdiği konulardan biri olmasına rağmen&nbsp;-herhâlde internetteki her fan kulübüne de üyeydi- Cinder onun&nbsp;prense olan bu hayranlığını kendisinin de paylaşacağını hiç tahmin etmemişti. Hatta Peony’nin bu ünlü simaya olan aşkını hep&nbsp;biraz aptalca, oldukça çocukça bulmuştu. <i>Prens Kai şöyle, Prens&nbsp;Kai böyle.</i> <span>Gerçekleşmesi imkânsız bir fantezi.</span></span></p>

    <p><span class="font3">Ama şimdi...</span></p>

    <p><span class="font3">Cinder’ın yüzündeki ifade yeterince şey anlatmış olmalıydı ki Peony birden çığlığı basarak onun üstüne atladı, kollarını beline doladı ve hoplayıp zıplamaya başladı. “Biliyordum! Senin&nbsp;de ondan hoşlandığını <i>biliyordum!</i> Gerçekten de onunla tanıştığına inanamıyorum! Bu hiç adil değil. Senden ne kadar nefret&nbsp;ettiğimi söylemiş miydim?”</span></p>

    <p><span class="font3">“Evet, evet. Biliyorum,” dedi Cinder, Peony’nin onu saran kollarını zorla açarak. “Şimdi git de başka bir yerde hoplayıp&nbsp;zıpla. İş yapmaya çalışıyorum.”</span></p>

    <p><span class="font3">Peony ona dil çıkardı ve birkaç adım uzaklaşarak hurda yığınlarının arasında dans eder gibi dönmeye başladı. “Başka neler oldu? Her şeyi anlat. Ne dedi? Ne yaptı?”</span></p>

    <p><span class="font3">Hiçbir şey,’ dedi Cinder. “Sadece benden androidini onarmamı istedi. Cinder bir zamanlar hava aracının güneş enerjisi jeneratörü olan ama artık plastik bir kabuktan fazlası sayılamayacak bir parçanın üstündeki örümcek ağlarını temizledi. O sırada havaya bir toz yığını yükseldiğinde öksürerek geriye çekildi.&nbsp;<span>“Dişli çark mandalı lütfen.”</span></span></p>

    <p><span class="font3">Iko göğsünde duran mandalı çekti ve Cinder<sup class="calibre16">5</sup> a uzattı.</span></p>

    <p><span class="font3">“Ne tür bir android?” diye sordu Peony.</span></p>

    <p><span class="font3">Cinder bir homurtuyla kaportanın içindeki jeneratörü çıkardı ve aracın yanında yere koydu. “Eski bir model.”</span></p>

    <p><span class="font3">“Eğitmen Modeli, <span>8.6,” dedi Iko. “Benden bile eski. Prens onu almak için gelecek hafta sonu tekrar pazara geleceğini söyledi.”&nbsp;Peony yerdeki paslı bir yağ kutusunu tekmeledikten sonra&nbsp;motorun üstüne doğru eğildi. “Haberlerde, veba vakası yüzünden pazarın gelecek hafta kapalı olacağını söylemişlerdi.”</span></span></p>

    <p><span class="font3">“Ah... Bunu duymamıştım.” Cinder motorun alt kısımlarına bakarken, bir yandan da ellerini pantolonuna sildi. “O zaman&nbsp;androidi saraya bırakmak zorunda kalacağız sanırım.”</span></p>

    <p><span class="font3">“Evet!” Peony olduğu yerde hopladı. “Beraber gideriz ve sen de beni tanıştırırsın ve... Ve...”</span></p>

    <p><span class="font3">“İşte!” Cinder sırıttı. “Manyeto bant.”</span></p>

    <p><span class="font3">Peony ellerini yanaklarına bastırdı ve sesini yükseltti. “Sonra baloya gittiğimde beni tanır, ben de onunla dans ederim ve...&nbsp;Pearl <i>deliye</i> döner!”</span></p>

    <p><span class="font3">Peony, sanki ablasını kızdırmakla hayatının en büyük başarısını gerçekleştirecekmiş gibi kahkahalarla güldü.</span></p>

    <p><span class="font3">“Androidi balodan önce tamir edebilirsem tabii.” Cinder belindeki kemere asılı somun anahtarlarından birini seçti. Saraya getirilenleri teslim alan kişinin, büyük ihtimalle Prens Kai’nin kendisi olmadığını Peony ye söylemek istememişti.</span></p>

    <p><span class="font3">Peony elini salladı. <span>“Eh işte, tamir etmen ne zaman biterse.” “Baloya gitmek istiyorum,” dedi Iko, ufka doğru bakarak.&nbsp;“Androidlerin katılmasına izin verilmemesi tam bir haksızlık.”&nbsp;“O zaman hükümete bir şikâyette bulun. Peony’nin, senin&nbsp;bu talebini prense doğrudan iletmekten mutlu olacağına eminim.” Cinder, Iko’nun küre şeklindeki kafasına bir şaplak attı ve&nbsp;ışığını tekrar kaporta içine tutmasını sağladı. “Şimdi sabit dur.&nbsp;Bu kısmını sökmeyi neredeyse bitirdim sayılır.”</span></span></p>

    <p><span class="font3">Cinder elindeki anahtarı Iko’nun üstüne yapıştırdı ve sonra manyeto bandı bağlantı yerinden çıkartarak yere düşmesini sağladı. “Bu tarafını çözdük. <span>Sıra diğer tarafta.” Hava aracının diğer&nbsp;tarafına doğru ilerledi, o sırada Iko’nun tekerleğinin takılmaması için yerdeki çer çöp arasından temiz bir yol açıyordu.</span></span></p>

    <p><span class="font3">Peony de onları takip etti ve hava aracının üstüne tırmanarak bağdaş kurdu. “Biliyor musun, bazıları prensin balo sırasında&nbsp;bir gelin adayı bakınacağını söylüyor.”</span></p>

    <p><span class="font3">“Bir gelin!” dedi Iko. <span>“Ne kadar romantik.”</span></span></p>

    <p><span class="font3">Cinder hava aracının arka tamponunun altına yan yattı ve kemerinden ufak bir el feneri çıkardı. “Bana o anahtarı tekrar&nbsp;uzatır mısın?”</span></p>

    <p><span class="font3">“Dediğimi duymadın mı? <i>Bir gelin</i> Cinder. <span>Yani bir prenses gibi.”</span></span></p>

    <p><span class="font3">“Yani gerçekleşmeyecek bir hayal gibi. Prens kaç yaşında? On dokuz mu?” Feneri dişlerinin arasına sıkıştıran Cinder, İko'nun&nbsp;uzattığı somun anahtarını aldı. Aracın arkasındaki vidalar, üstlerini kapayan kaporta sayesinde daha iyi korundukları için az paslanmalardı ve gevşemeleri için anahtarı birkaç kere döndürmek yeterli olmuştu.</span></p>

    <p><span class="font3">“On sekiz buçuk,” dedi Peony. “Ve dediğim doğru. Netteki tüm dedikodu siteleri bundan söz ediyor.”</span></p>

    <p><span class="font3">Cinder homurdandı.</span></p>

    <p><span class="font3">“Prens Kai ile hiç düşünmeden evlenirdim.”</span></p>

    <p><span class="font3">“Ben de,” dedi Iko.</span></p>

    <p><span class="font3">Cinder dişlerinin arasındaki feneri çıkardı ve dördüncü köşeye doğru süründü. “Sen ve Doğu Ulusları Topluluğu’ndaki bütün kızlar.”</span></p>

    <p><span class="font3">“Sanki sen evlenmezdin,” dedi Peony.</span></p>

    <p><span class="font3">Cinder manyeto bandı tutan son vidayı da gevşetirken bir cevap vermedi. Manyeto bant araçtan kurtuldu ve gürültüyle&nbsp;yere düştü. “İşte oldu.” Aracın altından geri çıktı ve ayağa kalkmadan önce, elindeki anahtar ve feneri metal bacağındaki hazneye soktu. “Hazır gelmişken, etrafta parçalarından faydalanabileceğimiz başka araçlar gördünüz mü?” Manyeto bandı aracın&nbsp;altından çekiştirerek aldıktan sonra, kıvrımlı yerlerinden katladı&nbsp;ve daha kolay taşınabilir metal bir çubuk hâline getirdi.</span></p>

    <p><span class="font3">“Şu tarafta bir şey görmüştüm.” Iko, ışığını hurdaların üstünde gezdirdi. “Hangi model olduğundan emin değilim.”</span></p>

    <p><span class="font3">“Harika. Yolu göster.” Cinder elindeki manyeto bantla Iko’yu dürttü. Iko da harekete geçti, bir yandan da kendisi hurdalıklarda sürünürken Adri’nin temiz ve sıcak evinde keyif yaptığı&nbsp;hakkında bir şeyler homurdanıyordu.</span></p>

    <p><span class="font3">“Ayrıca,” dedi Peony, aracın üstünden aşağı atlayarak, “prensin baloda kendine bir gelin adayı bakınacağı dedikodusu, <i>diğer dedikodulardan</i> çok daha iyi.”</span></p>

    <p><span class="font3">“Dur da tahmin edeyim. Prens Kai aslında Marslı mıymış? Veya dur, hayır... Aslında bir eşlikçidroidden gayri resmi bir&nbsp;çocuk yapmış, değil mi?”</span></p>

    <p><span class="font3">“Eşlikçidroidler <i>çocuk sahibi</i> olabiliyor mu ki?”</span></p>

    <p><span class="font3">“Hayır.”</span></p>

    <p><span class="font3">Peony püfleyerek gözüne düşen bir parça saçı başka yana savurdu. “Eh, aslında daha bile kötüsü. Dedikodulara göre prensin evleneceği kişi...” Sesini fısıltıya düşürdü. <span>“Kraliçe Levana imiş.”</span></span></p>

    <p><span class="font3">“<i>Kraliçe</i>... ” Cinder olduğu yerde durdu ve sanki çöplüklerin arasında dolaşan birileri dinliyor olabilirmiş gibi eldivenli eliyle&nbsp;ağzını kapattı. Sonra elini çekti ama sesini alçalttı. “Ciddiyim&nbsp;Peony. Bu magazin haberleri, beyninin çürümesine yol açacak.”&nbsp;“Ben de inanmak istemiyorum ama hepsi aynı şeyi söylüyor.&nbsp;Kraliçenin o cadı kılıklı elçisi de bu yüzden sarayda kalıyormuş,&nbsp;bir ittifak oluşturabilmek için. <span>Bütün olay son derece politik.”&nbsp;“Sanmıyorum. Prens Kai onunla asla evlenmez.”</span></span></p>

    <p><span class="font3">“Bunu bilemezsin.”</span></p>

    <p><span class="font3">Ama biliyordu. Cinder’ın politika hakkında pek bir bilgisi olmayabilirdi ama Prens Kai’nin, Kraliçe Levana ile evlenmek&nbsp;için bir sersem olması gerektiğini iyi biliyordu.</span></p>

    <p><span class="font3">Cinder’ın gözü gökyüzünde duran aya takıldı ve kollarındaki tüylerin diken diken olduğunu hissetti. Aya bakmak, her zaman&nbsp;içini paranoyak hislerle doldururdu. Sanki orada yaşayan insanlar onu izliyor olabilirmiş ve eğer aya çok uzun süre bakarsa&nbsp;onların dikkatini üzerine çekebilirmiş gibi hissederdi kendini.&nbsp;Belki bunlar batıl inanç saçmalıklarıydı ama zaten Ayalarla ilgili&nbsp;her şey hem ürkütücü ve hem de tekinsizdi.</span></p>

    <p><span class="font3">Aycılar, yüzyıllar öncesinde aya yerleşen koloniden evrimleşen bir topluluktu. Ama artık insan sayılamazlardı. Bazıları, Aycıların bir insanın zihnini etkileme yeteneğine sahip olduğunu söylerdi —mesela olmayan şeyleri gördürmek, hissetmemen gereken şeyleri hissettirmek, yapmaman gereken şeyleri&nbsp;yaptırabilmek gibi. Ve bu doğaüstü güç, Aycıları hırslı ve vahşi bir ırk hâline getirmişti. Kraliçe Levana da Aycılar’ın en&nbsp;kötüsüydü.</span></p>

    <p><span class="font3">İnsanlar, Kraliçe Levana’nın, kendisi hakkında konuşulduğunu kilometrelerce öteden bile anlayabildiğini söylerlerdi. Hatta kendisi Ayda, hakkında konuşanlar ise Dünya üstünde&nbsp;olsa bile. Üstelik politik anlamda daha avantajlı bir eşe sahip&nbsp;olabilmek için kendi kocasını öldürttüğü de söylenirdi. Ayrıca&nbsp;üvey kızını kendi yüzünü parçalamaya zorlamıştı. Çünkü kız&nbsp;on üç yaşına bastığında o kadar güzelleşmişti ki, kıskanç kraliçe bu güzelliğe tahammül edememişti. Tahtta tek rakibi olan&nbsp;yeğenini öldürttüğü de söylenirdi. Odasında çıkan bir yangın&nbsp;onun ve bakıcısının ölümüne yol açtığında, Prenses Selene sadece üç yaşındaydı.</span></p>

    <p><span class="font3">Bazı komplo teorisyenleri, kızın kurtulduğunu ve hakkı olan tacı alıp Kraliçe Levana’nın uranlığına bir son vereceği günü&nbsp;beklediğini söylerdi. Ama Cinder, bu dedikodulara sebep veren&nbsp;şeyin, sadece çaresizlik duygusu olduğunu biliyordu. Sonuçta,&nbsp;küllerin arasında bebeğin kalıntıları bulunmuştu.</span></p>

    <p><span class="font3">“İşte.” Iko elini kaldırdı ve kocaman bir hurda yığınından dışarı fırlamış bir metal parçasına vurarak Cinder</span><span class="font3"><sup class="calibre17">5</sup></span><span class="font3">1</span> <span class="font3">hoplattı.</span></p>

    <p><span class="font3">Cinder az önceki düşüncelerini bir kenara bıraktı. Prens Kai o cadıyla asla evlenmezdi. Bir Aycıyla asla evlenemezdi.</span></p>

    <p><span class="font3">Cinder birkaç tane paslı teneke ve eski yatağı bir kenara ittirdikten sonra, hava aracının ön tarafını bir parça açığa çıkardı. “İyi görmüşsün.”</span></p>

    <p><span class="font3">Beraberce hurdaları temizleyerek aracın ön tarafını tamamen açığa çıkardılar. “Bunun gibisini daha önce hiç görmemiştim,” dedi Cinder, elini aracın önündeki kromdan işaretin üstünde gezdirerek.</span></p>

    <p><span class="font3">“Çok çirkin,” dedi Peony, dudak bükerek. “Ne kadar da korkunç bir rengi var.”</span></p>

    <p><span class="font3">“Gerçekten çok eski olmalı.” Cinder, kilidini bulduktan sonra kaportayı açtı. Kaportanın içindeki metal ve plastik akşamlardan oluşan karmaşıklığa gözlerini kırpıştırarak baktıktan sonra geri çekildi. <i>“Gerçekten</i> çok eski.” Gözlerini kısarak motorun ön&nbsp;tarafına doğru baktı ama aracın şasisi, manyeto bandın kenetlenme noktalarını gözden saklıyordu. “Hım. Işığı şu tarafa tut,&nbsp;olur mu?”</span></p>

    <p><span class="font3">Cinder iyice yere yattı, aracın altına sürünmeden önce atkuyruğunu iyice sıkılaştırdı ve alttaki otların üstünde paslanmaya yüz tutmuş hurdalıkları bir kenara ittirdi.</span></p>

    <p><span class="font3">“Yıldızlar adına,” diye mırıldandı, aracın altından baktığında. Iko’nun yukarıdan vuran ışığı, bir sürü kablo, devre, boru, vida, cıvata ve akşamın arasından süzülerek geliyordu. <span>“Bu şey&nbsp;tam bir antika.”</span></span></p>

    <p><span class="font3">“Sonuçta bir hurdalıkta duruyor,” dedi Peony.</span></p>

    <p><span class="font3">“Ben ciddiyim. Daha önce bunun gibi bir şey görmedim." Cinder, eliyle plastik bir kabloyu okşadı.</span></p>

    <p><span class="font3">Iko’nun sensörü motoru yukarıdan tararken, yaydığı ışık da bir o yana bir bu yana oynadı. “İşe yarar parçalar var mı?”</span></p>

    <p><span class="font3">İyi bir soru.” Netlink bağlantısını gerçekleştirirken, Cinder’ın görüşü hafifçe mavileşti. “Ön camdaki VIN numarasını okuyabilir misin?’ Peony numarayı ona okurken Cinder&nbsp;da kurduğu bağlantıyla veri tabanında bir araştırma yaptı ve&nbsp;birkaç dakika içinde hava aracının ayrıntılı şemasını indirmişti bile. Cinder’ın gözlerinin önünde beliren tasarım görüntüsü,&nbsp;üstündeki motorun görünümü ile aynıydı. “Her şey yerli yerinde görünüyor,” diye mırıldandı, parmaklarını başının üstündeki bir grup kablonun üstünde gezdirirken. Kabloların uzandığı&nbsp;yeri gözleriyle takip etti ve bakışları hortumlardan makaralara,&nbsp;dingillere uzanırken, bütün bu akşamların nasıl birleşip iş gördüğünü anlamaya çalışıyordu.</span></p>

    <p><span><span class="font3">“Bu çok etkileyici.”</span></span></p>

    <p><span class="font3">“Sıkıldım,” dedi Peony.</span></p>

    <p><span class="font3">Cinder iç geçirdi ve gözünün önündeki aracın şeması üzerinde başlattığı bir aramayla manyeto bandın yerini belirlemeye çalıştı ama görüşü bir hata mesajıyla yeşile döndü. Bunun yerine&nbsp;önce <i>manyeto</i> kelimesini, sonra <i>bant</i> kelimesini ayrı ayrı aradı ve&nbsp;nihayet bir sonuç elde edebildi. Araç şemasının üstünde farklı bir&nbsp;renkle aydınlanan lastik bir bant, bir sürü aletin çevresinden dolanıyordu ve bir tür metalle kaplanmıştı -bu kaplamanın adı ise&nbsp;triger kayışıydı. Kaşlarını çatan Cinder uzandı ve elleriyle yoklayarak motoru araca bağlayan cıvata ve kilit halkalarını buldu.</span></p>

    <p><span class="font3">İçten yanına teknolojisi tamamen kullanılmaz hâle geldiğinden beri, triger kayışının da kullanılmadığını sanıyordu.</span></p>

    <p><span class="font3">Ağzı hayretle açık kalan Cinder başını yana çevirdi. Karanlıklar içindeki aracın altında, hemen yanında duran ve&nbsp;yukarıdaki borulara bağlı bir şey görmüştü. Bir tekerlek.</span></p>

    <p><span class="font3">“Bu bir hava aracı değil. <span>Bir araba aslında. Benzinle çalışan bir araba.”</span></span></p>

    <p><span class="font3">“Ciddi misin?” dedi Peony. “Ben gerçek arabaların çok... Şık olduğunu sanıyordum.”</span></p>

    <p><span class="font3">Cinder’ın içinde bir şeyler alevlendi. “Bir karakteri var,” dedi, parmaklarıyla tekerleğin dokusunu hissederek.</span></p>

    <p><span class="font3">“Peki,” dedi Iko, birkaç saniye sonra, “yani bu, parçalarının bir işe yaramayacağı anlamına mı geliyor?”</span></p>

    <p><span class="font3">Onu duymazdan gelen Cinder, hevesle görüşündeki araç şemasını incelemeye başladı. Yağ deposu, yakıt enjektörleri, egzoz boruları. “İkinci Çağ’dan kalma bir araç.”</span></p>

    <p><span class="font3">“Büyüleyici... <i>Değil,</i> "dedi Peony. Sonra birden tiz bir çığlık atarak arabadan geriye doğru hopladı.</span></p>

    <p><span class="font3">Cinder öylesine irkildi ki doğrulmaya çalışırken, başını ön süspansiyonlara çarptı. “Peony! Ne oldu?”</span></p>

    <p><span class="font3">“Pencereden bir fare çıktı! Kocaman, kıllı şişko bir fare... <span>Ah, bu çok <i>mide bulandırıcı</i>.”</span></span></p>

    <p><span class="font3">Cinder homurdanarak başını toprağa geri koydu ve alnını ovuşturdu. Bir gün içinde başım ikinci çarpışıydı. Bu gidişle&nbsp;kendine yeni bir kontrol paneli de satın almak zorunda kalacaktı. “Aracın içine yuvalamış olmalı. Herhâlde onu korkuttuk.”</span></p>

    <p><span class="font3"><i>“Biz mi</i></span> <span class="font3">onu korkuttuk?” Peony’nin sesi ürpertiyle doluydu. “Artık gidebilir miyiz lütfen?”</span></p>

    <p><span class="font3">Cinder iç geçirdi. “İyi.” Görüşündeki şemayı yok eden Cinder, sürünerek arabanın altından çıktı ve ikonun yardım&nbsp;için uzattığı kıskacı kabul ederek doğruldu. “Günümüze kalan&nbsp;tüm benzinli arabaların müzelerde yer aldığını sanıyordum,"&nbsp;dedi, saçına yapışmış örümcek ağlarım temizlerken.</span></p>

    <p><span class="font3">Bu araba için günümüze kalan’ demek ne kadar doğru olur, bilemiyorum,” dedi Iko, sensör ışığı tiksintiyle karararak. “Daha&nbsp;çok çürümüş, koca bir kabağı andırıyor.”</span></p>

    <p><span class="font3">Cinder kaportayı bir gürültüyle kapattı ve Iko’nun üstüne takdire layık bir toz bulutu gönderdi. “Fantastik bir hayal gücüm var diyen sen değil miydin? Güzelce temizlenip biraz ilgilendirse, bu araba eski ihtişamına kavuşabilir.”</span></p>

    <p><span class="font3">Cinder kaportayı okşadı. Arabanın yuvarlak hatlara sahip, santuruncu renklerindeki gövdesi, Iko’nun yaydığı ışık altında&nbsp;hastalıklı bir görünüm sergiliyordu. Üstelik bugünlerde kimse&nbsp;sarı ve turuncu renklerini pek sevmezdi, ama bu renkler yine&nbsp;de aracın o antika tarzı ile etkileyici bir bütünlük oluşturuyordu. Kırılmış ön farların altından bir pas tabakası yayılmaya başlamış, çizikler içindeki çamurluğa doğru ilerlemişti. Arkadaki&nbsp;camlardan biri eksikti ama yırtıklar içinde, küflenmiş ve büyük&nbsp;ihtimalle içinde farelerden başka şeyler yuvalamış olsa da en&nbsp;azından koltukları hâlâ yerindeydi. Direksiyon ve ön panel ise&nbsp;yıllar içinde oldukça az hasar görmüştü.</span></p>

    <p><span class="font3">“Belki de bu bizim kaçış aracımız olabilir.”</span></p>

    <p><span class="font3">Peony arabanın camından içeri bir göz attı. “Neden kaçış?” “Adri’den. Yeni Pekinden. Hep beraber Doğu Ulusları&nbsp;Topluluğundan ayrılabiliriz. Avrupa’ya gidebiliriz!” Cinder sürücü tarafına yaklaştı ve eldiveniyle camdaki kiri sildi. İçeriye&nbsp;baktığında, koltuğun hemen altında duran üç pedal, sanki ona&nbsp;göz kırpıyordu. Hava araçlarının hepsi bilgisayarlar tarafından&nbsp;kontrol edilse de Cinder debriyajın ne olduğunu bilecek kadar&nbsp;eski teknoloji bilgisine sahipti ve hatta nasıl çalıştığı konusunda&nbsp;az bir fikri bile vardı.</span></p>

    <p><span class="font3">“Bu hurda yığını bizi şehir dışına bile ulaştıramaz,” dedi Peony.</span></p>

    <p><span class="font3">Bir adım gerileyen Cinder, elindeki tozu silkeledi. Büyük ihtimalle haklılardı. Belki bu, fantezilerini süsleyebilecek bir araç değildi ve onları içinde bulundukları hayattan kurtaramayacaktı&nbsp;ama Cinder şundan emindi; bir gün, bir şekilde mutlaka Yeni&nbsp;Pekinden ayrılacaktı. Kimsenin onu tanımadığı -veya ne olduğunu bilmediği- bir yere gidecekti.</span></p>

    <p><span class="font3">“Ayrıca, zaten benzin parasını da karşılayamazdık,” diye devam etti Iko. “Yeni ayağını satsak bile bizi buradan götürmeye yetecek yakıt alamazdık. Bir de çevre kirliliği vergisi var. Ve bir&nbsp;de ben bu şeye asla binmem. O koltukların altında büyük ihtimalle, onlarca yıllık fare pisliği birikmiştir.”</span></p>

    <p><span class="font3">Peony yüzünü buruşturdu. “<i>öğk.”</i></span></p>

    <p><span class="font3">Cinder güldü. “Tamam, anlaşıldı. Arabayı eve kadar itmenizi falan istemeyeceğim.”</span></p>

    <p><span class="font3">“Ah, bir an için beni endişelendirmiştin,” dedi Peony. Aslında gerçekten endişelendiği için gülümsedi ve saçlarını omzundan&nbsp;arkaya savurdu.</span></p>

    <p><span class="font3">O sırada Cinder’ın gözü bir şeye takıldı. Peony’nin köprücük kemiğinin üstünde, tişörtünün yakasının içinden görünen siyah&nbsp;bir nokta vardı. “Bir saniye kıpırdama,” dedi, elini uzatarak.</span></p>

    <p><span class="font3">Peony ise onun söylediğinin tam tersini yaptı ve paniğe kapılarak elleriyle göğsünü silkelemeye başladı. “Ne var? Böcek mi var? Örümcek mi yoksa?”</span></p>

    <p><span class="font3">“Sana kıpırdamadan dur dedim!” Cinder, Peony’nin bileğini kavradı, karanlık noktaya baktı ve donakaldı. Peony’nin kolunu&nbsp;bırakarak geriledi.</span></p>

    <p><span class="font3">“Ne oldu? Neymiş?” Peony görmeye çalışarak tişörtünü çekiştirdi ama sonra elinin tersindeki bir başka siyah noktacığı fark etti.</span></p>

    <p><span class="font3">Peony, yüzünden tüm kan çekilirken, Cinder’a baktı. “Bir... <span>bir kızarıklık mı?” dedi. “Belki de araba yüzünden?”</span></span></p>

    <p><span class="font3">Cinder yutkundu ve nefesini tutarak tereddüt dolu adımlarla ona yaklaştı. Tekrar Peony’nin köprücük kemiğine doğru uzanıp tişörtünü açtığında, alttaki noktacık, ay ışığının altında&nbsp;açıkça gözler önüne serilmişti. Mor bir halkayla çevrilmiş bir&nbsp;kızarıklıktı bu.</span></p>

    <p><span class="font3">Cinder’ın parmakları titremeye başladı. Elini geri çekerek Peony’nin gözlerine baktığında, kız da çığlık atmaya başladı.</span></p>
  </div>
</body>
</html>
