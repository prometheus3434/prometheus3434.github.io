<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_3" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark2"></a></span></p>

    <p class="msonormal"><a class="pcalibre pcalibre1" id="_Toc412887504"><span class="font3"><b class="calibre8">Üç</b></span></a></p>

    <p><span class="font3">IKO ALKIŞLAR GİBİ, KISKAÇLARINI BİRBİRİNE</span> <span class="font3">vurdu ve “Baloya gidiyorsun!” dedi. “Sana bir elbise ve ayakkabı bulmamız lazım. Ayağındaki o korkunç, çirkin ayakkabılarla gitmene izin veremem tabii ki. Yeni bir çift eldiven de alırız ve...”</span></p>

    <p><span class="font3">“Şu ışığını buraya tutabilir misin?” dedi Cinder, alet dolabının en üst çekmecesini açarak. Cinder yedek vidalar ve sökerlerle dolu çekmecenin içini karıştırırken, Iko’nun da yanına yaklaşmasıyla beraber, malzeme odasının karanlığı mavimsi bir&nbsp;ışıkla aralandı.</span></p>

    <p><span class="font3">“Verecekleri yemeği bir düşün,” dedi Iko. “Ve de elbiseleri. Ve müziği!”</span></p>

    <p><span class="font3">Cinder onu duymazlıktan geldi ve çekmeceden seçtiği çeşitli aletleri Iko’nun manyetik özellikli göğsü üstüne yapıştırarak sıralamaya başladı.</span></p>

    <p><span class="font3">“Yıldızlar aşkına! Prens Kai de orada olacak! Prensle dans edebilirsin!”</span></p>

    <p><span class="font3">Iko’nun son sözleriyle duraklayan Cinder, gözlerini kısarak onun köreltici parlaklıktaki ışığına doğru baktı. “Prens benimle&nbsp;neden dans etsin ki?”</span></p>

    <p><span class="font3">Bir cevap arayan Iko’nun soğutucu fanları gürültüyle çalışıyordu. “Çünkü bu defa yüzünde yağ lekesi olmayacak.”</span></p>

    <p><span class="font3">Cinder kıkırdama isteğini bastırdı. Android mantığı bazen son derece basit olabiliyordu. “Sana bunu söylemekten nefret&nbsp;ediyorum Iko,” dedi, çekmeceyi kapatıp bir alttakini açarak,&nbsp;“ama baloya gidecek değilim.”</span></p>

    <p><span class="font3">Iko’nun fanları bir anlığına durdu, sonra çalışmaya devam etti. “Anlamlandıramadım.”</span></p>

    <p><span class="font3">“İlk olarak, bugüne kadar biriktirdiğim tüm parayı yeni bir ayağa harcadım. Fakat param olsaydı bile, neden bir elbise veya&nbsp;ayakkabı ya da eldiven almak için harcaycıyım ki? Bu israftan&nbsp;başka bir şey olmazdı.”</span></p>

    <p><span class="font3">“Başka neye harcayabilirsin ki?”</span></p>

    <p><span class="font3">“Mesela, yeni bir somun anahtarı takımı alabilirim. Veya çekmeceleri yapış yapış olmamış yeni bir alet dolabı.” Sözlerini&nbsp;vurgulamak için, karıştırdığı ikinci çekmeceyi omzuyla vurarak&nbsp;kapattı. “Artık Adri’nin hizmetçisi olmadan yaşayabileceğim,&nbsp;kendime ait bir ev tutabilirim.”</span></p>

    <p><span class="font3">“Adri, serbestlik kâğıtlarını hayatta imzalamaz.”</span></p>

    <p><span class="font3">Cinder üçüncü çekmeceyi açtı. “Biliyorum. Zaten bir ev tutmak, aptal bir elbiseden çok daha fazla paraya mâl olurdu.”&nbsp;Çekmeceden çıkardığı birkaç somun anahtarı ve bir cırcırlı makarayı dolabın üstüne koydu. “Belki de cilt nakli yaptırırdım.”&nbsp;“Cildinin bir şeyi yok.”</span></p>

    <p><span class="font3">Cinder, gözünün ucuyla Iko’ya baktı.</span></p>

    <p><span class="font3">“Ah. Sayborg kısımlarından bahsediyorsun.”</span></p>

    <p><span class="font3">Üçüncü çekmeceyi de kapatan Cinder, çalışma masasının üstünde duran çantasını aldı ve seçtiği aletleri içine tıktı. “Başka neye ihtiyacımız olacağını düşünüyorsun? Ah, yer krikosu.&nbsp;Nereye koymuştum onu?”</span></p>

    <p><span class="font3">“Mantıksızlık ediyorsun,” dedi Iko. “Belki takas yoluyla veya emaneten bir elbise bulabilirsin. Sakuradaki mağazada gördüğümüz o klasik elbisenin içine girmek için neler vermezdim.&nbsp;Hangisinden bahsettiğimi hatırladın mı?”</span></p>

    <p><span class="font3">Cinder çalışma masasının altına yığılmış aletleri karıştırmaya başladı. “Bir önemi yok. Çünkü gitmiyorum.”</span></p>

    <p><span class="font3">“Ama bir önemi var. Bu, yılın balosu! Ve prens de orada olacak!”</span></p>

    <p><span class="font3">“Iko, onun androidini tamir ediyorum. Yoksa onunla arkadaş olduğumuz pek söylenemez.” Prensin androidinden bahsetmek, Cinder’ın aklında bir kıvılcımın çakmasına sebep oldu ve birkaç saniye sonra, yer krikosunu, altında bulunduğu örtüden&nbsp;ayırmakla meşguldü. “Ayrıca hiç fark etmez, çünkü Adri baloya&nbsp;gitmeme asla izin vermeyecek.”</span></p>

    <p><span class="font3">“Eğer hava aracını onarırsan izin verebileceğini söy…”</span></p>

    <p><span class="font3">“Tabii tabii. Peki, hava aracını onardıktan sonra ne olacak? Peony’nin sürekli bozulan el ekranını kim tamir edecek? Ya&nbsp;da...” Gözlerini depoda gezdirdi ve bir köşede duran paslanmış&nbsp;androide baktı. “Eski bir Bahçıvan7.3 modelinin tamiri?”</span></p>

    <p><span class="font3">“Adri o eski şeyi onarmanı neden istesin ki? Artık bir bahçesi yok. Hatta bir balkonu bile yok.”</span></p>

    <p><span class="font3">“Sadece, baloya gitmeme izin vermeye gerçekten niyetli olmadığını söylemeye çalışıyorum. Onarmam gereken şeyler bulabildiği sürece, ‘yapmam gereken işler’ asla bitmeyecek.” Cinder birkaç kriko ayağını çantasına tıkıştırırken, bu durumu umursamadığını düşünüyordu. Umursaması için bir sebep yoktu.</span></p>

    <p><span class="font3">Zaten resmi bir baloya uygun biri değildi. Metalden kısımlarını gizleyecek eldiven ve ayakkabılar bulabilse bile, inatçı saçlarına asla güzel bir şekil veremezdi ve makyaj konusunda hiçbir şey bilmiyordu. Baloya gitse bile, herhalde tüm akşam, bir köşede oturup prensin dikkatini çekmeye çalışan kızlarla dalga&nbsp;geçerek, aslında onları hiç kıskanmıyormuş gibi davranmakla&nbsp;geçerdi. Sanki bir köşede oturup sadece seyretmekten son derece&nbsp;memnunmuş gibi davranmakla...</span></p>

    <p><span class="font3">Yine de baloda verilecek yemekleri merak etmiyor değildi.</span></p>

    <p><span class="font3">Ve evet, prens onu tanıyordu. <span>Yani bir bakıma. Pazardayken son derece kibar davranmıştı. Belki gerçekten de onu dansa davet ederdi. Sırf nezaket gösterisi olarak bile olsa. Belki Cinder’ı&nbsp;bir köşede yalnız otururken gördüğü için centilmenlik yapmak&nbsp;amacıyla.</span></span></p>

    <p><span class="font3">Cinder’ın bu beyhude hayalleri başladığı kadar büyük bir hızla son buldu. Gerçekleşmeleri imkânsızdı. Düşünmeye bile&nbsp;değmezdi. O bir sayborgdu ve baloya asla gidemezdi.</span></p>

    <p><span class="font3">“Sanırım gereken her şeyi aldık,” dedi, hayal kırıklığını gizlemek için çantasını sırtına atarak. “Hazır mısın?”</span></p>

    <p><span class="font3">“Anlamlandıramadım,” dedi Iko. “Eğer hava aracını tamir etmek, Adri’nin baloya gitmene izin vermesini sağlamayacaksa,&nbsp;o zaman hurdalığa neden gidiyoruz ki? Eğer çalışan bir manyeto&nbsp;bandı o kadar çok istiyorsa, gidip çöplükleri kendisi karıştırsın.”</span></p>

    <p><span class="font3">“Çünkü baloya izin versin veya vermesin, eline vereceğimiz en ufak bir sebeple bile, seni üç beş parça bozuk para karşılığı <i>satabileceğini</i> düşünüyorum. Ayrıca onlar baloya gidince, ev de bize kalacak. Kulağa güzel gelmiyor mu?”</span></p>

    <p><span class="font3">“Hem de harika geliyor!”</span></p>

    <p><span class="font3">Cinder arkasına döndüğünde, Peony’nin kapıdan içeri girdiğini gördü. Üstünde hâlâ gümüş rengindeki elbisesi vardı. Ama elbisenin yaka ve kol kısımları artık tamamlanmıştı. Dekolte&nbsp;kısmına hafif bir nakış işlenmişti ve on dört yaşındaki Peony’nin&nbsp;sahip olduğu, Cinder’ın asla umut bile edemeyeceği türden kıvrımlarını vurguluyordu. Cinder’ın bedeni belki bir zamanlar dişil hatlara sahip olmaya meyilli idiyse bile, cerrahların sayborg&nbsp;müdahalesi sırasında bu gelişimi sekteye uğramış ve onu sopayı&nbsp;andıran bir vücutla bırakmıştı. Fazlasıyla zarafetten yoksun, fazlasıyla erkek çocuğunu andıran, ağır takma bacağı ile fazlasıyla&nbsp;garip bir vücutla.</span></p>

    <p><span class="font3">“Annemi boğmak üzereyim,” dedi Peony. “Beni delirtiyor. ‘Pearl’ün bir koca bulması lazım,’ ‘Kızlarımın bakımı iliğimi&nbsp;kurutuyor,’ ‘Onlar için yaptıklarımı kimse takdir etmiyor,’ bıdı&nbsp;bıdı bıdı.” Annesini taklit ederek parmaklarını havada salladı.</span></p>

    <p><span class="font3">“Burada ne işin var?”</span></p>

    <p><span class="font3">“<i>Saklanıyorum</i>. Ah, bir de el ekranıma bir göz atabilir misin diye sormak istedim.” Sırtında taşıdığı el ekranını Cinder’a uzattı.</span></p>

    <p><span class="font3">Cinder ekranı aldı ama gözleri Peony’nin eteğindeydi. Eteğin parıltılı uçları üstüne tozlar bulaşmıştı. “O elbiseyi mahvedeceksin. İşte Adri’nin hışmıyla asıl o zaman tanışırsın.”</span></p>

    <p><span class="font3">Peony dilini çıkardı ve sonra eteğini dizlerine doğru çekiştirerek iki eliyle topladı. “Peki, ne düşünüyorsun?” dedi, çıplak ayakları üstünde hafifçe zıplayarak.</span></p>

    <p><span class="font3">“Harika görünüyorsun.”</span></p>

    <p><span class="font3">Peony tavus kuşu gibi gururla kabardı ve bu sırada elbisesini daha da kırıştırdı. Ama sonra neşesi aniden sönüverdi. “Senin&nbsp;için de bir tane yaptırmalıydı. Bu hiç de adil değil.”</span></p>

    <p><span class="font3">“Zaten gitmek istemiyorum.” Cinder omuz silkti. Peony öylesine bir sempatiyle konuşmuştu ki onunla tartışmaya girmek istememişti. Genellikle kız kardeşlerine karşı hissettiği kıskançlığı başarıyla bastırırdı. Adri’nin onların üstüne titremesini, kız&nbsp;kardeşlerinin yumuşak ellerini... Üstelik Peony, onun tek insan arkadaşı sayılırdı. Ama buna rağmen, Peony’yi o elbisenin&nbsp;içinde görmekten doğan kıskançlığı kolayca bastıramıyordu.&nbsp;Konuyu değiştirmeye karar verdi. “Ekranının nesi var?”</span></p>

    <p><span class="font3">“Yine saçmalamaya başladı.” Peony boş boya kutularından oluşan bir yığının üstündeki aletleri bir kenara ittirdi. En temiz&nbsp;noktayı gözüne kestirerek otururken, bıraktığı eteği de kabararak etrafa yayıldı. Oturduktan sonra, topuğuyla plastik kutuları&nbsp;ritimli bir şekilde dövmeye başladı.</span></p>

    <p><span class="font3">“Yine ünlülerle ilgili o <span>salak uygulamaları mı indirdin?”</span></span></p>

    <p><span class="font3">“Hayır.”</span></p>

    <p><span class="font3">Cinder bir kaşını kaldırdı.</span></p>

    <p><span class="font3">“Bir dil uygulaması indirdim. Hepsi bu. Ve dersim için ihtiyacım vardı. Ah, unutmadan, sana bir şey getirdim İko.”</span></p>

    <p><span class="font3">Peony, elbisesinin içinden terzinin kullandığı malzemelerden artan kadife bir kurdele çıkarırken, Iko da onun yanına yaklaştı.&nbsp;Kurdeleyi görmesiyle beraber, odanın içini aydınlatan ışığı çok&nbsp;daha parlak bir hâle geldi.</span></p>

    <p><span class="font3">“Teşekkürler,” dedi Iko, Peony kurdeleyi onun cılız bileğine bağlarken. “Çok güzel.”</span></p>

    <p><span class="font3">Cinder el ekranını çalışma masasının üstüne, Prens Kai’nin androidinin hemen yanına koydu. “Buna yarın bakarım. Şimdi&nbsp;Adri haşmetleri için manyeto bant bulmaya gidiyoruz.”</span></p>

    <p><span class="font3">“Öyle mi? Nereye gidiyorsunuz?”</span></p>

    <p><span class="font3">“Hurdalığa.”</span></p>

    <p><span class="font3">“Oldukça eğlenceli olacak,” dedi Iko, eğreti bilekliğini sensörleriyle tekrar ve tekrar tarayarak.</span></p>

    <p><span class="font3">“Gerçekten mi? dedi Peony. “Ben de gelebilir miyim?” Cinder güldü. “Şaka yapıyor. Iko son zamanlarda alaycı konuşma yeteneği üzerine çalışıyor da.”</span></p>

    <p><span class="font3">“Umurumda değil. Ne olursa olsun, o sıkış tepiş eve dönmekten daha iyidir.” Peony elini yelpaze gibi kullanarak yüzüne doğru salladı ve düşünmeden, arkasındaki metal raflara dayandı.</span></p>

    <p><span class="font3">Cinder uzanarak onu öne doğru geri çekti. “Dikkatli ol. Elbiseni mahvedeceksin.”</span></p>

    <p><span class="font3">Peony eteğini kontrol etti, sonra kir ve yağla kaplı raflara baktı, ardından elini sallayarak Cinder’ın telaşını geçiştirdi. “Gerçekten de, gelebilir miyim? Kulağa heyecanlı geliyor.”&nbsp;“Daha çok kirli ve kokuşmuş geliyor,” dedi Iko.</span></p>

    <p><span class="font3">“Sen nereden bileceksin ki?” dedi Cinder. “Senin koku algılayıcıların yok.”</span></p>

    <p><span class="font3">“Ama fantastik bir hayal gücüm var.”</span></p>

    <p><span class="font3">Sırıtan Cinder, üvey kardeşini kapıya doğru itekledi. “Peki. O zaman git de üstünü değiş. Ama çabuk ol. Sana anlatacağım&nbsp;bir hikâye var.”</span></p>
  </div>
</body>
</html>
