<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><br class="calibre4" id="calibre_pb_38" /></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="bookmark14"></a></span></p>

    <p class="msonormal"><a class="pcalibre pcalibre1" id="_Toc412887531"><span class="font3"><b class="calibre8">Otuz</b></span></a></p>

    <p><span class="font3">CINDER TEZGÂHINDA OTURUP, ELEERİ ÇENESİNDE</span> <span class="font3">kalabalık sokağın karşısındaki dev ekranı seyrediyordu. Tüm bu gürültü içinde, ekrandaki spikerin ne dediğini duyamıyordu ama&nbsp;duymaya ihtiyacı da yoktu -Cinder'ınkendisinin de ortasına çakılıp kaldığı festivalle ilgili haberler veriyordu. Spiker bile ondan&nbsp;daha fazla eğleniyor gibiydi; etrafta dolanan hokkabazlara, yemek&nbsp;satıcılarına, minikplatformlar üstünde ilerleyen akrobatlara ve&nbsp;geçip giden bir iyi şans ejderhasının kuyruğuna doğru bakarak&nbsp;elini kolunu sallıyordu. Cinder etraftaki şamataya ve dev ekrana&nbsp;baktığında, spikerin ondan yaklaşık bir sokak ötedeki meydandan&nbsp;yayın yaptığını anlayabiliyordu. Gün içindeki çoğu etkinlik de&nbsp;zaten bu meydanda gerçekleştiriliyordu. Orası belki sokak dükkânlarının yer aldığı bu kısımdan çok daha eğlenceliydi, ama en&nbsp;azından kendisi de gölgedeydi.</span></p>

    <p><span class="font3">Normal pazar iş günlerine kıyasla oldukça yoğun bir gündü -kırık el ekranı ve android parçaları arayan bir sürü potansiyel müşterisi vardı- ama Cinder hepsini geri çevirmek zorunda&nbsp;kalmıştı. Yeni Pekinde kendine yeni müşteriler edinmeye niyeti yoktu. Adri onu zorlamasaydı, dükkânı bile açmazdı. Adri&nbsp;ve Pearl balo için son dakika alışverişine çıkarken, Cinder’ı da&nbsp;dükkânına bırakmışlardı. Adri’nin tek isteğinin, aslında herkesin, bu aksayarak yürüyen, tek ayaklı kızı izlemesi olduğundan&nbsp;şüpheleniyordu.</span></p>

    <p><span class="font3">Fakat üvey annesine, Linh Cinder’ın, adı bilinen bir mekanik ustasının artık dükkânı kapattığını söyleyemezdi. Çünkü Adri’ye,&nbsp;Yeni Pekinden ayrılmaya niyetli olduğunu söyleyemezdi.</span></p>

    <p><span class="font3">Cinder iç geçirdi ve yüzüne düşen bir parça saçı geriye doğru üfledi. Çekilmez bir sıcak vardı. Havadaki nem, gömleğinin sırtına yapışmasına neden olmuştu. Bu nem ve ufukta görünen bulutlar, yağmurun habercisi gibiydi. Hem de sağanak bir&nbsp;yağmurun.</span></p>

    <p><span class="font3">Yani hava ideal sürüş koşullarına pek sahip olmayacak gibiydi.</span></p>

    <p><span class="font3">Ama yağmur onu durduramazdı. Bundan on iki saat sonra, şehirden kilometrelerce ötede, Yeni Pekinle arasına olabildiği&nbsp;kadar fazla mesafe koymuş olacaktı. O günden sonraki hafta,&nbsp;her akşam Adri ve Pearl uyuduktan sonra, arabayı tamir edebilmek için koltuk değnekleriyle hoplaya zıplaya garaja inmişti.&nbsp;Arabanın motoru dün akşam ilk defa çalışmıştı.</span></p>

    <p><span class="font3">Eh, çalışmak derken, daha çok gürültü çıkarmış ve egzozundan deli gibi öksürmesine sebep olan zehirli gazlar salıvermişti. Erland’ın ona yolladığı araştırma ödemesinin neredeyse yarısını, büyük bir bidon benzin almaya harcamıştı. Eğer şansı yaver giderse, bu kadar benzin onu bir sonraki şehre ulaştırmaya&nbsp;yeterdi. Bol sarsıntılı, biraz da nahoş kokulu bir yolculuk onu&nbsp;bekliyor gibi görünüyordu.</span></p>

    <p><span class="font3">Ama en azından artık özgür olacaktı.</span></p>

    <p><span><span class="font3">Hayır</span></span> <span class="font3">-artık <i>hepsi</i> özgür olacaktı. Kendisi, Iko’nun kişilik <span>çipi ve Peony’nin kimlik çipi. Onlara söz verdiği gibi, hep beraber kaçacaklardı.</span></span></p>

    <p><span class="font3">Peony’yi asla geri getiremeyeceğini biliyordu ama en azından bir gün, Iko için yeni bir beden bulabilmeyi umuyordu. Belki&nbsp;başka tür bir android tipi -hatta belki de kışkırtıcı dişi hatlarıyla,&nbsp;bir <span>eskort droidi. Iko’nun bundan hoşlanacağını düşünüyordu.</span></span></p>

    <p><span class="font3">Dev ekrandaki görüntü değişti ve o hafta içinde favorisi olmuş diğer haberleri vermeye başladı. Chang Sunto: vebadan kurtulan mucize çocuk. İnanılmaz bir şekilde iyileşmesiyle ilgili&nbsp;olarak sayısız röportaja konuk olmuş ve her defasında Cinder’a&nbsp;silikon kalbinde ufak bir sıcaklık hissettirmişti.</span></p>

    <p><span class="font3">Karantina binasından deli gibi kaçışını gösteren görüntüler de defalarca gösterilmişti ama kayıtlarda yüzü belli olmuyordu&nbsp;ve Adri, Cinder’ın davetli olmadığı balo ve cenaze işleri yüzünden, bu gizemli kızın aslında kendi çatısı altında yaşadığını anlayamayacak kadar meşguldü. Ya da belki de ona, görüntüdeki kişinin Cinder olduğunu anlamayacak kadar az dikkat ediyordu.</span></p>

    <p><span class="font3">Söylenti ve haberler, gizemli kızla Chang Sunto’nun mucizevî iyileşmesi etrafında dönüyordu. Bazı haberlerde bir antidottan bahsedilse bile, henüz kimsenin doğruladığı bir bilgi yoktu. Çocuk, sarayın araştırma ekibi tarafından gözlem altına&nbsp;alınmıştı. Böylesi de Dr. Erland’ın yeni bir kobay faresine kavuştuğu anlamına geliyordu. Cinder çocuk üstünde yaptıkları araştırmaların bir antidot geliştirilmesi için yeterli olmasını&nbsp;umuyordu; sonuçta kendisinin gönüllülük macerası sona ermişti. Fakat bunu henüz doktora söylememişti ve her sabah hesabı-</span></p>

    <p><span class="font3">na yatırılan yeni paraları gördüğünde vicdan azabı duyuyordu. Dr. Erland sözünü tutmuş ve Cinder’ın kimlik <span>çipine bağlı olan,&nbsp;böylece Adri’nin ulaşamayacağı bir hesap oluşturarak araştırma&nbsp;ve geliştirme kaynaklarından bir kısmını neredeyse her gün&nbsp;Cinder’a aktarıyordu. Şimdilik ondan herhangi bir talebi olmamıştı. Cinder’a gönderdiği mesajlarda sadece, hâlâ ondan aldığı&nbsp;kan örnekleri üzerinde çalıştığını belirtmiş ve kraliçe uzaklaşana&nbsp;kadar saraya dönmemesi gerektiğini hatırlatmıştı.</span></span></p>

    <p><span class="font3">Cinder kaşlarını çattı ve yanağını kaşıdı. Dr. Erland, kendisin de vebaya karşı bağışıklılığı olmasına rağmen, Cinder’ı bu kadar özel yapan şeyin ne olduğunu açıklama fırsatı bulamamıştı. Cinder merak içindeydi. Ama bu merak, şehirden kaçma&nbsp;isteğinin önüne geçebilecek kadar güçlü değildi. Bazı gizemler&nbsp;birer sır olarak kalmaya devam edecekmiş gibi görünüyordu.</span></p>

    <p><span class="font3">Masadaki alet kutusunu kendine doğru çekti ve sadece ellerini meşgul etmek amacıyla içini karıştırmaya başladı. Son beş gündür can sıkıntısından, dükkândaki her bir vida ve aleti özenle ayırmış ve dizmişti. Şimdi de kendini onları saymaya vermiş,&nbsp;beyninde dijital bir <span>envanter dökümü oluşturmaya başlamıştı.</span></span></p>

    <p><span class="font3">Masanın karşısında, siyah saçları atkuyruğu şeklinde toplanmış bir çocuk belirdi. “Affedersiniz,” dedi, bir el ekranını masanın üstünden Cinder’a doğru ittirerek. “Bunu onarabilir misiniz?”</span></p>

    <p><span class="font3">Cinder sıkkın bakan gözlerini bir çocuğa bir de el ekranına çevirdi. Ekran, avuç içine sığabilecek kadar ufaktı ve parıldayan,&nbsp;pembe bir kasası vardı. Cinder iç geçirerek ekranı aldı ve elinde&nbsp;çevirdi. Güç düğmesine bastı ama ekranda beliren tek şey, anlamsız yazı ve görüntüler oldu. Dudaklarını kıvırarak ekranın köşesini iki defa masaya vurdu. Kız çocuğu ise geriye doğru sıçradı.</span></p>

    <p><span class="font3">Cinder güç düğmesine yeniden bastı. Onu aletin açılış ekranı karşıladı.</span></p>

    <p><span class="font3">“Bir de şimdi bak bakalım,” dedi, ekranı çocuğa fırlatarak. Çocuk ekranı yakalamak için çevik bir hareketle atılmak zorunda kaldı ve eksik olan iki dişiyle Cinder’a sırıttıktan sonra kalabalığa geri karıştı.</span></p>

    <p><span class="font3">Cinder sırtını kambur yaparak masaya doğru eğildi, çenesini kollarının arasına yerleştirdi ve belki bininci defa, <i>keşke Iko bu&nbsp;ufak metal parçası içinde kısılıp kalmamış olsaydı</i>, diye düşündü.&nbsp;Birlikte tezgâh brandalarının altında durup yelpazelerle terli,&nbsp;pembeleşmiş suratlarını serinletmeye çalışan pazarcılarla dalga&nbsp;geçerlerdi. Gidip görmek istedikleri yerlerden bahsederlerdi -Tac Mahal, Akdeniz, Transatlantik Manyetik Demiryolu. Iko,&nbsp;Paris’te alışverişe çıkmak istediğini söylerdi.</span></p>

    <p><span class="font3">İçinden bir ürperti geçtiğinde Cinder yüzünü dirseğine gömdü. Sevdiklerinin hayaletlerini daha ne kadar yanında taşımak zorunda kalacaktı?</span></p>

    <p><span class="font3">“İyi misin?”</span></p>

    <p><span class="font3">Cinder yerinden sıçradı ve gözlerini yukarı kaldırdı. Kai, tezgâhın bir köşesine yaslanmış, bir eli kapıda, diğer eli ise arkasında gizlemiş bir hâlde duruyordu. Yine tebdil kıyafetlerini giymişti; gri eşofman üstünün kapüşonunu başına geçirmişti ama bu sıcak havada bile mükemmel görünüyordu. Karman çorman&nbsp;saçları, tam arkadaki güneşin önüne saçıldığında, Cinder’ın kalbi ağzına gelir gibi oldu ama sonra kendini sakinleşmeye zorladı.</span></p>

    <p><span class="font3">Ayağa kalkmaya tenezzül etmedi, ama bir kez daha masanın üstünden sarkan ince örtünün varlığına şükrederek ayağının olması gereken yerden sarkan kabloları olabildiğince saklayabilmek için, fark ettirmeden pantolonunun paçasını iyice aşağı çekiştirdi. “Majesteleri.”</span></p>

    <p><span class="font3">“Eh, sana işini nasıl yapman gerektiğini söylemek istemem,” dedi Kai, “ama yardımcı olduğun insanlara fatura kesmeyi hiç&nbsp;düşündün mü?”</span></p>

    <p><span class="font3">Cinder’ın beynindeki devreler bir anlığına, Kai’nin dediklerini herhangi bir şeyle bağdaştırmakta sorun yaşar gibi oldu ama sonra, az önceki küçük kızı hatırladı. Boğazını temizleyerek etrafa bakındı. Küçük kız, elbisesini dizlerinin altına doğru&nbsp;çekiştirmiş bir hâlde kaldırımın kenarına oturmuş, ufacık hoparlörlerden gelen müziğe mırıltılarla eşlik ediyordu. Sağdan&nbsp;soldan gelip geçen alışverişçiler, pazar torbalarını sallayarak ve&nbsp;haşlanmış yumurta gibi yiyecekler atıştırarak etrafta dolaşıyorlardı. Dükkân sahipleri ise terlemekle meşguldüler. Kimse Kai&nbsp;ve ona dikkat etmiyordu.</span></p>

    <p><span class="font3">“Sana nasıl prens olunacağını söylemek istemem ama yanında korumalar falan olması gerekmez mi?”</span></p>

    <p><span class="font3">“Koruma mı? Benim kadar etkileyici birine kim zarar vermek ister ki?”</span></p>

    <p><span class="font3">Cinder ona dik dik bakınca Kai gülümsedi ve bileğini gösterdi. “İnan bana, her an nerede olduğumu son derece iyi biliyorlar. Ama ben bu konuyu düşünmemeye çalışıyorum.”</span></p>

    <p><span class="font3">Cinder alet kutusunun içinden düz bir tornavida aldı ve parmakları arasında çevirmeye başladı. Ellerini meşgul edebilecek her şeyi yapmaya razıydı. “Peki, burada ne işin var? Taç giyme&nbsp;töreni için falan hazırlanman gerekmiyor mu?”</span></p>

    <p><span class="font3">“İster inan ister inanma, yine teknik birtakım sorunlar yaşıyor gibiyim.” Belindeki el ekranını tutan kayışı çözdü ve gözlerini ekrana dikti. “Görüyorsun ya, Yeni Pekinin en iyi mekanik ustasının kendi el ekranı ile bir problem yaşama ihtimalinin söz&nbsp;konusu olamayacağı aklıma geldi. O yüzden, herhalde benimkinde bir sorun vardır diye düşündüm.” Dudaklarını büzüştürerek el ekranının köşesini masaya vurdu. Sonra ekranı kontrol&nbsp;ederek derin bir iç geçirdi. “Hayır, bir şey değişmedi. Belki de&nbsp;mekanik ustası ona gönderdiğim mesajları bilerek görmezden&nbsp;geliyordur.”</span></p>

    <p><span class="font3">“Belki de sadece çok meşguldür?”</span></p>

    <p><span class="font3">“Ah, evet. İşin başından aşkın gibi görünüyor.”</span></p>

    <p><span class="font3">Cinder gözlerini devirdi.</span></p>

    <p><span class="font3">“İşte, sana bir şey getirdim.” Kai el ekranını kaldırdı ve arkasındaki elini öne çıkararak altın renginde hediye paketi yapılmış, beyaz kurdeleyle bağlanmış, uzun, yassı bir kutuyu açığa çıkardı. Kutunun sarıldığı kap kâğıdı muhteşemdi ama kaplama&nbsp;işi için aynı şey söylenemezdi.</span></p>

    <p><span class="font3">Cinder bir tangırtı sesiyle elindeki tornavidayı düşürdü. “Bu da ne için?”</span></p>

    <p><span class="font3">Kai’nin yüzünde, incinmiş gibi bir ifade belirdi. “Ne yani? Sana bir hediye alamaz mıyım?” diye sordu, neredeyse Cinder’ın&nbsp;devrelerindeki elektrik akımının durmasına yol açacak bir ses&nbsp;tonuyla.</span></p>

    <p><span class="font3">“Hayır. Geçtiğimiz hafta içinde yolladığın altı mesajı görmezden geldikten sonra, hayır. Sen kalın kafalı falan mısın?”</span></p>

    <p><span class="font3">“Yani mesajlarımı aldın!”</span></p>

    <p><span class="font3">Cinder dirseklerini masaya dayadı ve çenesini ellerinin üstüne yerleştirdi. “Tabii ki aldım.”</span></p>

    <p><span class="font3">“O zaman neden cevap vermedin? Yanlış bir şey mi yaptım?”</span></p>

    <p><span class="font3">Hayır. Evet.” Gözlerini sımsıkı yumdu ve şakağını ovuşturdu. Zor olan kısmı atlattığını sanmıştı. Kendisi gözden kaybolacak, Kai ise hayatına kaldığı yerden devam edecekti. Cinder hayatının geri kalanında prensi, hayır, imparatoru sadece konuşmalar yaparken ve kanunlar kabul ederken ekranlardan izleyecekti. Dünyanın her yerine politik geziler yapmasını, insanlarla tokalaşmasını ve bebekleri öpmesini. Evlenmesini. Karısının&nbsp;ona çocuklar doğurmasını... Çünkü bütün bunları tüm dünya&nbsp;izleyecekti.</span></p>

    <p><span class="font3">Ama prens onu unutmuş olacaktı. Ve olması gereken de buydu. <span>işlerin bu kadar basit yürüyeceğini düşünmekle büyük aptallık etmişti.</span></span></p>

    <p><span class="font3">“<span>Hayır mı, evet mi?”</span></span></p>

    <p><span class="font3">Cinder bocaladı. Mesajları okumamasına sebep olarak Adri’yi, evden ayrılmasına dahi izin vermeyen zalim üvey annesini göstermek <i>kolay</i> olurdu ama gerçekler bu kadar basit değildi. Cinder&nbsp;ona herhangi bir ümit vermek istemiyordu. Kendi fikrini değiştirmesine yol açabilecek herhangi bir şeyi de göze alamazdı.</span></p>

    <p><span class="font3">“Sadece, ben...”</span></p>

    <p><span class="font3">Durdu, ona ne söylemesi gerektiğini biliyordu. Kai onun sıradan bir mekanik ustası olduğunu düşünüyordu ve belki bu sosyal sınırları aşmayı göze almıştı. Ama hem bir sayborg hem&nbsp;de bir Aycı olduğunu bilseydi? Galaksideki her kültürde hor&nbsp;görüyle bakılan ve nefret edilen biri olduğunu bilseydi? İşte o&nbsp;zaman neden Cinder’ı unutması gerektiğini anında anlardı.</span></p>

    <p><span class="font3">Hatta büyük ihtimalle, onu anında unuturdu.</span></p>

    <p><span class="font3">Cinder’ın metal parmakları seğirdi. Pamuklu eldiven içindeki sağ eli ise ateşler içinde yanıyordu.</span></p>

    <p><span class="font3"><i>Eldivenlerini çıkar ve ona göster.</i></span></p>

    <p><span class="font3">Parmakları kendi kendine eldiveninin ucuna gitti ve yağ kaplı kumaşa dokundu. Ama yapamazdı. Kai bilmiyordu. Cinder da öğrenmesini istemiyordu.</span></p>

    <p><span class="font3">“Çünkü beni o aptal baloya davet edip durmaktan vazgeçmedin,” dedi, dişlerini sıkarak.</span></p>

    <p><span class="font3">Kai, elindeki altın rengindeki hediye kutusuna baktı. Ellerini her iki yanına indirirken, gerginliği de azalır gibi oldu. “Yıldızlar&nbsp;aşkına Cinder, eğer seni bir yere davet ettiğim için bana ambargo koyacağını bilseydim, buna cesaret bile edemezdim.”</span></p>

    <p><span class="font3">Cinder gökyüzüne doğru baktı ve <i>en azından verdiğim cevap karşısında Kai bir parça olsun öfkelenmiş olsaydı</i>, diye diledi.</span></p>

    <p><span class="font3">“Tamam. Baloya gitmek istemiyorsun. Anladım. Tekrar lafını bile etmem.”</span></p>

    <p><span class="font3">Cinder eldivenlerinin parmak ucuyla oynadı. “Teşekkürler.”</span></p>

    <p><span class="font3">Kai kutuyu masanın üstüne koydu.</span></p>

    <p><span class="font3">Cinder rahatsızca kıpırdandı, kutuya uzanmaktan acizdi. “Yapman gereken önemli bir şeyler yok mu senin? Mesela bir&nbsp;ülkeyi yönetmek gibi?”</span></p>

    <p><span class="font3">“Muhtemelen.” Kai bir avucunu masaya daycıyarak öne doğru eğildi ve Cinder’ın kucağına bakmaya çalıştı. Cinder’ın kalbi ağzına geldi ve vücudunu iyice masaya bitiştirerek ayaklarını mümkün olduğunca onun görüşünden uzak tutmaya çalıştı.</span></p>

    <p><span class="font3">“Ne yapıyorsun?” diye sordu Cinder.</span></p>

    <p><span class="font3">“Sen iyi misin?”</span></p>

    <p><span class="font3">“iyiyim. Neden sordun?”</span></p>

    <p><span class="font3">“Genellikle saray adabı konusunda parmakla gösterilecek kadar iyisindir ama bu sefer ayağa bile kalkmadın. Üstelik ben de bir centilmen gibi davranıp sana, ‘hayır hayır, lütfen hiç kalkma,’ demeye hazırlanmıştım.”</span></p>

    <p><span class="font3">“Tasarladığın <i>o</i> gurur dolu anı senden çaldığım için çok üzgünüm,” dedi Cinder, iyice koltuğuna gömülerek. “Ama şafaktan beri buradayım ve çok yoruldum.”</span></p>

    <p><span class="font3">“Şafaktan beri mi? Şimdi saat kaç?” El ekranına uzandı.</span></p>

    <p><span class="font3">“<span>13:04.”</span></span></p>

    <p><span class="font3">Kai’nin belindeki ekrana giden eli havada durdu. “Eh, o zaman öğle arası vakti gelmiş, değil mi?” Yüzü neşeyle parladı.&nbsp;“Sana bir yemek ısmarlama şerefine nail olabilir miyim?”</span></p>

    <p><span class="font3">Cinder’ın içinde bir panik kıvılcımı parladı ve oturduğu yerde doğruldu. <span>“Tabii ki hayır.”</span></span></p>

    <p><span class="font3">“Neden?”</span></p>

    <p><span class="font3">“Çünkü çalışıyorum. Şu anda buradan ayrılamam.”</span></p>

    <p><span class="font3">Kai masanın üstünde itinayla dizilmiş vidalara bakarak bir kaşını kaldırdı. “Ne üzerinde çalışıyorsun?”</span></p>

    <p><span class="font3">“Bilgin olsun diye söylüyorum; ısmarladığım bazı büyük yedek parçaların gelmesini bekliyorum ve onları teslim almak için burada birinin bulunması gerekiyor.” İnanılır bir yalan söyleyebilmekten gurur duymuştu.</span></p>

    <p><span class="font3">“Androidin nerede?”</span></p>

    <p><span class="font3">Cinder'ındili tutulur gibi oldu. “O... Burada değil.”</span></p>

    <p><span class="font3">Kai masadan bir adım geriye çekildi ve etrafa bakınırmış gibi yaptı. “Diğer pazarcılardan birinden senin tezgâhına da göz kulak olmasını rica et.”</span></p>

    <p><span class="font3">“Kesinlikle olmaz. Bu tezgâh için aylık kira ödüyorum ben. <i>Prensin teki</i> kapımda belirdi diye, öyle birden bırakıp gidecek&nbsp;değilim.”</span></p>

    <p><span class="font3">Kai tekrar masaya yanaştı. “Haydi ama. Seni... <i>B</i> harfi ile başlayan şeye davet edemiyorum. Yemeğe de çıkaramıyorum.&nbsp;Androidlerimden birinin işlemcisinde bir arıza çıkmazsa dışında, bu birbirimizi son görüşümüz bile olabilir.”</span></p>

    <p><span class="font3">“İster inan ister inanma, ben kendimi bu gerçeğe çoktan hazırlamıştım bile.”</span></p>

    <p><span class="font3">Kai dirseklerini masaya dayadı ve başını hafifçe eğdi. Öne düşen kapüşonu yüzünden Cinder onun gözlerini göremiyordu.&nbsp;Prensin parmakları bir vidaya uzandı ve elinde evirip çevirmeye&nbsp;başladı. “En azından, taç giyme törenimi izleyecek misin?”&nbsp;Cinder bir anlık tereddütten sonra omuzlarını silkti. “Tabii&nbsp;ki izleyeceğim.”</span></p>

    <p><span class="font3">Başını sallayan Kai, vidanın ucuyla tırnağının altını karıştırdı. Ama Cinder, prensin tırnağının altında herhangi bir kir görememişti. “Bu akşam bir duyuru yapmam gerekiyor. Taç giyme töreninde değil ama balo sırasında. Geçtiğimiz haftaki barış görüşmeleriyle ilgili. Levana’nın kamera karşıtlığı saçmalığı yüzünden&nbsp;kayıt altına alınmayacak ama senin haberinin olmasını istedim.”&nbsp;Cinder gerginleşti. “Herhangi bir gelişme oldu mu?”</span></p>

    <p><span class="font3">“Oldu denilebilir sanırım.” Kai gözlerini kıza çevirdi ama uzun süre bakmayı başaramadı. Birkaç saniye içinde, gözlerini&nbsp;Cinder’ın arkasındaki yedek parçalara çevirdi. “Aptalca geleceğini biliyorum ama yine de bugün seni görmeye gelirsem, belki bu&nbsp;akşam baloya benimle gelmeye ikna edebileceğimi umuyordum.&nbsp;O zaman, hâlâ bir şeylerin farklı olabilme ihtimali vardı. Saçma,&nbsp;biliyorum. Sanki Levana’nın, bilirsin, bir başkası için birtakım&nbsp;duygular beslememe aldıracağından değil ama...” Başını tekrar&nbsp;düşürdü ve vidayı diğerlerinin arasına attı.</span></p>

    <p><span class="font3">Kai’nin bu sözleriyle Cinder’ın tüm vücudu karıncalanmıştı. Ama yutkundu ve bu duygudan kurtulmaya çabaladı. Kendine,&nbsp;bunun Kai’yi son gördüğü sefer olacağını hatırlattı.</span></p>

    <p><span class="font3">“Yani demek istiyorsun ki...” Kelimeler boğazına takıldı. Cinder sesini alçaltarak devam etti. “Ama ya Nainsi? Nainsi’nin&nbsp;içindeki... Bilgiler?”</span></p>

    <p><span class="font3">Kai ellerini cebine soktu, yüzündeki sıkıntılı ifade kayboldu. “Artık çok geç. <i>Prensesi</i> bulabilsem bile, bu bugün veya... Şeyden önce olmayacaktır. Bir de antidot olayı var ve bu konuda daha fazla zaman harcayamam. Çok fazla insan hayatını&nbsp;kaybediyor.”</span></p>

    <p><span class="font3">“Dr. Erland bir şeyler öğrenebildi mi?”</span></p>

    <p><span class="font3">Kai yavaşça başını salladı. “Antidotun gerçek olduğunu doğruladı. Ama çoğaltamayacağını söylüyor.”</span></p>

    <p><span class="font3">“Ne? Neden?”</span></p>

    <p><span class="font3">“Sanırım içeriğindeki maddelerden biri, sadece Ay’da bulunuyormuş. Şaka gibi, değil mi? Bir de geçen hafta iyileşen şu çocuk olayı var. Dr. Erland günlerdir üstünde testler yapıyor ama buldukları konusunda oldukça ketum davranıyor.&nbsp;Çocuğun iyileşmesinin bizi yeni bir keşfe götürebileceği konusunda çok da ümitli olmamamı söyledi. Ve açıkça böyle belirtmedi ama... Şey... Açıkçası ben doktorun antidotu yakın&nbsp;bir zamanda bulmayı ummadığını seziyorum. Yani en azından&nbsp;Levana nın verdiği dışında bir antidot bulmayı ummadığını.&nbsp;Bu konuda sağlam bir ilerleme kaydetmemiz yıllar sürebilir&nbsp;ve o zamana kadar...” Tereddüt etti, gözlerine tekinsiz bir ifade yerleşti. “Bu kadar fazla insanın ölmesini izlemekten nefret&nbsp;ediyorum.”</span></p>

    <p><span class="font3">Cinder gözlerini indirdi. “Çok üzgünüm. Keşke yapabileceğim bir şeyler olsaydı.”</span></p>

    <p><span class="font3">Kai kendini ittirerek masadan ayrıldı ve doğruldu. “Hâlâ Avrupa’ya gitmeyi mi düşünüyorsun?”</span></p>

    <p><span class="font3">“Ah, evet. Aslında gerçekten de öyle düşünüyordum.” Derin bir nefes aldı. “Gelmek ister misin?”</span></p>

    <p><span class="font3">Kai kısaca güldü ve yüzüne düşen saçlarını geri ittirdi. “Dalga mı geçiyorsun, elbette! Sanırım bugüne kadar aldığım en iyi teklif&nbsp;bu.”</span></p>

    <p><span class="font3">Cinder ona gülümsedi, ama bu kısa ömürlü bir gülümseyişti. İkisinin de “mış” gibi yaptığı, mutluluk dolu kısacık bir andı.</span></p>

    <p><span class="font3">“Geri dönmem gerekiyor,” dedi Kai, masadaki altın renkli kutuya bakarak. Kutu, Cinder’ın aklından neredeyse tamamen&nbsp;çıkmıştı. Kai kutuyu ve beraberinde birkaç vidayı masanın üstünden ona doğru ittirdi.</span></p>

    <p><span class="font3">“Hayır. Bunu kabul ede...”</span></p>

    <p><span class="font3">“Tabii ki edebilirsin.” Omuzlarını silkti. Biraz gergin görünüyordu ama bu garip bir şekilde onu oldukça etkileyici kılıyordu. “Ben olsam baloya gelme teklifimi bir daha düşünürdüm... Eh, olmadı başka bir zaman kullanırsın.”</span></p>

    <p><span class="font3">Cinder’ın içi merakla doldu ama kendini, kutuyu geri ittirmeye zorladı. “Hayır. Lütfen.”</span></p>

    <p><span class="font3">Kai bir elini kızınkinin üstüne koydu -Cinder, prensin sıcaklığını eldiveninin altından bile hissedebiliyordu. “Lütfen al,” dedi Kai ve hiç istifini bozmadan, alametifarikası olan o&nbsp;pek karizmatik <i>prensgülücüklerinden</i> birini sundu. “Ve beni&nbsp;düşün.”</span></p>

    <p><span class="font3">“Cinder, şunları elimden al.”</span></p>

    <p><span class="font3">Pearl’ün sesiyle beraber Cinder yerinden sıçradı ve hızla elini Kai’ninkinin altından geri çekti. Pearl bir koluyla masanın üstündeki bir kenara ittirdi, vida ve makine parçalarını yere savurdu, sonra da birkaç tane kutuyu masaya koydu.</span></p>

    <p><span class="font3">“Bunları arkalarda bir köşeye, çalınamayacakları bir yere koy,” dedi Pearl, elini havalı bir hareketle tezgâhın gerisine&nbsp;doğru sallayarak. “ <i>Temiz</i> bir yere. Yani tabii eğer öyle bir yer&nbsp;varsa.”</span></p>

    <p><span class="font3">Kalbi küt küt atan Cinder, kutulara uzandı ve onları kendine doğru çekti. Aklı, boştaki ayak bileğinde ve tezgâhın arkasına&nbsp;sekerek gitmek zorunda kalacağından sakatlığını gizlemenin&nbsp;hiçbir yolu olmadığındaydı.</span></p>

    <p><span class="font3">“Nasıl yani? Lütfen veya teşekkür ederim demek yok mu?” dedi Kai.</span></p>

    <p><span class="font3">Cinder irkildi ve Pearl onu gördüğü son dakikaları mahvetmeden önce, Kai’nin gitmesini diledi.</span></p>

    <p><span class="font3">Pearl vücudunu dikleştirdi, saçlarını bir omzundan geriye savurarak prense döndü ve ona karanlık bir bakış fırlattı. “Sen&nbsp;kim olduğunu sanıyor...” Devamını getiremeden önce, dudakları şaşkınlıkla donakaldı.</span></p>

    <p><span class="font3">Kai ellerini cebine soktu ve zar zor gizlediği bir horgörüyle kıza baktı.</span></p>

    <p><span class="font3">Cinder parmaklarını, Pearl’ün kutularını bağlayan ipin altına soktu. “Majesteleri, lütfen kız kardeşim Linh Pearl’le tanışma&nbsp;lütfunu gösterin.”</span></p>

    <p><span class="font3">Pearl’ün dudakları aralandı ve prens hafifçe eğilerek onu selamlarken ağzı açık kaldı. “Memnun oldum,” dedi, biraz fazla sert bir sesle.</span></p>

    <p><span class="font3">Cinder boğazını temizledi. “Yaptığınız cömert ödeme için tekrar teşekkürler majesteleri. Ve... Taç giyme töreninizde bol&nbsp;şanslar.”</span></p>

    <p><span class="font3">Gözlerini Pearl’den ayıran Kai’nin bakışları yumuşadı. Dudaklarına, paylaşılan bir sırrın kondurabileceği türden, hafif&nbsp;bir gülümseme yerleşti. Ama Pearl’ün farkına varmaması için&nbsp;fazlasıyla belirgindi. Kai başını Cinder’a doğru eğdi. “O zaman&nbsp;size güle güle diyorum. Bu arada, eğer fikrinizi değiştirirseniz,&nbsp;teklifim hâlâ geçerli.”</span></p>

    <p><span class="font3">En azından görkemli bir çıkış yapmayarak Cinder’ın içini rahatlattı; sadece sırtını döndü ve kalabalığın arasına karıştı.</span></p>

    <p><span class="font3">Pearl’ün gözleri, uzaklaşan prensi takip etti. Cinder da aynısını yapmak istemişti ama bunun yerine, kendini alışveriş kutularından oluşan yığına bakmaya zorladı. “Evet, tabii ki,” dedi, sanki prens hiç araya girmemiş gibi. “Bunları şu arkadaki rafa&nbsp;koyarım.”</span></p>

    <p><span class="font3">Pearl elini hızla Cinder’ınkinin üstüne koydu ve onu durdurdu. Kocaman açılmış, inanmaz gözlerle ona baktı. “O, prensti.”</span></p>

    <p><span class="font3">Cinder buna aldırmıyormuş gibi yaptı. “Geçen hafta kraliyet androidlerinden birini tamir etmiştim. Ödeme yapmak için gelmiş.”</span></p>

    <p><span class="font3">Pearl’ün kaşları arasında derin bir çizgi oluştu. Dudakları gerildi. Şüpheyle bakan gözleri, Kai’nin masa üstüne bıraktığı&nbsp;altın rengindeki kutuya indi.</span></p>

    <p><span class="font3">Tereddüt bile etmeden, kutuyu kapıverdi.</span></p>

    <p><span class="font3">Cinder keskin bir nefesle kutuya doğru uzandı ama Pearl çevik hareketlerle ondan uzaklaştı. Cinder bir dizini masaya koydu ve onun üstüne atlamaya hazırlandı ama sonra, bu hareketinin sonuçlarının oldukça yıkıcı olabileceğini fark etti. Nabzı hızla atarken, Pearl’ün kurdeleyi kopartarak tozlu zemine fırlatmasını&nbsp;ve altın rengindeki kap <span>kağıdını yırtmasını izledi. Kabın altındaki beyaz kutu oldukça sadeydi ve üstünde herhangi bir işaret&nbsp;yoktu. Pearl, kutunun kapağını kaldırdı.</span></span></p>

    <p><span class="font3">Pearl ağzı açık bir şekilde hediyeye bakarken Cinder da başını iyice yukarı kaldırarak kutunun içini görmeye çalıştı. Kutu içindeki koruyucu kâğıtları ve bir de beyaz renkte, ipeğimsi bir şeyi&nbsp;görebiliyordu. Pearl’ün yüzünü inceleyerek verdiği tepkiye göre,&nbsp;ne gördüğünü anlamaya çalıştı. Ama kız kardeşinin yüzünden&nbsp;anlayabildiği tek şey, kafasının karıştığıydı.</span></p>

    <p><span class="font3">“Bu bir <i>şaka mı?</i>'</span></p>

    <p><span class="font3">Cinder bir şey söylemeden geriledi ve dizini masadan indirdi.</span></p>

    <p><span class="font3">Pearl, Cinder’ın görebilmesi için kutuyu bir yana eğdi. Kutunun içinde, Cinder’ın hayal edebileceği, en güzel bir çift&nbsp;eldiven duruyordu. Eldivenler saf ipektendi. Gümüşbeyaz renginde parlıyorlardı. Dirseklerine gelecek kadar uzundular ve kenarlarına işlenmiş bir dizi inciyle, basit bir zarafet taşıyorlardı.&nbsp;Eldivenler, bir prensese layıktı.</span></p>

    <p><span class="font3">Gerçekten de bir şaka gibi görünüyordu.</span></p>

    <p><span class="font3">Pearl keskin bir kahkaha patlattı. “Bilmiyor, değil mi? <i>Senin</i> hakkındaki... Gerçeklerden haberi yok.” Eldivenleri kâğıtların&nbsp;arasından çekerek aldı ve kutuyu sokağa fırlattı. “Ne olacağını&nbsp;sanıyordun ki?” Eldivenleri Cinder’a doğru salladı; içi boş parmaklar aciz bir şekilde sallandı. “Prensin gerçekten de senden&nbsp;<i>hoşlanabileceğini mi</i> düşündün? Baloya gidebileceğini ve onunla dans edebileceğini mi düşündün? Yeni eldivenlerinle ve...&nbsp;Gözleriyle Cinder’ın üstündeki kıyafetleri taradı; pislenmiş pantolonuna, lekeler içindeki tişörtüne, belindeki alet kemerine baktı ve tekrar güldü.</span></p>

    <p><span class="font3">“Tabii ki hayır,” dedi Cinder. “Baloya gitmiyorum.”</span></p>

    <p><span class="font3">“<span>Peki o zaman bir sayborgun <i>bu eldivenlere</i> neden ihtiyacı olsun ki?”</span></span></p>

    <p><span class="font3">“Bilmiyorum. Ben istemedim -o sadece...”</span></p>

    <p><span class="font3">“Belki de bir şeyi değiştirmeyeceğini düşünmüştün,” dedi Pearl, dilini şaklatarak. “Öyle mi? Prensin -ah, <i>hayır imparatorun,</i> senin...” derken, eliyle havada bir sarmal çizdi, “kusurlarını görmezden gelebileceğini mi düşünmüştün?”</span></p>

    <p><span class="font3">Cinder yumruklarını sıktı ve bu sözlerin yol açtığı acıyı yok saymaya çalıştı. “O sadece bir müşterim.”</span></p>

    <p><span class="font3">Pearl’ün gözlerindeki alaycı ifade silindi. “Hayır. O bir prens. Ve eğer senin hakkındaki gerçeği bilseydi, seninle göz teması&nbsp;bile kurmazdı.”</span></p>

    <p><span class="font3">Cinder’ın göğsü öfkeyle kabardı. Pearl’e dik bir bakış fırlattı. “Yani sana bakmadığı gibi diyorsun, değil mi?” Kelimeler ağzından çıktığı anda, hiç konuşmamış olmayı diledi. Ama Pearl’ün&nbsp;yüzünde beliren hiddeti görmeye de neredeyse değmişti.</span></p>

    <p><span class="font3">Pearl eldivenleri yere fırlattı. Sonra masanın üstünde duran alet kutusunu kaldırarak eldivenlerin üstüne indirdi. Çarpma&nbsp;sesiyle beraber Cinder da bir çığlık attı. Vida ve somunlar, sokağın ortasına kadar uçmuştu. Sokaktaki insanlar işlerini bırakıp&nbsp;gözlerini onlara ve içinde bulundukları dağınıklığa çevirdiler.</span></p>

    <p><span class="font3">Pearl, yüzünü Cinder’a çevirerek burnunu havaya dikti. Konuşurken, dudakları sadece hafifçe aralanmıştı. “Festival bitmeden önce burayı temizlesen iyi olur. Bu akşam yardımına ihtiyacım olacak. Sonuçta, gitmem gereken bir kraliyet balosu var.”</span></p>

    <p><span class="font3">Pearl alışveriş kutularını kapıp bir hışımla uzaklaşırken, Cinder’ın devreleri de hâlâ uğultular çıkartıyordu. Ama masanın üstünden atlayıp yerde duran alet kutusunun yanına çömelmekle zaman kaybetmedi. Kutuyu düzeltti ama bu sırada&nbsp;düşen parçalara dikkat bile etmedi. Onun yerine, bütün o vida&nbsp;ve somunların altındaki eldivenlere uzandı.</span></p>

    <p><span class="font3">Eldivenler kir ve toz içinde kalmıştı ama Cinder’ı asıl üzen şey, üstlerine bulaşmış yağ lekeleriydi. Cinder onları dizine sürttürerek ipek üstündeki kırışıklıkları düzeltmeye çalıştı ama becerebildiği tek şey, yağ lekelerini daha da fazla yaymak oldu.&nbsp;Çok güzeldiler. O güne kadar sahip olduğu en güzel şeydiler.</span></p>

    <p><span class="font3">Ama bir mekanik olarak, yıllar içinde öğrendiği tek bir şey varsa, o da bazı lekelerin asla çıkmadığıydı.</span></p>
  </div>
</body>
</html>
