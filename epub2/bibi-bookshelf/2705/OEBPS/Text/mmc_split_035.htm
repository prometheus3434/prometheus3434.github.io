<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_35" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887529"><b class="calibre8">Yirmi Sekiz</b></a></p>

    <p><span class="font3">YEMEK ODASINDAKİ GERGİN SESSİZLİK, SADECE</span> <span class="font3">porselene çarpan Çin çubukları ve hizmetkârların ayak sesleri ile bölünüyordu. Odada sadece insan hizmetkârlar vardı -bu,&nbsp;Levana’nın androidlere olan itimatsızlığı için verilen bir ödündü. Levana, insan yapımı makinelere sahte duygu ve düşünceler yüklenmesinin, hem kendi halkının etik duygusuna hem de&nbsp;doğa kanunlarına aykırı olduğunu savunuyordu.</span></p>

    <p><span class="font3">Kai ise kadının androidleri sevmemesinin tek sebebinin, onların beynini yıkayamaması olduğunu düşünüyordu.</span></p>

    <p><span class="font3">Kraliçenin tam karşısında oturan Kai, kendini ona bakmaktan alıkoymak için yoğun bir çaba sarf ediyordu. Kadına bakmak, hem müthiş derecede çekici hem de itici geliyor ve bu iki duygu da prensin sinirlerinin gerilmesine sebep oluyordu.&nbsp;Kai’nin yanında Torin, kraliçenin her iki yanına ise Sybil ve&nbsp;ikinci sihirbaz oturmuştu. İki Aycı Muhafızı ise duvar kenarında&nbsp;ayakta bekliyordu. Kai bu adamların hiç yemek yiyip yemediklerini merak etti.</span></p>

    <p><span class="font3">Masanın sonunda duran imparator koltuğu ise taç giyme törenine kadar boşta kalacaktı. Kai, kraliçenin yanı sıra, o koltuğa da bakmak istemiyordu.</span></p>

    <p><span class="font3">Levana son derece ihtişamlı bir harekette bulunarak tüm bakışların kendi üstüne çevrilmesine sebep oldu. Ama yaptığı bu gösterişli hareket, alt tarafı çayından bir yudum almakla sonlanmıştı. Fincanı masaya geri bırakırken dudakları kıvrıldı ve&nbsp;gözleri Kai’ninkilerle buluştu. “Sybil bana bu ufak festivalinizin&nbsp;geleneksel bir etkinlik olduğunu söyledi,” dedi, ses tonundaki&nbsp;iniş ve çıkışlarla bir ninni söyler gibi.</span></p>

    <p><span class="font3">“Evet,” dedi Kai, elindeki çubuklarla bir karidesli bir Çin mantısını ağzına doğru kaldırarak. “Her yılın dokuzuncu dolunayında gerçekleştirilir.”</span></p>

    <p><span class="font3">“Ah, kutlama ve tatillerinizi benim gezegenime göre ayarlamanız ne kadar da güzel.”</span></p>

    <p><span class="font3">Kai, kraliçenin ‘gezegen lafı karşısında güzel bir kahkaha patlatmak istedi ama yutkunarak kahkahasını bastırdı.</span></p>

    <p><span class="font3">“Dördüncü Dünya Savaşı’nın bitişini kutlamak için yapılan bir etkinliktir,” dedi Torin.</span></p>

    <p><span class="font3">Levana dilini şaklattı. “Tek bir kürede bu kadar fazla sayıda ufak ülke bulunmasının sorunu da bu işte; çok fazla savaş gerçekleşiyor.”</span></p>

    <p><span class="font3">Bir şey, şapırtı sesi çıkararak Kai’nin tabağına düştü. Kai bakışlarını tabağına indirdiğinde, ağzına götürmekte olduğu Çin mantısının içinin, fazla sıkılmaktan dolayı dışarı fırladığını gördü.</span></p>

    <p><span class="font3">“O zaman belki de ülkelerin birleşmesini ve bugünkü birliklerin ortaya çıkmasını sağladığı için, Dördüncü Dünya Savaşı’nın yapılmış olmasını sevinçle karşılamalıyız.”</span></p>

    <p><span class="font3">“Savaşın Dünya vatandaşlarının refahına çok da zarar vermiş olduğunu düşünmüyorum,” dedi Levana.</span></p>

    <p><span class="font3">Kai hızlanan nabzının sesini kulaklarında duyabiliyordu. 4. Dünya Savaşı’nda milyonlarca insan hayatını kaybetmişti; bazı&nbsp;kültürler tamamen yok olmuş, orijinal Pekin de dâhil olmak&nbsp;üzere, düzinelerce şehir birer harabeye dönmüştü. Nükleer ve&nbsp;kimyasal çatışmalar yüzünden yok olan sayısız doğal kaynak ise&nbsp;apayrı bir konuydu. Evet, bu savaşın tüm Dünya vatandaşların&nbsp;refahına oldukça büyük bir zarar vermiş olduğundan Kai’nin bir&nbsp;kuşkusu yoktu.</span></p>

    <p><span class="font3">“Biraz daha çay alır mısınız majesteleri?” dedi Torin, Kai’nin dalgınlığına bir son vererek. Kai elindeki çubukları tıpkı bir silah gibi tuttuğunu fark etti. İçten içe homurdanarak arkasına&nbsp;yaslandı ve bir hizmetkârın, fincanını doldurmasına izin verdi.</span></p>

    <p><span class="font3">“En azından savaşın, Bremen Antlaşması’nın yapılmasını sağladığına sevinebiliriz,” dedi Torin. “Bu antlaşma, Dünya Birliği’ndeki tüm ülkelere büyük bir fayda sağladı. Ve elbette bir&nbsp;gün, bu antlaşmanın altında sizin imzanızı da görmeyi umuyoruz majesteleri.”</span></p>

    <p><span class="font3">Kraliçenin dudakları dişlerine doğru çekildi. “Gerçekten de bu antlaşmanın faydaları tarih kitaplarınızda oldukça fazla yer&nbsp;kaplıyor. Ama buna rağmen, tek bir hükümet tarafından yönetilen tek bir ülke konumundaki Ay Ülkesi’nin, çok daha uygun&nbsp;bir düzen sunduğunu düşünmekten kendimi alıkoyamıyorum.&nbsp;<span>Tüm vatandaşlarına fayda sağlayan, adil bir yönetim.”</span></span></p>

    <p><span class="font3">“Ancak hükümetin adil olduğunu <i>var sayarsak”</i> dedi Kai.</span></p>

    <p><span class="font3">Kraliçenin bir anlığına hor görüyle kıvrılan dudakları, hızla tatlı bir gülümseme hâlini aldı. “Ki Ay Ülkesi de böyle bir hükümete sahip. Tarih kitaplarımızda açıkça belirtildiği gibi, yüzlerce yıldır tek bir isyanın, hatta ufacık bir protesto gösterisinin bile&nbsp;yaşanmaması da bunun kanıtıdır.”</span></p>

    <p><span class="font3"><i>Çok şaşırdım.</i></span> <span class="font3">Eğer Torin’in kendisine dik dik baktığını hissetmese, Kai bunu mırıldanarak söylerdi.</span></p>

    <p><span class="font3">“Bu, her yöneticinin hedeflediği türden bir başarı,” dedi Torin.</span></p>

    <p><span class="font3">Hizmetkârlar öne çıkıp yemeğin ilk tabaklarını alarak yerine gümüşten çorba kâseleri yerleştirdiler.</span></p>

    <p><span class="font3">“Kraliçem de tıpkı sizin gibi Ay Ülkesi ve Dünya arasında bir bağ kurulması için can atıyor,” dedi Sybil. “Babanızın yönetimi&nbsp;altında bir anlaşmaya varılamamış olması yazık. Ama en azından, öne sürdüğümüz koşullara sizin daha ılımlı yaklaşacağınızı&nbsp;umuyoruz majesteleri.”</span></p>

    <p><span class="font3">Kai masanın üstünden atılıp elindeki çubukları bu cadının gözüne falan saplamamak için kendini yine parmaklarını gevşetmeye çalışırken buldu. Babası, Ay Ülkesi ile bir ittifakın gerçekleşebilmesi için verebileceği her türlü ödünü vermiş, ancak&nbsp;tek bir şartı kabullenmeye yanaşmamıştı. Kendi halkının özgürlüğüne bir son getireceğine inandığı bu koşul, Kraliçe Levana ile&nbsp;yapılacak bir evlilikti.</span></p>

    <p><span class="font3">Ama kimse, Sybil’in ifadesine karşı bir yorumda bulunmadı. Hatta kendisi bile. Bugünkü toplantıda inceledikleri fotoğraflardaki görüntüler, Kai’nin gözünün önünden gitmiyordu. Aycı&nbsp;mutantlarından, hayvansı yaratıklardan oluşan o ordu, açıkça&nbsp;bir bekleyişteydi.</span></p>

    <p><span class="font3">Sadece gördükleri değil, daha görmemiş olabileceği şeylerin ihtimali, içinin ürpermesine neden oluyordu. Eğer haklıysa,</span></p>

    <p><span class="font3">Levana o orduyu bilerek açığa çıkarmıştı -gövde gösterisinde bulunmak için. Ama Kai aynı zamanda kraliçenin, elini kolay&nbsp;kolay bu kadar açık oynamayacağını da iyi biliyordu.</span></p>

    <p><span class="font3">Kraliçe başka ne saklıyor olabilirdi?</span></p>

    <p><span class="font3">Ve Kai onun sakladığı şeyleri keşfetmeye çalışmalı mıydı?</span></p>

    <p><span class="font3">Evlilik. Savaş. Evlilik. <i>Savaş.</i></span></p>

    <p><span class="font3">Hizmetkârlar hep beraber aynı anda tepsilerin üstündeki gümüş kapakları kaldırdılar. Kâselerden tüten buhar eşliğinde, ortaya sarımsak ve susam yağının hâkim olduğu bir koku&nbsp;yayıldı.</span></p>

    <p><span class="font3">Kai, omzunun gerisindeki hizmetkâra teşekkürler anlamında bir şeyler mırıldanmaya yeltendi ama sözleri, karşısında oturan&nbsp;kraliçenin ani ve sesli bir şekilde nefes almasıyla, yarıda kesildi.&nbsp;Kraliçe sandalyesini, masadan hızla geri ittirdi. Sandalyenin zemine sürünen ayakları tiz bir ses çıkardı.</span></p>

    <p><span class="font3">Şaşıran Kai, kraliçenin bakışlarını takip etti ve kadının, önündeki çorba kâsesine bakmakta olduğunu gördü. Kâsenin&nbsp;içinde ince kesilmiş domuz filetosu ve pirinç şehriyesi yerine,&nbsp;parıltılı gümüşbeyaz çerçeveli, ufak bir el aynası duruyordu.</span></p>

    <p><span class="font3"><i>“Buna nasıl cesaret edersin?” Levana,</i></span> <span class="font3">alev alev bakan gözlerini, yemeği servis eden hizmetkâra çevirdi. Orta yaşlı, gri saçlı bir&nbsp;kadındı. Hizmetkâr, gözleri en az servis ettiği el aynası kadar&nbsp;yuvarlakça açılmış bir şekilde, birkaç adım geriledi.</span></p>

    <p><span class="font3">Levana öyle bir hızla ayağa kalktı ki sandalyesi geriye savrularak yere yuvarlandı. Herkes ayağa fırlarken, sandalye ayaklarından çıkan sesler gıcırtılı bir koro oluşturdu.</span></p>

    <p><span class="font3">“Konuş, seni iğrenç Dünyalı! Ne cesaretle bana böyle bir hakarette bulunursun?”</span></p>

    <p>Hizmetkâr, dilini yutmuş bir şekilde başım eğdi.</p>

    <p><span class="font3">“Majesteleri...” diye araya girmeye çabaladı Kai.</span></p>

    <p><span class="font3">“Sybil!”</span></p>

    <p><span class="font3">“Emredin kraliçem.”</span></p>

    <p><span class="font3">“Bu insan bana saygısızlıkta bulundu. Buna tolerans gösterilemez.”</span></p>

    <p><span class="font3">“Majesteleri!” dedi Torin. “Lütfen sakinleşin. Bu kadının suçlu olup olmadığını bilmiyoruz. Bu şekilde peşin hükümde&nbsp;bulunmamalıyız.”</span></p>

    <p><span class="font3">“Öyle bile olsa, bir örnek teşkil edecek şekilde cezalandırılmalı,” dedi Sybil, oldukça sakin bir şekilde. “Gerçek suçlu da vicdan azabı çekecektir ve bu, çoğu zaman çok daha kötü bir&nbsp;cezadır.”</span></p>

    <p><span class="font3">“Biz usullerimiz böyle <i>değildir</i>,” dedi Torin. Yüzü kıpkırmızı olmuştu. “Doğu Ulusları Topluluğu’nda misafirimiz olduğunuz&nbsp;sürece, bizim kanunlarımıza saygı göstermek zorundasınız.”</span></p>

    <p><span class="font3">“Saygısızlık ve itaatkârsızlığın yeşermesine izin verdiği sürece, kanunlarınıza uymayı reddediyorum,” dedi Levana. “Sybil!”</span></p>

    <p><span class="font3">Sybil, kraliçenin yerdeki sandalyesinin çevresinden dolaştı. Hizmetkâr başını eğip özürler mırıldanarak, ne dediğinin farkında bile olmadan af dileyerek geriledi.</span></p>

    <p><span class="font3">“Kesin şunu! Ona dokunmayın!” dedi Kai, hizmetkâra doğru koşarak.</span></p>

    <p><span class="font3">Sybil servis masasından bir bıçak kaptı ve elinde çevirerek sapını kadına uzattı. Kadın bir yandan ağlamaya ve af dilemeye&nbsp;devam ederek bıçağı aldı.</span></p>

    <p><span class="font3">Kai’nin ağzı açık kalmıştı. Büyülenmiş gibi, hizmetkârın her iki eliyle bıçağı sapından kavrayıp keskin ucunu kendine doğ-</span></p>

    <p><span class="font3">ru çevirmesini izlerken, bir yandan da içi tiksintiyle dolmuştu. Sybil’in güzel yüzü ise ifadesizdi.</span></p>

    <p><span class="font3">Hizmetkârın elleri titredi ve bıçağı yavaşça kaldırarak ucunu gözüyle aynı hizaya getirdi. “Hayır,” diye ağlaştı. “<i>Lütfen</i>. <i>”</i></span></p>

    <p><span class="font3">Sybil’in kadını yapmaya zorladığı şeyin farkına varan Kai’nin tüm vücudu kasıldı. Kalbi küt küt atarken, omuzlarını dikleştirdi.</span></p>

    <p><span class="font3"><i>“Ben yaptım!”</i></span></p>

    <p><span class="font3">Odada tüm hareket durdu. Kadının hafifçe ağlayışı dışında çıt sesi çıkmıyordu.</span></p>

    <p><span class="font3">Tüm gözler Kai’ye döndü. Kraliçe, Torin, hâlâ elinde bıçağı tutan ve göz kapağının hemen yanında ufak bir yara açılmış hizmetkâr. “Ben yaptım,” diye tekrarladı Kai. Gözlerini önce ifadesiz bir yüzle onu izleyen Sybil’e, sonra Kraliçe Levana ya çevirdi.</span></p>

    <p><span class="font3">Kraliçe ellerini yumruk yaparak kalçasının her iki yanına dayadı. Karanlık bakışları alev alevdi. Yüzü sanki dalgalanır gibi oldu. Kısa bir an için, gerilmiş kırmızı dudaklarıyla kesik kesik&nbsp;nefesler alan, son derece gudubet biri gibi görünmüştü.</span></p>

    <p><span class="font3">Kai kurumuş dilini damağında gezdirdi. “Mutfağa sizin tepsinize bir ayna yerleştirmelerini emrettim.” Titremelerini&nbsp;önlemek için, kollarını vücudunun iki yanına iyice bastırdı.&nbsp;“Arkadaşça bir şaka yapmak istemiştim. Ama bunun kültürlerimiz arasındaki farkın kaldıramayacağı türden aptalca bir tavır&nbsp;olduğunu şimdi anlıyorum. Özürlerimi sunar ve beni affetmenizi dilerim.” Başını hafifçe geriye doğru attı. “Ama eğer affetmek elinizden gelmiyorsa, en azından öfkenizi aynadan haberi&nbsp;bile olmayan bu hizmetkâra değil, bana yönlendirin. Çekilmesi&nbsp;gereken bir ceza varsa, tamamen bana aittir.”</span></p>

    <p><span class="font3">Kai, daha akşam yemeğinin <span>aperatif kısmındayken odadaki tansiyonun yüksek olduğunu düşünmüştü. Ama şimdi, odadaki&nbsp;gerilim resmen nefes almayı güçleştiriyordu.</span></span></p>

    <p><span class="font3">Gözlerinden okunduğu kadarıyla, önündeki seçenekleri değerlendiren Levana, daha sakince nefes almaya başladı. Ona inanmamıştı. Kai yalan söylemişti ve odadaki herkes de bunun&nbsp;farkındaydı.</span></p>

    <p><span class="font3">Ama sonuçta bir itirafta bulunmuş ve suçu kabullenmişti. Levana’nın yumruk yaptığı elleri yavaşça gevşedi ve parmakları açılarak elbisesini kavradı. “Hizmetkârı bırakın.”</span></p>

    <p><span class="font3">Ortamdaki gerilim düştü. Kai sanki odadaki basınç değişmişçesine, kulak zarlarından bir pıt sesi yükseldiğini hissetti.</span></p>

    <p><span class="font3">Yere düşen bıçağın gürültüsüyle beraber, hizmetkâr da geriye doğru sendeledi ve arkasındaki duvara yaslandı. Titreyen elleriyle, gözlerini, yüzünü, tüm başını kontrol ediyordu.</span></p>

    <p><span class="font3">“Dürüstlüğünüz için teşekkürler majesteleri,” dedi Levana, soğuk ve düz bir sesle. “Özrünüz kabul edilmiştir.”</span></p>

    <p><span class="font3">Ağlayan kadın, yemek odasından uzaklaştırıldı. Torin masanın üstünden uzandı, gümüş kapağı aldı ve aynanın üstüne kapattı. “Saygıdeğer misafirimize ana yemeğini getirin.”</span></p>

    <p><span class="font3">“Buna gerek yok,” dedi Levana. “İştahım kaçtı.”</span></p>

    <p><span class="font3">“Majesteleri.” dedi Torin.</span></p>

    <p><span class="font3">“Odama çekiliyorum,” dedi kraliçe. Hâlâ hesaplarla dolu, soğuk bakışlarıyla, masanın karşısındaki Kai ile bir göz kavgası&nbsp;içindeydi. Kai ise bakışlarını kadından kaçırmayı başaramadı.</span></p>

    <p><span class="font3">“Bu akşam, ben, sizinle ilgili değerli bir şey öğrendim genç prensim. Umuyorum ki... Siz de benimle ilgili değerli bir şey&nbsp;öğrenmişsinizdir.”</span></p>

    <p><span class="font3">Adaletten ziyade korku ile hüküm sürmeyi yeğlediğinizi mi? Çok üzgünüm majesteleri ama bunu zaten biliyordum.”</span></p>

    <p><span class="font3">“Aslında, hayır. Ne zaman çarpışıp ne zaman geri çekilmem gerektiğini iyi bildiğimi fark etmenizi umuyordum.” Dudakları&nbsp;kıvrıldı ve tüm güzelliği geri döndü. “Savaşı kazanmak için, nasıl gerekiyorsa, öyle hareket edebilirim.”</span></p>

    <p><span class="font3">Sanki hiçbir şey olmamışçasına bir tavırla, tüy hafifliğinde adımlarla odadan ayrıldı ve maiyeti de onu takip etti. Kai ancak, kraliçenin muhafızlarının koridorlarda yankılan ayak sesleri&nbsp;duyulmaz olduğunda, en yakındaki sandalyeye çöktü ve başını&nbsp;dizlerinin arasından aşağı sarkıttı. Midesi kasılmıştı ve vücudundaki her bir siniri titriyordu.</span></p>

    <p><span class="font3">Bir sandalyenin yerden kaldırıldığını ve Torin’in iç geçirerek yanına çöktüğünü işitti. “Ayna olayında gerçekte kimin suçlu&nbsp;olduğunu bulmalıyız. Eğer suçlu bizim çalışanlarımızdan biriyse, kraliçe sarayda bulunduğu sürece buradan uzaklaştırılması&nbsp;gerekiyor.”</span></p>

    <p><span class="font3">Kai başını masanın üstüne bakabilecek kadar yukarı kaldırdı ve kraliçenin oturduğu sandalyenin önündeki gümüş kapağa baktı. Derin bir nefes alarak uzandı ve kapağı kaldırarak aynayı&nbsp;eline aldı. Aynanın zarif sapı bir cam kadar pürüzsüzdü ama hafifçe hareket ettirildiğinde, loş ışık altında bile ışıltılar saçıyordu.&nbsp;Böyle bir malzemeyi, daha önce sadece bir defa görmüştü. <span>Bir&nbsp;uzay gemisinde.</span></span></p>

    <p><span class="font3">Aynayı Torin’e doğru tutarak başını tiksintiyle iki yana salladı. “Gizem çözüldü,” dedi, aynanın tersini çevirip Torin’in arka tarafa işlenmiş garip Aycı rününü görmesini sağlayarak.</span></p>

    <p><span class="font3">Torin’in gözleri şaşkınlıkla genişledi. “Seni deniyordu.”</span></p>

    <p><span class="font3">Kai aynayı masaya geri koydu. Hâlâ titreyen elleriyle alnını ovuşturdu.</span></p>

    <p><span class="font3">“Majesteleri.” Kapı girişindeki bir haberci, topuklarını birbirine çarptırdı. “Kamu Sağlığı ve Güvenliği Bakanlığı’ndan acil bir haber getirdim.”</span></p>

    <p><span class="font3">Kai başını yana eğdi ve yüzüne düşen kâküllerinin arasından gözlerini kısarak haberciye baktı. “Mesaj göndermekle yetinemedi mi?” diye sordu.</span></p>

    <p><span class="font3">Boştaki elini beline götürdü ve Levana’nın, yemek sırasında yanlarında el ekranı bulundurmaya izin vermediğini hatırladı.&nbsp;Homurdanarak doğruldu. “Haber nedir?”</span></p>

    <p><span class="font3">Haberci, parlayan gözlerle içeri adım attı. “29. Bölge’deki karantinada bir kargaşa yaşlanmış. Kimliği belirsiz biri, iki sağlıkdroidine saldırmış. Birini etkisiz hâle getirmiş ve kaçmayı&nbsp;başarmış.”</span></p>

    <p><span class="font3">Kai kaşlarını çattı. “Bir hasta mı?”</span></p>

    <p><span class="font3">“Emin değiliz. Bu kişiye dair iyi bir görüntü kaydetme ihtimaline sahip tek droid de etkisiz hâle getirilmiş. Diğer bir droid bu olayı uzaktan parça parça görüntülemiş ama saldırganın sırtı&nbsp;dönükmüş. Kimliğini doğru bir şekilde tanımlamayı başaramadık. Fakat saldırgan şahıs, vebalıymış gibi görünmüyor.”</span></p>

    <p><span class="font3">“Karantinadaki herkes vebalıdır.”</span></p>

    <p><span class="font3">Haberci tereddüt etti.</span></p>

    <p><span class="font3">Kai sandalyenin kollarını kavradı. “O adamı bulmamız gerekiyor. Eğer vebalıysa.</span></p>

    <p><span class="font3">“Saldırgan, bir kızmış gibi görünüyor majesteleri. Ve dahası da var. Elimizdeki görüntülerde, şahıs ilk sağlıkdroidine saldırdıktan birkaç saniye sonrasında, hastalardan biriyle konuşurken görünüyor. Chang Sunto adında bir çocuk. Letumosisin ikinci evresi teşhisiyle dün karantinaya alınmış.”</span></p>

    <p><span class="font3">“Ve?”</span></p>

    <p><span class="font3">Haberci boğazını temizledi. “Çocuk kendini toparlıyor gibi görünüyor.”</span></p>

    <p><span class="font3">“Kendini toparlıyor derken? Saldırı sonrasından mı bahsediyorsun?”</span></p>

    <p><span class="font3">“Hayır majesteleri. Hastalığı iyileşiyor.”</span></p>
  </div>
</body>
</html>
