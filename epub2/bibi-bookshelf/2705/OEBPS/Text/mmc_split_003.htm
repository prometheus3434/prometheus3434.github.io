<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_2" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM<a class="pcalibre pcalibre1" id="caption2"></a><a class="pcalibre pcalibre1" id="bookmark1"></a></span></p>

    <p class="msonormal"><a class="pcalibre pcalibre1" id="_Toc412887503"><span class="font4"><b class="calibre8">İki</b></span></a></p>

    <p><span class="font3">BİR BAŞKA MOTOR SESİ MEYDANI DOLDURMAYA</span> <span class="font3">başladığında, acil durum hava aracının sireninden gelen ses daha tam olarak uzaklaşmamıştı bile. Pazar yerine çöken sessizlik, asfaltı döven ayak sesleri ve birinin etrafa yağdırdığı emirlerle bozuldu. Emir sesini, bir diğerinin verdiği boğuk yanıt&nbsp;izledi.</span></p>

    <p><span class="font3">Çantasını sırtına geçiren Cinder, tezgâhın tozlu zemininde sürünerek ilerledi ve masasından sarkan örtünün altından geçti. Parmaklarını kapının altındaki ufacık boşluğa sokarak kapıyı&nbsp;birkaç santim yukarı ittirdi. Bir yanağını kumla kaplı sıcak asfalta yapıştırarak baktığında, meydanın karşısında üç çift sarı botlu ayağın durduğunu gördü. <span>Bir acil durum ekibi. Kapıyı biraz&nbsp;daha yukarı ittirdi ve adamların -hepsi de gaz maskesi takmıştı- Sacha’nın tezgâhını ellerindeki sarı bir kutudan sıktıkları bir&nbsp;sıvıya bulamalarını seyretti. O kadar uzakta olmasına rağmen,&nbsp;Cinder burnuna gelen kokuyla yüzünü buruşturdu.</span></span></p>

    <p><span class="font3">“Neler oluyor?” diye sordu arkasındaki Iko.</span></p>

    <p><span class="font3">“Chanhji’nin tezgâhını yakacaklar.” Cinder gözleriyle meydanı taradı ve yakındaki bir köşede duran bembeyaz hava aracını gördü. Üç adam dışında, meydan tamamen boştu. Cinder olduğu yerde yuvarlanarak sırtüstü yattı ve Iko’nun karanlıkta&nbsp;hafifçe parlayan sensörüne baktı. “Tezgâh alev aldığında, yani&nbsp;dikkatleri dağılınca buradan uzaklaşırız.”</span></p>

    <p><span class="font3">“Başımız belada mı ki?”</span></p>

    <p><span class="font3">“Hayır. Ama bugün canım hiç karantina altına alınmak istemiyor.”</span></p>

    <p><span class="font3">Adamlardan biri bağırarak bir emir verdi ve ardından atılan adımların sesi duyuldu. Cinder başını çevirdi ve gözünü kısarak&nbsp;aralıktan dışarı baktı. Pastacının tezgâhına bir ateş fırlatıldı. Kısa&nbsp;süre sonra, gaz kokusuna yanık kokusu eşlik etmeye başlamıştı. Tezgâhın biraz uzağında duran adamlar, büyüyen alevlerin&nbsp;önünde üniformalı karanlık birer silüet olarak görünüyorlardı.</span></p>

    <p><span class="font3">Cinder kolunu yukarı uzattı ve Prens Kai’nin androidini, boynundan yakalayarak aşağı indirdi. Androidi bir kolunun altına sıkıştırdıktan sonra kapıyı altından sürünebileceği kadar yukarı&nbsp;kaldırdı. O sırada gözlerini adamlardan ayırmıyordu. Iko da onu&nbsp;izledi. Cinder kapıyı tekrar aşağı doğru indirdiğinde Iko çoktan&nbsp;yandaki tezgâhın bir köşesine saklanmıştı bile. Hızla dükkânların önünden koşturdular -insanlar arbede içinde kaçıştıktan sonra çoğunun kapısı açık bırakılmıştı- ve karşılarına çıkan ilk sokağa daldılar. Üstlerindeki gökyüzü siyah bir bulutla kaplanmıştı.&nbsp;Birkaç saniye sonra, binaların üstünden uçarak meydana doğru&nbsp;ilerleyen habercilerin hava araçlarının sesi duyuldu.</span></p>

    <p><span class="font3">Pazarı oldukça arkada bıraktıklarında Cinder yavaşladı ve dar sokaklardan oluşan bu <span>labirentten dışarı çıktı. Güneş tepeden inmiş ve batıdaki gökdelenlerin arkasından batmaya başlamıştı. Hava ağustos sıcağıyla yanıyordu. Ama ara sıra binaların arasından esen bir rüzgâr, etraftaki çöpleri bir hortuma kapılmışlarcasına havalandırıyordu. Artık pazarın dört sokak kadar ilerisine,&nbsp;tekrar hayatla dolu sokaklara varmışlardı —kaldırımlar yaycılarla doluydu ve herkes şehir merkezindeki veba vakasını konuşuyordu. Bina duvarlarına monte edilmiş dev ekranlarda Yeni&nbsp;Pekin in merkezindeki yangın ve dumanlar canlı olarak gösteriliyor ve -Cinder’ın anladığı kadarıyla aslında sadece bir kişinin&nbsp;vebaya yakalandığı onaylanmış olduğu hâlde- vebanın bulaştığı&nbsp;belirlenen insan sayısının her geçen saniye arttığını belirten panik dolu başlıklar yayınlanıyordu.</span></span></p>

    <p><span class="font3">“Bütün o tatlılara çok yazık oldu,” dedi Iko, kömürleşmiş pastacı tezgâhını yakın çekimle gösteren bir ekranın yanından&nbsp;geçerlerken.</span></p>

    <p><span class="font3">Cinder yanağının içini ısırdı. İkisi de o güne dek pastacının o ünlü tatlılarından bir ısırık bile almamıştı. Iko’nun tat duyusu&nbsp;yoktu ve Chang Sacha, sayborgları müşteri olarak kabul etmezdi.</span></p>

    <p><span class="font3">Gökyüzüne yükselen alışveriş merkezleri ve ofis binaları, yerini giderek karman çorman apartmanlara bıraktı. Binalar&nbsp;birbirine o kadar yakın inşa edilmişti ki, sanki cam ve betondan oluşan, bitmeyen uzunlukta büyük bir duvarmış izlenimi&nbsp;veriyordu. Şehrin bu bölgesindeki apartmanlar, bir zamanlar&nbsp;oldukça rahat konuşlanmış, insanın yaşamak isteyebileceği türden yerlerdi. Ajna aynı metrekareye daha fazla insan sığdırmaya&nbsp;çalışılırken, zamanla o kadar çok bölünmüş ve yeniden inşa edilmişlerdi ki bu bölge artık binaların arasından uzanan koridorlar&nbsp;ve merdivenlerden oluşan bir <span>labirenti andırıyordu.</span></span></p>

    <p><span class="font3">Cinder köşeyi dönerek kendi evinin bulunduğu sokağa girdiğinde, bu çirkin bina kalabalığına dair tüm düşünceler aklından uçtu gitti. Attığı bir adımla beraber, etraftaki binaların arasından bakıldığında, dingin bir sessizlikle şehri seyreden bir tepenin üstündeki Yeni Pekin Sarayı görülebiliyordu. Sarayın sivri&nbsp;köşelere sahip altın rengindeki çatısı güneşin altında turuncu&nbsp;turuncu parlıyor, pencereleri ise üstlerine vuran güneş ışıklarını aşağıda uzanan şehre yansıtıyordu. Şatafatlı duvarlar, sarayın&nbsp;yanlarına kademe kademe dizilmiş ve tepe yamacına fazlasıyla&nbsp;yakın duran daha ufak köşkler... Cinder bu manzarayı seyretmek için her zamankinden daha fazla durakladı. O duvarların&nbsp;arkasında yaşayan birini, belki de bu saniye içinde bile orada&nbsp;bulunan birini düşündü.</span></p>

    <p><span class="font3">Saraya baktığı diğer zamanlarda da prensin orada yaşadığını <i>bilmediğinden</i> değil... Ama bugün, önündeki manzarayla arasında daha önceden hiç hissetmediği türden bir bağ hissediyordu ve bununla beraber, neredeyse kibirli bir keyif duydu.&nbsp;Prensle tanışmıştı. Prens onun tezgâhına gelmişti. Prens onun&nbsp;adını biliyordu.</span></p>

    <p><span class="font3">Rutubetli havayı içine çeken Cinder, yüzünü zorla başka bir yana çevirdi. Çocukluk ediyordu. Tıpkı Peony gibi düşünmeye&nbsp;başlamıştı.</span></p>

    <p><span class="font3">Kraliyet androidini diğer koluna geçirdi ve Iko’yla beraber Zümrüdü Anka Apartmanının kapısına yaklaştılar. Az önce&nbsp;serbest bıraktığı bileğini duvardaki kimlik tarayıcıya okuttuktan&nbsp;sonra kilidin açılma sesi duyuldu.</span></p>

    <p><span class="font3">Beraberce merdivenleri inerlerken, Iko da basamakları inebilmek için uzattığı kollarını kullanıyordu. Loş ışıkla aydınlatılmış bodrum katına, ince tel örgülerle ayrılmış depo alanlarından oluşan bir <span>labirente vardılar. Küf kokusuyla dolu bir hava akımı onları karşılarken, Iko da spot ışığını açtı ve tavandaki seyrek yerleştirilmiş halojen lambalar yüzünden oluşan gölgelerin azalmasını sağladı, indikleri merdivenden 18-20 No.’lu depo bölmesine uzanan yola oldukça aşinaydılar. Adri, işlerini yapması için Cinder’a&nbsp;bu ufacık ve buz gibi bölmeyi ayırmıştı.</span></span></p>

    <p><span class="font3">Cinder zaten üstü tamamen dolu çalışma masasının üzerinde androide uygun yer açtı ve çantasını yere koydu. Tekrar bölmenin&nbsp;dışına çıkıp deponun kapısını kilitlemeden önce, son derece ağır&nbsp;çalışma eldivenlerini, daha az kirli, pamuk eldivenleriyle değiştirdi. “Eğer Adri sorarsa,” dedi, beraberce asansörlere doğru yürürlerken, “tezgâhımız, pastacınınkinin yakınında bile yer almıyor.”</span></p>

    <p><span class="font3">Iko’nun ışığı titreşti. “Not edildi.”</span></p>

    <p><span class="font3">Asansörde yalnızdılar. On sekizinci katta durduklarında, bina birden bir curcuna alanına dönmüştü. Çocuklar koridorlarda koşturarak oyunlar oynuyor, ev kedileri ve başıboş kediler duvarların kenarında dolaşıyor, o hiçbir zaman eksik olmayan mavi ekran ışıkları, açık ev kapılarından dışarı vuruyordu.&nbsp;Cinder etrafta koşturan çocuklardan kaçınarak evine doğru ilerlerken, bir yandan da beyin kontrol ekranından gürültü seviyesini daha rahat bir noktaya ayarladı.</span></p>

    <p><span class="font3">Ev kapısının ardında kadar açık olduğunu gördüğünde durakladı ve içeri girmeden önce, kapı yanında yazan numarayı tekrar kontrol etti.</span></p>

    <p><span class="font3">Adri’nin o sert sesinin oturma odasından yükseldiğini duydu. “Peony’nin yakasını biraz daha aşağı düşür. Yaşlı bir kadın gibi görünüyor.”</span></p>

    <p><span class="font3">Cinder başını köşeden uzatarak içeri baktı. Adri bir elini hologramdan oluşan şöminenin yanına dayamış duruyordu.&nbsp;Üstündeki kasımpatı desenli bornoz, arkasındaki duvara asılmış&nbsp;cafcaflı kâğıt yelpaze koleksiyonu -antika gibi görünecek şekilde&nbsp;yapılmış taklitler- ile mükemmel bir uyum içindeydi. Yüzü aşırı&nbsp;pudradan dolayı ışıldıyor, dudakları korkunç derecede parıldayacak kadar ruj <span>lanmış hâliyle, Adri sanki kendisinin bir taklidiymiş gibi duruyordu. Yüzüne sanki bir yere gitmeyi planlıyormuşçasına makyaj yapmıştı ama aslında evden nadiren ayrılırdı.</span></span></p>

    <p><span class="font3">Cinder’ın kapı girişinde durduğunu gördüyse bile, bunu belli etmedi.</span></p>

    <p><span class="font3">Sıcaklık yaymayan alevlerin üstünde duran ekranda, pazardaki yangından görüntüler vardı. Pastacının tezgâhı tam bir harabeye dönmüş, koca bir fırının iskeleti hâlini almıştı.</span></p>

    <p><span class="font3">Odanın ortasındaysa ipek ve tüller içindeki Pearl ve Peony duruyordu. Peony siyah buklelerini eliyle havada tutarken,&nbsp;Cinder’ın tanımadığı bir kadın da onun üstündeki elbisenin&nbsp;yakasıyla uğraşıyordu. Peony, kadının omuzlarının arkasından&nbsp;Cinder’ı gördü ve gözleri parlarken yüzü de aydınlanıverdi.&nbsp;Sessizce yüzünü buruşturarak üstündeki elbiseye işaret etti.</span></p>

    <p><span class="font3">Cinder da ona sırıttı. Küçük üvey kız kardeşi, alevlerin ışığı vurduğunda lavanta tonlarıyla hafifçe parıldayan gümüş rengi&nbsp;elbisesi ile bir melek gibi görünüyordu.</span></p>

    <p><span class="font3">“Pearl.” Adri bir parmağını havada çevirerek diğer kızına işaret etti ve Pearl etrafında döndü. Elbisesinin arkası, inci görünümlü düğmelerle kapatılmıştı. Üst tarafı dar, etek kısmı aşırı kabartılı elbisesi, Peony’ninkiyle hemen hemen aynıydı ama yaldızlı altın rengindeydi. “Belinden biraz daha alalım.”</span></p>

    <p><span class="font3">Peony’nin yaka kısmını ayarladıktan sonra bir iğneyle işaretleyen kadın, Cinder’ı kapının orada gördüğünde şaşırdı ama yüzünü hızla başka yana çevirdi. Geriye doğru bir adım atarak&nbsp;dudaklarındaki iğneliği eline aldı ve başını bir yana doğru eğdi.&nbsp;“Zaten fazlasıyla daralttık,” dedi. “Dans edebilmesini istiyoruz&nbsp;sonuçta, değil mi?”</span></p>

    <p><span class="font3">“Bir koca bulmasını istiyoruz,” dedi Adri.</span></p>

    <p><span class="font3">“Hayır, hayır,” dedi terzi kadın, bir yandan uzanıp Pearl’ün elbisesinin belini çekiştirirken. Cinder, Pearl’ün midesini olabildiğince içeri çekmeye çalıştığını, hatta göğüs kafesinin kumaşın&nbsp;üstünden belirginleştiğini görebiliyordu. “Evlenmek için daha&nbsp;çok küçük.”</span></p>

    <p><span class="font3">“On yedi yaşındayım,” diye cevap verdi Pearl, kadına sert bir bakış atarak.</span></p>

    <p><span class="font3">“On yedi mi? Gördünüz mü işte? O sadece bir çocuk. Evlenme değil, eğlenme çağında daha. Öyle değil mi kızım?”</span></p>

    <p><span class="font3"><i>“Eğlenceli</i></span> <span class="font3">bir hayat yaşamak için bana fazlasıyla pahalıya mâl oluyor,” dedi Adri. “Bu elbisenin bir işe yaramasını bekliyorum.”</span></p>

    <p><span class="font3">“Merak etme Linhji. Pearl bir çiy tanesi kadar güzel olacak.” İğneliği tekrar dudaklarının arasına sıkıştıran terzi kadın, tekrar&nbsp;Peony’nin yakası ile ilgilenmeye geri döndü.</span></p>

    <p><span class="font3">Adri burnunu havaya kaldırdı ve kirli çizmelerinden kargo pantolonuna onu şöyle bir süzerek nihayet Cinder’ın farkına&nbsp;varmış göründü. “Sen neden pazarda değilsin?”</span></p>

    <p><span class="font3">“Bugün erken kapandı,” dedi Cinder, Adri’nin izlemediği ekrana anlamlı bir bakış atarak. Sonra umursamaz bir tavır takındı ve başparmağıyla koridorun ilerisine doğru işaret etti. “O&nbsp;zaman ben de temizleneyim de elbise provasına hazırlanayım.”</span></p>

    <p><span class="font3">Terzi duraksadı. “Bir elbise daha mı Linhji? Yanımda yeterince malzeme getirmedim...”</span></p>

    <p><span class="font3">“Hava aracındaki manyeto bandı değiştirdin mi?”</span></p>

    <p><span class="font3">Cinder’ın gülümsemesi soldu. “Hayır. Henüz değil.”</span></p>

    <p><span class="font3">“Eh, o işi halletmediğin sürece hiçbirimiz baloya gidemeyiz, değil mi?”</span></p>

    <p><span class="font3">Cinder öfkesini bastırdı. Geçen hafta boyunca aynı konuşmayı iki defa yapmışlardı bile. “Yeni bir manyeto bant almak için paraya ihtiyacım var. En azından 800 univ. Eğer pazarda&nbsp;kazandığım paralar doğrudan senin hesabına aktarılmasaydı,&nbsp;şimdiye kadar çoktan yenisini almış olurdum.”</span></p>

    <p><span class="font3">“Paraları ben almaycıyım da boş oyuncaklara harca, öyle değil mi?” Iko aslında teknik olarak kendisine ait olmasına rağmen,&nbsp;Adri, “Oyuncaklar,” derken Iko’ya dik bir bakış atmış ve dudaklarını büzmüştü. “Ayrıca hem yeni bir manyeto bandı hem de&nbsp;sadece bir defa giyeceğin yeni bir elbiseyi karşılayamam. Yani&nbsp;ya hava aracını tamir etmenin başka bir yolunu bulmak ya da&nbsp;baloda giyeceğin elbiseyi kendin almak zorundasın.”</span></p>

    <p><span class="font3">Cinder’ın midesi sinirle kasıldı. Kendisine de bir elbise alınabilecek şekilde ekonomik davranıp Pearl ve Peony’ye özel kesim giysiler yerine hepsine hazır elbiseler alınabileceğini belirtebilirdi.&nbsp;Diğer iki kızın da elbiselerini sadece bir defa giyeceklerini söyleyebilirdi. Çalışıp para kazananın kendisi olduğunu, dolayısıyla nasıl&nbsp;harcanacağına karar verenin de o olması gerektiğini vurgulayabildi. Ama tartışmanın hiçbir anlamı yoktu. Yasal olarak, tıpkı ev&nbsp;androidleri gibi Cinder da Adri’ye aitti ve bu yüzden tüm parası,&nbsp;sahip olduğu birkaç öteberi, hatta kısa süre önce taktığı yeni ayak&nbsp;bile Adri’nin sayılırdı. Ve Adri de bu gerçeği ona hatırlatıp durmaktan büyük bir keyif alıyordu. Ona bu zevki tekrar yaşatmamak için, en ufak bir isyan kıvılcımı belirtisi bile göstermemeye özen gösteren Cinder, kızgınlığını bastırdı. “Belki takas yoluyla&nbsp;bir manyeto bant alabilirim. Yerel dükkânlara bir uğrarım.”</span></p>

    <p><span class="font3">Adri burnunu çekti. “Mesela istersen şu değersiz androidi takas edebilirsin.”</span></p>

    <p><span class="font3">Iko, Cinder’ın bacakları arkasına saklandı.</span></p>

    <p><span class="font3">“Karşılığında fazla bir şey alamayız,” dedi Cinder. “Kimse bu kadar eski bir modeli istemez.”</span></p>

    <p><span class="font3">“Doğru. İstemezler, değil mi? Belki ikinizi de yedek parça niyetine satmak zorunda kalırım.” Adri uzandı ve Pearl’ün henüz tamamlanmamış kol yenini çekiştirdi. “Hava aracını nasıl&nbsp;onardığın umurumda değil. Sadece balodan önce onar, yeter —&nbsp;ve çok para harcama. Boşu boşuna o hurda yığınının park yeri&nbsp;maliyetini karşılamaya devam etmeye niyetim yok.”</span></p>

    <p><span class="font3">Cinder ellerini arka ceplerine soktu. “Yani hava aracını tamir eder ve bir elbise bulabilirsem, bu sene gerçekten de baloya gidebileceğimi mi söylüyorsun?”</span></p>

    <p><span class="font3">Adri’nin dudaklarının köşesi kıvrıldı. “Senin o,” derken, bakışları Cinder’ın çizmelerine indi, “acayipliklerini saklayacak uygun bir elbise bulabilmen bir mucize olur. Ama evet; eğer&nbsp;hava aracını onarırsan, baloya gidebilirsin sanırım.”</span></p>

    <p><span class="font3">Peony, Cinder’a şaşkın bir bakış fırlatırken ablası Pearl ise yüzünü annesine çevirdi. “Ciddi olamazsın! O? <i>Bizimle</i> mi gelecek?” Cinder omzunu kapı kenarına yasladı ve hayal kırıklığını&nbsp;Peony’den saklamaya çalıştı. Pearl’ün gösterdiği tepki gereksizdi,&nbsp;çünkü Cinder’ın görüşünün kenarında turuncu bir ışık yanıp&nbsp;sönmüştü; Adri verdiği sözde samimi değildi.</span></p>

    <p><span class="font3">“Eh,” dedi Cinder, keyfi yerine gelmiş gibi görünmeye çalışarak. “Sanırım o zaman gidip bir manyeto bant bulsam iyi olacak.”</span></p>

    <p><span class="font3">Dikkatini tekrar Pearl’ün elbisesine yönelten Adri, huzurundan azat eder gibi, Cinder’a bakmadan elini salladı.</span></p>

    <p><span class="font3">Cinder, üvey kardeşlerinin ihtişamlı elbiselerine son bir bakış attıktan sonra odadan geriledi. Peony’nin sesi tiz bir&nbsp;haykırışla yükseldiğinde, Cinder koridora yüzünü daha yeni&nbsp;dönmüştü.</span></p>

    <p><span class="font3">“Prens Kai!”</span></p>

    <p><span class="font3">Olduğu yerde donakalan Cinder, duvardaki ekrana baktı. Veba salgını uyarılarının yerini, sarayın basın odasından canlı yayın görüntüleri almıştı. Prens Kai, insan ve androidlerden&nbsp;oluşan bir haberci grubuna sesleniyordu.</span></p>

    <p><span class="font3">“Ses açılsın,” dedi Pearl, terzi kadını da bir kenara ittirerek.</span></p>

    <p><span class="font3">“... Araştırmalar, önceliğimiz olmaya devam ediyor,” diyordu Prens Kai, iki eliyle kenarlarından kavradığı ufak kürsünün arkasından. “Araştırma ekibimiz, on binlerce vatandaşımızın&nbsp;hayatını tehdit eden, ebeveynlerimden birinin hayatına mâl&nbsp;olan ve diğerini pençeleri arasında tutmaya devam eden bu&nbsp;vebaya bir çare bulmaya kararlıdır. Bugün şehir sınırları içerisinde meydana gelen olayın da gösterdiği gibi, durum giderek&nbsp;daha vahim bir hâle gelmektedir. Artık bu vebanın, sadece toplumun yoksul, kırda yaşayan kesimini etkilediğini düşünmek&nbsp;mümkün değil. Letumosis hastalığı hepimizi tehdit ediyor ve&nbsp;ona bir çare bulmak zorundayız. Ekonomimizi de ancak o zaman tekrar güçlendirebilir ve Doğu Ulusları Topluluğu nu bir&nbsp;zamanlar olduğu zengin ülke hâline geri getirebiliriz.”</span></p>

    <p><span class="font3">Kalabalıktan heyecansız bir alkış yükseldi. Veba ile ilgili araştırmalar, hastalığın ilk defa Afrika Birliği’nin ufak bir kasabasında boy gösterdiği on iki yıl öncesinde zaten başlamıştı. Bunca zamandır pek bir aşama kaydedilememiş gibi görünüyordu. Geçen on iki yıl içerisinde veba, görünüşe göre birbirinden bağlantısız olarak dünyadaki yüzlerce toplumda baş göstermeye devam&nbsp;etmiş, sonuçta yüz binlerce insan hastalanmış ve hayatım kaybetmişti. Hatta Adri’nin kocası da bir Avrupa seyahati sırasında&nbsp;vebaya yakalanmıştı -adam, on bir yaşındaki öksüz bir sayborgun bakımını üstlenmeyi de bu seyahat sırasında kabul etmişti.&nbsp;Cinder ona dair fazla bir şey hatırlamasa da adamın karantina&nbsp;bölgesine götürüldüğü ve Adri’nin, kocasına, kendisini <i>bu şeyle&nbsp;</i>baş başa bırakamayacağını bağırdığını günü iyi hatırlıyordu.</span></p>

    <p><span class="font3">Adri kocasından asla bahsetmezdi ve evde adamı hatırlatan tek şey de şömine üstünü süsleyen holografik <span>plaketler ve el&nbsp;oyması madalyalardı -üç yıl boyunca katıldığı bir uluslararası&nbsp;teknoloji fuarında kazandığı başarı ödülleri ve tebrik plaketleri.&nbsp;Adamın ne icat ettiği konusunda Cinder’ın hiçbir fikri yoktu.&nbsp;Ama icat ettiği şey pek tutmamış olmaydı ki adam öldüğünde&nbsp;ailesine neredeyse beş kuruş bile bırakmamıştı.</span></span></p>

    <p><span class="font3">Konuşmasına devam eden prensin sözleri bir adamın kürsüye yaklaşıp eline bir not tutuşturmasıyla kesildi. Notu okuyan prensin gözleri dolar gibi oldu. Ekran karardı.</span></p>

    <p><span class="font3">Basın odasının yerini, mavi ekran önündeki bir kürsü görüntüsü aldı. Kürsünün arkasında duran kadının yüzü ifadesizdi. Kürsüyü kavrayan ellerinin boğumlarıysa bembeyazdı. “Majesteleri İmparator Rikan’ın durumu hakkında aldığımız&nbsp;son bilgileri iletmek için, Majesteleri Prensin basın konferansını bölüyoruz. İmparatorun doktorları, bizi yüce majestelerinin letumosis hastalığının üçüncü aşamasına geçtiği konusunda bilgilendirdi.”</span></p>

    <p><span class="font3">Nefesi kesilen terzi kadın, ağzındaki iğneliği eline aldı.</span></p>

    <p><span class="font3">Cinder kapı çerçevesine yaslandı. Kai’ye taziyelerini sunmak veya imparatorun sağlığına kavuşmasını dilediğini belirtmek&nbsp;aklına bile gelmemişti. Prens onun duygusuz biri olduğunu düşünmüş olmalıydı. Hatta duyarsız biri olduğunu...</span></p>

    <p><span class="font3">“Bu aşamada Majesteleri İmparator’un rahat etmesi için gereken her şeyin yapıldığı konusunda bilgilendirildik. Saray görevlileri, araştırmacıların bir ilaç bulabilmek için aralıksız olarak çalıştıklarını belirtti. Bir yandan sayborgların vatani göreve alımları devam ederken, bir yandan da antidot testleri için acil olarak&nbsp;gönüllülere ihtiyaç duyuluyor. İmparatorun hastalığı sebebiyle&nbsp;126. Geleneksel Barış Festivali’nin durumuyla ilgili olarak çelişkili bildirimler aldık ama Prens Kaito basına yaptığı açıklamada festivalin planlandığı gibi gerçekleştirileceğini belirtti. Ve festivalin,&nbsp;bu trajik günlere biraz olsun neşe katmasını umduğunu söyledi.”&nbsp;Açıklamaları önündeki ufak ekrandan okuyan spiker, tereddütle&nbsp;bir anlığına duraksadı. Sonra yüzü yumuşadı ve o donuk spiker&nbsp;tonu, daha canlı bir hâl aldı. “İmparatorumuz çok yaşasın.”</span></p>

    <p><span class="font3">Terzi kadın da spikerin arkasından aynı sözleri tekrarladı. Ekran tekrar karardıktan sonra, görüntü yine basın konferansına döndü. Ama Prens Kai kürsüden ayrılmıştı ve habercilerden&nbsp;oluşan topluluktaki insanlar, ait oldukları ajansların kameralarına açıklamalar yapmakla meşguldüler.</span></p>

    <p><span class="font3">“Veba deneyleri için gönüllü olabilecek bir sayborg tanıyorum,” dedi Pearl. “Neden göreve alınmayı beklesin ki?”</span></p>

    <p><span class="font3">Cinder, kendisinden bir yaş büyük olmasına rağmen, ondan on beş santim daha kısa olan Pearl’e dik bir bakış fırlattı. “İyi&nbsp;fikir,” dedi. “Ve ardından sen de o güzel elbiseni karşılamak için&nbsp;güzel bir iş bulursun.”</span></p>

    <p><span class="font3">Pearl onu tersledi. “Gönüllülerin ailelerine maddi yardımda bulunuyorlar kablo beyinli.”</span></p>

    <p><span class="font3">Sayborgların vatani göreve alımı bir yıl kadar önce, kraliyet araştırmacıları grubu tarafından başlatılmıştı. Her sabah, Doğu Ulusları Topluluğunda yaşayan sayborglar arasından&nbsp;yeni bir kimlik numarası seçiliyor, ardından Mumbai’den&nbsp;Singapur’a uzanan diyarlardan getirilen sayborglar, antidot&nbsp;testi için kobay faresi olarak kullanılıyordu. Bütün bu olay,&nbsp;“insanlık için hayatını feda etmek” türünden bir tür onurlu&nbsp;görev olarak sunulsa da aslında sayborglara diğer insanlardan&nbsp;farklı bakıldığını hatırlatan bir düzenden başka bir şey değildi.&nbsp;Sayborgların çoğu, bilim adamlarının cömert elleri sayesinde&nbsp;hayatta ikinci bir şansa sahip olmuş insanlardı ve dolayısıyla&nbsp;tüm varlıklarını onları yaratanlara borçlu sayılıyorlardı. Çoğu&nbsp;insan, sayborgların bu kadar uzun süre yaşadıkları için bile&nbsp;şanslı olduğunu düşünüyordu. Yani vebaya bir çare bulunması için hayatını feda etmesi gerekenlerin başında sayborgların&nbsp;gelmesi de son derece adildi.</span></p>

    <p><span class="font3">“Cinder’ı gönüllü olarak sunamayız,” dedi Peony, eteğini ellerinde toplayarak. “El ekranımı tamir etmesi için ona ihtiyacım var.”</span></p>

    <p><span class="font3">Pearl burnundan soludu ve yüzünü onlardan başka yana çevirdi. Peony ise kız kardeşinin sırtına bakarak yüzünü buruşturdu.</span></p>

    <p><span class="font3">“Didişmeyin,” dedi Adri. “Peony, eteğini buruşturuyorsun.”</span></p>

    <p><span class="font3">Terzi kadın işinin başına geri dönerken, Cinder da koridora çekildi. Adri’den uzaklaşmaya hevesli Iko ise çoktan Cinder’ın&nbsp;iki adım önünde yürümeye başlamıştı bile.</span></p>

    <p><span class="font3">Cinder, Peony’nin onu savunmasını takdirle karşılıyordu elbette ama sonuçta bunun herhangi bir şeyi değiştirmeyeceğini de iyi biliyordu. Adri onun deneyler için gönüllü olmasına asla&nbsp;izin vermezdi. Çünkü o zaman tek gelir kapısını da kapamış&nbsp;olurdu ve Cinder, üvey annesinin, hayatında bir gün bile çalışmadığına emindi.</span></p>

    <p><span class="font3">Ama eğer göreve alım bilgisayarı onun kimlik numarasını seçerse, bu konuda kimse bir şey yapamazdı. Üstelik bilgisayar&nbsp;son zamanlarda yüksek oranda Yeni Pekin ve çevresinde yaşayan&nbsp;sayborgları seçiyor gibi görünüyordu.</span></p>

    <p><span class="font3">Seçilen sayborglar arasında genç bir kız olduğunu gördüğü her seferinde, Cinder’a, kafasının içinde geriye sayan bir saat&nbsp;varmış gibi geliyordu.</span></p>
  </div>
</body>
</html>
