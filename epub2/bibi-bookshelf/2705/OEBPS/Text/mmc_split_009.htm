<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemasmicrosoftcom:office:office" xmlns:w="urn:schemasmicrosoftcom:office:word">
<head>
  <link href="sndt7c1e.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <div class="wordsection">
    <p><span class="font3"><br class="calibre4" id="calibre_pb_8" /></span></p>

    <p><span>&nbsp;</span></p>

    <p class="msonormal"><span class="font2">BÖLÜM</span></p>

    <p class="msonormal"><a class="pcalibre pcalibre1" id="_Toc412887509"><b class="calibre8">Sekiz</b></a></p>

    <p><span class="font3">ALEVLER İÇİNDE AHŞAP BİR YATAĞIN ÜZERİNDE</span> <span class="font3">uzanıyordu, sırtının hemen altında sıcak kömürler vardı. Ateş. Duman. Cildinde beliren kabarcıklar. Eliyle ayağı gitmişti ve&nbsp;cerrahların <span>protezleri taktıkları yerleri, artık yumru bir et parçası hâlindeydi. İçlerinden işe yaramaz kablolar aşağı sarkıyordu.&nbsp;Sürünmeye çalıştı ama tepetaklak olmuş bir kaplumbağa kadar&nbsp;çaresizdi. Bir eliyle ileri uzandı ve kendisini çekerek alevlerden&nbsp;uzaklaşmaya çalıştı. Ama altındaki ahşap yatak, sanki ufka değecek gibiydi.</span></span></p>

    <p><span class="font3">Aynı rüyayı daha önce de görmüştü. Yüzlerce defa. Ama bu sefer biraz daha farklıydı.</span></p>

    <p><span class="font3">Normalde olduğu gibi yalnız değildi. Çevresi sarılmıştı. Kömürlerin üstünde kıvranan, inleyen, su için yalvaran başka kurbanlar da vardı. Hepsinin de şu veya bu uzvu eksikti. Bazıları sadece bir baş, göğüs kafesi ve yalvaran, yakaran&nbsp;ağızlardan oluşuyordu. O insanların tenindeki mavimsi lekeleri fark eden Cinder, onlardan kaçınmaya çalıştı. Boyunları, yumruyla sonlanan bacakları, buruşmuş bilekleri hep morluklar içindeydi.</span></p>

    <p><span class="font3">Peony’yi gördü. Çığlık atıyor, Cinder’ı suçluyordu. Ona bunu Cinder yapmıştı. Evlerine vebayı o getirmişti. Her şey&nbsp;onun suçuydu.</span></p>

    <p><span class="font3">Cinder af dilemek için ağzını açtı ama gözleri normal insan eline takılınca durdu. Teni mavi lekelerle dolmuştu.</span></p>

    <p><span class="font3">Ateşler vebalı cildini eritmeye, etinin altında yatan metal plaka ve kabloları gözler önüne çıkarmaya başladı.</span></p>

    <p><span class="font3">Gözleri tekrar Peony’nin bakışlarıyla buluştu. Kız kardeşi ağzını açtı ama konuştuğunda, sesi garip ve fazlasıyla derinden&nbsp;gelmişti. “Sayborg yüzdesi ölçüm cihazını hazırlayın lütfen.”</span></p>

    <p><span class="font3">O sözler, Cinder’ın kulağında vızıldayan arılar gibi bir etki yaratmıştı. Vücudu aniden seğirdi, ama hareket edemiyordu.&nbsp;Elleri ve ayakları sanki fazla ağırdı. Burnunda hâlâ dumanın kokusu var gibiydi ama ateşlerin ısısı azalmaya başlamış, onu sızılar içinde, yanık bir sırtla bırakmıştı. Peony gözden kayboldu.&nbsp;Kömürden yatak, toprağın içine karıştı.</span></p>

    <p><span class="font3">Cinder’ın görüşünün altından, yeşil bir yazı geçmeye başladı.</span></p>

    <p><span class="font3">Karanlığın ötesinden gelen sesler duydu, android lastiklerinin o tanıdık sesi. Iko olabilir miydi?</span></p>

    <p><span class="font2"><b class="calibre8">SİSTEM KONTROLÜ TAMAMLANDI. TÜM SİSTEMLER DENGELENDİ. YENİDEN BAŞLATILIYOR 3...2...1...</b></span></p>

    <p><span class="font3">Başının üstünde bir şeyler takırdadı. Yakınlardan bir elektrik uğultusu sesi geliyordu. Cinder bir parmağının hafifçe seğirdiğini hissetti ki bu, o anda vücudunun yapabildiği en büyük&nbsp;hareketmiş gibi görünüyordu. Karanlık, yerini göz kapaklarının arkasından görünen, sıcak, hafif kızıl bir aydınlığa bıraktı. Göz kapaklarını açılmaya zorladı kendini ve kısık gözlerle parlak floresan ışığına baktı.</span></p>

    <p><span class="font3">“Ah! Juliet nihayet uyanıyor.”</span></p>

    <p><span class="font3">Cinder ışığa alışmaları için gözlerini tekrar kapattı. Siper etmek için elini yüzüne getirmeye çalıştı ama hareket etmesini engelleyen bir şey vardı.</span></p>

    <p><span class="font3">İçinde bir panik duygusu yükseldi. Gözlerini tekrar açtı ve başını çevirerek konuşanın kim olduğunu görmeye çalıştı.</span></p>

    <p><span class="font3">Baktığı noktadaki duvar, tamamen aynayla kaplıydı. Gördüğü tek şey, şaşkın gözlerle bakan kendisiydi. Atkuyruğu&nbsp;darmadağın olmuştu; donuk, karman çorman ve pis görünüyordu. Sanki yediği voltaj şoku, içindeki enerjiyi tüketmekten&nbsp;de fazlasına yol açmış gibi, cildi neredeyse saydam denilebilecek&nbsp;kadar soluktu.</span></p>

    <p><span class="font3">Eldivenlerini ve botlarını çıkarmış, pantolonunu dizlerine kadar kıvırmışlardı. Aynada gördüğü yansıma bir kıza değil, bir&nbsp;makineye aitti.</span></p>

    <p><span class="font3">“Kendinizi nasıl hissediyorsunuz Bayan... Eee... Bayan Linh?” diye sordu, aksanını tam olarak çıkaramadığı, gaipten&nbsp;gelen ses. Avrupalı mıydı? Ya da Amerikalı?</span></p>

    <p><span class="font3">Çatlamış dudaklarını ıslattı ve arkasındaki androide bakabilmek için boynunu büktü. Android, bir masa başında durmuş, bir sürü başka makinenin ortasındaki ufak bir makineyi kurcalamakla meşguldü. Tıbbi makineler. Cerrahi malzemeler.&nbsp;Serum şişeleri. Şırıngalar. Sonra, göğsüne ve alnına iliştirilmiş&nbsp;birtakım kablolarla, makinelerden birine bağlanmış olduğunu&nbsp;fark etti.</span></p>

    <p><span class="font3">Sağındaki duvarda bir ekran asılıydı. Ekranda adı ve kimlik numarası yazıyordu. Oda, bunların dışında boştu.</span></p>

    <p><span class="font3">“İş birliği yapar ve hareket etmeden durursanız, biz de sizin vaktinizi fazla almamış oluruz,” dedi ses.</span></p>

    <p><span class="font3">Cinder kaşlarını çattı. “Çok komik,” dedi, bileklerini saran metal bantları zorlayarak. “Bunu ben istemedim. Sizin aptal&nbsp;testleriniz için gönüllü olmadım.”</span></p>

    <p><span class="font3">Sessizlik oldu. Arkasındaki bir şeyden bir bip sesi yükseldi. Başını geriye yatırarak arkasına bakan Cinder, androidin ince&nbsp;kablolarla bir makineye bağlı iki sivri uçlu aleti çekiştirmekte&nbsp;olduğunu gördü. Baştan ayağa ürperdi.</span></p>

    <p><span class="font3">“O şeyi benden uzak tutun.”</span></p>

    <p><span class="font3">“Canınız yanmayacak Bayan Linh.”</span></p>

    <p><span class="font3">“Umurumda değil. Aklımdan uzak durun. Ben sizin kobay faresi gönüllülerinizden biri değilim.”</span></p>

    <p><span class="font3">Ses kıkırdadı. “Elimde Bayan Linh Adri’nin imzalı dosyası var. Onu tanıyor olmalısınız?”</span></p>

    <p><span class="font3">“O benim annem değil! O sadece...” Ama burkulan kalbi, devam etmesine izin vermedi.</span></p>

    <p><span class="font3">“Yasal vasiniz mi?”</span></p>

    <p><span class="font3">Cinder başını yumuşak bir şeyle kaplanmış muayene masasına vurdu. Altında gelen hışırtı sesleri, ince bir kâğıda ait gibiydi. “Buna hakkınız yok.”</span></p>

    <p><span class="font3">“Karşı koymayın Bayan Linh. Burada bulunmakla, vatandaşlarınıza büyük bir hizmette bulunuyorsunuz.”</span></p>

    <p><span class="font3">Cinder aynaya doğru dik dik baktı ve diğer taraftaki sersem herife doğru baktığını umdu. “Öyle mi? Peki onlar, bugüne kadar benim için ne yaptılar ki?”</span></p>

    <p><span class="font3">Ses, cevap vermek yerine basitçe, “Sağlık görevlisi, lütfen devam edin,” dedi.</span></p>

    <p><span class="font3">Cinder yeri aşındıran android lastiğinin, kendisine doğru yaklaşan sesini duydu. Kıvrandı ve sivri uçlu soğuk aletlerden&nbsp;kaçınmak için boynunu büktü. Ama android, o mekanik gücüyle Cinder’ı kafatasından kavradı ve başını çevirerek sağ yanağını altındaki kâğıda yasladı. Cinder elleri ve ayaklarını kullanarak çırpınmaya çalıştı ama faydasızdı.</span></p>

    <p><span class="font3">Belki de eğer yeterince karşı koyarsa onu tekrar bayıltırlardı. Böylesinin daha iyi mi yoksa kötü mü olacağından emin değildi&nbsp;ama aklına kor hâlindeki kömürden yatak gelince karşı koymayı&nbsp;bıraktı.</span></p>

    <p><span class="font3">Android, kızın kafasının arkasındaki kilitli paneli açarken kalbi hızla atıyordu. Gözlerini kapattı ve bu <span>steril, soğuk oda dışında herhangi bir yerde olduğunu hayal etmeye çalıştı. Kontrol&nbsp;paneline -beynine- iliştirilen iki metal uçlu aleti düşünmek istemiyordu. Ama aletlerin yerine yerleştiğini gösteren sesleri işitirken, onları düşünmeden durmak imkânsızdı.</span></span></p>

    <p><span class="font3">Midesi bulandı. Ağzına kadar gelen kusma isteğini yutkunarak bastırdı.</span></p>

    <p><span class="font3">Metal uçlardan gelen klik sesini işitti. Herhangi bir şey hissetmemişti -aletlerin bağlandığı noktalarda sinir uçları yoktu. Ama buna rağmen içinden bir ürperti geçti ve kollarındaki tüyler diken diken oldu. Retina görüntüsü onu</span> <span class="font2"><b class="calibre8">SAYBORG YÜZDE ÖLÇÜMÜ V</b></span> <span class="font3">programına bağlandığı konusunda uyardı.&nbsp;<b class="calibre8">T</b></span><span class="font2"><b class="calibre8">ARANIYOR<span>…<span class="font3"><span>,</span></span></span></b></span> <span class="font2"><b class="calibre8"><i>%</i></b></span><span class="font3"><b class="calibre8"><i>2</i></b></span><span class="font3"><b class="calibre8"><i>…</i></b></span><span class="font2"><b class="calibre8"><i>%</i></b></span><span class="font3"><b class="calibre8"><i>7</i></b></span><span class="font2"><b class="calibre8"><i>…%</i></b></span><span class="font3"><b class="calibre8"><i>16</i></b></span><span class="font2"><b class="calibre8"><i>..</i></b></span><span class="font2"><b class="calibre8"><i>.</i></b></span></p>

    <p><span class="font3">Arkasındaki masada duran aletten uğultu sesleri yükseliyordu. Cinder, kablolardan belirsiz bir elektrik akımının geçtiğini tahmin etti. Teninin metalle birleştiği, kanın son bulduğu noktalarda, bu elektrik akımını neredeyse hissedebiliyor gibiydi.</span></p>

    <p><span class="font2"><b class="calibre8"><i>%</i></b></span><span class="font3"><b class="calibre8"><i>63</i></b></span><span class="font2"><b class="calibre8"><i>...</i></b></span></p>

    <p><span class="font3">Cinder dişlerini sıktı. Daha önce bir başkası da aynı şeyi yapmıştı —kafasının içine girmişti. Asla unutmadığı ama her zaman bilmezden geldiği bir gerçekti bu. Bir cerrah, bir yabancı onun&nbsp;kafatasını açmış, o çaresizce yatarken içine kablo ve devrelerden&nbsp;oluşan, insan yapımı sistemler monte etmişti. O kişi, onun beynini değiştirmişti. Onu değiştirmişti.</span></p>

    <p><span class="font2"><b class="calibre8"><i>%</i></b></span><span class="font3"><b class="calibre8"><i>78</i></b></span><span class="font2"><b class="calibre8"><i>...</i></b></span></p>

    <p><span class="font3">Bağrından kopmaya çalışan çığlığı yutkunarak bastırdı. Canı yanmıyordu. Acı yoktu. Ama birisi kafasının içindeydi. Onun&nbsp;içindeydi. Bir saldırıydı bu. Bir tecavüzdü. Kıvranarak kurtulmaya çalıştı ama android onu yerinde tuttu.</span></p>

    <p><span class="font3"><i>“Kafamdan çık.</i></span><span class="font3">” Çığlığı soğuk duvarlarda yankılandı.</span></p>

    <p><span class="font2"><b class="calibre8">TARAMA TAMAMLANDI.</b></span></p>

    <p><span class="font3">Sağlıkdroidi metal uçları çıkardı. Yattığı yerde tir tir titreyen Cinder'ınkalbi, göğsünden fırlayacakmış gibi çarpıyordu. Sağlıkdroidi onun kafasının arkasındaki paneli kapamaya zahmet etmedi.</span></p>

    <p><span class="font3">Cinder bütün bunlardan nefret ediyordu. Adri’den nefret ediyordu. Aynanın arkasından konuşan o delinin sesinden nefret ediyordu. Onu bu hâle getiren, adını bilmediği insanlardan&nbsp;nefret ediyordu.</span></p>

    <p><span class="font3">“Gösterdiğiniz şahane iş birliği için teşekkürler,” dedi ses. “Sibernetik donanımınızı kayıt altına almamız sadece bir dakika&nbsp;sürer, sonra kaldığımız yerden devam edebiliriz. Lütfen rahatınıza bakın.”</span></p>

    <p><span class="font3">Cinder sesi duymazdan geldi ve yüzünü aynadan başka yana çevirdi. Gözyaşı torbalarına sahip olmadığına sevindiği o nadir&nbsp;anlardan biriydi. Yoksa şu anda, salya sümüğe karışmış ve kendinden daha da fazla nefret ediyor olurdu.</span></p>

    <p><span class="font3">Hoparlörlerden hâlâ birtakım sesler geliyordu ama kullanılan kelimeler, onun anlamadığı türden bilimsel terimlerdi. Arkasında sağlıkdroidi ise tekrar işe koyulmuş, sayborg yüzde&nbsp;ölçüm cihazını bir kenara kaldırıp bir sonraki işkence aletini hazır hâle getirmekle meşguldü.</span></p>

    <p><span class="font3">Cinder gözlerini açtı. Duvardaki ekranın görüntüsü değişmişti ve artık onun hayatına dair bilgileri göstermiyordu. Kimlik numarası ise hâlâ ekranın üstündeydi, ekranın altında&nbsp;ise holografik bir şekil bulunuyordu.</span></p>

    <p><span class="font3">Bir kız şekli.</span></p>

    <p><span class="font3">İçi kablolarla dolu bir kız şekli.</span></p>

    <p><span class="font3">Sanki biri onu tam ortadan bölmüş, ön ve arka kısım olarak ikiye ayırmış, sonra karikatürümsü resmini bir tıp kitabına ait&nbsp;bir sayfaya yapıştırmış gibiydi. Kalbi, beyni, iç organları, kas&nbsp;yapısı, mavi damarları. Kontrol paneli, sentetik eli ve bacağı, kafatasından başlayıp omurgasından aşağı uzanan ve <span>protez uzuvlarında son bulan kablolar. Etin metalle buluştuğu noktalardaki&nbsp;yara izleri. Bileğinde kare şeklinde, ufak, koyu bir gölge -kimlik&nbsp;<span>çipi</span>.</span></span></p>

    <p><span class="font3">Onların hepsini zaten biliyordu. Onları görmeyi bekliyordu.</span></p>

    <p><span class="font3">Ama omurgasındaki metal omurlardan, kaburgalarından dördünün metalden olduğundan, kalbini saran sentetik dokudan veya sağ bacağındaki bir dizi metal çubuktan haberi&nbsp;yoktu.</span></p>

    <p>SAYBORG YUZDESİ: 36.28</p>

    <p><span class="font3">Yani %36.28 oranında insan değildi.</span></p>

    <p><span class="font3">“Sabrınız için teşekkürler,” dedi ses, irkilmesine sebep olarak. “Şüphesiz sizin de fark etmiş olduğunuz gibi, modern bilimin&nbsp;oldukça nadide bir örneğisiniz genç bayan.”</span></p>

    <p><span class="font3">“Beni yalnız bırak,” diye fısıldadı Cinder.</span></p>

    <p><span class="font3">“Testin şimdiki aşamasında, sağlıkdroidi sana içinde onda bir oranında letumosis mikrobu bulunan bir solüsyon enjekte&nbsp;edecek. Bu solüsyondaki mikroplar manyetik olarak işaretlendi,&nbsp;böylece onları ekrandaki holografik şekil üstünde gerçek zamanlı&nbsp;olarak izleyebileceğiz. Vücudun hastalığın ilk evresine girdiğinde, bağışıklık sistemin devreye girerek mikropları yok etmeye&nbsp;çalışacak ama başarısız olacaktır. Vücudun daha sonra hastalığın&nbsp;ikinci evresine girecek. Ki bu evre, teninde çürüğümsü lekelerin&nbsp;belirginleştiği aşamadır. Bu noktada, ürettiğimiz en son parti antikorları enjekte edeceğiz. Ve bu antikorlar başarılı olursa, hastalık&nbsp;patojenlerini kalıcı olarak ortadan kaldıracaktır. Abrakadabra! Ve&nbsp;akşam yemeği için evinizde bile olabilirsiniz. Hazır mısınız?”&nbsp;Cinder holografik şekle baktı ve kendisini ölürken izlediğini&nbsp;hayal etti. <span>Gerçek zamanlı olarak.</span></span></p>

    <p><span class="font3">“Şimdiye kadar kaç farklı parti antikor denediniz?”</span></p>

    <p><span class="font3">“Sağlık görevlisi?”</span></p>

    <p><span class="font3">“Yirmi yedi,” dedi sağlıkdroidi.</span></p>

    <p><span class="font3"><i>“<span>Ama,”</span></i></span> <span class="font3">dedi, aksanlı ses, “denekler her seferinde daha yavaşça ölüyor.”</span></p>

    <p><span class="font3">Cinder parmaklarının altındaki kâğıdı sıktı.</span></p>

    <p><span class="font3">“Hazır olduğumuzu sanıyorum. Sağlık görevlisi, lütfen A şırıngasını uygulayın.”</span></p>

    <p><span class="font3">Masanın üstünden tıkırtı sesleri duyuldu ve sonra android, Cinder’ın yanında bitti. Göğsündeki bir panel açılmış, tıpkı acil&nbsp;durum droidlerinde olduğu gibi, ucunda bir şırınga tutan üçüncü bir kol belirmişti.</span></p>

    <p><span class="font3">Cinder kaçınmaya çalıştı ama hiçbir hareket alanı yoktu. Aynanın diğer tarafındaki sesin sahibinin onu izlediğini, çırpınmaları karşısında güldüğünü hayal ederek karşı koymayı bıraktı&nbsp;ve becerebildiği kadar hareketsiz durmaya çalıştı. Güçlü olmayı&nbsp;denedi. Ona yapacakları şey üzerine düşünmemeye çabaladı.</span></p>

    <p><span class="font3">Cinder’ın son on iki saat içinde iki defa şırınga görmekten morarmış hâldeki dirseğini kavrayan androidin kıskaçları oldukça soğuktu. Cinder gerildi ve tüm kasları gerginleşti.</span></p>

    <p><span class="font3">“Kendinizi bırakırsanız damarı bulmak daha kolay olur,” dedi android, boş bir sesle.</span></p>

    <p><span class="font3">Cinder, kolları titremeye başlayana kadar kaslarını sıktı. Onun bu soytarılıkları karşısında eğlenmiş gibi, hoparlörlerden&nbsp;ufak bir gülme sesi geldi.</span></p>

    <p><span class="font3">Android oldukça iyi programlanmıştı. Tüm karşı koyma çabalarına karşın, şırınga daha ilk denemede damarı buldu.&nbsp;Cinder keskin bir nefes aldı. Çimdiklenmekten farklı değildi.&nbsp;Sadece çimdiklenmişti. Şırıngadaki sıvı vücuduna akarken, karşı&nbsp;koyma isteğini de yavaşça kaybetti.</span></p>
  </div>
</body>
</html>
