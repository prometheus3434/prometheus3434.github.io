<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>Şu Sevgili Genge</p>
<p class="calibre1">“Haydi canım sen de, kapa şu çeneni! Senin neden hoşlanıp hoşlanmadığını bilmiyor muyum sanıyorsun? Senin zevklerini de, ne düşündüğünü de gayet iyi bilirim ben.”</p>
<p class="calibre1">Karım Dida bana bu sözleri kaç kez söylemişti? Budalanın önde gideni olan bense bunu hiç fark etmemiştim.</p>
<p class="calibre1">Ama şu sevgili Genge’sini benim asla tanıyamayacağım kadar iyi tanıdığına bahse girerim! <sup class="calibre7">Ö</sup>yle ya, kendi elleriyle inşa etmişti onu! Ve kesinlikle bir kukla falan da değildi. Ortada bir kukla varsa o da olsa olsa bendim.</p>
<p class="calibre1">Tahtımdan mı edilmiştim? Başkasıyla mı değiştirilmiştim?</p>
<p class="calibre1">Daha neler!</p>
<p class="calibre1">Birini tahtından edebilmek için, o kişinin var olması gerekir; aynı şekilde birini başkasıyla değiştirmek için de o kişinin yine var olması gerekir ki onu omuzlarından tuttuğunuz gibi fırlatıp, yerine bir başkasını koyabilesiniz.</p>
<p class="calibre1">Karım Dida beni ne tahtımdan etmiş ne de başkasıyla değiştirmişti. Aksine bu duruma isyan edip kendi istediğim biçimde olmakta ısrar etmiş ve ayaklarıma bağ olan şu sevgili Genge’sinden kurtulabilmiş olsaydım asıl o zaman bir tahtından etme ve başkasıyla değiştirme durumunun söz konusu olduğunu düşünebilirdi.</p>
<p class="calibre1">Şu sevgili Genge'si onun için ne kadar varsa ben o kadar yoktum ve hiçbir zaman var olmamıştım da, o yüzden.</p>
<p class="calibre1">Onun için benim gerçekliğim kendisinin biçimlendirdiği ve hiçbiri bana ait olmayan düşünceler, duygular ve zevkler atfettiği Genge’sininkiyle örtüşüyordu; bense bunlarda en ufak bir değişiklik yapamaz, aksi takdirde hemen başka birine, karımın tanıya-mayacağı, anlayamayacağı ve sevemeyeceği bir yabancıya dönüşme tehlikesiyle karşı karşıya kalırdım.</p>
<p class="calibre1">Ne yazık ki hayanma herhangi bir biçim vermeyi asla bilemedim. Gerek içimde kendimi başkalarına ya da kendime kanıtlamak ve bir şeylere direnmek isteği doğuracak herhangi bir engeUe karşılaşmadığım; gerek ruhum her an, bir an önce düşündüklerinin ve hissettiklerinin tam tersini düşünmeye ve hissetmeye, yani sıklıkla birbirine ters ve ısrarcı düşüncelerle her zihinsel ve duygusal biçimlendirmeyi parçalarına ayırıp yok etmeye fazlasıyla yatkın olduğu; gerekse kendimi başkalarının iradelerine teslim edip alacakları kararlara razı olmaya -ki zayıflıktan değil de, karşılaşabileceğim zorluklar karşısında vakitsizce, erkenden boyun eğişim ve boş vermişliğimden dolayı böyle yapıyordum- eğimli bir yaradılışta olduğumdan, asla kendime özgü ve özel bir biçimde olmayı kararlılıkla istemedim.</p>
<p class="calibre1">Ve bakın bu yüzden başıma neler geldi! Kendimi tam olarak tanımıyordum; kendime ait herhangi bir gerçekliğim yoktu; hayatım sürekli birbirini izleyen yanılsamalardan ibaretti, neredeyse bir sıvı gibi akışkan, bir metal gibi dövülgen bir haldeydim; beni yalnızca başkaları tanıyor ve bunu kendilerine göre, bana atfettikleri gerçeklik doğrultusunda yapıyorlardı; her birinin bende gördüğü Moscardaların hiçbiri, kendim için bir hiç olan <span class="calibre3">ben</span> ile örtüşmüyordu; nitekim tekrar alttnı çizmek isterim ki, o pek çok Moscarda’nın her biri, kendi gerçekliğime sahip olmayan benden çok daha gerçekti.</p>
<p class="calibre1">Oysaki Genge, kanm Dida’nın gözünde bir gerçekliğe sahipti. Gel gelelim ne kadar uğraşım da kendimi bununla avutmayı bir türlü başaramıyordum çünkü sizi temin ederim ki karım Di-da'nın şu sevgili Genge'si, ondan daha budalası hayal dahi edilemeyecek bir varlıktı.</p>
<p class="calibre1">Bu arada işin en güzel yanı şuydu: Karım Genge'sinin hiç de kusursuz olduğunu falan düşünmüyor, gayet açıkça farkında olduğu tüm kusurlarını bağışlıyordu! Aslında Genge’siyle ilgili hoşuna gitmeyen pek çok şey vardı; hayır, onu bütünüyle kendi istediği biçimde, kendi zevkleri ve kaprislerine göre yaratmamıştı da ondan.</p>
<p class="calibre1">O halde kimin istediği biçimdeydi Genge?</p>
<p class="calibre1">Benim istediğim biçimde olmadığı kesin çünkü tekrar ediyorum, karımın şu Genge’sine atfeniği düşünce, duygu ve zevklerin hiçbirini bana aitmiş gibi sahiplenmeyi başaramıyorum. Dolayısıyla bunların karımca atfedildiği açıkça görülüyor çünkü karım, Genge'nin <span class="calibre3">kendisine ö^i</span> zevklere sahip olduğundan, öyle düşünüp öyle hissettiğinden -ki bu noktada söylenecek fazla bir şey de kalmıyor değil mi?- ve aslında tam da <span class="calibre3">kendisine</span> ait, benimkiyle zerre kadar örtüşmeyen <span class="calibre3">kendi</span> gerçekliğine uygun olan bir hayat yaşadığından emindi.</p>
<p class="calibre1">Bazen karımı Genge’sinin yol açtığı kırgınlıklar nedeniyle ağlarken görüyordum. Evet dostlar, ondan bahsediyorum! Karıma, “Ama neden ağlıyorsun ki canım?” diye sorduğumda beni şöyle yanıtlardı:</p>
<p class="calibre1">“Bir de soruyorsun ha? Bana az önce söylediklerin yetmedi mi ha?”</p>
<p class="calibre1">“Benim söylediklerim mi?"</p>
<p class="calibre1">“Senin, evet, senin!”</p>
<p class="calibre1">“Ama ne zaman? Ne dedim ki?”</p>
<p class="calibre1">Yıldınm çarpmış gibi kalakalırdım.</p>
<p class="calibre1">Ağzımdan çıkan sözcüklere kendime özgü bir anlam yüklediğim açıktı; ardından ise karım için Genge’sinin telaffuz eniği sözcükler olarak, bambaşka anlamlara bürünüyorlardı. Aynen böyle dostlar: Benim ya da başkasının ağzından çıkan kimi sözcükler karımı asla incitmeyecekken, Genge’sinden geldiklerinde kim bilir nasıl başka bir anlam kazanıyorlardı ki gözyaşlarına boğuluve-riyordu işte.</p>
<p class="calibre1">Demek ki ben yalnızca kendim için konuşuyordum. Karımsa Genge'siyle konuşuyor ve o da nasıl yaptığını çözemediğim bir şekilde, benim ağzımı kullanarak karıma karşılık veriyordu. Kanının bana tekrar ettiği sözcüklerin benim ağzımdan çıktığına inanmam mümkün değildi: Hepsi saçma, uydurma, temelsiz şeylere dönüşmüşlerdi.</p>
<p class="calibre1">“Nasıl yani?" diye soruyordum ona, “Böyle mi dedim ben?"</p>
<p class="calibre1">“Evet Geng&amp;’ciğim, aynen böyle dedin!”</p>
<p class="calibre1">İşte bu: O saçma sapan sözlerin hepsi Genge’ye aitti fakat bunlara saçmalık demek de yanlıştı: Cenge böyle düşünüyordu, o kadar.</p>
<p class="calibre1">Bana gelince, ah, içimden onu nasıl da tokatlamak, sopalamak, parçalamak geçiyordu, bir bilseniz! Fakat ona elimi bile sürmem mümkün değildi. Neden olduğu tüm o üzüntülere, ağzından çıkan tüm o saçmalıklara rağmen karım Genge'yi çok seviyordu: Şu an olduğu haliyle, karım Dida’nın aklındaki ideal kocayla ör-tüşen bu adamın ufak tefek bir iki kusuru da bunca olumlu özelliğinin hatırına kolaylıkla affedilebilirdi.</p>
<p class="calibre1">Anlayacağınız karım Dida'nın ideal kocayı gidip de başka bir adamda aramasını istemiyorsam şu sevgili Genge'sine dokunma-malıydım.</p>
<p class="calibre1">Başlangıçta, hislerimin biraz fazla karmaşık, düşüncelerimin fazla anlaşılmaz, zevklerimin fazla alışılmadık olduklarını düşünüyordum; karım belki de bu yüzden, istemeyerek de olsa çoğu ^man onları değiştiriyordu. Uzun lafın kısası, karımın, düşünce ve duygularımda o ufacık beyni ve kalbine sığmalarını sağlayacak türden kısaltmalar ve küçültmeler yapmadan beni anlayamayacağına; zevklerimin ise onun bu basitliğiyle bağdaşamayacağın inanıyordum.</p>
<p class="calibre1">Fakat hayır! İşin rengi çok başkaydı! Düşünce ve duygularımı değiştiren, kendince küçülten Dida falan değildi. Hayır, hayır. Karım Dida, Genge'nin ağzından çıkan bu değiştirilmiş, küçültülmüş düşünce ve duyguları saçma buluyordu; o da benimle hemfikirdi, anladınız mı?</p>
<p class="calibre1">Öyleyse ooları böylesine değiştirip küçülten kimdi? Nasıl göremezsiniz sevgili dostlar? Genge’nin gerçekliğiydi tabii! Kanm tarafından bizzat biçimlendirilen Genge, ancak o düşüncelere, o duygulara ve o zevklere sahip olabilirdi. Budala fakat tatlı bir adamdı. Karıma nasıl da tatlı geliyordu bir görseniz! Onu tam da böyle, tatlı bir budala oluşu nedeniyle seviyor, gerçekten çok seviyordu.</p>
<p class="calibre1">Bu sözlerimi birçok kanıtla destekleyebilirim. Aklıma ilk gelenini anlatsam yeter:</p>
<p class="calibre1">Dida genç kızlığında saçlarını yalnızca kendisinin değil benim de çok hoşuma giden bir şekilde tarardı fakat evlenir evlenmez saç şeklini değiştirdi. Canı nasıl istiyorsa öyle yapmasının doğru olduğunu düşündüğümden, bu yeni saç modelinden hiç hoşlanmadığımı ona söylemedim. <sup class="calibre7">Ü</sup>zerinde bornozu, elindeyse saçlarına eski zaman kadınlarınkine benzer bir şekil vermek için kullandığı tarağıyla, yüzü al al olmuş bir halde ansızın karşımda belirdiği o sabaha kadar...</p>
<p class="calibre1">Kapıyı ardına kadar açıp yeni saç modelini bana gösterirken kahkahalar içinde, “Genge!” diye haykırdı.</p>
<p class="calibre1">Hayranlıkla olduğum yerde kalakaldım; âdeta gözlerim ka-maşmıştı.</p>
<p class="calibre1">“Ha şöyle!” dedim. “Sonunda!"</p>
<p class="calibre1">Karımsa ellerini saçlarına daldırıp firketeleri çıkardığı gibi o güzelim saç modelini bozuverdi.</p>
<p class="calibre1">“Haydi ordan!” dedi. “Sana şaka yapmak istemiştim, hepsi bu. Beni bu saç modelliyle beğenmediğini biliyorum!”</p>
<p class="calibre1">Vakit kaybetmeden itiraz ettim:</p>
<p class="calibre1">“Kim demiş bunu Dida’cığım? Yemin ederim ki aksine, çok...”</p>
<p class="calibre1">Bir eliyle ağzımı kapattı.</p>
<p class="calibre1">Bir kez daha, “Haydi ordan!” dedi. “Mutlu olayım diye böyle söylüyorsun. Genge’ciğimin beni hangi halimde beğendiğini bilmediğimi mi sanıyorsun?”</p>
<p class="calibre1">Ve kaçarcasına uzaklaştı.</p>
<p class="calibre1">Anlıyor musunuz? Genge’sinin o diğer saç şeklini daha çok beğendiğinden, üstelik de öylesine emindi ki saçlarını ne kendisinin ne de benim beğendiğim o diğer şekilde taramaya devam ediyordu. Gengâ’si onu beğeniyordu ya, gerisi boştu; kendisini seve seve feda ediyordu. Ne yani, küçümsenir bir şey mi? Bu yaptığı, bir kadın için gerçek ve büyük bir fedakârlık göstergesi değil mi?</p>
<p class="calibre1">Onu işte bu kadar seviyordu!</p>
<p class="calibre1">Sonunda her şeyi tüm açıklığıyla anlayınca korkunç bir kıskançlık pençesine düşmüştüm -kendimi kıskandığımı falan düşünmeyin ne olur; yok daha neler artık, güleyim bari!-, kendimi değil, aslında ben olmayan birini; karımla arama giriveren -yalvarırım bahsettiğim bu şeyin etkisiz, anlamsız bir gölgeden çok daha fazlası olduğuna inanın; onun yüzünden etkisiz, anlamsız bir gölgeye dönüşen asıl bendim işte; bedenimi ele geçirerek kendisini karıma sevdiriyordu- bir budalayı kıskanıyordum sevgili dostlar.</p>
<p class="calibre1">İyice düşünün bakalım: Karım benim dudaklarım aracılığıyla aslında başka birini öpmüyor muydu? Benim dudaklarımı mı dedim? Hayır, o da değil! Nereden de benim oluyor o dudaklar! Her şeyden önce, öptüğü o dudaklar gerçekten de <span class="calibre3">benim</span> miydi? Peki ya kollarıyla sardığı beden benimki miydi? O beden her ne kadar <span class="calibre3">gerçekten</span> benim, ne kadar <span class="calibre3">gerçekten</span> bana ait olsa da, ya o kollarıyla sardığı ve sevdiği adam ben değilsem?</p>
<p class="calibre1">İyice düşünün bakalım: Eğer ki karınızın, kollarının arasındaki bedeniniz aracılığıyla aklındaki ve kalbindeki başka birinin tadına baktığını, ondan zevk aldığını, onunla seviştiğini anlasanız kendinizi kalleşliklerin en ince düşünülmüşüyle yaralanmış ve ihanete uğramış hissetmez misiniz?</p>
<p class="calibre1">Peki benim durumumun bundan ne farkı vardı ki? Benim durumum bundan daha da kötüydü! Çünkü yukarıda tarif eniğim diğer durumda, karınız yalnızca -cüretkâr konuşacağım, af buyurunuz- sizinle sevişirken başka biriyle sevişiyormuş gibi yapıyor;</p>
<p class="calibre1">benim durumumdaysa karımın kolları gerçekten de ben olmayan başka birini sarıyor!</p>
<p class="calibre1">Ve bu bahsettiğim başka biri öylesine gerçekti ki sonunda bu durumun yarattığı çaresizliğe daha fazla tahammül edemeyerek, onu tamamen yok edebilmek adına, Genge’ninkinin üzerine kendi gerçekliğimi dayattım; bu hamlem karşısında dehşete düşen karımsa -ki aslında başından beri benim değil de o başka birinin karısı olmuştu- kendisini sanki tanımadığı birinin, bir yabancının kollarındaymış gibi hissetti ve artık ne beni sevmesinin ne de benimle bir dakika daha aynı çatı altında yaşamasının mümkün olmadığını söyledikten sonra çekip gitti.</p>
<p class="calibre1">Aynen böyle dostlar, sizin de göreceğiniz gibi, çekip gitti işte.</p>
<p class="calibre1"><span class="calibre2">ÜÇÜNCÜ BÖLÜM</span></p>
<p class="calibre1">72</p>
<p class="calibre1"><a id="bookmark1"></a>Zorunlu Delilikler</p>
<p class="calibre1">Size ilk olarak, en yakın tanıdıklarımın içinde yaşayan diğer tüm Moscardaları keşfetmek ve hepsini teker teker yok etmek adına yaptığım deliliklerden, kısaca da olsa bahsetmek istiyorum.</p>
<p class="calibre1">Zorunlu deliliklerdi bunlar. Nitekim şimdiye dek kendi içimden, bana ait ve özgü bir varoluş biçimiyle diğerlerinden ayın edebileceğim ve kendi gözüme benmiş gibi görünecek başka bir Moscarda yaratmayı düşünmemiş olduğumdan, davranışlarımın mannklı bir tutarlılık çerçevesinde kalması da mümkün değildi. Olduğum ya da olduğumu sandığım kişinin, tanıdıklarımdan biri ya da diğerinde yaşayan Moscardalardan tamamen farklı olduğunu her seferinde yeniden kanıtlamak zorundaydım ve bunu ancak, bana atfedilen gerçekliği anlamayı başardıktan sonra yapabilecektim: Beni tanıyanlar için sefil, değişken, tutarsız ve hatta neredeyse etkisiz, karaktersiz bir adamdım.</p>
<p class="calibre1">Fakat durun bir dakika: Kendime dışarıdan bakamayacağıma göre, dış görünüşümün görüş ve dolayısıyla değerlendirme alanımın dışında kalacağını kabul etmekle birlikte, bana ait olup da şimdiye dek hiç aklıma getirmediğim diğer birçok şey sayesinde, başkaları için belli bir görünüme sahip olmalı, belli bir anlam ve belli bir değer taşımalıydım.</p>
<p class="calibre1">Tüm bunları düşünmemle, içimde acımasız bir isyan ateşinin yanmaya başlaması bir oldu.</p>
<p class="calibre1"><a id="bookmark2"></a>Keşifler</p>
<p class="calibre1">İnsana zulüm gelecek kadar çirkin bir adım var: <span class="calibre3">Moscarda. </span>Zihinlerde hemen bir karasineği/ kulaklarda ise onun o sinir bo-vmlosını çağrıştırıyor.</p>
<p class="calibre1">Ne adım ne de medeni durumum ruhuma yaraşır nitelikteydiler: Tamamen kendine özgü bir dünyası vardı onun ve bu nedenle içimde ve çevremde gördüklerimi, çoğu zaman aklıma dahi getirmediğim bu isimle etiketlendirmiyordum. Gel gelelim benim için böyleydi de, başkaları için içimde taşıdığım ve çok çeşitli olmasına rağmen bütünlüğünden bir şey kaybetmeyen o isimsiz dünya değildi benim gerçekliğim. Aksine dışarıda, onların dünyasında tek başına bırakılmış Moscarda adlı <span class="calibre3">biri,</span> bana ait olmayan bir gerçekliğin yalnızca belirli ve küçük bir parçası, kendiminkinin dışında bırakılarak başkalarının gerçekliğine dahil edilmiş ve adına da <span class="calibre3">Moscarda</span> denmiş biriydim.</p>
<p class="calibre1">Bir arkadaşımla konuşuyordum: Ortada tuhaf olan hiçbir şey yoktu; bana gayet normal bir şekilde karşılık veriyor, konuşurken el kol hareketleriyle yapıyor, her zamanki sesini kullanıyor, alışıla-geldik jestlerden yararlanıyordu; aynı şekilde o da, kendisiyle konuşurken kullandığım sesi ve yaptığım jestleri tanıyordu. Dedim ya, ortada tuhaf hiçbir şey yoktu; ta ki arkadaşımın konuşurken kullandığı ve benim gayet iyi tanıdığım sesinin, onun tanıdığım</p>
<p class="calibre1">5 İtalyanca “karasinek” anlamına gelen "mosca" kelimesine gönderme yapılmaktadır. (ç.n.)</p>
<p class="calibre1">sandığı kendi ses tonuyla aynı olmadığını düşünene kadar: <sup class="calibre7">Ö</sup>yle ya, belki de gerçek sesini kendisi bile tanımıyordu, onun için kendi sesiydi o kadar; dış görüntüsü ise benim onu o an gördüğüm halinden, yani ona dışarıdan bakarak atfettiğim görüntüden ibaretti ve benimle konuştuğu sırada, zihninde kendisine ait hiçbir görüntü yoktu; aynaya bakuğında kendisine verdiği ve kendisini tanıdığı o görüntü bile yoktu onun aklında.</p>
<p class="calibre1">Aman Tanrım, o halde benim başıma neler geliyordu kim bilir? Benim sesime de aynı şey mi oluyordu? Peki ya görüntüme? Artık konuşan ve başkalarına bakan belirsiz bir <span class="calibre3">ben</span> değil, aksine başkalarının kendisine baktığı, onların dışında ve kendimin dahi tanımadığı bir ses ve görüntüye sahip biriydim. Arkadaşım benim için neyse, ben de onun için oydum: Karşısında duran nüfuz edilemez bir beden. Ve bu beden, benim için hiçbir şey ifade etmeyen, hatta aslında hiç üzerinde dahi düşünmediğim ve konuştuğum sırada ne görebilmemin ne de nasıl olduklarını bilebilmenin mümkün olduğu; onunsa gayet iyi tanıdığı ve beni kendisi için olduğum şeklimle, birçokları arasında yalnız <span class="calibre3">biri</span> -yani Moscarda-olarak temsil ettiklerinden dolayı büyük anlam ifade eden hatlardan ibaretti. Böyle olması mümkün müydü? <sup class="calibre7">Ü</sup>stelik Moscarda, benim tanımadığım o dünya içinde söylediği ve yaptığı her şeydi; Moscarda, aynı zamanda benim gölgemdi de; yemek yerken de Mosc:arda'ydım, sigara içerken de; yürüyüş yaparken de Moscar-da’ydım; burnunu sümkürürken de.</p>
<p class="calibre1">Bilmiyor ve aklıma dahi getirmiyor olsam da dış görünüşümde, yani başkalarının bana atfettiği görüntümde, kulaklarına benim tanımadığım bir sesle ulaşan her sözde, her birinin kendi dilediği biçimde yorumladığı her hareketimde, başkalarının dolaylı yoldan algıladıkları adım ve bedenim de daima varlardı.</p>
<p class="calibre1">Bana ne kadar aptal ve iğrenç gelirse gelsin, bu adla sonsuza dek damgalanmıştım; kendime başka bir ad veremez, duygu ve davranışlarımla daha uyumlu olabilecek başka pek çok isimden birini seçemezdim amk; zira doğduğum günden beri bu adı taşıdığımdan, aslında alışmış da olduğum için bu duruma fazla önem vermeyebilir, nihayetinde varlığımın adımdan ibaret olmadığını ve yalnızca başkaları tarafından bana seslenmek üzere kullanıldığını düşünebilirdim; tamam adım güzel değildi ama daha kötüsü de olabilirdi. Richieri’de yaşayan Porcu adlı Sardunyalıyı unuttunuz mu yoksa?</p>
<p class="calibre1">"Sinyor Porcu...” diye seslendiklerinde domuz gibi homurdanarak yanıt vermiyordu, öyle değil mi?‘</p>
<p class="calibre1">Aksine, “Buyurun benim, yardımcı olayım...” diyerek yanıt veriyordu; daima tertemiz giyinir ve yüzünden gülümsemesini eksik etmezdi. Hatta öyle ki onu böyle çağırmak zorunda olmaktan utanıyordu insan.</p>
<p class="calibre1">Her ne kadar -aynanın karşısında durduğum şu an, kendime beni temsil eden o görüntünün dışında başka bir görüntü vermemeye ihtiyaç duyduğum gerçeği, acımasız bir netlikle su yüzüne çıkmışken- bu yüz hatlarının da kendi ineğimle uyuşmadıklarını ve bendeki başka bir dış görünüşe, yani bu renk olmayan saçlara, böyle yeşilimsi olmayan gözlere, böyle olmayan bir burunla ağza sahip olma arzusuna inada karşı çıkmakta olduklarını hissediyor olsam da, şimdilik isimleri de yüz hatlarını da bir kenara bırakalım; bırakalım gitsin diyorum çünkü nihayetinde yaşamaya devam etmek istediğime göre, korkunç dahi olsalar onları değiştiremeyeceğimi ve oldukları gibi kabullenmem gerektiğini anlamak zorundaydım; her şey bir yana elimdekilerle tatmin de olabilirdim.</p>
<p class="calibre1">Peki ya beni bağlayan koşullar? Peki ya benden kaynaklanmadığı halde bağlı olduğum koşullar? Peki ya benim dışımda, her türlü iradem ve arzum dışında, beni ben yapan koşullar? Ne koşullarda doğmuş, nasıl bir ailede yetişmiştim? O âna dek hiç beni bağlayan koşulları önüme koyup da aynen başkalarının yapabileceği gibi -herkes kendince, kendine özgü terazisinde tanarak, kefesine kimi kıskançlık, kimi nefret, kimi öfke, kimi ne bileyim başka bir şey koyarak yapardı bunu- değerlendirmeye girişmemiştim.</p>
<p class="calibre1">‘ İtalyanca “Porco" kelimesi “domuz” anlamına gelir; yazar bu isim benzerliğine gönderme yapmaktadır. (y.n.)</p>
<p class="calibre1">Şimdiye dek hayatın içinde bir adam olduğuma inanmıştım. Bir adam işte, hepsi bu! Hayatın içinde. Kendimi her şeyimle kendi ellerimle yaratmıştım sanki. Gel gelelim, nasıl ki o bedeni kendi ellerimle yaratmamış, adımı kendi kendime koymamışsam, aynı şekilde başkaları tarafından isteğim dışında dünyaya getirilmiştim; aynı şekilde pek çok şey isteğim dışında başıma gelmiş, içime nüfuz etmiş ya da etrafımı sarmıştı; pek çok şey bana başkaları tarafından yapılmış ya da verilmişti ve daha önce gerçekten de hiç düşünmediğim ve herhangi bir imge atfetmediğim bütün bu şeyler, şimdi tuhaf, düşmanca imgelere bürünmüş, üzerime üzerime geliyorlardı.</p>
<p class="calibre1">Ailemin hikâyesi! Ailemin, yaşadığımız bu şehirdeki hikâyesi: Hiç aklıma gelmemişti ama başkalarına göre daima içimdeydi bu hikâye; onlar için bu ailenin son bireyiydim ve içimde, bedenimde ve üzerinde hiç düşü^ediğim kim bilir hangi davranış ve düşüncelerimde ailemin damgasını taşıyordum -oysa başkalarının içimde, yürüyüş, gülüş ve selamlayış tarzımda izlerini görüp bir çırpıda tanıdığı bir damgaydı bu. Hayatın içinde bir adam, herhangi bir adam olduğuma inanıyordum; günübirlik yaşayan, kafası serseri düşüncelerle dolu aylağın önde gideni olduğuma... Fakat hayır, öyle değildim işte: Kendimce herhangi birisi olabilirken, başkalarının gözünde böyle olmam mümkün değildi; başkaları için, kendisine pek çok hedef belirlemiş -ki aslına bakarsanız benim ne bir hedefim vardı ne de olmasını önemsiyordum- bir adamdım; böylece sıradan, herhangi bir adam olabileceğime dair inancımın -diğer bir deyişle aylaklığımın- bana ait olduğunu dü-şünedurayım, başkalarına göre hiç de benim falan değildi: Bana babam tarafından verilmişti; babamın zenginliğinden kaynaklanıyordu; üstelik hayli acımasızdı da çünkü babam...</p>
<p class="calibre1">Ah, ne keşif ama! Babam... Babamın hayatı...</p>
<p class="calibre1"><a id="bookmark3"></a>Kökler</p>
<p class="calibre1">Gözümde canlanıverdi. Uzun boylu, şişman ve keldi. Ve o neredeyse cam gibi saydam mavi gözleri, bana bakarken o bilindik gülümsemeyle ışıldarlardı; bakışlarındaki o tuhaf şefkatin ardında bir tutam acıma, biraz da sevecen bir alay vardı -o alayı hak edişimden için için keyif alıyor gibiydi, nitekim kendisinden hiç taviz vermeden, hiçbir şey eksiltmeden böylesine bir iyilik sergileyebilmesi, ona bir lüks gibi geliyor olmalıydı.</p>
<p class="calibre1">Gel gelelim, yanaklarını solgunlaştıracak kadar kızıl ve sağlam köklü gür sakalarının arasındaki, onası hafifçe sararmış koca bıyıklarının altındaki gülümsemesi, er geç kendisini gösterecek bir ihaneti gizliyordu: Daha önce hiç dikkatimi çekmeyen ^^iz ve soğuk bir küçümsemeyi. Ve yalnızca alaycı gülümsemesini gizlemeye yaradığını anladığımdan beri, bakışlarında beliren ve gözlerini ışıl ışıl parlatan o şefkat de bana korkunç derecede kötü niyetli görünür olmuştu: Bir anda öyle çok şeyi gözler önüne sermişti ki sırtımdan aşağıya birbiri ardına ürpeni dalgaları yayılıyordu. Ve o cam gibi gözlerdeki bakış, bana duyduğu şefkati de içerdikleri halde korkunç bulmaya devam eniğim bu şeyleri fazla düşünmeyeyim diye sımsıkı kavrıyor, âdeta büyülüyordu beni.</p>
<p class="calibre1">“Zira sen aptalın biriydin ve hâlâ da öylesin... Evet evet, aklı bir karış havada zavallı saftiriğin birisin; düşüncelerinin peşine kapılmış gidiyorsun ve kendini frenleyebilmek adına onlardan yalnızca birini dahi durdurduğun yok; aldığın tüm kararların bir</p>
<p class="calibre1">şekilde etrafından dolanmanın yolunu bulmakta gecikmiyorsun; kararlarını asla hayata geçirmeden, olup biteni boş boş izlerken sonunda uyuyakalıyor ve ertesi gün uyanıp da almış olduğun kararla yüzleştiğinde, dünkü o güzel havaya, o güneşe rağmen nasıl olup da zihninde böylesi bir kararın şekillendiğine şaşıp kalıyorsun; söyle bana, seni böyle sevmeyip de ne yapacaktım. Ellerim mi? Ellerime mi bakıyorsun? Ha, buradaki, parmaklarımın üzerindeki kızıl tüylere mi? Yüzüklerim... Biraz abartılılar mı diyorsun? Bu koca kravat iğnem ve saatimin zinciri de... altını biraz abarnyor muyum sence? Niye bana öyle bakıyorsun?”</p>
<p class="calibre1">İçimdeki huzursuzluğun o gözlerden, tüm o altın takılardan binbir zorlukla uzaklaştığını tuhaf bir şekilde görüyor, bir yılan gibi ağır ağır kıvrılarak solgun alnından giderek daha yukarıya, kızıl saçların -aynen benimkiler gibi kızıldı, daha doğrusu benimkiler onunkiler gibi kızıldı; ondan bana geçtikleri besbelli olduğuna göre, benim olduklarını söylemem mümkün müydü?- çevrelediği parlak kafatasına doğru ilerleyen mavimsi damarcıklara takıldığını hissediyorum. Ve işte karşımdaki o parlak kafatası da yavaş yavaş silikleşip havaya karışarak yok oluyor.</p>
<p class="calibre1">Babam!</p>
<p class="calibre1">Şimdiyse odaya, ruhumun içlerine sızamayacağı suskun bir hareketsizlik içindeki tüm o saçma ve şekilsiz şeyin ağırlığını taşıyan dehşet verici bir sessizlik çöküyor.</p>
<p class="calibre1">O kısacık an, sonsuz gibi geldi bana. O anın içinde kör ihtiyaçlarımızın, değiştirilmesi mümkün olmayan şeylerin verdiği tüm çaresizliği içimde hissettim: Zamanın hapishanesi; daha önce ya da daha sonra değil, şimdi doğmuş olmak; bizlere verilen ad ve beden; bir nedenler zinciri; istemeden babam olan o adamın ektiği tohum; o tohumdan benim dünyaya gelişim; o adamın istemeden verdiği, o dala bağlı, o köklerle ifade edilen bir meyve olmak.</p>
<p class="calibre1"><span class="calibre2">iV</span></p>
<p class="calibre1"><a id="bookmark4"></a>Tohum</p>
<p class="calibre1">O günlerde babamı ilk kez, daha önce hiç görmediğim biçimde görmeye başladım: Ona dışarıdan bakıyordum, kendi hayatının içinde fakat kendisi için olduğu, kendisi için hissettiği kişi değildi -ki ben bu kişinin kim olduğunu bilemezdim; benim şimdi bu haliyle gördüğüm ve ona başkalarının vermiş olduğunu da varsayabileceğim gerçekliği, bana hepten yabancıydı.</p>
<p class="calibre1">Belki de tüm evlatların başına gelmiştir: Saygı duymamız gerektiğini bildiğimiz babamızın, bizi dehşete düşüren bazı yakışıksızlıklarını fark etmek. Başkalarının, biz evlatların babamıza atfettiğimiz gerçekliğin aynısını vermeyeceği, veremeyeceğini fark etmekten bahsediyorum. Başkalarının onunla konuşurken ya da onu konuşmaya, gülmeye, bakmaya teşvik ederken, bir an için biz çocukların orada olduğunu unutmalarıyla birlikte, kendilerinin tanıdığı babamızın kim olduğunu, onlar için nasıl bir adam olduğunu göz önüne sermeleriyle birlikte, babamızın nasıl yaşadığını, bizim dışımızda ve başkalarıyla olan ilişkilerinde nasıl bir adam olduğunu keşfetmekten bahsediyorum. Başka bir adamdı. Ama ne şekilde başkaydı? Bunu asla bilemedik. Babamız hemen bir el işareti, bir bakışla diğerlerine bizim orada olduğumuzu anımsam. Ve işte o belli belirsiz küçük işaret, içimizde hemen derin bir uçurum açtı. Az önce çok yakınımızda olan şey, işte şimdi bir sıçrayışta uzağa gitmiş, orada bir yabancı gibi kalakaldı. Hayatımızın tamamıyla lime lime parçalandığını hissediyoruz: Hâlâ o adama bağlı kaldığımız o tek nokta hariç. Ve utanç verici bir nokta bu. O yabancıyla hiçbir şekilde ilişkilendiremediğimiz, ondan apayrı, belki öngörebileceği ama yine de aslında istemeden sebebiyet verdiği sıradan bir olayın, bir jestin kanın; bir eylemin meyvesi -ya da her neyse işte- olarak gördüğümüz doğumumuzdan utanç duyuyoruz, bizde öfke ve neredeyse nefret uyandırıyor. Ve gözlerimizin buluştuğu o anda, babamızın bakışlarında tam olarak nefret değil ama bu durumdan duyduğu derin rahatsızlığı görebiliyoruz. Düşmanca bakışlarımızı üzerine dikmiş halde orada öyle dimdik ayakta duran bizler, kendisini kollarına bıraktığı bir anlık ihtiyaç ya da zevkten doğan beklenmedik bir sonuçtan ibarettik; bilmeden ektiği o tohum, şimdi karşısında ayakta dimdik durmuş, bir salyan-gozunkileri andıran pörtlek gözleriyle ona bakıyor, onu yargılıyor ve tamamen kendi istediği biçimde, özgürce, <span class="calibre3">başka biri,</span> bizden de başka biri olmasını engelliyordu.</p>
<p class="calibre1"><a id="bookmark5"></a>Bir Mesleğin Adlandırılması</p>
<p class="calibre1">Şimdiye kadar babamı hiç bu şekilde içimden koparıp atma-mışnm. Onu her zaman düşünmüş, varlığı benim için çok az şey ifade etmi^olsa da babam olarak hatırlamıştım; annem genç yaşta ölünce, önce Richieri’den uzakta bir yanlı okula, sonra bir başka yatılı okula, sonunda ise on sekiz yaşına kadar kalacağım bir üçüncüsüne verildim; ardından üniversiteye başladım ve altı yıl boyunca bir bölümden diğerine geçip hiçbirinden hayata geçirebileceğim, kullanabileceğim hiçbir şey öğrenemem üzerine sonunda Richieri’yi geri çağrıldım ve ödüllendirilmek için mi yoksa cezalandırılmak için mi bilmem, hemen evlendirildim. İki yıl sonra sonrasa babam, geride kendisi ve sevgisine dair o şefkat yüklü gülümsemesinden -dediğim gibi, o gülümsemede de biraz bağışlama, biraz alay vardı- başka hiçbir anı bırakmayarak vefat etti.</p>
<p class="calibre1">Ama kendisi için neydi acaba? Babam şimdi her şeyiyle ölüp gitmekteydi. Başkaları için olduğu kişi... Bense öyle az tanıyordum ki onu! Yalnızca benim için olan gülüşüne gelince ... Başkalarının da payı vardı tabii onda, başkalarının ona verdiği gerçeklikten de kaynaklanıyordu ve babam da şüpheleniyordu bundan... Şimdiyse o gülüşün anlamı ve nedenleri, tüm korkunçluğuyla açıkça gözlerimin önündeydi.</p>
<p class="calibre1">Yatılı okuldaki arkadaşlarım çoğu kez, "Senin baban ne iş yapıyor?” diye sorarlardı.</p>
<p class="calibre1">“Bankacı," diye yanıt verirdim.</p>
<p class="calibre1">Çünkü babam, <span class="calibre3">benim için,</span> bankacıydı.</p>
<p class="calibre1">Babanız cellat olsa, bu durumu sizin babanıza ve onun da size olan sevgisiyle uyumlu kılabilmek adına, mesleğini aile içinde nasıl adlandırırdınız? Tabii canım, o size karşı çok ama pek çok iyi biri, ah bilmez miyim, bunu söylemenize gerek bile yok; böy-lesi bir babanın oğluna duyduğu sevgiyi zihnimde mükemmel bir şekilde canlandırabiliyorum, oğlunun beyaz gömleğinin yaka düğmelerini, sevgiden titreyen koca elleriyle nasıl da ilikler. Ve aynı eller daha sonra, ertesi gün, şafak vakti, idam platformunun üzerinde nasıl da acımasızdırlar! Aynı şekilde bir <span class="calibre3">bankacı</span> da -!)itekim bunu da zihnimde mükemmel bir şekilde canlandırabiliyorum-faiz oranını yüzde ondan yirmiye, yirmiden kırka çıkarabilir; herkesçe kınanmasına rağmen tefeciliğinin ünü şehirde yavaş yavaş yayılacak ve bu utancın ağırlığı, şimdi bunun farkında olmayıp nıhaf düşüncelerin peşinde aylaklık yapmakla meşgul olan sevgili oğlunun omuzlarına çökecektir; o halde izin verin de söyleyeyim: Kendisine aciz bir lüks gibi gelen o iyiliği, içinde biraz bağışlama, biraz da alay barındıran o şefkat dolu gülümsemeyi gerçekten de hak ediyordu o çocuk.</p>
<p class="calibre1"><a id="bookmark6"></a><sup class="calibre7">İ</sup>yi Yürekli Zalim Oğul</p>
<p class="calibre1">Bakışlarım bu keşfin dehşetiyle doluydu -ki küçük düşürülmüş olmanın ve dudaklarıma anlamsız bir gülüş yerleştiren üzüntünün perdelediği bir dehşetti bu- ve kimsenin gerçekten bu duygular içinde olduğuma inanmayacağı şüphesini taşıyordum. Durum böyleyken, karım Dida’nın karşısına çıktım.</p>
<p class="calibre1">Aydınlık bir odada olduğunu anımsıyorum; üzerinde beyaz bir elbise vardı; pencereden giren parlak bir güneş ışığı demeti onu âdeı:a sarmalamıştı; beyaz ve altın sarısı renklerinde lakeli, üç gözlü büyük gardıroba baharlık giysilerini yerleştiriyordu.</p>
<p class="calibre1">Fazla tuhaf bir ses çıkarmamaya özen göstererek, içimdeki gizli utancın acısıyla sordum:</p>
<p class="calibre1">"Sen benim mesleğimin ne olduğunu biliyorsun, değil mi Dida?”</p>
<p class="calibre1">Elinde üzerine sarı bir tül elbise asılmış askıyla bana doğru dönen Dida, sanki ilk kez görüyormuş gibi beni bir süre süzdü. Şaşkınlık içinde, "Mesleğin mi?” diye yineledi.</p>
<p class="calibre1">Yanınnı beklediğim soruyu tekrar sorabilmek için, o utancın acısını yeniden tatmak zorunda kalmış, ruhumun âdeta parça parça olduğunu hissetmiştim. Ama ikinci seferinde ağzımdan daha kolay çıktı.</p>
<p class="calibre1">“Evet,” dedim, “ne iş yapıyorum?”</p>
<p class="calibre1">Bunun üzerine bir sür" bana dik dik bakan Dida, sonunda ğurültülü bir kahkaha patlattı.</p>
<p class="calibre1">“Ne diyorsun yahu Gengi?"</p>
<p class="calibre1">Patlayan o kahkaha, bir an için de olsa duyduğum dehşeti ve ruhumun, içimde yaptığı araştırmaların en yoğun noktasındayken ürpererek çarpıştığı o kör ihtiyaçların kâbusunu parçalayıp dağıttı.</p>
<p class="calibre1">Bakın işte, başkalan için bir tefeci, karım Dida içinse budalanın biriydim. Ben Gengi'ydim; şu an burada, karımın hem ruhunda hem de gözlerinin önünde var olan, Gengi'lerden yalnızca biriydi ve ^m bilir dışarıda, Richieri sakinlerinin hem ruhunda hem de gözlerinin önünde var olan (daha ne kadar Gengi yaşıyordu. Söz konusu olan benim ruhum değildi; benim ruhum ise öncesindeki mahremiyetinde olduğu kadar özgürdü ve bana etrafımdan gelen, başkalan ^rafından yapılmış ve verilmiş olan niteliklere, özellikle de para ve babamın mesleği ile ilgili değerlendirmelere karşı bağışıklık kazanmıştı.</p>
<p class="calibre1">Peki bu ruh benim değilse, kime aitti? Başkalarının bana verdiği o aşağılık gerçekliği kendiminmiş gibi kabul edemeyeceğimi söylüyorsam, maalesef kendime bir gerçeklik vermiş olsam dahi, benim için onun da hakiki olmayacağını, başkalarının bana verdiği <span class="calibre3">gerçeklik</span> kadar hakiki olmayacağını kabul etmem gerekir; başkaları için şu an karımın karşısında olan o bedenden ibaretken, ben o bedene dahi <span class="calibre3">benim</span> diyemiyordum çünkü o bedeni de o, yani karımın Gengi’si sahiplenmişti: Az önce de karımı pek güldüren saçma sapan bir şey daha söyleyen de oydu zaten.</p>
<p class="calibre1"><sup class="calibre7">uİ</sup>yi yüreklilik lüksü ...” dedim kendi kendime, bana hayata ait değilmiş gibi gelen o sessizliği bozan sesimle. Karımın karşısında bir gölgeye dönüşmüştüm, ben -yani benim bildiğim ben- ise onunla nerede konuştuğumu bilmiyordum.</p>
<p class="calibre1">Karım, tavrında muteber hayatının verdiği güven, kolunda ise o sarı renkli elbisesiyle, bir kez daha, "Ne diyorsun?" diye sordu.</p>
<p class="calibre1">Yanıtlamadığımı görünce, bana yaklaşıp kollarımdan tuttuğu gibi gözlerime doğru üfledi; artık Gengi’nin, babamın yaptığı işle ilgili kentte ne söylendiğini aynen kendisi gibi bilmezlikten gelmek zorunda olduğunu gayet iyi bildiği Gengi’nin olmayan bir bakışı silip yok etmek ister gibiydi.</p>
<p class="calibre1">Peki babamdan daha da beter değil miydim ben? Ah! Babam hiç değilse <span class="calibre3">çalışıyordu</span>... Bir de bana bakın! Ben ne yapıyordum ben? İyi yürekli zalim oğlu oynuyordum. O iyi oğul çoğu zaman ters (ve aynı zamanda tuhaf) şeyler söylüyordu: Burnunun sağa doğru yamuk olduğundan ya da Ay'ın öteki yüzünden bahsediyordu. Diğer yandan, babamın sözde bankası, iki güvenilir dostum Firbo ve Quantorzo sayesinde <span class="calibre3">çalışmaya</span> devam ediyor, zenginleştikçe zenginleşiyordu. Bankada küçük çaplı başka ortaklar da vardı; iki güvenilir dostum-nasıl denir- bir ölçüde menfaat ortağıydılar ve bu sayede benim işlere bulaşmama hiç gerek kalmadan her şey dört dörtlük gidiyordu; tüm ortaklar tarafından seviliyordum: Quantorzo beni oğlu, Firbo ise kardeşi gibi seviyordu ve her ikisi de benimle iş konularını konuşmanın faydasız, ara sıra beni bazı belgeleri imzalamak için çağırmalarının ise yeterli olduğunu gayet iyi biliyorlardı; her şey bir imzadan ibaretti. Aslında birkaç başka iş de yok değildi: Örneğin ara sıra birileri gelip onları Fir-bo'ya götürmemi ya da Quantorzo’ya verilmek üzere bir referans mektubu yazmamı istiyordu ki... İşte bu! Tam o anda, karşımdaki adamın çenesini biri daha belirgin, diğeri ise daha ufak olmak üzere iki eşitsiz parçaya bölen o gamzeyi fark ediveriyordum.</p>
<p class="calibre1">Şimdiye kadar nasıl oldu da vahşice öldürülmedim? Ah donlar, gerçekte nasıl olduğumu anlamak için kendimi kendimden ayırıp da dışarıdan bakmayı hiç denemediğim ve kendimi içinde bulduğum, içine yerleştirildiğim koşullara körce uyarak yaşamaya devam ettiğim için öldürmemişlerdi beni; bahsettiğim bu koşulların ne olduklarını bile düşünmemiştim; öyle ya, o koşullar içinde doğmuş ve büyümüş olduğumdan, bu koşular benim, böyle olmam ise başkaları için olağandı; heni böyle tanıdıkları ve başka türlü düşünemeyecekleri için, artık herkes bana nefretten neredeyse arınmış bir şekilde bakabiliyor, hatta bu <span class="calibre3">iyi yürekli zalim oğula</span> gülümseyebiliyorlardı bile.</p>
<p class="calibre1">Herkes mi dedim?</p>
<p class="calibre1">Birdenbire iki çift gözün dört zehirli hançer gibi ruhuma saplandıklarını hissettim: Eve dönüş yolunda her gün karşılaştığım Marco di Dio ile karısı Diamante'nin gözleri.</p>
<p class="calibre1"><a id="bookmark7"></a>Herkes İçin Gerekli Bir Parantez</p>
<p class="calibre1">. Marco di Dio ile kansı Diamante, benim (yanlış hatırlamıyorsam) ilk kurbanlarım olma talihsizliğini yaşamışlardı. <span class="calibre3">Moscar-</span>dalardan yalnızca birinin giriştiği imha deneyinin ilk kurbanları olmuşlardı demek istiyorum.</p>
<p class="calibre1">Ama bundan bahsetmeye ne hakkım var? Diğerlerinin söz ve görüntülerini buraya taşımaya ne hakkım var? Onlara dair ne biliyorum ki ben? Onlarla ilgili nasıl konuşabilirim? Onlara dışarıdan bakıyorum ve doğal olarak, kendilerini benim onları gördüğüm biçimde tanımaları mümkün değil. O halde şikayet ettiğim haksızlığın aynısını, şimdi ben onlara yapmış olmuyor muyum?</p>
<p class="calibre1">Evet, tabii ki öyle ama arada başta bahsettiğim ufak bir fark var: Sabit fikirler; yani her birimizin, kendimizi gördüğümüz ve içtenlikle olduğumuzu düşündüğümüz kişiyi esas alarak, yalnız kendimizi değil, başkalarının de bizi içinde görmesini istediğimiz o kişiyi o veya bu şekilde inşa edişimiz. Böylesi bir cüretkarlığın, densizliğin cezasız kalmaması gerekir.</p>
<p class="calibre1">Ama biliyorum ki siz henüz teslim olmak istemiyor ve haykırıyorsunuz:</p>
<p class="calibre1">“Peki ya gerçekler? Tanrı aşkına söyle, ortada mutlak gerçekler de yok mu?"</p>
<p class="calibre1">“Evet, tabii ki var.”</p>
<p class="calibre1">Doğmak bir gerçektir mesela. Daha önce söylediğim gibi,</p>
<p class="calibre1">başka bir zaman yerine o zamanda; bu ya da bir diğer babadan; böyle ya da başka türlü koşullarda; kız ya da erkek çocuk olarak; Laponya’da ya da Afrika’nın ortasında; güzel ya da çirkin; kamburlu ya da kambursuz doğmuş olmak: Alın size <span class="calibre3">somut gerçekler. </span>Bir gözünüzü kaybetmeniz de bir gerçektir; nitekim her iki gözünüzü birden de kaybedebilirsiniz -ki eğer bir ressamsanız başınıza gelebilecek en kötü olaydır bu.</p>
<p class="calibre1">Zaman ve mekan: İhtiyaçlar. Kader, şans, rastlantılar: Hepsi de hayatın tuzakları. Var olmak istiyor musunuz? O halde böyle olacaksınız. Soyut olarak var olmak mümkün değil. Varlığımızı bir şeklin içine sığdırmak ve bir süre sonra da aynı şeklin içinde son bulmak zorundayız, burada ya da orada, öyle ya da böyle. Ve her şey, var olduğu sürece o biçimde olmanın, böyle olup da öbür türlü olamamanın cezasını da beraberinde taşır. Örneğin şuradaki iki büklüm adamcağızın varlığı sanki bir şaka, zorlasak zorlasak en fazla bir dakika sürecek bir şaka gibi gelir; ardından da hop, doğrulsun, çabucak kalksın, uzun boylu, çevik bir adama dönüşsün diye bekleriz... Ama nerde! Bütün hayan boyunca -ki tek bir hayata sahip olacak- böyle kalacağı gibi, bunu kabullenmesi de gerekecek.</p>
<p class="calibre1">Bütün bunlar, biçimler için olduğu kadar, eylemler için de geçerli.</p>
<p class="calibre1">Bir eylem yapılıp tamamlandığında, bir daha değiştirilemez. Biri harekete geçip bir şeyler yaptığında, sonrasında kendisini yaptığı bu eylemlerle bağdaştıramayıp değiştirmek istese de bunu yapamaz; yapılmış bütün eylemler oldukları gibi kalır: Kendi elleriyle inşa ettiği bir hapishane gibi. Birisiyle evlendiyseniz ya da maddeten konuşursak, hırsızlık yapıp da yakayı ele verdiyseniz ya da birini öldürdüyseniz, gerçekleştirdiğiniz eylemlerinizin sonuçları sizi vantuzlu ahtapot kolları gibi sarmalamaya, kıskacında tutmaya başlar: Yaptıklarınızın ağırlığını üzerinizde ve çevrenizde yoğun, solunması güç bir hava gibi hisseder, o eylemlerin sorumluluğunu ve istemediğiniz ya da öngörmediğiniz sonuçlarını da üstlenmek durumunda kalırsınız. Ve ne kadar uğraşırsanız uğraşın, bir daha da yakanızı kurtaramazsınız.</p>
<p class="calibre1">Aynen böyle. Peki bununla neyi kastediyorsunuz? Eylemlerin de biçimler gibi benim ya da sizin gerçekliğinizi belirlediğini mi? Peki nasıl? Neden? Onları gerçekleştirenler için bir hapishane oldukları gerçeğini kimse yadsıyamaz. İddia ettiğiniz sadece buysa, dikkat ediniz ki bana karşı hiçbir başarı kazanmış değilsiniz çünkü ben de tam böyle söylüyor ve bunu savunuyorum, yani eylemlerin bir hapishane, üstelik de aklınıza gelebilecek en adaletsiz hapishane olduğunu.</p>
<p class="calibre1">Tanrı aşkına, bu sözlerimin doğruluğunu size çoktan kanıtlamış olduğumu sanıyordum! Diyelim ki, Tızio diye birini tanıyorum. Bildiklerimden yola çıkarak, ona bir gerçeklik yüklüyorum: Kendi gözümden tabii. Gel gelelim Tizio’yu siz de tanıyorsunuz ve tabii ki ona dair bildikleriniz, benim ona dair bildiklerimle aynı değil çünkü her birimiz onu kendi tarzımıza göre tanıyor ve ona kendi tarzımızda bir gerçeklik veriyoruz. Bu durumda Tızio, kendisi için de onu tanıyan kişi sayısı kadar farklı gerçekliklere sahip çünkü ben onu bir biçimde tanıyorum, siz başka bir biçimde tanıyorsunuz, bir üçüncüsü başka biçimde tanıyor, bir dördüncüsü daha da başka biçimde vesaire vesaire ve liste böylece uzayıp gidiyor. Bu da, her ne kadar Tizio kendisinin -hatta özellikle kendisinin- herkes için tek bir kişi olduğu yanılsaması içindeyse de aslında gerçekten de benim için birisi, sizin için başka birisi, üçüncü bir kişi için bir başka birisi, dördüncü bir kişi için daha başka birisi vesaire vesaire olduğu anlamına geliyor. İşte asıl "sorun” -ya da daha hoşunuza gidecekse “işin esprisi” diyelim- tam olarak burada. Bir eylemde bulunuruz ve tüm iyi niyetimizle, içimizdeki her birinin bu eyleme katılmış olduğunu varsayanz. Ne zaman ki büyük bir talihsizlik sonucu onlardan birine takılıp havada öylece asılı kalırız, işte o zaman durumun maalesef böyle olmadığını, eylemin biz olan ya da biz olabilecek çok kişi içinden aslında her zaman ve yalnızca bir kişi tarafından yapıldığını; yani içimizdeki her birinin o eylemin gerçekleşmesinde pay sahibi olmadığını fark ederiz. Ve o tek kişi üzerinden, ona nıtunmuş ve havada öylece asılı kalan hepimizin yargılanmasını büyük bir adaletsizlik olarak görürüz; hepimizin hayatı, sanki tamamıyla o tek birinin gerçekleştirdiği eyleme bağlıymışçasına alt üst olur.</p>
<p class="calibre1">“Ama ben aynı zamanda buyum ve şuyum ve sonra şuyum da!” diye bağırmaya başlarız.</p>
<p class="calibre1">Pek çok kişi; aynen öyle: O tek birinin gerçekleştirdiği eylemin dışında kalan ve o eylemle hiçbir ilgileri bulunmayan pek çok kişi var içimizde. <sup class="calibre7">Ü</sup>stelik bununla da kalmıyor; o tek birinin ta kendisi, yani bu eylemi gerçekleştirdiği belirli bir an'da ona verdiğimiz gerçeklikten ibaret olan kişi, çoğunlukla eylemin hemen ardından ortadan kayboluverir; bu arada o eylemin hatırası ise kaygılandırıcı, açıklanamaz bir rüya gibi içimizde kalır. Ardından ise her birinin de aslında bize karşılık geldiği ya da gelebileceği bir kişi, on farklı kişi, bütün o farklı kişiler içimizde birer birer ortaya çıkarak, nasıl olur da böylesi bir eylemde bulunduğumuzu sorduklarında, bizler olup biteni kendimize açıklamayı bir türlü beceremeyiz.</p>
<p class="calibre1">Geçmiş gerçeklikler.</p>
<p class="calibre1">Eğer olaylar çok kaygı verici değilse bu geçmiş gerçeklikleri birer aldanma olarak adlandırabiliriz. Evet, böylesi doğru olur çünkü her gerçeklik bir aldanmadır aslında. Aldanmadan konu açılmışken, size şu anda gözlerinizin önünüzde bir diğerine daha şahit olduğunuzu söylesem?</p>
<p class="calibre1">“Yanılıyorsunuz siz!"</p>
<p class="calibre1">Çok yüzeyseliz -sizler ve ben. <sup class="calibre7">İ</sup>şin espnsinın içine nüfuz etmiş falan değiliz; nitekim bu mesele tahmin ettiğimizden çok daha derin ve köklü, sevgili dostlar. Bahsettiğim şu: Varlıkların biçimler aracılığıyla eylemde bulunmaları kaçınılmazdır; bizler ise varlıkların yaramğı dış görünüşlerden ibaret olan bu biçimlere bir gerçeklik değeri veririz. Doğal olarak, varlığın bize hangi biçimde ve hangi eylemi gerçekleştirirken göründüğüne göre de değişir bu değer.</p>
<p class="calibre1">Ve bizler, mutlaka diğerlerinin yanılmakta olduğunu zanneder, belli bir biçim, belli bir eylemin bu olmadığını, böyle olmadığını düşünürüz. Fakat kısa bir süre sonra, bakış açımızda bir derecelik dahi bir oynama gerçekleştiğinde, kendimizin de yanılıyor olduğunu ve aynı şekilde bizim için de bu olmadığını, böyle olmadığını fark etmemiz kaçınılmazdır; yani sonunda hiçbir şeyin değişmez ve kesin bir biçimde bu ya da böyle olmayacağını ve bu biçimde kah şu biçimde görüneceğini kabul etmek zorunda kalırız; bir anda hepsi yanlış ya da hepsi doğru gibi gelmeye başlar ki bu durum hiçbir şeyi değiştirmez çünkü bize herhangi bir gerçeklik verilmediği gibi, tek bir gerçeklik de yoktur; nitekim eğer ki var olmak istiyorsak onu kendi kendimize inşa etmemiz gerekir: Asla herkes için tek bir gerçeklik olmayacak, sürekli ve sonsuz kez değişecektir. Bugünün gerçekliğinin tek olduğu yanılsaması bizi bir yandan desteklerken öte yandan dipsiz bir boşluğun içine iter; çünkü bugüııün gerçekliği yarının yanılsamasını ortaya çıkarmakla yükümlüdür. Ve hayat, asla son bulmaz; bulamaz. Eğer yarın son bulursa, her şey biter.</p>
<p class="calibre1"><a id="bookmark8"></a>Biraz Alçalalım</p>
<p class="calibre1">Size biraz yüksekten uçtum gibi geliyor? O zaman biraz alçalalım. Top istediği kadar esnek olsun, zıplayabilmesi için önce yere değmesi gerekir. O halde önce yerden sektirelim ve sonra elimize gelmesini sağlayalım.</p>
<p class="calibre1">Hangi gerçekler üzerine konuşmak istiyorsunuz? Falanca yılın falanca ayının falanca günü, asil Richieri kentinde, falanca sokaktaki bilmem kaç kapı numaralı evde, falanca bey ile filanca hanımın oğlu olarak doğmuş olduğum mu; kilisede ayın altısında vaftiz edilmiş; aln yaşında okula gönderilmiş; yirmi üçünde evlendirilmiş; bir metre altmış sekiz santim boylu, kızıl saçlı oluşum vesaire vesaire mi ilgilendiriyor sizi?</p>
<p class="calibre1">Bunlar benim özelliklerim. Kesin, değişmez bilgiler olduklarını söyleyebilirsiniz. Bunlardan hareketle benim gerçekliğime dair sonuca mı varmak istiyorsunuz? Kendi başlarına hiçbir şey ifade etmeyen bu bilgilerin ışığında, herkesin aynı değerlendirmeyi yapabileceğine mi inanıyorsunuz? Beni tam ve kesin olarak temsil ediyor olsalar bile, nerede temsil ettiklerini söyleyebilir misiniz? Hangi gerçeklikte?</p>
<p class="calibre1">Sizin gerçekliğinizde tabii; başka birinin ve sonra daha başka birinin ve sonra daha daha başka birinin gerçekliğinden daima farklı olacak o gerçeklikte. Bırakın canım, herkes için tek bir gerçeklik olması mümkün mü? Daha az önce her birimiz için tek bir gerçeklik dahi olmadığını, kendimizinkinin dahi içimizde sürekli değiştiğini söylemedik mi? Ee, yani?</p>
<p class="calibre1">edin.</p>
<p class="calibre1">Bu, benim falanca yılın falanca ayının falanca gününde doğduğum ev. Topografik veriler esas alındığında, yüksekliği, uzunluğu, ön yüzündeki pencere sayısı ile bu ev herkes için aynı: Beşiniz için de falanca yılın falanca ayının falanca gününde, kızıl saçlı bir bebek olarak bu evde doğduğum ve şimdi ise bir metre altmış sekiz santim boyunda olduğum verilerinden hareketle, beşinizin de bana ve bu eve aynı gerçekliği verdiğiniz sonucuna mı varacağız yani? Halbuki derme çatma bir evde oturuyorsanız doğduğum bu ev bir saraydan farksız; belirli bir sanatsal beğeniye sahipseniz, çok kaba ve çirkin gelecektir size; örneğin geçmişinizde kalan acı bir olayı hatırlatıyorsa bu evin sokağından gönülsüzce, etrafınıza ters bakışlar atarak geçeceksiniz; gel gelelim doğduğum evin karşısındaki bir diğer evde, annemin de yakın arkadaşı olan ^vet öyleydi, biliyorum- zavallı anneciğiniz oturmuşsa sevgi dolu ve sımsıcak olacak bakışlarınız</p>
<p class="calibre1">Peki ya bu evde doğmuş olan ben? Aman Tanrım! Beşiniz için de bu evde -yani aynı anda hem bir, hem de beş farklı ev olan bu evde- falanca yılın falanca ayının falanca gününde bir budalanın doğmuş olması, hepiniz için de aynı budala olduğum anlamına mı geliyor? Quantorzo’yu bankanın müdürlüğüne, Firbo’yu ise adli danışmanlığa getirmem nedeniyle, biriniz için budalayımdır mutlaka; gel gelelim bir diğeriniz tam da bu nedenle çok kurnaz olduğum için takdir edebilir beni; bir diğeriniz ise her gün karımın köpeğini dolaştırmaya çıkararak budalalığımı yedi düvele haykırdığımı düşünecektir vesaire vesaire...</p>
<p class="calibre1">Her birinizin içinde bir tanesinin var olması suretiyle, toplam beş budala. Aynen dışarıdan gördüğünüz şekilde karşınızda duran beş budala; aynen doğduğum ev gibi ben de hem bir taneyim, hem de beş; hepsinin de adı Moscarda ve bu ad tek başına tek bir gerçeklik ifade etmiyor; nitekim birbirinden farklı beş budalaya karşılık gelen bu isimle seslenmeniz halinde - <span class="calibre3">Moscarda! -</span> beşi birden dönüp bakacaktır size; gel gelelim her biri sizin ona verdiğiniz dış görünüşe sahip olacağından beş farklı şekilde görüneceğim size; örneğin gülüyorsam, beş farklı gülüş yerleşecek yüzüme vesaire vesaire...</p>
<p class="calibre1">Ve gerçekleştirdiğim her eylemi, sizin için beni temsil eden bu beş kişiden biri gerçekleştirmiş olmayacak mı? Ve o beş kişi birbirinden farklıysa bu eylemin daima aynı olduğunu söylememiz mümkün mü? O halde her biriniz, eylemlerimi bana verdiğiniz gerçekliğe göre yorumlayıp ona göre bir anlam ve değer yükleyeceksiniz.</p>
<p class="calibre1">“Moscarda bunu yaptı,” diyecek biriniz.</p>
<p class="calibre1">“Haydi canım, bunu yapmışmış! Bambaşka bir şey yapn!” diyecek bir diğeriniz.</p>
<p class="calibre1">“Bence iyi yapmış. Böyle yapması gerekiyordu!” diyecek üçüncünüz.</p>
<p class="calibre1">“Böyle yapması gerekiyormuş, haydi ordan sen de! Çok kötü yaptı! Halbuki şöyle yapması gerekiyordu ..." diyecek dördüncünüz.</p>
<p class="calibre1">“Ne yapması gerekiyordu canım? Hiçbir şey yapmadı ki!"</p>
<p class="calibre1">Ve sizler işi, birinizin Moscarda’sının öbürünün Moscar-da’sıyla aynı olmadığını anlamayı reddederek, Moscarda’nın yaptıkları ya da yapmadıkları, neyi yapması gerekip neyi yapması gerekmediği üzerine hararetli bir tanışmaya girişmeye kadar götüreceksiniz; öyle ya, tek bir Moscarda’yla, şu karşınızdaki duran ve sizin de görüp dokunduğunuz böyle böyle adamla konuştuğunuzu sanıyor, oysaki aslında beş farklı Moscarda’yla konuşuyorsunuz çünkü diğer dördünüzün karşısında da aynen sizinki gibi tek olduğunu düşündükleri, görüp dokundukları böyle böyle birer Moscarda var. Beş -hana zavallı Moscarda’nın da kendi adına görüp dokunabildiği bir tanesi olduğunu varsayarsak, aln- farklı kişi; aynı anda hem biri, hem de hiçbiri; öyle ya, kendisinin görüp dokunduğu adam, diğer beş kişinin görüp dokunduğu adamla asla aynı olmayacak ki...</p>
<p class="calibre1"><a id="bookmark9"></a>Parantezi Kapatalım</p>
<p class="calibre1">Her şeye rağmen, size o sahip olduğunuzu düşündüğünüz gerçekliği vermeye çalışacağımdan hiç şüpheniz olmasın: Yani, demem o ki, içimde aynen kendi istediğiniz şekilde var olmanızı sağlayacağım. Ne kadar uğraşırsam uğraşayım sizi istediğiniz biçimde temsil etmemin mümkün olmadığını artık gayet iyi biliyoruz; zira daima yalnızca bana göre bir «biçiminiz» olacaktır, size ve başkalarına göre bir «biçiminiz» değil.</p>
<p class="calibre1">Fakat af buyurun: Eğer sizin için, bana verdiğinizin dışında başka bir gerçekliğim yoksa o gerçekliğin benim kendi kendime verebileceğim gerçeklikten daha az hakiki olmadığını kabul etmeye hazırsam ve o gerçeklik (ki bana nasıl bir gerçeklik atfetmiş olduğunuzu ancak Tanrı bilir!) sizin için tek ve mutlak nitelikteyse; sizi tüm iyi niyetimle, mümkün olduğunca istediğiniz biçimde temsil etmeye çalıştığımı gördüğünüz halde, bir de kalkmış size vereceğim gerçeklikten yakınıyor musunuz yani?</p>
<p class="calibre1">Sizi temsil ettiğim biçimde olduğunuzu iddia etmiyorum. Aslında kendi gözünüzde olduğunuzu sandığınız o <span class="calibre3">birisi</span> dahi olmadığınızı, aksine aynı anda birçok kişi olduğunuzu ve bu sayının çeşitli biçimlerde var olma yeteneğinize, ilişkilerinize, içinde bulunduğunuz ortam ve şartlara göre değişebileceğini zaten söylemiştim. O halde size karşı nasıl bir haksızlık yapıyor olabilirim? Asıl sizin verdiğiniz gerçekliğin dışında bir gerçekliğe sahip olmadığıma ya da olamayacağıma inanan sizler bana haksızlık ya-</p>
<p class="calibre1">pıyorsunuz; inanın ki bana verdiğiniz gerçeklik, aslında sadece size ait: Sadece size ait bir düşünceden, kendi kendinize bana dair edindiğiniz izlenimler bütününden, sizin hissettiğiniz, size göre, size mümkün gelen bir var olma biçiminden bahsediyoruz; benim gerçekten kim olabileceğim hakkında ise bırakın sizleri, benim dahi en ufak bir şey bilme ihtimalim yok.</p>
<p class="calibre1"><a id="bookmark10"></a>İki Ziyaret</p>
<p class="calibre1">Birdenbire gerçekleşen ve biri diğerinin içinde iki ziyaretin, bu kitabımı okumaya başladığınızdan beri yüzünüzden eksik olmayan alaycı gülümsemenizin ne kadar aptalca olduğunu ortaya çıkarmış olmasından fazlasıyla memnunum.</p>
<p class="calibre1">Halen şaşkınsınız -haliniz gözümden kaçmıyor; rahatsız, huzursuz, eski arkadaşınız karşısında hayli mahcupsunuz; yeni bir arkadaş edinir edinmez onu hemen aşağılık bir bahaneyle postalayıverdiniz çünkü onu yeni arkadaşınızın önünde gülerken, konuşurken görmeye daha fazla dayanamıyordunuz. Nasıl yapabildiniz bunu? Onu böyle postalamanızdan bahsediyorum, halbuki az önce, bu yenisi gelmeden evvel, onunla konuşmak ve gülmek pek hoşunuza gidiyor gibiydi, yanılıyor muyum?</p>
<p class="calibre1">Postaladınız gini. Peki kimi? Arkadaşınızı mı? Postaladığınız kişinin o olduğuna gerçekten de inanıyor musunuz?</p>
<p class="calibre1">Biraz durup düşünün derim.</p>
<p class="calibre1">F.ski arkadaşınızı yenisi geldi diye postalamış olmanızın kendi içinde hiçbir makul sebebi olamaz. O ikisi birbirlerini tanımıyorlardı bile; onları siz tanıştırdınız; olsa olsa yarım saat salonunuzda havadan sudan konuştular, o kadar. Ne onun ne de diğerinin utanıp sıkılmasına gerek yoktu.</p>
<p class="calibre1">Utanıp sıkılan ise siz oldunuz ve o ikisini hararetle konuşurken görüp birbirleriyle giderek daha iyi anlaşmakta olduğunu</p>
<p class="calibre1">anladıkça, utancınız da o kadar hissedilir ve dayanılmaz oldu. Nitekim aralarındaki ahengi bozmakta gecikmediniz. Neden? Çünkü siz (neden anlamakta hâlâ direniyorsunuz?}, evet siz, ansızın -yani, yeni arkadaşınızın gelişiyle- biri diğerinden çok farklı iki kişi olduğunuzu fark ettiniz ve buna daha fazla dayanamadığınız için, bir süre sonra mecburen onlardan birini postalamak zorunda kaldınız. Hayır, eski arkadaşınızı değil kendinizi -eski arkadaşınızın bildiği kendinizi- postaladınız; çünkü onun, yeni gelenin tanıdığı ya da onun için olmak istediğiniz kişi olmadığını hissettiniz.</p>
<p class="calibre1">O ikisi kendi aralarında uyumsuz değillerdi; birbirlerine yabancı olmalarına rağmen ikisi de çok kibardı ve şaşılacak derecede iyi anlaşıyorlardı; kendi içinizde aniden keşfettiğiniz iki siz idi onlar. Aralarında hiçbir ortak nokta yokken, birine ait şeylerin diğerininkilerle karışmasına tahammül edemezdiniz. Onların hiçbir, tek bir ortak noktaları yokken, sizinse eski arkadaşınız için bir gerçekliğiniz, yeni arkadaşınız içinse ondan tamamen farklı başka bir gerçekliğiniz olduğuna göre, biriyle konuşmaya girişseniz, öteki size şaşkın gözlerle bakacak, sizi tanıyamayacak ve kendi kendine hayretle şöyle soracaktı:</p>
<p class="calibre1">“Nasıl yani? Arkadaşım bu mu? Böyle mi?”</p>
<p class="calibre1">Ve bunun üzerine, aynı anda iki kişi olduğunuzu fark etmenin dayanılmaz utancı içinde, arkadaşlarınızın birinden değil de sizi aynı anda kendileri olmaya zorlayan ve içinizde yaşayan o iki kişinin birinden kurtulmak için aşağılık bir bahane aramaya koyuldunuz.</p>
<p class="calibre1">Haydi, haydi, kitabımı okumaya kaldığınız yerden devam edin -şu ana dek yüzünüzden eksik olmayan o gülümsemeyi silip atın ama.</p>
<p class="calibre1">Yeni yeni edindiğiniz bu deneyimlerin keyfinizi kaçırdığını söyleyecekseniz, bunun henüz hiçbir şey olmadığını biliniz, sevgili dostum: Kendinizi daima tek bir kişi olduğuna inandıradurun, aslında yalnızca iki de değil, kim bilir kaç kişi olduğunuzun bilincinde değilsiniz.</p>
<p class="calibre1">Yolumuzda devam edelim.</p>
<p class="calibre1"><span class="calibre2">DÖRDÜNCÜ BOLUM</span></p>
<p class="calibre1"><a id="bookmark11"></a>Ma,rco di Dio ile Kansı Diamante Benim İçin Nasıl Ûiler?</p>
<p class="calibre1">Nasıl «idiler» dediğime bakmayın, belki de hâlâ hayattadırlar. Nerede yaşıyorlardır? Belki de hâlâ buradadırlar, hana belki yarın karşılaşırız bile. Ama burası dediğim de neresi? Benim kendime ait bir dünyam yok artık; ne onlar hakkında bir şey bilebilirim ne de nerede yaşıyormuş numarası yaptıklarını. Ancak yolda onlara rastlarsam, yoldan geçtiklerini kesin olarak bilebilirim, o kadar. Söze şu soruyla başlayabilirim:</p>
<p class="calibre1">“Sen Marco di Dio musun?"</p>
<p class="calibre1">Ve o da şöyle cevaplayabilir:</p>
<p class="calibre1">“Evet. Ben Marco di Dio’yum.”</p>
<p class="calibre1">“Bu yoldan mı yürürsün hep?”</p>
<p class="calibre1">“Evet. Bu yoldan.”</p>
<p class="calibre1">“Bu da senin karın Diamante mi?”</p>
<p class="calibre1">“Evet. Karım Diamante.”</p>
<p class="calibre1">“Bu yolun adı böyle böyle mi?</p>
<p class="calibre1">“Evet, böyle böyle. Bu yolun üzerinde pek çok ev, pek çok enine yol ve pek çok lamba vesaire vesaire var.”</p>
<p class="calibre1">Orlendorf’un<a id="footnote1"></a><sup class="calibre7"><a href="#bookmark12">1</a></sup><sup class="calibre7"></sup> gramer kitabında olduğu gibi.</p>
<p class="calibre1">Bu kadar sohbet o zamanlar bana yetiyordu; aynen şimdi de size, bir zamanlar üzerinde onlarla karşılaşnğım ve yeniden de karşılaşabileceğim şu yolun ve Marco di Dio ile karısı Diaman-te’nin gerçekliklerini saptamak için yeteceği gibi. Ne zamandı? Yok canım, çok yıl geçmemiştir üzerinden. Zaman ve mekân ile ilgili ne kesin (!) bilgiler veriyorum ama! Zaman, beş yıl önce; mekân ise bir yol.</p>
<p class="calibre1">Sonsuzluk kavramı, yalnızca bu beş yıl içinde değil, şu bir dakikayla diğeri arasında da çökmüştü benim için. O zaman içinde yaşadığım dünya bana şimdi nasıl uzak geliyor bilemezsiniz, gökyüzündeki en uzak yıldızdan da daha uzak.</p>
<p class="calibre1">Marco di Dio ile karısı Dinmante hana hep iki bahtsız gibi gelmişlerdi; sefalet onları, bir yandan her sabah yüzlerini yıkamalarının gereksiz olduğuna, diğer yandansa yalnızca en azından karınlarını doyurmaya yetecek o birkaç kuruşu kazanmaları değil, aynı zamanda bir gecede bir milyoner olabilmek adına denenmemiş hiçbir yol bır^akmamaya ikna etmişti: Marco di Dio öfke dolu gözlerini fal taşı gibi açar, heceleyerek <span class="calibre3">mil-yo-ner,</span> derdi.</p>
<p class="calibre1">O zamanlar yalnız ben değil, onun böyle söylediğini duyan herkes de benimle birlikte gülerdi. Oysa şimdi bu tavr^ hanrla-yıp dehşete düşüyorum çünkü insana güç veren o tanrısal şeyden, yani hayat tecrübesinin düzenliliğinden henüz şüphe duymaya başlamamış olduğum için, o zamanlar hâlâ gülebildiğimi fark ediyorum: Nitekim bir gecede milyoner olabilme düşüncesini, tam da bu yüzden gülünç bir rüya olarak değerlendirmiştim. Peki ya incecik bir iplikten ibaret olduğunu çok önceleri belli eden şey, yani hayat tecrübesinin düzenliliği, benim içimde ortasından ko-puvermişse? Ya iki ya da üç kez tekrar ettiği için bana göre <span class="calibre3">düzenlilik</span> kazanan sadece gülünç bir rüyadan ibaretse? O zaman bir gecede gerçekten milyoner olunabilineceğinden şüphe duymak bana da imkansız gelirdi. Hayat tecrübesinin o kutsanmış düzenliliğine sahip olanlar neyin aslında gerçek, neyinse gerçeğe yakın olabileceğini, kuraldışı yaşayan kişiler kadar iyi göremezler -aynen şu adamcağız gibi.</p>
<p class="calibre1">Mucit olduğuna inanıyordu.</p>
<p class="calibre1">Ve mucit dediğiniz, güzel bir günde gözlerini açar, bir şey icat eder ve milyoner olup çıkar, sevgili dostlar!</p>
<p class="calibre1">Herkes onu hâlâ taşradan Richieri’ye henüz gelmiş bir köylü olarak hanrlıyor. O yıllarda en ünlü sanatçılarımızdan. birinin -rahmetli- stüdyosuna kabul edildiğini ve orada kısa sürede mermeri ustaca işlemeyi öğrendiğini de hatırlıyorlar. Derken bir gün büyük usta bir sergide yer almak üzere hazırladığı ve sonradan <span class="calibre3">ve Çocuk</span> adıyla ünlenecek bir grup alçı eseri için, onu model olarak kullanmaya karar verdiği de akıllarda kalmıştır.</p>
<p class="calibre1">Böylece sanatçı, işlediği kile kusursuz ve gerçekdışı bir görünüm kazandırmayı başarmıştı; eser bir sanat harikası olmasa da yaratıcısının çok hoşuna gidiyor, bolca övgü almasını sağlıyordu.</p>
<p class="calibre1">Suç kildeydi.</p>
<p class="calibre1">Öğrencisinin içinde, övgüye değer bir biçimde ebediyen kile sabitlenmiş o gerçekdışı görüntüyü alıp da anlık, övgü almayacak bir eyleme dönüştürme dürtüsünün doğabileceğini aklından ucundan bile geçirmeyen usta, bir yaz günü öğlen saatlerinin boğucu sıcağında, stüdyoda ter içinde aklındaki o grubun görüntüsünü mermere aktarmaya çalışıyordu.</p>
<p class="calibre1">Kilde hayat bulan sahte çocuğun o tatlı, uysal gülümsemesine sahip olmak istemeyen gerçek çocuğun koyverdiği imdat çığlığını koşup gelen ahali, Marco di Dio'yu o boğucu sıcakta, içinde ansızın beliren o hayvani dürtüden yol açtığı bir eylemi yaparken suçüstü yakaladı.</p>
<p class="calibre1">Zira eğri oturup doğru konuşalım derim: Hayvani, hatta iğrenç olarak tanımlayabileceğimiz o eylemi gerçekleştiren Marco di Dio, aynı zamanda dürüst ve erdemli pek çok başka eylemde de bulunan ve ustasının daima iyi bir delikanlı olarak tanıdığı tas-lakçısı değil miydi?</p>
<p class="calibre1">Bu soruyla ahlaki değerlerinizi rencide ettiğimin farkındayım. Nitekim bana, Marco di Dio'da böylesi bir dürtünün doğuşunun, onun aslında ustasının tarif ettiği gibi o iyi delikanlı olmadığının göstergesi olduğunu söyleyerek yanıt veriyorsunuz. Bu arada dikkatinizi çekmek isterim ki, azizlerin hayatları da benzer dürtülerle (hatta daha da iğrençleriyle) doludur. Azizler bunları <span class="calibre3">şeytana</span> mal ediyor ve Tanrı’nın yardımıyla alt edebiliyorlardı. iste böyle, kendinizi çoğu kez frenlemek suretiyle, bu tür dürtülerin içinizde doğmasına siz de engel oluyor ve de içinizden ansızın bir hırsız ya da katilin çıkmasını engelliyorsunuz. Öyle ya, hiçbir yaz gününün o boğucu ikindi sıcağı, sizin her zamanki doğruluk ve dürüstlük kabuğunuza zarar vermeyi başaramadığı gibi içinizde doğuştan var olan hayvani duyguları da tutuşturamadı. O halde onu rahatça yargılayabilirsiniz.</p>
<p class="calibre1">Ya şimdi size Jül Sezar'dan, hani o ihtişamıyla sizi kendisine hayran bırakan o imparatordan bahsetmeye başlasam, ne dersiniz?</p>
<p class="calibre1">“Bu ne edepsizlik!” diye haykırırsınız. “Bahsettiğin dönemde o henüz Jül Sezar değildi. Ne zaman ki Jül Sezar gerçekten <span class="calibre3">kendisi </span>oldu, işte zaman bizler de hayran olduk ona.”</p>
<p class="calibre1">Gayet güzel. <span class="calibre3">Kendisi</span> demek... Bu size garip gelmiyor mu? Madem Jül Sezar sadece ona hayranlık duyduğunuz anlarda <span class="calibre3">kendisi</span> idi, geride kalan tüm zaman boyunca neredeydi peki? Kimdi? Hiç kimse mi? Herhangi biri mi? Kimdi öyleyse?</p>
<p class="calibre1">Bu soruları karısı Calpurnia’ya ya da Bitinya kralı Nikome-des’e’ sormak gerek.</p>
<p class="calibre1">Uğraşa uğraşa, sonunda şu düşünce de zihninizde bir yer buldu kendisine: Tek bir Jül Sezar yoktu. Bir Jül Sezar vardı tabü ve hayannın birçok kesitinde kendisini temsil ediyordu: Her ne kadar bunun, ötekilerle kıyaslanamayacak ölçüde büyük bir değere sahip olduğu şüphe götürmese de yine de gerçek Jül Sezar’dan daha gerçek olamazdı; şu imparator Jül Sezar’ın da en az öteki kadar; karısı için başun aşağı tıraş olmuş, rahatsızlık verecek kadar kırıtan, yan çıplak ve zinacı; Bitinya kralı Nikomedes içinse yasak aşkının kahramanı olan adam kadar gerçek olduğuna, yalvarırım ınanın.</p>
<p class="calibre1">Asıl sorun ise hâlâ aynı kalıyor dostlar: Hepsi de tek bir isimle, Jül Sezar ismiyle anılmak ve tek bir erkek bedeninde pek çok kişi -hana içlerinde bir de kadın- olarak hep birlikte yaşamak zorundaydılar; aslında kadın olan o biri, içine doğduğu erkek bedeninde buna olanak bulamayınca, fırsatını bulduğu yerde doğal olmayan yollardan kadınlığını yaşayıp pek çok kez uygunsuz ilişkiye girmişti.</p>
<p class="calibre1">Zavallı Marco di Dio’nun içindeki satyrdışarıya kaçmış, tüm çabalarına rağmen, tek bir seferliğine de olsa, ustasının o heykel grubu tarafından baştan çıkarılmıştı. O bir anlık eyleminde suçüstü yakalanmış ve bu ağır suçtan ebediyen mahkûm edilmişti. Hiç kimse ona değer vermiyordu artık; hapisten çıktığında ise, içine düştüğü yüz kızartıcı sefaletten kurtulabilmek için, günün birinde yanında bitiveren ve hiç kimsenin nereden ve nasıl geldiğini bilmediği bir kadınla kol kola girip akla gelmeyecek tuhaflıkta planlar yapmaya başladı.</p>
<p class="calibre1">On yılı aşkın bir süre boyunca, bir sonraki hafta İ ngiltere’ye gideceğini söyleyip durdu. Ama onun için bu on yıl gerçekten de geçmiş miydi acaba? Bu sözlerini duyanlar içinse geçmişti, hem de nasıl. Bir sonraki hafta <sup class="calibre7">İ</sup>ngiltere’ye gitmek üzere yola çıkacağı konusunda daima oldukça kararlıydı. <sup class="calibre7">İ</sup>ngilizce çalışıyordu. Sahiden çalışıyor muydu bilinmez ama en azından yıllarca koltuğunun altında hep aynı sayfası açık ve aynı noktadan katlanmış bir <sup class="calibre7">i</sup>ngilizce gramer kitabı taşıyıp durdu; açık duran o iki sayfa, kolunun sürekli sürtünmesi ve ceketin pisliği nedeniyle arnk okunamaz durumdayken, öteki sayfalar inanılmaz derecede temizdi. Gel gelelim, kirin okunamaz kıldığı yere kadar yazanları biliyordu. Yolda öylece yürürken aniden dönüp kaşlarını çatar ve karısına, âdeta çabukluğunu ve bilgisini yoklamak istercesine birkaç soru yöneltirdi:</p>
<p class="calibre1"><span class="calibre3">“Is ]ane a happy child}"'<sup class="calibre7">0</sup></span></p>
<p class="calibre1">Ve karısı, çabucak ve ciddiyetle yanıtlardı:</p>
<p class="calibre1">“<span class="calibre3">Yes, Jane is a happy child</span>."'<sup class="calibre7">1</sup></p>
<p class="calibre1">Öyle ya, karısı da onunla birlikte haftaya İngiltere’ye gitmek üzere yola çıkacaktı.</p>
<p class="calibre1">Kadının bu hali kaygı verici olmakla kalmayıp acıma duygusu da uyandırıyordu; kadını kendisine bağlayıp «evlerinde su bulunmayan ülkeler için .kokmayan helâlar» yapmak gibi yeni icatlarla bir gecede milyoner olma rüyasının, o gülünç rüyasının peşi sıra sadık bir köpek gibi yürümesini sağlamayı başarmıştı. Gülüyor musunuz? Onların ciddiyeti, tam da bu nedenle, yani herkes onlara güldüğü için ürkütücü, hatta yırtıcıydı. Ve arkalarından duyulan kahkaha arttıkça, giderek daha da yırtıcı olmaya devam ediyordu.</p>
<p class="calibre1">Artık öyle bir noktaya gelmişlerdi ki birileri tesadüfen durup da planlarını gülmeden dinlese, bundan memnun olacakları yerde, ona sadece şüphe değil aynı zamanda nefret dolu pis bakışlar fırlatıyorlardı. Zira diğerlerinin alayları, hayallerinin içinde soluduğu havaya dönüşmüştü artık. Aşağılanmadıkları, kendileriyle alay edilmediği anda, nefessiz kalma tehlikesiyle yüz yüze gelebilirlerdi.</p>
<p class="calibre1">Bu nedenle, babamın nasıl olup da onların en büyük düşmanına dönüştüğünü anlayabiliyorum.</p>
<p class="calibre1">Nitekim babam, size daha önceki bahsettiğim o iyi yüreklilik</p>
<p class="calibre1">10 yrıg, “Jane mutlu bir çocuk mu?” (ç.n.)</p>
<p class="calibre1"><sup class="calibre7">11</sup> İrıg. “Ever, Jane mutlu bir çocuk.” (ç.n.) lüksünden sadece benim nezdimde yararlanmıyordu. Marco di Dio gibi garibanların karşısına geçip de aptal hayallerini, zengin olma planlarını gerçekleştirememekten duydukları mutsuzluğu ağlayarak anlanşlarını, o kendine münhasır gülümsemesini takınarak dinler, onlara sınır tanımayan bir cömertlikle yardım etmekten memnuniyet duyardı.</p>
<p class="calibre1">"Ne kadar?" diye sorardı babam.</p>
<p class="calibre1">Yok canım, öyle çok bir şey değildi. Öyle ya, onun gibilerin zengin -mil-yo-ner- olabilmesi için yetecek meblağ, daima çok azdı. Ve babam çıkarır verirdi.</p>
<p class="calibre1">"Nasıl yani? Önceki sefer azıcık yeter diyordun ya...”</p>
<p class="calibre1">"Haklısınız, öyleydi. Hesabı iyi yapamamışım. Şimdiyse, tam olarak...”</p>
<p class="calibre1">"Ne kadar?”</p>
<p class="calibre1">“Ah, az bir şey!"</p>
<p class="calibre1">Ve babam verirdi deverirdi. Ama sonrasında, belli bir noktada yeter derdi. Ve bunun üzerine bizimkiler, kolayca tahmin edileceği üzere, kendilerini yanılgıdan kurtardığı için babama minnettar olacaklarına, hayallerini gerçekleştirmekte başarısız oluşlarının suçunu, üstelik de vicdan azabı duymaksızın ona yüklediler. Ve hiç kimse, babama onlar kadar nefretle “tefeci” diye seslenerek öç almaya kalkışmadı. .</p>
<p class="calibre1">Hepsinin içinde en intikama susamışları, bu Marco di Dio’y-du. Babamın ölümünün ardından, hiç de sebepsiz sayılmayacak o acımasız nefretini bana yöneltti. Hiç de sebepsiz değildi diyorum çünkü neredeyse bilgim dışında ve farkında olmadan, ben de ondan yararlanmanın peşindeydim. Sahibi olduğum derme çatma evlerden birinde yaşamasına izin verdim ve kira için ne Firbo’yu ne de Quantorzo’yu peşine taktım. Şimdi ise bu derme çatma evi, onun üzerindeki ilk deneyimi gerçekleştirmek için araç olarak kullanacakom.</p>
<p class="calibre1"><a id="bookmark13"></a>Baştan Aşağıya</p>
<p class="calibre1">Baştan aşağıya diyorum çünkü biraz eğleneyim diye, içimdeki kendimi içimdeki yüz bin benden birinin gözünde farklı bir şekilde temsil etme isteğini hafifçe dürıüklemem, diğer tüm gerçekliklerimin yüz bin farklı biçimde değişikliğe uğramasına yetti de amı bile.</p>
<p class="calibre1">Ve iyice düşünürseniz, bu oyunun bendeki deliliği doğurmasının kaçınılmaz olduğunu siz de anlayacaksınız. Adına ..delilik” yerine “korku” demek belki de daha doğru olacaktır: <sup class="calibre7">İ</sup> çimdeki delilik bilinci taptaze ve berraktı, dostlar; bir nisan sabahı gibi taptaze ve berrak, bir ayna gibi parlak ve kusursuzdu.</p>
<p class="calibre1">Zira ilk deneyime doğru yol alırken, kendi irademi cebimden mendilimi çıkarırcasına nazik hareketlerle içimden çıkardım. Benim olmaması gereken, gerçekliğini başkasında yaşayan gölgeme ait bir eylem gerçekleştirmek istiyordum; gölgem öyle gerçek ve katıydı ki, lanet olası bir ihtiyaç nedeniyle onunla önceden karşılaşıp selamlaşmamış olsaydım şapkamı çıkartıp selamlayabilirdim onu; tam olarak içimde değil de, benimle aynı bedendeydi -o beden ki tek başına kimse değilken benim olabilirdi ve beni, kendim için temsil ettiğinden dolayı aslında benimdi ama o gölgeninki de olabilirdi ve onundu da; o yüz bin gölgeye de aitti ve beni yüz bin farklı kişiye, farklı ve canlı yüz bin biçimde temsil ediyordu. '</p>
<p class="calibre1">Nitekim, ona haince bir oyun oynamak niyetiyle Sinyor Vi-tangelo Moscarda’yı hedef almamış mıydım? Tam da böyleydi! Evet dostlar, kendisine tamamıyla aykırı ve tutarsız bir eylemde</p>
<p class="calibre1">bulunmasını sağlamak için planladığım kötü bir oyundan bahsediyorum (bütün bu göz kırpmalar için çok özür dilerim fakat göz kırpmaya, aynen böyle göz kırpmaya ihtiyacım var çünkü şu an size nasıl göründüğümü bilemediğimden bu göz kırpmalarla tahmin etmeye çalışıyorum); gerçekliğinin altında yatan mantığı bir hamlede yerle bir edip o gerçekliği Marco di Dio ve daha pek çoklarının gözünde yok edecek bir eylemden başka ne olabilirdi bu?</p>
<p class="calibre1">Talihsizliğin böylesi! Benzer bir eylemin, zihnimde canlandırdığımdan çok başka bir sonuç vereceğini, yani kendimi herkese şu soruyu yöneltirken bulacağımı aklıma ucundan geçirmemiştim: "Bende görmek istediğiniz o tefecinin ben olmadığımı nihayet görüyorsunuz, değil mi dostlar?</p>
<p class="calibre1">Ve eylemimin bir diğer istenmeyen sonucu da, herkesin şaşkına dönmüş halde şöyle haykırmaya başlaması oldu:</p>
<p class="calibre1">"Ooo millet! Biliyor musunuz, tefeci Moscarda delirmiş!” Öyle ya, tefeci Moscarda delirmesine delirebilirdi de kendisine ta^mamıyla aykırı ve tutarsız bir eylemle böyle birdenbire yok olması mümkün değildi. Tefeci Mo^scarda, dalga geçilebilecek, hafife alınabilecek bir gölge değildi: Saygı gösterilmesi gereken bir beyefendi; bir mette altmış sekiz santim boyunda; bankasının kurucusu olan babası gibi kızıl saçlı; kaşları, evet, uzatma işareti gibi; bumu, karım Dida’nın şu sevgili aptal Gengd'sininki gibi sağa doğru yamuk bir beyefendiydi işte; ki -Tanrı göstermesin- delirmesi halinde, başkalarının gözünde temsil ettiğim diğer tüm Moscardaları da -a^man Tanrım, karun Dida’nın şu zavallı günahsız Gengd'sini ve söylememe izin verin, tüm hafifliğim ve güleçliğimle onunla oynamaya girişen bendenizi de- peşi sıra tımarhaneye sürükleyebilirdi.</p>
<p class="calibre1">Sonradan göreceğiniz gibi, tımarhaneye kapatılma tehlikesini ilk kez işte böylece göze almış oldum -ki bir tek ben değil, hepimiz birlikte yanacaktık- ve bunu yeterli bulmadım. Zira kendimi toparlayıp da sonunda sağlıklı bir yaşantıya giden (bir, hiçbir ve yüz bin) yolu bulabilmem için, canımı da riske atmam gerekecekti. Neyse, henüz oraya gelmedik.</p>
<p class="calibre1"><a id="bookmark14"></a>Noter Senedi</p>
<p class="calibre1"><sup class="calibre7">Ö</sup>nce noter Stampa’nın Crocefisso Sk. N.24 adresindeki yazıhanesine gittim. Zira (bunlar doğruluğu kanıtlanmış bilgilerdir ha!) ... yılının ... gününde, III. Vittorio Emanuele’nin Tanrı’nın lütfu ve ulusun iradesi doğrultusunda İtalya kralı olarak hüküm sürdüğü dönemde, asil kentimiz Richieri'de kanunun verdiği yetkiyle noterlik yapan elli iki ya da elli üç yaşındaki Sinyor Elpidio Stampa’nın yazıhanesi, Crocefisso Sk. N. 24 adresinde bulunuyordu.</p>
<p class="calibre1">“Hâlâ orada mı? 24 numarada? Noter Stampa’yı hepiniz tanıyorsunuz, değil mi?”</p>
<p class="calibre1">Ha tamam, böylece yanlış gelmediğimizden emin olabiliriz. Noter Stampa orada duruyor ve hepimiz tanıyoruz onu. Her şey yolunda mı? Yazıhanesinde girdiğimde ise nasıl bir ruh hali içinde olduğumu tahmin edemezsiniz. Af buyurun ama, herhangi bir belgeyi hazırlatmak için bir noterin yazıhanesinden içeri girmek, size dünyanın en doğal işlerinden biri gibi geliyor ve ünelik hepiniz de bu noter Stampa'yı tanıdığınızı söylüyorken, bunu nasıl tahmin edebilirsiniz ki zaten?</p>
<p class="calibre1">O gün oraya, ilk deneyimi yapmak için gittim diyorum size. Velhasıl, bu deneyi bir kez olsun, benimle birlikte yapmak istiyor musunuz, istemiyor musunuz söyleyin -yanıtınız evet mi hayır mı? Bahsettiğim deney, o en alışıldık ve normal sayılan gündelik ilişkilerimizin barışçıl doğallığının altındaki ve eşyanın tabian ge-</p>
<p class="calibre1">reği denilen o görünüşteki sahte sükunetin alnnda yatan korkunç oyunu anlamaya çalışmaktan ibaret. Evet o, ah aziz Tanrım, tam da o oyun nedeniyle, her beş dakikada bir sinirlenip yanınızdaki arkadaşınıza,</p>
<p class="calibre1">“Kusura bakma ama, bu kadarı da fazla! Bunu nasıl olur da görmezsin? Kör müsün?” diye bağırıyorsunuz.</p>
<p class="calibre1">Hayır işte, arkadaşınız onu görmüyor çünkü siz, onun sizinle aynı şeyi, aynen sizin istediğiniz biçimde görmesi gerektiğini düşü-nüyorken, o başka bir şey görüyor. Üstelik gördüğü şeyi kendi istediği biçimde gördüğünden, aksine ona göre asıl kör olan sizsiniz.</p>
<p class="calibre1">Söylemem şu: Bu oyun, ayneı. çok önceden anladığım şekilde meydana gelmekteydi.</p>
<p class="calibre1">Şimdiyse kafam uzun zamandır yaptığım düşünsel sorgulamalar ve fikirlerle dopdolu bir halde ofisten içeri giriyor; hir yandan hep birlikte, büyük bir kargaşa yaraurak içimde kaynayıp durduklarını hissederken, bir yandan da kendimi büyük bir donukluk, neredeyse sabit bir soğukluk içinde göstermeye gayret ediyordum -oysaki, o zavallı noter Sinyor Stampa’yı öyle karşımda ciddi bir ifadeyle gördüğümde nasıl da etrafta dalga dalga yankılanacak bir kahkaha atma isteği duyduğumu tahmin edemezsiniz bile; ofisine giren kişinin aslında gördüğü kişi olmadığından en ufak bir şüphe duymuyorken, benim onu, her gün siyah kravatını bağlarken çevresindeki ona ait tüm eşyalar ile birlikte aynada gördüğü kişi olarak gördüğümden nasıl da emin bir hali var!</p>
<p class="calibre1">Şimdi anladınız mı? İçimden göz kırpmak, ona da göz kırpmak geliyordu; bu sayede ona kurnazca <span class="calibre3">«Yüzeyde kalma! Daha derinlere bak!,.</span> mesajını verebilecektim. Aynı zamanda -aman Tanrım - birdenbire dilimi dışarı çıkarmak, yüzümü aniden ekşitip burnumu sağa sola oynatmak da geliyordu içimden: Öylesine canım, yalnızca oyun olsun diye ve hiç kötü niyet taşımaksızın yapacaktım bunu, sırf gerçek olduğuna inandığı görüntümü az da olsa değiştirebilmek için. Ciddiydim de ha! Hem de nasıl ciddiydim... Bu deneyi yapmalıydım.</p>
<p class="calibre1">"Sonunda, işte geldim Noter Bey. Peki kusura bakmayın da, siz hep böyle sessizliğe gömülü halde mi çalışırsınız?”</p>
<p class="calibre1">Sert bir hamleyle dönüp yüzüme baktı ve, "Sessizlik mi? Hani nerede?" dedi.</p>
<p class="calibre1">Gerçekten de Crocefisso Sokak’ta o anda müthiş bir insan ve araç gürültüsü vardı.</p>
<p class="calibre1">“Haklısınız, sokağı kastetmiyorum tabii ki. Ama şu tozlu camların ardındaki raflarda duran onca kağıda baksanıza Noter Bey. Duymuyor musunuz?"</p>
<p class="calibre1">Duyduklarından afallamış ve rahatsız olmuş arası bir tavır takınarak, bakışlarını yeniden üzerime dikti; ardından seslere kulak kabarm:</p>
<p class="calibre1">"Neyi duymuyor muyum?"</p>
<p class="calibre1">“İşte şu tırmalama sesini! Ah, şimdi anladım, özür dilerim; şu pençeciklerden geliyormuş, şurada duran kanaryanızın pen-çeciklerinden: hedersiniz, çok özür dilerim. Kanaryanızın pençelerinin ucunda uzun tırnakları olduğundan, kafesin çinkosunu tırmaladığında haliyle böyle bir ses...”</p>
<p class="calibre1">“Aynen öyle, evet. Ama ne anlama geliyor ki bu?"</p>
<p class="calibre1">“Yok canım, hiçbir anlama gelmiyor. Peki şu çinko sinirlerinize dokunmuyor mu Noter Bey?"</p>
<p class="calibre1">“Çinko mu? Kimin umurunda yahu? Farkında bile değilim...”</p>
<p class="calibre1">“Halbuki düşünsenize, çinko işte! Bir kafeste, bir kanaryanın narin pençelerinin altında, bir noterin ofisinde ne işi var çinkonun? Bahse girerim bu kanarya ötmüyordur da."</p>
<p class="calibre1">“Hayır efendim, ötmüyor."</p>
<p class="calibre1">Noter Bey bana öyle bir bakmaya başlamıştı ki deneyi tehlikeye atmamak için kanarya konusunu bir kenara bı^^^^n yerinde olacağını düşündüm; öyle ya, deneyimin başarıya ulaşması için, noterin içinde hiç değilse ilk başlarda -ve özellikle de ilk başlarda- akli dengeme yönelik hiçbir şüphe doğmaması gerekiyordu. Ve Noter Bey’e, Francesco Antonio Moscarda’nın oğlu Sinyor Moscarda Vitangelo’nun yasal sahibi olduğu falanca sokaktaki filanca kapı numaralı evden haberi olup olmadığını sordum...</p>
<p class="calibre1">"O siz değil misiniz ki?”</p>
<p class="calibre1">"Ah tabii ki, benim evet. Ben olsam gerek..."</p>
<p class="calibre1">Yazık, halbuki nasıl da güzeldi! O noterin ofisinde, o tozlu eski püskü rafların üstünde sararmaya yüz tutmuş dosyaların arasında, yüzlerce yıl öncesindeymiş gibi, Moscarda Vitangelo adlı şahsın y^l sahibi olduğu belli bir evle ilgili konuşmak. .. Benim de orada oluşumla daha da güzelleşmişti durum: Sözleşmenin tarafı olarak orada hazır bulunuyordum; noterin yazıhanesindey-</p>
<p class="calibre1">ama kim bilir Noter Bey yazıhanesini nasıl ve nerede görüyor, benim duyduğum kokudan farklı olarak nasıl bir koku duyuyordu; ve kim bilir u^zaklardan gelen bir sesle ona anlanığim şu ev, Noter Bey’in dünyasında nerede ve nasıl konumlanmışn; peki ya ben, ben Noter Bey’in dünyasında nasıl konumlanmışhm, kim bilir... Bilmek ne ilginç olurdu...</p>
<p class="calibre1">Ah, tarihin güzelliği, dostlar! Hiçbir şey tarih kadar dinlendirici değildir. Hayatta her şey gözünüzün önünde durmadan değişir ve hiçbir şey kesin değildir; sizi tedirgin ve huzursuz eden hadiselerin nasıl dengeleneceğini görememek, olayların nasıl sonuçlanacağını bilememek sürekli bir kaygı kaynağıdır. Tarihte ise her şey belirlenmiş, her şey sabitlenmiştir: Olaylar ne kadar acı olursa olsun, ne kadar üzüntü verirse versin, işte hepsi orada, hepsi düzenlenmiş, kitabın otuz ya da kırk sayfasına yerleştirilmiştir -oradadırlar artık ve bir daha asla değişikliğe uğramayacaklardır, ta ki kötü niyetli bir tarihçi gelip de o ideal tarihi yapılandırmayı altüst edene kadar; o âna dek, orada tüm öğeler öyle güzelce birbirlerine tutunmuş duruyor ve sizler, her sonucun nastl bir itatkârlık ve kusursuz bir mantıkla kendisini meydana getiren nedenini takip ettiğini ve her olayın tüm aynnnlarıyla nasıl kusursuz ve tuurlı bir biçimde geliştiğini hayranlıkla görüp dinleniyorsunuz: Saygıdeğer Nevers Dükü, filanca yılın falanca gününde şöyle yapmış vesaire v^esaire.</p>
<p class="calibre1">Her şeyi berbat etmemek için, ara verme kararı alarak, noter Sumpa’nın geçici ve hüzün verici gerçekliğine dönmek zorunda kaldım.</p>
<p class="calibre1">“Evet benim,” dedim ona çabucak. “Ben olsam gerek, Noter Bey. Eve gelince, babam Francesco Antonio Moscarda’dan kalan tüm miras gibi, bu evin de benim olduğunu tasdiklemek size zor gelmeyecek, değil mi? Tabii! Ev şu anda boş, Noter Bey. Zaten ufak bir ev, anlarsınız ya... Beş ya da altı oda, iki de ayak yolu -böyle deniyor değil mi? - var, ah nasıl da hoş o ayak yolları... Uzun lafın kısası ev boş, Noter Bey; yani keyfime göre döşeyebilirim. O halde şimdi sizden ricam...”</p>
<p class="calibre1">Ve bu noktada eğilip sesimi kısarak, hazırlatmayı düşündüğüm senedin ne olduğunu büyük bir ciddiyet içinde Noter Bey'in kulağına fısıldadım -ama size henüz söyleyemeyeceğim.</p>
<p class="calibre1">“Bu, ben böyle istediğim sürece sizinle benim aramda kalmalı, Noter Bey; mesleki gizlilik çerçevesinde. Anlaştık mı?"</p>
<p class="calibre1">Anlaşmıştık. Gel gelelim, Noter Bey’in istediğim senedi hazırlayabilmesi için bazı bilgi ve belgelere ihtiyaç duyduğunu söylemesi üzerine, bankaya -yani Quantorzo’ya- uğramam gerekiyordu. Bu durumdan hayli rahatsız olmama rağmen, yine de yerimden doğruldum. Ayağa kalkar kalkmaz içimde bir anda beliren o lanet olası arzuya yenilerek, notere,</p>
<p class="calibre1">“Nasıl yürüyorum? Sorumu mazur görün ama hiç değilse yürüyüşümün nasıl göründüğünü bana söyleyebilir misiniz?” diye sordum.</p>
<p class="calibre1">Kendimi güçlükle tutuyordum. Yine de cam kapıyı açarken ona doğru dönmekten kendimi alamayarak, acıma dolu bir gülümsemeyle, “Demek öyle: Kendime özgü adımlarla. Teşekkür ederim!” dedim.</p>
<p class="calibre1">“Ne dediniz?” sordu Noter Bey afallayarak.</p>
<p class="calibre1">“Hiç. Önemli bir şey değil; kendime özgü adımlarla giniğimi söylüyordum, Noter Bey. Ama biliyor musunuz, ben bir keresinde bir atı gülerken görmüştüm. Evet efendim, at yürürken gülüyordu. Şimdi siz bunun üzerine, gülüp gülmediğini görmek için gidip bir ann suratına bakar, sonra da bana gelip onu gülerken görmediğinizi söylersiniz. Atın suratına bakılır mı yahu? Adar suratlarıyla gülmezler ki! Nereleriyle gülerler bilir misiniz, Noter Bey? Kıçlarıyla. Evet evet, sizi temin ederim ki adar yürürken, gördükleri bazı şeylere ya da akıllarından geçen komikliklere kıçlarıyla gülerler. Eğer bir atı gülerken görmek isterseniz, kıçına bakın yeter!"</p>
<p class="calibre1">Ona bunları söylememin hiç de gerekli olmadığını biliyorum. Aslında her şeyi biliyorum ben. Gel gelelim, o anda içinde bulunduğum ruh haline geri döndüğümde, tüm o kişilerin bakışlarını üzerimde hissedişimin, bana korkunç bir yenilgiye uğradığımı düşündürdüğünü hatırlıyorum; bana kendim olarak tanıyamadığım ve asla tanıyamayacağım fakat üzerime yapışmalarını engelleyemeyeceğim yeni bir imge verdiklerini görüyordum; delice şeyleri yalnız telaffuz etmek değil, bizzat delilik yapmak geliyordu içimden; evet, delilik yapmak diyorum, sokaklarda yuvarlanmak ya da dans edercesine adımlarla oradan oraya sıçramak, bir şuraya göz kırpmak, bir buraya dil çıkarıp gördüklerimle alay etmek... Oysaki aksine, yolda ciddi, öylesine ciddi adımlarla ilerliyordum ki. Ve sizlerin, hepinizin de böyle ciddi ciddi yürüdüğünüzü görmek ne kadar güzel...</p>
<p class="calibre1"><span class="calibre2">iV</span></p>
<p class="calibre1"><a id="bookmark12"><sup class="calibre7"><a href="#footnote1">1</a></sup></a></p>
<p class="calibre1">’ Birinya .Krallığı’nın güvenliğini sağlamak üzere İV. Nikomedes’in donanmasına eşlik eden Jül Sezar'ın, kralın sarayında uzun süre kalması, aralarında bir ilişki olduğuna dair iddiaların ortaya arılmasına neden olmuşrur. (ç.n.)</p>
</body>
</html>
