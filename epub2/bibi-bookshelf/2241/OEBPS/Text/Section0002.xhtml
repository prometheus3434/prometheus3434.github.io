<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><b>ARZU</b></h1>

  <p id="ua8974b25-c3bc-49c2-9ab6-4a2ce9b17ce0"><span style="font-weight:bold;">1</span></p>

  <p>Kadının evini diğerlerinden ayıran perdeleridir; diğerlerinin de kendi evleri ve kendilerine özgü özellikleri vardır. Fakirlerin hile kendilerine ait başlarını sokacak bir yerleri vardır. Barınaklarında onlan birleştiren sevimli yüzleridir, ayıransa hep aynılıklardır. Benzerlikler içinde uykuya dalarlar; kendilerini müdüre ait hissederler, yanı başlarında nefesini hissettikleri ve sonsuza dek babaları olacağını bildikleri müdüre... Bu adam gerçekleri nefes alıp verir gibi dağıtır ve bir o kadar doğal tepkiler verir; şu sıralar kadınlardan o kadar bıkmıştır ki yüksek sesle bağırır. Artık sadece birisine, yani kendisine ait olana ihtiyacı olduğunu haykırır. O, çevredeki ağaçlar kadar bilgisizdir. O evlidir, evlilik onun zevkleriyle, büyük bir karşıtlık oluşturur. Evli çiftlerin yüzleri, artık birbirlerinin yüzlerine baktıklarında kızarmaz. Gülmek ve onlar dünde de bugünde de, birbirleri için vardırlar.</p>

  <p>Kış güneşi bu günlerde küçüktür ve burada yetişen genç Avrupalı neslin ya da kayak yapan turistlerin ümidini kırmaktadır. Kâğıt fabrikasında çalışanların çocukları sabah altıda kalkıp ahıra giderek hayvanlara acımasız yabancılar gibi davrandıklarında dünyayı tanıyabiliyorlardı. Kadın çocuğuyla dolaşmaya çıkar. Kadın burada bulunan bütün bedenlerin yarısından daha fazlasıdır, diğer yarısı kâğıt fabrikasın da sirenler çaldığında kocasının altında çalışmaya başlayanlardır. Ve insanlar altlarından uzanan diğerlerine büyük bir bağlılık gösterirler. Kadın büyük ve duru bir kafaya sahiptir. Kadın çocuğuyla birlikte yaklaşık bir saat kadar dolaşmaya çıkar, ama çocuk ışıktan sarhoştur, en çok istediği şeyse spor yapmaktır. Bir an gözden kaybolduğunda ufak bütün kemiklerini karın üstüne atar ve kar topları fırlatır. Yer sanki kanla temizlenmiş gibidir. Karla kaplı yolda etrafa dağılmış kuş tüyleri bulunur. Bir sansar ya da bir kedi doğa kanununu yerine getirmiş, patilerinin üstünde avına yönelmiştir ve bir hayvan başka bir hayvana yem olmuştur. Leşi ortada gözükmüyor.</p>

  <p>Kadın şehirden buraya getirilmiştir; kocasının kâğıt fabrikasının işletmeciliğini yaptığı yere. Adam buradaki yaşayanlarla bir tutulamaz, o tek olan bir olgudur.</p>

  <p>Adam. O hâlâ konuşulması mümkün olan tek ve büyük bir mekândır. Erkek çocukların da yakında keman çalmaya başlaması gerekecektir. Müdür çalışanların her birini tanımaz, ama o onların toplam değerini bilir, herkese selam. Müdür kendisini, daha doğrusu orkestrasını idare edebilsin diye, geçimi bağış paralarıyla sağlanan eleman alır işe. İnsanlar bunun mükemmel olduğunu söylesin diye koro otobüslerle dolaşır. Bunun için genellikle çevredeki kasabalar ziyaret edilir, eyalet uyumsuz adımlar ve ölçüsüz isteklerle teşhir edilerek gezdirilir. Koro büyük salonlarda kendini göstermeye çalışır. Ancak kuşları da uçtuklarında sadece altlarından görmek mümkündür, düşünceli ve yorgun adımlarla koro elemanları kiralanmış otobüslerin içinden dışarı çıkarlar ve hemen güneşin altında seslerini denerler. Müzik esintileri gökyüzüne yükselir. Koroda şarkı söyleyenlerin aileleri, babaları olmadan ve çok az bir gelirle geçinmeye çalışır. Korodakiler sosis yer ve tabii bira ya da şarap içerler. Böylece seslerine ve duyularına zarar verirler; ancak bunları zaten hiçbir zaman doğru yerde kullanmadıklarından, tükettikleri yaptıklarının yanında hiç kalır. Aslında onların yeteneksiz olmaları çok üzücüdür, Graz’tan gelen bir orkestra her birinin yerini doldurabilir ve hatta onları destekleyebilirdi. <sup>İ</sup>ğrenç ve güçsüz sesleriyle hava ve zamanla örtülüdür. Müdür, onlardan sesleriyle kendisi için yardım dilenmelerini bekler. Yeteneksizler de onun için iyi bir başlangıç olabilir, ne de olsa onlar müdürün ilgisini yaptıkları müzikle çekmeyi başarmışlardır. Koro, müdürün hobisi olarak kabul edilir. Müdürün kendisi de bu işe para yatırır zaten, ne de olsa işin ucunda kanlı savaşlı, kokuşmuş nahiye şampiyonluğu yatar. Adamlar ve toprakta yükselen yapıları; onlar hâlâ her şeye rağmen yapılarını örmeyi sürdürürler. Bunun belli bir nedeni var; adamlar emekliye ayrıldıktan sonra da eşlerinin kendilerini önemsemesini isterler. Ama hafta sonlarında cennetten çıkmalar oldukça yorgun ve bitkin olurlar. Çünkü hafta sonlarında adamlarımız yapı iskelesinde değil, birahane sahnesinde zorla da olsa şarkı söylemeye çalışırlar. Sanki ölüler geri dönebilir ve alkış tutabilirlermiş gibi. Adamlar daha büyük olmak ister. Aynı şekilde yapıları ve değerleri de büyük olmak ister... Ya kendilerini yüksek duygulara ulaştıran o şeyleri olmasaydı!.. .</p>

  <p>Kadın genellikle hayatında yer eden şeylerden ve yoğun baskı kuranlardan memnun değildir: Kocası ve oğlu. Oğul... O gerçekten de renkli bir kopya gibidir, müthiş bir çocuk, fotoğrafının çekilmesine izin verenlerden. Çocuk, iyi bir adam olabilmek için babasının peşinden koşar. Ve babası ona kemanı verir. Kadın her şeyin yolunda gitmesinden ve ailesinde sorun çıkmamasından sorumludur. Bu öyle bir sorumluluktur ki, ola ki ters bir durum meydana geldi, kadın bunun bedelini oldukça ağır bir şekilde ödemek zorunda kalır. İşte bu kadının, tüm bunları becerebilen kadının geldiği yer oldukça büyük bir önem taşır. Bu kadının olabildiğince iyi bir çevrede yetişmiş ve zamanında iyi bir ailenin kızı olması ve tabii bütün bu özellikleri çocuğuna verebilecek olması çok önemlidir. Çocuk da oldukça usludur zaten, spor hariç. Bu alanda çocuk istediği kadar vahşi olabilir. Ayrıca arkadaşlarının kendisine kötü niyetli bir şeyler yapmalarına asla izin vermez. Zaten arkadaşları da böyle bir şey yapmaz. Çünkü bu çocuğu kendilerinin oyun müdürü olarak hep bir ağızdan kabul etmişlerdir. Bu çocuğun babası toprağın kendisini yutmasına izin vermez, çünkü o fabrikayı yönetmektedir ve tabii beynini. Ve şu an beynini biraz olsun çalıştırarak koroda çalışan elemanlarının isimlerini anımsaya çalışır. Anımsamaya çalıştığı isimlerin her biri korodan kaçmanın yollarını arayanlardır. Çocuk aynı zamanda iyi bir kayakçıdır da, köyün çocukları da karın altındaki çimen gibi ezilenlerdir. Onlar ayakkabılarının yanlarında durur. Her gün yıkanması uygun görülen günlük kıyafetleri içindeki kadın uzun zamandır kayak yapmaz. Bunun birçok nedeni vardır. Ancak en önemli neden çocuğunun kutsal sayılabilecek kıyıda, kadının dizi dibinde demir atmasını sağlamaktır. Fakat bu oldukça zor bir uğraştır. Annesi çocuğunu ne kadar çok kendisine çekmeye çalışırsa çalışsın, çocuk ateşini köylü çocuklarına püskürtme çabasındadır. Asıl istediği ise onlara asaleti aşılamaktır. Güzel kıyafetlerinin içinde toprağın neşesini yakalamaya çalışır çocuk. Ve babası, domuz gibi tıka basa doludur, tek yapabildiği ise şarkı söylemek, oynamak, bağırmak ve tabii zevklerini yerine getirebilmektir. Koro sadece onun istedikleri olsun diye bir diyardan diğerine gider, bir yemekten diğerine koşar ve aynı zamanda şarkı söyler. O, yaptıklarının karşılığının ne olduğunu pek bilmez, ancak koroya üye olan hiç kimse maaş listesinden silinmez. Evleri o kadar aydınlık döşenmiştir ki, bu şekilde ışıktan tasarruf etmeyi bile başarmaktadırlar! Evet aydınlık, ışığın yerini alır ve melodiler yemeğin tuzu biberi olur.</p>

  <p>Koro yeni teşrif etmiştir. Bir sürü yaşlı adam; karılarından kaçmayı isteyen yabaniler, bazı günlerde de karılarına o muhteşem "şey'lerini göstermekten oldukça gurur duyanlar, araçlardan inmiş ve bugünü bir bayram edasıyla kutlamaya başlamışlardır. Ayrıca koro da zaten yoktan var olamaz, öyle değil mi?</p>

  <p>Müdürün karısı pazar günü bir adım atar. Bağış kilisesinde, Tanrı’nın bakışlarıyla kendisine bir şeyleri anlatmaya çalıştığı yerde. Kilisede diz çöken yaşlı kadınlar, her şeyin nasıl biteceğinin farkındadır. Hepsi de sonlarının ne olduğunu bilmektedir, ancak zaman darlığı yüzünden geçen bunca yılda düşünmeye fırsat bulamamışlardır. Şimdi ise Tanrı huzurunda elleri boş dua etmekte ve kabul görme umudunu taşımaktadırlar. Sonlar yaklaştığında insan bedeni yitmeye başlar, geriye fazla bir şey kalmaz. Doğa, parkta ve birahanedeki müzik eşliğinde ne kadar da güzeldir.</p>

  <p>Kadın, dağlarla ve tepelerle çevrili olduğunu; bu diyarlara birçok sporcunun gelip kayak yaptığını, ancak buna rağmen tutunacak bir dalının olmadığını, ya da hayatta kendisini beklemesini söyleyebileceğibir noktanın bulunmadığını fark eder. Aile iyi şeyler yapabilir, ancak bunun için güzel yemekler ve bayram günlerinin şenliğini eve getirmek bir önkoşuldur. En çok sevilenler annelerinin dizinin dibinde oturanlardır. Kadın çocuğuyla konuşur, onu sessiz ve şefkatli bağırışlarıyla dolaştırır. Anne çocuğuna dikkat eder, ona özen gösterir, onu yumuşak silahlarıyla korumaya çalışır. Ama o büyüdükçe sanki her gün daha da çok ölmeye başlar. Çocuk annesinin yoğun ilgisinden pek memnun değildir, kendisinden bir şeyler istendiğinde, karşılık olarak bir hediye ister. Birçok konuda baskın çıkan anne bu tarz tartışmaların sonunda oğlunu oyuncakçıdan aldıkları hediyelerle avutmayı başarır. Şefkatle kendini oğlunun üstüne örter, ama aynı zamanda da oğlunun altından bir nehir gibi bilinmeyene doğru akıp gider. Kadının sadece bir tanecik çocuğu, biricik oğlu vardır. Çok geçmeden kadının kocası bürodan çıkagelir. Kadın hemen derlenip toparlanır, bedenini gizlemeye çalışır. Kocasının arzu duymasını hiç istemez. Pikaptan barok melodileri yükselmektedir. Tatil fotoğrafları odayı süsleyenler arasındadır. Fotoğraflar her yıl gidilen değişik tatil beldelerinde çekilmiştir. Ancak her biri diğerinin aynıdır, sanki insanlar yıllar geçmesine rağmen aynı görünmek zorundalarmış gibi. Aslında çocuğu gözümüzde büyütmeye hiç gerek yok, inanın bana.</p>

  <p>Çocuk beslenme saatlerinin haricinde annesiyle pek fazla konuşmaz, oysa annesi hemen hemen günün her saati onu tıka basa doyurmaya çalışır. Anne çocuğunu dolaştırmak için ikna eder ve her saat başı için ücret vermeyi kabul eder, anne her ne olursa olsun iyi giyimli oğlunu dinlemek zorundadır. Çocuk, temel gıdası sayılabilecek televizyon gibi konuşmayı öğrenmiştir. İşte şimdi yine kaçıp gider, korkusuzdur; bugün kara kutunun içinde nelerin olup biteceğini ölesiye merak eder. Köy adamları bazı akşamlar sekiz olmadan uykuya dalar, oysa müdürümüz kabiliyetli elleriyle son bir kez daha motoruna sanat doldurmayı ihmal etmez. Çimenlerin üstünde yatan çobanları kuvvetli bir sesle uyandıran kimdir? Ya da kalkar kalmaz kıyının diğer tarafına, yani zenginlerin yazlık evlerinin olduğu tarafa bakan yorgun fakirleri kim uyandırır? Nedir bu güçlü ses?</p>

  <p>Ben buna A3 saati dendiğini düşünüyorum, sabah altıda bir pikaptan çıkan melodileri andıran ve günümüzü sabah saatlerinden itibaren yemeye başlayan çalışkan kemirgenlerin sesi.</p>

  <p>Benzinliklerin Hitler odalarında yine alt alta üst üste bir şeyler olur, dondurma yer gibi hızlı. Buz o kadar çabuk erir ki ... Oysa kayaların dikleşmesi ne kadar da uzun bir zaman ister. Bu insanlar sonsuz tekrarlardan sadece ve sadece çoğalmaktadırlar. Bu aç köpek sürüsü cinsiyetlerini kullanır, doğal olarak. Aynca bu kişilerin camları da yoktur, böylece türdeşlerinin nasıl yaptıklarını izlemek zorunda kalmazlar. Bizim daha ne kadar çok hayvan olduğumuzu düşünebilirler ki, bundan daha da kötüsü olabilir mi? Ve biz bir de üstüne üstlük gelişim için endişe du-yanlardanızdır! Garip!</p>

  <p>Toprağın üstünde huzurlu yollar vardır. Ailede daima bir kişi boşuna beklemiş ya da kendi avantajlarını sağlarken yenik düşmüş olur. Anneye büyük sorumlulukları yükleyen güven duygusudur, çocuk ise kurulanları her seferinde bir daha yerle bir eder. Yerliler, bu diyarların yerlileri yerli olmaktan çıkmışlardır, onlar sporcuların hayatları gerçek anlamda başladığında, yatmaya gidenlerdir. Onlara ait olan gündüzlerdir ve geceler de. Anne çocuğunu oturduğu yerden kontrol eder, sakın çocuk olması gerektiğinden daha fazla huzurlu olmasın. Keman çocuğa pek uygun değildir. Satış kataloğu okunur ve bunu yapan bütün herkes bir başkasının karanlık bedenine kendisinin ufak ışığını yerleştirebildiği için çok sevinir. Müdür katalogdaki ilanlara bakar ve karısına kırmızı, delikli ve dantelli, gece karanlığında yıldızların deliklerden içeri süzülebileceği iç çamaşırı sipariş eder. Gerçi adamın arzularını dindirebilmesi için sadece bir tanesi yetmez ama onu korkutan ve sahip olamadıklarından uzak tutan, hastalıklardır. Bu yüzden iğnesini sokup değişik balların lezzetini tadamaz. Günün birinde cinsel organının kendisinden ayrılıp gideceğini ya da en azından işlevselliğini yitireceğini, o günler yaklaştığında, tabii, tüm yaptıklarının meyvelerini talep edeceğini de biliyoruz; ama neyse: Biz eğlence istiyoruz! Biz onu parçalarına ayırmak istiyoruz! Göstergeler döşeğin üstünde karmaşık bir şekilde yer etmiştir ve tabii değişimlere yol göstermektedir. Umarız fırınları ve. buna bağlı olarak kendileri erken bir zamanda tükenmez ve tabii dileğimiz hayal kırıklığına uğramamalarıdır. Müdüre sadece karısı yetmez, ancak o artık kamusal hakları olan birisidir ve bu yüzden ufak otomobiliyle arzularını bastırmak zorundadır. O elindekiyle en iyisini yapmaya çalışır; sevmeye ve sevilmeye. Kağıt fabrikasında çalışanların şekilleri güzel değildir. Onların yaşamaya başlamaları için ilk önce fabrikanın sirenleri çalmalıdır. Ama aynı zamanda yine hayattan, yüksekten akan şelale gibi, yükseklerden azıcık birikimlerinin üstüne düşerler. Dümenleri zaten çoktandır ellerinden alınmıştır, artık onlar yerine karıları güvenli bir limana doğru hareket etmektedirler, ki adamlar bunu engellemek için zamanında ne kadar da çok çaba harcamışlardı. Kuru sopaları tükenmiştir, hem de o kadar çabuk tükenmiştir ki ... Artık döşeklerinde ölümüne bir arzunun pençesine düşerler ve karıları kendi elleriyle yitirilir (ya da alenî el tarafından yaşatılırlar). Onlar özel değildir, hayır, çünkü onlar güzel dairelerin sahibi değildirler. Onlar sadece görüntülerinden ve korodaki seslerinden ibarettirler. Bu iyi bir şey değil. Aslında her şeyi bir arada yapabilirler. Sadece müdürün karısı, doğanın en güzel yerinde, banyosunda havlusunu alabilmek için uzananlardandır. Bu orta, hatta düşük seviyeli insanlardan ve onların hayatlarından çok yüksek ve uzaktır.</p>

  <p>Su mavidir ve hiçbir zaman durgunlaşmaz. Adam günlük işinden eve döner. Zevk herkesin harcı değildir. Çocuğun bu akşam dersi vardır. Müdür her şeyi bilgisayara yüklemiştir, hatta eğlence olsun diye bütün programları tek başına yazmıştır. Medenileşmemiş hiçbir şeyi sevmez, işte bu yüzden orman ona hiçbir şey ifade etmez. Kadın kapıyı açar ve adam ahalisi için hiçbir şeyin çok olmadığını, ama aynı zamanda az da olmadığını fark eder. Onun hırsı dimdik ayaktadır, hırs ona çocuğun boynunun altındaki keman kadar çok yakışır. Sevimli insanlar evin içinde birçok kez bir araya gelirler ve beraberliklerini aydınlığa ilan ederler. Adam artık muhteşem karısıyla yalnız kalmak ister. Oysa fakir insanların kıyıya ulaşabilmeleri için birçok ödün vermesi gerekir.</p>

  <p>Artık kadının gözlerini kaçırmaya bile fırsatı kalmamıştır. Müdür onun mutfağa gidip geri kalan işleri halletmesine bile izin vermez. Kadın çekilir gibi olduğunda, karısını çok kararlı bir şekilde kolundan yakalar. Adam ilk önce karısının işini görmek ister, ne de olsa bunun için iki randevusunu iptal edip eve gelmiştir. Kadın, kocasını reddetmek için ağzını açacak gibi olur. Ancak müdürün gücünü düşününce, ağzından tek kelime çıkmadan dudaklarını tekrardan birleştirir. Bu adam kayalıkların üstünde bile melodisini çalabilir, kemanını ve "şey"ini okşamasını bilir. Her yenisinde şarkı bir daha başlar, büyük bir patlamayı andıran bu dehşet ses istenmeyen bakışlar eşliğinde dehşet verici sürprizlerle yine ortalığı kasıp kavurmaya başlar. Bu kadının kendisini savunabilecek kadar büyük bir yüreği yoktur. Adam kendisini her zaman hazır hisseder, onun canı her zaman kendisini çeker. Huzurlu günler herkesindir, hem fakirlere hem de zenginlere bahşedilmiştir. Ancak fakirler zenginlere bu huzuru asla bahşetmez. Kocası karısının karşısında henüz paltosunu bile çıkarmadan açılmaya başlayınca kadının sinirleri gevşer ve gülmeye başlar. O, ayakta öyle şeyi önünde durduğunda kendisinin ne kadar salakça bir durumda olduğunu düşünmez. Kadın daha da sesli gülmeye başlar, içini korku sardığında ise ağzını eliyle kapatmaya çalışır. Böyle giderse cennetten çıkmalar yüzünün ortasına inecektir çünkü. Gerçi sesi bütün evi dolaştıktan sonra bir kez daha aynı noktada çınlar ama bu, insanların rahatlamaya çalıştığı Johan Sebastian Bach'ın melodilerinde kaybolur gider. Adam bütün gücüyle üstündekileri çıkartıp fırlatmaya çalışır. İşte adamlar kendilerini ve yapıtlarını bu şekilde büyütürler, ki büyüyenler kısa bir zaman sonra yine yıkılacaktır. Bu bağlamda ormandaki ağaçların daha dayanıklı olduklarını söylemek gerekir. Müdür sakin sakin birazdan karısını nasıl parçalayacağından bahseder. Sanki sarhoş gibidir. Kelimeleri evdeki atmosferin içinde titremektedir adeta. Karısını sol eliyle kalçasından tutar ve en iyi ihtimal karısının üstündekileri çıkarır. Kadına çoktandır yasakladığı külotlu çoraplarını üzerinden yırtarken çıldırmış gibi bağırır. Diz üstü çorapların daha kadınsı olduğunu ve deliklerin daha iyi dolmasını sağladığını düşünmektedir. Sinirle karısına, günde en az iki defa tadına bakacağını söyler. Kadınlar umutlarla doludur ve hatıralarıyla yaşarlar, oysa erkekler anlarla ve özellikle geniş bir zaman dilimine yayılan anlarla hayatlarına devam ederler. Gece olunca uyumaları gerekir, bu nedenle geceleri depo doldurulmaz. İkisi de ateş parçacıkları gibidir ve birbirlerini ufak parçacıklar halinde ısıtmaktadırlar. Ne kadar da büyük bir rastlantıdır ki, kadın gizli bir şekilde döllenmeyi engelleyen haplar kullanıyordur. Eğer adam bunu öğren-seydi, eğer müdür doldurduğu deponun hayat alamayacağını bilseydi, kadının bu hapları almasına asla izin vermezdi. Adamın yüreği kaldırmazdı zaten can verememeyi (!).</p>

  <p>Kadının etrafına hayvan ölüsü gibi fırlatılan giysiler düşmektedir. Adam, üstünde hâlâ paltosunun olduğunu fark etmeksizin, başka bir şeye dikkatini verir; sertleşmiş! Kadın ev terliklerinin üstünde yatan iç çamaşırını ve bir zamanlar külotlu çorap olan yırtık pırtık şeyi, terliklerini de çıkartarak kenara iter. Mutluluk kadını gevşetmiş gibidir, buna kadın bile inanamaz. Müdür koca kafasını kadının en hassas yerine götürür. Adamın arzuları kadının arzuları olmalıdır! Arzular adamdan gelmelidir, kadınsa bunları yerine getiren olmalıdır. Ve nihayet adam kadının kafasını geriye doğru bastırır, kadından çıkan ses dehşet vericidir, hiçbir şeye aldırmaksızın giren adam, kadının gözlerine bakmasını ister, bunu ister çünkü ancak böyle akan yaşamı görebilir. Ve yapılanların meyveleri elbette alınacaktır. <sup>İ</sup>şte insanların alışkanlıklarını üst üste koymalarının ve doruktan bir şeyleri koparıp yemelerinin -yediklerinin tadı hoşlarına gitmese bile- nedenini anlamış oluyoruz. Aslında temelde her şey yasaklarla; arzulara getirilen yasaklarla sınırlıdır. Ufak bir tepenin üstünde de çok fazla bir şey yetişmez ve bizim sınırlarımız yakalayabildik-lerimizden daha uçsuz bucaksız değildir ve biz sert ve ufak kan pırtıcıklanmızla çok fazla bir şeye dokunmayız.</p>

  <p>Adam tek başına yürümeye devam eder. Kadının her seferinde kocası gittikten sonra kaldığı pozisyon oldukça iç sıkıcıdır. Kadın çırpınır, ayaklarını birazcık açmaya çalışır; herhalde biraz önce dişleriyle kamından bir parça kopardı müdürümüz. Adam uslında hayatına yalnız devam eder, o tek başına yaşam cehenneminde yaşar ama bazı zamanlarda cehenneminden ortalığa çıkmak ister, zevkleri için... Kadın kendisini savunmaya çalışır, ancak bu sadece bir yanılsamadır. Çünkü savunmanın sonucunda ancak birkaç tokat daha gelir. Kadının kocasının ruhunu görmezden gelmeye çalışması ve adamın bir ışık gibi paralamak isteyişini yerine getirmemesi olanaksızdır. Bugün çok fazla içilmiştir. Müdür, pahalı çevresinde, karısının pişirdiği diyet yemeklerini neredeyse boşaltacaktır. Kadın kocasını içeri almak istemez. Oysa o kendisini o kadar yüce hissetmektedir ki, sanki o her şeymiş gibi. Belki de zaten o her şeydir; çünkü o, onca insanın sorumluluğunu taşır; o, kıyılardaki otlar kadar salak da değildir!</p>

  <p>Hemann. Karısının ayakkabılarını çıkarttıktan sonra, karısını oturma odasındaki masanın üstüne kendisi için hazırlar. Her yerden içeriye birilerinin bakma olasılığı vardır, ama böylesi daha güzeldir. Şimdi herkes zenginlerin ne kadar zevk alabildiğini görebilecek ve onları kıskanabilecektir. Adam, yani Hemann karısını masanın üstüne bastırır, kadının göğüsleri jöle gibi iki tarafa kayar. Adam aslında sadece kendi bahçesinde değil, her bahçede ayağını kaldırıp işeyebilirdi. Çünkü o en alaca, karanlık olasılıkları bile rahat bırakmaz. Bu Eros kadar doğaldır, Eros bu ikisini asla kıvılcım ateşine atmazdı, onlar doğdukları gibidirler, ama asla ve asla doğdukları kadar emniyetli değildirler. Hayır, aslına bakarsanız müdür bir çırpıda senelerin Ford’unu gazetede gördüğü ilanlardaki daha güçlü ve daha iyi modellerden biriyle takas ederdi. Böylece en yenisine ve en güçlüsüne sahip olurdu. Ama ne yazık ki baş gösteren yeni bir hastalık var ve müdür bu hastalıktan korktuğu kadar hiçbir şeyden korkmaz. Zaten böyle bir hastalığın pençesine düştüğünde olabilecekleri bile düşünmek istemez. Erkeklerin sevgi dedikleri uzaklardadır ama ellerinin altındakileri de kullanmadan edemezler. Kadın uzaklara gitmek, boynundaki tasmadan kurtularak kaçmak ister. Kadının hayatı kocaman bir hiç uğruna bu hale gelmiştir ve kocasının damgasıyla gün geçtikçe daha da çok değer kaybetmeye başlamıştır. Artık kadını kurtarmak mümkün değildir. Adam gelmiştir. Yine oturma odasındaki masa. Masanın üstündeki her şey yere düşmeye başlar. özellikle de çocuklarının oyuncakları. Ve bütün bunları yapan adam hâlâ klasik müziğin değerini bilen adamdır. İlk bakışta kadının birçok şeyi kabullendiği, ölümlülerin maaş ve işle yaşadıkları düşünülebilir, ama hayır, müzik her zaman bunların içindedir. Müdür kadım ağırlığıyla ezer. Oysa müdürün çalışanlarını ezmesi için bir imzası yeterlidir, hayrettir; onların üzerine yatması bile gerekmez. Bütün bunların dışında sopasının hiçbir zaman uyumadığını da söylemek gerekir. Ama çok kısa bir zaman öncesine kadar kerhaneye birlikte gittiği arkadaşları onun göğsünde rahatlıkla uyuyabilmekteydiler. Adam kadının mantosunu ve ceketini üzerinden yırtarak çıkartmaya çalışırken, bir yandan da kadına yeni elbise sözü verir. Kendisi dc alkolle pençeleşmektedir aslında, kravatı bir halat gibi boynuna dolanmıştır. Bütün olup bitenleri bir kez daha başka bir şekilde dile getirmek istiyorum! Daha küçük terimlerle anlatırsak müzik seti az önce ateş almıştır ve şimdi müzik sallanan tabaklardan çıkmaktadır, ki bu müdürü daha da çok hızlandırır. Aldığı zevk her şeyden daha uzun ömürlü olmalı; fakirlerin içinden bütün sevginin boşaltılması, raylarından kopartılması ve işçi bulma kurumu-na yürümeleri müdürün doruğa çıkmasını sağlar. Her şey sonsuza dek sürmeli ve aynı zamanda olabildiğince tekrarlanmalıdır. Adamlar işte böyle konuşurlar ve bir zaman annelerinde olan dizginleri ellerinde tutarlar. Evet, demek ki bu gerçekten oluyor. Ve şimdi bu adam yağlanmış gibi karısının içine girer ve çıkar. Doğa bu durumda yanılmış olamaz, biz hiçbir zaman bir şeylerin daha farklı yetişmesini, büyümesini istememişizdir ki... Burada insanlar kendilerini bir et pazarının içinde bulurlar, işe alınmadıklarında oturup ağlayabilen, fakat karılarının akşam olunca onları kasaplık hayvan gibi okşamalarından sinirlenebilen insanlardır bunlar. Beyefendiler ölümle arkadaşlık kurmakta zorluk çekmezler, ancak önemli olan işletmenin yürütülmesidir. Ve en zavallılara da zevk alma h^ak tanınır, gece lO’dan sonra karılarının kollarında büyümelerine izin verilir. Ama bizim müdürümüz için zaman kavramı geçerli değildir, çünkü o zamanı fabrikasında üretir, ve saatler bağırana kadar iğnelenir.</p>

  <p>Adam karısının göğsünü ısırır, kadının kolları acıyla öne doğru sıçrar. Ama bu onu sadece daha çok uyandırır, "çok eski düşmanının başına vurur ve elleriyle tutar ve daha da hızlanır. O kölelerini de sevmez. O organını kadının içine sokar. Müdür karısının aklı başından gider. Adam, hiçbir zaman uyandırılma-ması gereken uyuyan bir köpektir. Aslında en iyisi adamı birahanedeki arkadaşlarından hiç ayırmamaktır. O silahını her zaman yanında, yani kemerinin altında taşır. İşte silahı şimdi şiddetle patlamıştır. Maç kaybedilmiştir. Kadına bir öpücük verilir. Tükürüklerle kulağına bir şeyler fısıldanır, açan çiçek çabuk solmuştur, ona teşekkür etmek istemez miydiniz? Daha biraz önce karısının içinde kendinden geçen adam, az sonra parmaklarıyla kemanından güzel melodiler çıkarmaya başlayacaktır. Kadın kafasını neden çevirir? Doğada her birimizin yeri olduğu bir gerçek değil midir ki? En ufak erkeklik organının bile, hiç önemi olmamasına rağmen bir yeri yok mudur? Bu adam kadının içinde kendisini boşaltmıştır, üstelik günün birinde yaptıkları için altınla kaplanmak ve havuz başı zevkler tatmak isteyecektir! Müdür pisliklerini arkasında bırakarak kadının üstünden atlar. Çünkü birazdan kadın ev ortamına, yani geldiği yere geri dönecektir. Güneş hâlâ batmamıştır. Adam mutlu bir şekilde ağzından ve penisinden akan salyalarla bulunduğu yerden ayrılır.</p>

  <p>Toplum her açıdan kadını izlemektedir, çünkü onlar yaşadıkları diyarlarda pek fazla sporla uğraşan kadın görme fırsatını bulamamışlardır. Kadın sorunlarını dengelemeye, Hermann ise gecenin sessizliğinde karısının dengesini değiştirmeye çalışır. Ve kadının oğlu, o diğer çocukları kemanından çok daha iyi parmağının ucunda oynatabiliyordur. Kadın bakışlarını hazırladığı masadan çevirir ve elbisesinde bulunan ceplere yemek artıklarını doldurur, bunu yaparken kendisine sadık kalmayı da unutmaz.</p>

  <p>Bugün aile kendi arasında projektörden gelen hatıraları içmektedir. Yemeğin sofraya gelmesi bugün her zamankinden daha uzun sürer. Ve çocuk her zamankinden daha sinirlidir, söylenen hiçbir şeye uymamaktadır. Aylardır kemanını daha iyi çalacağını söyler, ancak babasının oğlunu bunu hâlâ yapamadığı için tokatlaması daha çok hoşuna gider. Aslında bütün ülke genelinde bu tarz gereksiz işler büyük bir ustalıkla gerçekleştirilir.</p>

  <p>Kadının dili her şeyi örten bir elbise gibidir. Baba sevgi dolu bir şekilde oğluna yaklaşır. Çocuk BMX bisikletine çok yakın bir zamanda kavuşacağının farkındadır. Köydeki çocuklar kıskançlıklarından çatlayacaklar. Müdürün oğlu sert bir güç parçasıdır. Kendini hemen bir şeyleri parçalamak için dışarıya atar. Ancak babası avına sahip çıkmayı çok iyi bilmekte ve onun hemen bu akşam kemanını alıp bir şeyler çalmasını istemektedir. Böylece duyguların başka bir yerlerde de sürtünmesinin sağlanabileceğini göstermek ister. En azından babası genetik asaletinin değerli simgesi olan enstrümanını büyük bir zevkle gösterir. Ve tabii ki çocuğununkini de büyük bir ustalıkla kullanmayı bi-1 ir. Çocuk bileğini yumuşak tutmalı ve yayı gergin bir şekilde sürtmeli, sürtmeli ki kulağa tanıdık gelen o sesler çıksın. Eğer aile şanslıysa ve oğullarının ayaklarını, başka çimenlerde koşmasını engellemek için zamanında kelepçelerle bağladıysa, sürtünmelerden çıkan sesler kötü bir Mozart’ı andırır.</p>

  <p>Bankada biriken paralar gün geçtikçe artar; ufak kırıntılar birleşmeye ve biri eştikçe büyümeye başlar. Ailenin birikimleri tek bir kişi için, biricik oğulları içindir ve o da daha şimdiden hesap defteri meraklısıdır. Birkaç yıl sonra biriken para ya başkalarının ya da oğullarının mezarına yarayacaktır. Çünkü çocuk ya otomobil sahibi olacaktır ya da kendisine ait bir eve çıkacaktır. Tabii müdürün oğlu olmak bir ayrıcalıktır, çünkü o hala 14 yaşında, bekar ve canlıdır. Ama o da yaşamın bir müşterisidir, herkes gibi. İleriki yıllarda iyi birer tüketici olacak olan çocuklar için çanlar yeni çalmaya başlamıştır ve öyle görülüyor ki daha uzun süre de çalmaya devam edecektir. Ve onlar her zaman olduklarından daha değerli olma isteğiyle yanıp tutuşacaklardır. Belki de aramızdan bazıları bankada çalışmaya başlayacak, sonuçta niye etrafımızda bu kadar çok banka duruyor ki? Ama tabii bunlar değerlilerimiz için geçerli değildir, onlar herhalde iş adamı olmuş olacaklardır. Başka ne beklenebilir ki? Çocuk, dışarıdaki köpek gibi soğuğa alelacele koşar, oysa tam kıvamına gelmiştir bile. Ama bu kadarı ona yetmiştir, bir an önce evinden uzaklaşmak, ahalisinin bağırışlarını dinlemek ve onların daha ne kadar çok inletilebileceğinin planlarını yapmak ister.</p>

  <p>Adam ikinci kez tıraş olmuştur. Karısının akıntısına kapılıp akmasını arzular. Kadının dağları, vadileri ve bunlarla beraber bütün dalları budakları çok güzeldir, ancak hâlâ eksik olan bir şeyler vardır. İşte adam da eksik kalan bu şeyi tamamlamakla yükümlüdür! O bir rüzgâr gibi karısının eksik kalan yanlarını doldurur. Karısının bacaklarını ikiye ayırır ve tanırının yarattığı muazzam oluşumu inceler. Böylece kendisine hiçte yabancı olmayan dağlarda tırmanmaya başlar, attığı her adımın nereye çıkacağını bilit. O bu tepenin adamıdır, burada onu bekleyen bir tehlike yoktur, o evindedir. Her şey bitse de bacaklar yine rahat rahat masanın altında dursa, bunu kim istemez ki! Mal sahibi mal sahibidir, onu ırgalayan bir şey yoktur ama rakipleri kıskançlık ve hırs duygularıyla yaşar durur. Bu kadın uzun yıllardan beri hayatını geri vitese takmıştır, beklentileri ne kadar yüksek olabilir ki. Adamın eli kadının eteğinin altına dalar ve iç çamaşırlarının duvarlarıyla karşılaşır. O kendisini karısının içine zorla da olsa sokmak ister, çünkü ancak bu şekilde sınırlarını öğrenebilecektir. Aslında o başka bir limanda da duraklayabilirdi, ancak şu hastalık korkuları yok mu. Hadi bunlar bir yana, eğer kadınlar arada bir onları içlerinde hapis edip ufalmalarını sağlamazlarsa, onlar her şeye rağmen giderlerdi! Kadın şimdi zoraki bir şekilde dilini dışarıya çıkarır, çünkü müdür kadının çenesindeki kasları harekete geçirmiştir. Adam kadını banyoya götürür, sakin sakin kadını banyonun içine girmeye razı eder. Sonra -yine çok sakin- kadının çalılıklarının arasına girerek elleriyle buraları keşfetmeye başlar, açıkçası bu işin gece yanlarına sarkmasını istemez. Ve şimdi kadının dallarını ayırır. Hızlı bir şekilde kadının arkasına vurulur. Aıtık bu işkence bitmeli, bitmeli ki hazırlanılmış besin maddeleri bir an önce tüketilsin. <sup>İ</sup>şte buradayız ve hizmet için kullanılmaktayız. Kadının içine değeri ne az ne de fazla olan, her birinin birbirine benzediği benzer bir organ girmiştir. O, kadını parçalarına ayırır! Aslında daha da fazlasına ihtiyacı yoktur, her ay gelen düzenli, dolgun maaşı hariç. Aslında adam karısına hiçbir şeye yapmadığı kadar çok yatırım yapar. Kadın bütün her şeyiyle bir adama sahiptir, tabii adam da bir kadına; tek bir farkla adam sıkılıncaya dek ve tabii onu arzuladığı müddetçe onunla olur. Müdür haricinde hiç kimse bir kadından bu kadar zevk alamaz. Koca at birazdan bağırarak rahatlamış olacaktır. Unutmadan kadın otomobilini kendi yolunda kullanır, daha doğrusu kendisine önceden öğretilmiş olan yolda. Bu önemlidir.</p>

  <p>Nihayet bacakların rahatlama zamanı gelmiştir. Kadın ev terkliklerini giyer ve istemeden topuğunun arkasına basar, ayağı kayar ve adam kirli banyonun içine gerisin geriye düşer. <sup>İ</sup>şte her şey olabilirdi ama bu olmamalıydı! Adam sinirlenir, kadının ağzını kapatır. Ancak kadın birkaç kez adamın elini ısırır. Nafile!</p>

  <p>İşlenen ceza büyüktür ve bunun acısını çıkartmak gerekecektir. Adam kadını gecenin karanlığıyla örter ve aydınlanması için de "elektrik direğini" kalçaların ortasındaki boşluğa yerleştirir. Kadın onu silkelemeye çalışır. Bunun bir faydası yoktur. Gözleri karanlığın perdesiyle örtmek en iyisi. Adam vahşi olan hiçbir şeyi sevmez, asıl vahşi olan kendisidir. Kadının tek yapması gereken kalenin kapısını açmaktır. Çünkü o burada yaşar, sadece burada can veren taneciklerini püskürtebilir. Gülümseyerek erkeklik ürünlerini sergileyen adam mutludur, yeterince de yorgun. Zaman artık kendi akışında bir şekilde ilerlemektedir. Adam bulundukları mekândaki eline geçen her şeyi yerle bir eder. O aydınlıktır. Sadece kadının içi karanlıktır. Adam bir kez daha kadının suratını banyonun kenarına vurarak zevk alır. Kadın son bir kez daha çığlıklar içinde acıyla yüzleşir. Adam çoktan rahatlamıştır, ancak hâlâ rahata ermeyen bir şeyler mevcuttur. Böylece insanların sıcak kumlardan serin sulara atlayarak rahatlaması gibi, şeyini rahatlatmaya çalışır. Ta ki bütün çuvalını şu kendisine hiç de yabancı olmayan tepelerde boşaltana kadar.</p>
</body>
</html>
