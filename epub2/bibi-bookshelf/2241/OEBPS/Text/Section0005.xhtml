<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u699f9966-fa58-425b-af45-638916eddbcd"><span style="font-weight:bold;">4</span></p>

  <p>Kadın, bedenini mahçup bir şekilde rüzgârın akışına bırakır. O bir et parçasıdır ve bizim altımızda olan olağan bir şeydir. Her açıdan açlığı giderebilmek; hem kocanın hem de oğlun isteklerini karşılayabilmek için kadın, kendini kullanıma açmıştır. Evdeki erkekler kadını farklı dizginlerle yönetmektedir. Bulunduğu ağın içinde bir kez daha derin bir nefes almaya çalışır. "Üstündeki naylon geceliğini ve ev terliklerini çıkarmadan karla kaplı olan evin önünü süpürmeye başlar.</p>

  <p>Ama her şeyden önce fincanları ve diğer araç gereçleri komi-dine kaldırır. Kadın akan suyun altında ailesinin izlerini porselenlerden çıkartmaya çalışır. O kendisini korur; yapıldığı malzemeleri göz önünde bulundurarak. Eline geçen her şeyi düzenler, hatta kendi elbiselerini bile bedenlerine göre asar. Garip bir mahcubiyet duygusuyla yaptıklarına güler. Ama bu eğlence değildir. Kadın elinde olan saadetine belli bir düzen getirir. Kendisine kalan başka bir şey yoktur. Yoldaki kanlı kuş tüylerinden iz kalmamıştır; hayvanlar da karınlarını doyurur. Karın üstüne isli bir film düşmüş gibidir, bunun bitmesi sadece birkaç saat sürmüştür.</p>

  <p>Adam bürosundadır ve tatmin olmuş bir şekilde uçkurunu eller. Kendisini havalandırır. Konuşmaya başlayacağınıhaberver-</p>

  <p>meksizin, karısının endamından bahsetmeye başlar. Artık sessiz olmalısınız, çünkü şimdi konuşmaya başlayacak olan onun eseridir. O bunun için bir koro kurmuştur. Hayır, bu adamın gelecek kaygısı yoktur, ne de olsa kendi kellesi bile kendisinden sorulmaktadır!</p>

  <p>Kadın beyaz karın yavaş yavaş mekânını ve zamanını doldurmaya başladığını hisseder. Daha çok uzun bir süre ilkbahar gelmeyecektir. Doğa bugün de temiz, badana yapılmış gibi görünmeyi başaramamıştır. Kir ağaçlara yapışmıştır. Kadının yanından hızla bir köpek geçer. Karşıdan sanki uzun yıllar boyunca kartonun içinde gizli kalmış gibi görünen kadınlar çıkagelir. Kadınlar sanki güzel bir evde uyanmışlarcasına, kendilerine yabancılaşmış gelen müdürün karısına yukarıdan bakarlar, fark etmedikleri tek nokta onun zaten her şeye yabancılaşmış olduğudur. Ayrıca her birinin kocasının çalışıyor olması onun kocasının eseridir. Hem saatten habersiz, şarap içmeyi ailelerine tercih eden onların kocalarıdır. Kadın onların yanından karanlığa doğru uçup gider, oysa ayaklarında kara uygun pabuçları bile yoktur! Bu esnada çocuk kendi türündekilerin arasında gezip dolaşmaktadır. Daha biraz önce annesinin hazırladığı yemeği kelimelerle reddetmiş ve bunu yaparak kadının yüreğine bir hançer saplamıştır. Ve dolaptan kendisine sosisli sandviç alarak evden çıkmıştır. Oysa anne bütün öğleden öncesini çocuğun gözlerine faydası olur umuduyla havuç rendelemekle geçirmiştir. Kadın, çocuğunun yemeğini her zaman kendi elleriyle hazırlar. Ancak bugünkü öğle yemeği çöpe gitmiştir. Derenin yanındaki çitin üstünden buz kılıcı sarkmaktadır. Eğer otomobil kullanılsaydı merkez şehre oldukça yakın olunurdu. Vadi oldukça büyüktür, yine de birçok insanın işi burada değildir. Geriye kalanlar her gün kâğıt fabrikasına, hatta bazen daha da uzaklara gitmektedir.</p>

  <p>Kadının ağzı soğuktan ufak bir buz parçasını andırmaya başlamıştır. Ansızın tahta çitlere doğru düşer. Vadi her iki yandan da buzlarla çevrilmiştir, buz onun sırtını sıvazlamaktadır. Yaratılış, doğa kanunlarının zincirlerine karşı direniş içindedir. Nasıl hepimizin iyi hayatındaki bariyerler çiğ sayesinde kırılacaksa, ölüm de belki bu kadının dünyasının sonunu getirecektir. Ama şu an hiç de kişiselleşmeye gerek yoktur. Ufak bir otomobilin tekerlekleri gıcırdayarak zor bela karda devam etmeye çalışır. Ay-nca otomobil geldiği yerde, sahibinden daha çok evindedir. İşi oturduğu yerden çok daha uzakta olan bu insan otomobilsiz kim bilir ne yapardı? Herhalde böyle bir durumda bok yığınından başka bir şey olamazdı; çünkü o zaman diğerleriyle kirli vagonlarda yolculuk yapmak zorunda kalırdı. Fabrikalarımızın yıkılmasını önleyen yığınlardır, içerden destek veren insan yığınları. Ve işsizler, önemsizlerin oluşturduğu yığınlar, onlardan korkmaya gerek yoktur, çünkü onlar her şeye rağmen yine sosyal demokratları seçer. Saygıdeğer müdür etten ve kandandır ve yemekten de büyük zevk alır; çünkü kadınlar önlüklerle servis yapar.</p>

  <p>Bu havalarda otomobillerin kullanılmamasının daha uygun olacağı söylenir. Diğer taraftan insanların işlerine geç kalmaları da yasaktır! İşte böyle durumlarda yerlere samanlar saçılır. Kadın sadece kendisiyle hizmet edebilir. Ve duydukları bir şey daha vardır: Arıza halinde yardıma gelen araçları gereksiz yere merkezlerinden kaçırtmayın! Siz de insan olarak bunun böyle olmasını istemez miydiniz zaten?</p>

  <p>Çocuklar ağlayarak, plastikten doğum günü kâselerinin içinde, ütülenmiş gibi görünen karın üstünde vadiye doğru kayarlar. Daha yetişkin olanlar bezgin bir şekilde lift kartlarını sallandırarak kayarlar; hızın cadılıkla bir ilgisi yoktur. Onlar tren istasyonlarından daha çok ses çıkartmaktadırlar. Kadın hızla yanından geçen bu insanlardan ürker. Gıcırdayarak içinde yine mutlu bir aileyi, cennetten çıkmalarla taşıyan bir otomobil geçer. Yukarıda kayakçılar yolculara duydukları nefreti dile getirmek için arabaların kaportalarına bastırmaktadırlar. Kayaklar makineli tüfekler gibi aşağıya doğru bakar. İnsan yığınlarının aralarından kayıp giderler, çünkü onlar daha iyisini hak edenlerdir.</p>

  <p>Spor; yani ufak adamın kalesi, bombardımanlarını yapabildiği yerdir.</p>

  <p>Gerçekten de herkes ayağını ya da ellerini kırmayı becerebilir, inanın bana! Ama her şeye rağmen: Tepelere çıkan ve kendilerini yükseklerden aşağılara bırakan, üstüne üstlük bundan zevk alan insanların bağımlı olduklarını söylemek doğru olmaz. Ama bir şeylere bağlılar, peki ama neye? Evet, kendilerinin hiçbir zaman şifa bulmayan ve her gün tekrar, tekrar sadece daha büyük, daha güzel, daha hızlı olarak gösterilen resimlerine bağımlıdırlar. Sanki resimler sadece gerçekliğin yardımcıları değilmiş gibi! <sup>İ</sup>şte böyle televizyonun su çizgisinden düşerek diğer tarafa, yani ufakların deliler tepesinde bulurlar kendilerini. Acıdı! Onlardan tartışmalarda hiçbir zaman söz edilmez ve eğer edilirse de sorunlarını çözüme kavuşturacak olan uzmanlar, konuşma haklarını ellerinden alır! Başarı tabelamızı inceleyen, istatistikleri gözden geçiren kişi de genellikle kendimize ait bir ev isteğimizi görmezden gelir. Oysa evimiz olsaydı olimpiyatların fikri olan sporu kapımızın önünde yapabilme şansını elde ederdik.</p>

  <p>Kadın attığı her adımda kayar. Ufak otomobillerin içinden dışarı bakan kafaların güldüklerini görmek mümkün. Sürücü kendini, öne eğerek tehlikeye atmaktadır. Kar herkese yetecek kadar çok yağıyordur. Ancak kar tanecikleri, aynı insanlarda da olduğu gibi, farklı yönlere süzülmektedir. Bazıları bunu daha iyi ' yapar, bazıları ise en iyi olmak ister.</p>

  <p>Kadın, ilişkilerinin himayesinden yavaş yavaş uzaklaşır. <sup>Ü</sup>s-tündekileri sıkı sıkı kendisine yapıştırır. Uzaklardan bağırış sesleri gelen bazı çocukların her hafta düzenlenen dans ve ritim gu-rubundakilerden olduğunu düşünür. Bu çocuklar kadının zevki için eğitilmişlerdir. Ne de olsa çocuklar için yeterince yerimiz ve sevgimiz var, onlar da ritinı tutarak el çırpmasını öğrensinler. Aynca ritinıli olmak çocuklara okulda da yardımcı olacaktır. Böylece kafalarını ritinıli sallayabilir ve ayağa ritinıli bir şekilde kalkabilirler. Kadının oğlu tam da onların arasındadır, her bağırışında diğerlerinin üstünde kirli bir parmak gibi sallandığını kanıtlar. Her sosisli sandviçi ilk önce o ısırır. Çünkü her çocuğun bir babası vardır ve her baba para kazanmak zorundadır. Ufak kayaklarının üstünde kayaklarıyla eğlenen çocukları terö-rize eder. O parlak bir takını yıldızının son baskısıdır. Kimse ona karşı ayaklanmamaktadır, sadece arda bir sırtı yaptıklarını kaldıramayacak duruma gelir. Bu çocuk kendisini babasının bir yo-rumlanışı olarak görmeye başlamıştır bile. Kadın yanılmıyordur, uzaklardan gelen seslerin içinde kendi çocuğunun sesi de bulu-nuyordur. Kadının oğlu diğer çocuklara bağırarak onları da kendi ölçülerine uydurmaya çalışıyordur. Kış ayının kasabayı kirletmesi gibi, oğulun kelimeleri de tepeleri kirletmektedir.</p>

  <p>Kadın eliyle havaya işaretler yazar. O yaşamını kazanmak zorunda değildir, bunu onun yerine kocası halleder. Adanı eve geldiğinde imzasını en yüksek "tanıdık" tepelere yazmayı hak etmiş olur. Bu çocuk bir tesadüf değildir! Bu çocuk adama aittir! O artık ölümü görmez.</p>

  <p>Kadın, çocuk yığının içinde oğlunu arar. Çocuk hiç yorulmaksızın bağırmaktadır. Gerçekten çocuk annesinden bu kadar çok uzaklaşmış olabilir mi? Peki, o sadece babasının kabuğundan oyulmuş olmaz mı? Bu çocuk birçok şeyi talep etmekte ve aslında babasının formülünü genişleterek yaymaktadır: kendinden her zaman daha fazlasını yap! Güzel! Bir ereksiyon! İşte adam kendisini bu şekilde taşır, çünkü ancak böyle her an kendisine bakabilir. Ve çocuk, adamın arkasından çoktandır düşmeye çalışan özünden yaratılmıştır, dışkı gibi. Çocuk da yakında -birkaç yıl içinde- kendisini gökyüzüne sıçratacaktır; ufaklıkların kahvaltıyı beklendikleri yere.</p>

  <p>Çocuk arkadaşlarının ve kameraların arasından, kapılardan geçer gibi geçer.</p>

  <p>Kadının ayakları soğuktan donmaya başlamıştır. Terlik tabanlarından bahsetmek oldukça önemsiz, gerçi kadının da çok sık konuştuğu söylenemez. Kadının ayağındaki şu ev terliğini andıran şeyler artık dünyanın buzundan ayrılamıyordur. Kadın bata çıka yürümeye çalışır. Artık dikkatli olmalıdır, sıkboğaz edilmeden karın üstünde süzülmelidir; ama sıkboğazlık her zaman olmak zorundadır! Altın başlı cinsiyetler mobilyalarının önünde kendilerine en yakın olan yeteneklerini sergilerken de sıkboğaz edilmiyorlar mıdır sanki? Peki ya günün birinde isteklerinin zirvesinden aşağıya atılırlarsa? Kadın korkuluklara tutunur, oysa gayet de iyi yürüyordu. Besin maddeleri evlere taşını-yordur, bu insanların evlerindeki temel nokta yemektir. Kadınların çenelerinden yulaf ezmeleri fışkırmaktadır, bana öyle geliyor ki, kadınlar tavada pişen gurme yemeklerin birbirleriyle neler yapabileceklerinden korkuyorlar. Ve adamlar tabaklarında olanlarla yetinirler. İşsizler, Tanrı’nın istediği ve evliliğin onayladığı bütün ilişkilerden yoksundurlar. Onlar ancak yaşama tutunmaya çalışırlar, ama artık hiçbir şey yaşayamazlar; ne akşamüstü gezintileri, ne güzel bir sinema filmi, ne de güzel bir kadınla kahve içmek... İşsizlerin bütün bunları yapmaya hakları yoktur. Tabii kendi ailelerini kullanabilirler, zaten bu da bedavadır. İşte böylelikle birsinin bir diğerinden ayrılma nedeni cinselliğe bağlı olur, doğa bunun bu şekilde olmasını istemezdi herhalde. Doğa bizimle paylaşır, biz de onun ürünlerini yeriz, ki fabrika sahipleri ve bankalarda bunun karşılığı olarak bizi yerler. Açıkçası faizler kafamızdaki son tüyleri de yolmaktadır. Sadece suyun bizimle ne yaptığını kimse bilmiyor. Ama bizim suyla ne yaptığımız açıkça ortada. Fabrikaların artıkları dereye akar, aman çabuk aksın. Aksın ki zehrini her yere taşısın ve bizler taze balık yerine balık ölüsü ziyafeti çekelim. Kadınlar kafalarını, kocalarının işsizlik paralarını boşa harcadıkları alışveriş çantalarının içine sokarlar. Ama süper marketlerdeki indirim tekliflerine kayıtsız kalmak mümkün değildir. Zamanında bu kadınların da oldukça iyi birer teklif olduklarının altını çizmek gerekir. Ve o zamanlar adamlar servetlerine göre seçilmişlerdir. Ve onlar gerçekten de işçi bulma kurumunun beklentilerinden çok daha fazlasını yapabilmişlerdir! Mutfaktaki masada oturmak, bira içmek ve iskambil oynamak... Açıkçası bir köpek bile bu kadar çok sabırlı olamazdı!.. Harika görünen ve sizinle dalga geçen ürünlerin önünde tasmada olmak! ..</p>

  <p>Hiçbir şey kaybolmaz, çünkü devlet bizim görmediklerimiz üzerinde sürekli çalışır durur. Paramız en nihayetinde cebimizden çıktıktan sonra nereye gider? Neden yakında kâğıt paralardan ayrılacak olan eller paraları bırakmak istemez, ya da bozuk paralar neden avuçların içinde kenetlenir kalır ki? Aslında zamanın ay başlarında durması gerekirdi. Böylece hâlâ bizim sıcaklığımızı taşıyan paracıklarımızı, bankaya yatırmadan önce, biraz daha seyredebilirdik. Herhalde en çok istediğimiz kendi altın gübremizde dinlenmek olurdu. Ama huzursuz sevgi, elimizde-kinden daha iyisini arayan gözlerle çevresine bakmaya başlamıştır bile. Burada kayak yapan insanlar bu diyarlarda ot gibi yetişenleri tanır, tabii sadece görünüşten. Bu insanlar soğuk yerin o kadar çok derinliklerine inmişlerdir ki, onların izlerini bulmak bile oldukça güçtür. Yanlarından dışkılarını ormana bırakan başkaları sürekli kayar gider.</p>

  <p>Kadın bir at gibi kendisini dizginlerinden çeker. Adamlar o kadar rahattır ki, arada bir yem torbalarını değiştirmekte sakınca görmezler. Sonra da gayet becerikli bir şekilde oturma odalarında karılarının bacaklarını sağ ve sol omuzlarına dayarlar. Yabancılara geçici olarak alışkanlıklardan kurtulmak için gidilir, daha sonra yine her zamanki gibi alışkanlıkların olduğu eve geri dönülür. Evde yatakları sağlam zemine bağlıdır ve haftada bir kez kuaföre giden kadınlarının çiçek açmasını sağlarlar.</p>

  <p>Müdür yorulmak bilmez bir halde etinden ve basının terbiyesizliğinden tekrardan gaza gelmiştir. O kendisine belli bazı özgürlükler tanır, örneğin köpeklerin yaptığı gibi ona ait olan yerlere işer, karısının üstündekilerden, daha rahat kayabilmesi için ufak tepecikler yapar. Zevkin cetveli yukarıya doğru açıktır, bu tartışılmaz bir konu. Adam kadını, ürettiği kâğıtlar gibi kullanır ve lekeler. O hem evindeki huzurdan hem de evindeki sancılardan sorumludur. Daha kapıdan adımını içeriye atar atmaz kuyruğunu torbasından çıkarır. Kasaptan gelmiş taze et gibi kansı-nın ağzına sokar, ta ki kadının çenesi ikiye ayrılıncaya kadar.</p>

  <p>Hatta akşam yemeğine gelen misafirlerin yanında bile karısının kulağına kadının cinsiyetinin önemsizliklerini fısıldar. Sert bir tavırla masa örtüsünün altından kadını tutmaya çalışır, dizginler adımın elinde olmalıdır; her yerde ve her koşulda. Kadın adamın etrafında dönememelidir, bu yüzden ipleri kısa tutar! Müdür herkesin önünde karısının yırtmacından faydalanmaya çalışır ve bunu gülerek yapar. Misafirlerden hangilerinin kağıda ihtiyacı yoktur ki? Memnun müşteri kraldır! Hem kim biraz mizahtan anlamaz ki?</p>

  <p>Kadın yürümeye devam etmektedir. Uzun bir süre tanıdık olmayan büyük bir köpek kadını takip eder, sanki kadının ayağını ısıracakmış gibi. Biliyoruz ki kadının ayağındakiler iyi birer pabuç değildir! Alpler derneği uyanda bulunmuştur: Ölüm dağlarda bekler. Kadın köpeğe tekme atar. Artık onu kimse beklememelidir. Birazdan evlerin ışıkları yanacak ve kadınların kutuları birer birer açılacak ve doldurulacaktır.</p>

  <p>Dağ yamacındaki dere henüz kimyasal artıklarla tanışma şansını elde etmemiştir. Sadece bazı günler kirli insan artıklarıyla tanışıklığı olmuştur. Yol gittikçe dikleşmeye başlamıştır. Şu karşıda, dönemecin hemen yanında kırılan kasaba tekrardan büyümeye başlamıştır. Rüzgâr gitgide daha soğuk esmektedir. Kadın iyice kendine sarılır. Kocası bugün iki defa motorunu çalıştırmıştır, neyseki daha sonra bataryası bitmiştir de, homurdanarak fabrikanın yolunu tutmuştur. Yer gıcırdamaktadır, ancak dünya yırtıcı dişlerini hâlâ kapalı tutuyordur. Bu yükseklikte döküntülerden başka bir şey bulmak mümkün değildir. Kadın uzun süredir ayaklarını hissetmiyordur. Herhalde bu yol ancak bir marangozhanenin önüne çıkar, ki o da genellikle kendi halinde öyle duruyor olur. Isıracak bir şeyi olmayan birisinin testerele-yecek bir şeyi de olmaz. Biz yalnızız. Çatılardan eski dumanlar tütmektedir. Buranın sahipleri gözyaşlarını kurutmaya çalışıyor-dur, fırında. Tahta tuvaletlerin yanları zaman içerisinde çöplük haline dönüşmüştür. Bir sürü odun, karton yığını ve tavşan ahırları. Eğer insanlar öldürebiliyorsa, kurtlar ve tilkiler de öldürebilirler. Onlar da sinsice tavuk kümeslerine yaklaşmasını bilirler. Ancak onlar geceleri ortaya çıkarlar. Birçok evcil hayvan kuduz olur ve insanlara, yani müdürlerine saldırırlar. Görün bakın ki her şey birbirinin yemeği!</p>

  <p>Bizim açımızdan bakıldığında kadın yolunun sonunda yavaş yavaş eriyip gitmeye başlamıştır. Güneş batma noktasına gelmiştir. Kadın pek beceriklice sayılmayacak bir şekilde kayalıklara eğilir. Çocuğun yüreği başka bir yerde ve spor için çarpmaktadır. Bu insanoğlu; kadının çocuğu, aslında o bir korkaktır, zaten artık sesi de duyulmuyordur. Kadının artık evin yolunu tutma zamanı gelmiştir. Görülmekte olan müthiş manzaranın şerefine bu anı olabildiğince uzatmak ve tabii ânı yaşatmak için geri kalan zamandan vazgeçmek ne kadar doğru olurdu? Aslında fotoğraflar insanda, genellikle ânı yakalayıp bırakmama hissini uyandırır. Ancak daha sonra insanlar hayatta oldukları ve her şeyi gerçek çıplaklığıyla görebildiklerine şükür ederler. Zaten bize tanınan zamanı geri verip yerine başka bir şey göndermelerini istemek de oldukça saçma bir düşünce olurdu. Her şeye rağmen bir şeylerin başlaması ve hiçbir zaman bitmemesi istenir. İnsanlar ovalara çıkar ve geri döndüklerinde ayaklarındaki acıyı beraberinde getirmek isterler. Hatta çocuklar bile var olmaktan başka bir şey istemezler. Araçlardan zıplar zıplamaz kayakların üstünde bulmak isterler kendilerini. Masum bir şekilde derin bir nefes alalım!</p>

  <p>Bu kadının çocuğu henüz bir sonraki basamağın üstünü bile görememektedir. Bütün bunları ailenin yapması gerekir. Tabii çocuklarının diğerlerinden çok daha iyi olması için de dua etmeleri şarttır. Çocuk annesini ıslak ağzından çıkan sözlerle yıkmayı çok iyi bilir. Hele babası. O komşu kasabalardaki otellerin barlarında sanki fabrikasının sponsorluğunda kurulan demekten bahseder gibi, karısının vücudundan bahseder. Babasının dudaklarından hiçbir kitapta göremeyeceğiniz kadar iğrenç kelimeler dökülür. Yaşayan bir insan hakkında bu kadar çok konuştuktan sonra onu okumadan geçmek ne kadar da mantıksızca! Yüzyıllar bile bu adamı yıkmayı başaramaz, o her zaman yine ayağa kalkar. İsa: Onu da öldürmek mümkün olmadı!</p>

  <p>Kadının daha bu sabah evinin bir köşesinde kocasının birazdan gelip kendisini yalamak isteyeceği düşüncesiyle bir aşağıya bir yukarıya doğru yürüdüğünü unutmamak gerekir. Adamın istediği portakal suyu mu yoksa greyfurt suyu muydu? Uçarak gelen adam sinirli bir şekilde marmelat kavanozlarına işaret eder. Adam, kansının kendisini bir şey yapmaksızın işten gelinceye kadar beklemesini öngörmüştür. Adam yıllardır, hiç aksatmadan her gün aynı tekniği kullanmıştır. Herkes amacını kendisi belirler, ancak adamlar oldukları gibi dünyaya gelirler ve onların babaları da oğullarını dağların tepesine göndermeyi ve daha iyi vurmayı öğretmişlerdir.</p>

  <p>Yer fena halde buz tutmuştur. Belediye, otomobile tekerleklerinin kaymalarını engellemek için çakıl yollamıştır. İnsanların kullandığı yollara hiçbir şey serpilmemiştir. İşsizlerin hafif tabanlarında boş boş yürümeleri bütçeyi zorlamaktadır, oysa karda ayak izlerini görmek bile mümkün değildir. Ve birisi onların kaderini yakalar, işte bu birisi bir elinde şarap kadehi diğer elinde açık büfeden doldurduğu yemekleri tutmaktadır. Bu nedenle politikacılar dolup taşan kalplerini dillerinde taşımak zorundadırlar. Kadın ayağını kaldırıma dayar. Burada katalizör yasaları geçerli; para yardımı olmadan çevre cimri gezgincilere tepki vermez. Ve hatta ormanın da yok olması gerekirdi. Camı aç ve duyguları içeriye girsin! Daha sora kadın erkek dünyasının nelerden hastalandığını gösterir.</p>

  <p>Gerti (müdürün karısı) çaresiz bir şekilde kendisini buz tepsinin içinde sunmaya çalışır. Geceliği andıran ev kıyafeti rüzgârda uçuşmaya başlamıştır. Havayı tutmaya çalışır. Kargaların sesleri duyulmayacak gibi değildir. Kadın gövdesini öne doğru eğer, sanki anneler gününde ya da kocasının masa örtüsünün altından bir parça kaymak almasını istemesinde esen rüzgârı anla-mıyormuş gibi. Kadın her zaman karşılaştırıldığı toprağa doğru gider. Toprak sayesinde kendisini açmayı ve adamın cinsel organını yutmayı öğrenmiştir. Belki biraz karın üstünde uzanmak... Nasıl olur? Emin olun bu kadının kaç çift ayakkabısının olduğunu asla tahmin edemezdiniz! Kadını daha çok yeni kıyafetler alması için teşvik eden kimdir? Müdür için insanlar tüketildikleri ya da tüketici olarak kullanıldıkları müddetçe önemlidir. Bu insanların değerleri eğer enstrüman çalabiliyor ya da biraz şarkı söyleyebiliyorlarsa, iki katına çıkar. Zaman akıp gider ama hâlâ bizimle konuşmamıştır. Bir saniye bile huzur yoktur. Müzik seti sürekli şarkı söyler, eğer keman yerine sabrınız varsa bunu siz de duyabilirsiniz! Oda ayağa kalkar, ufak bir ışık içeriye düşer, spor ve diğer aktiviteler için gerekli olan harcamalar göklere kadar çıkmıştır ve insanlar ameliyat masalarında uyumlu olana değin budanırlar.</p>
</body>
</html>
