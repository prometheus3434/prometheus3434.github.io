<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u4cc8a58e-f75a-40c1-9863-ea144cdec20b"><span style="font-weight:bold;">5</span></p>

  <p>Süper marketten fışkıran ürünler insanları esir almaktadır. Cumartesi günü adam kadını balık ağlarında yakalamak için hem ortak hem de yardımcı olacaktır; ve balıkçılar şarkılarını söyler. Bu çok basit ama bir o kadar da acımasız tarzı, adam, zaman içerisinde öğrenmiştir. Müdür, sessizce bozuk paralarını sayan ve açlıkla mücadele eden kadınların arasına karışır. İnsan kitleleri bile barışı sağlayamazken, iki insandan birliktelik oluşturmaları nasıl beklenebilir ki? Kadın yalnız bırakılmaz, paketleri ve çantaları kendisine eşlik edenler taşır. Müdür insanların önünde kendisini hazırlar, onların yerlerini alır ve nelerin satın alındığını kontrol eder, gerçi bu görevlinin işidir! O diğer ürün torbalarına ve grip salgının yaşandığı, eşarplarla örtülü tutulan arzuların olduğu yabancı boyunların güzelliklerini de inceler. Dere kenarına çok yakın olan evler genellikle soğuk ve nemlidir. Müdür, karısının elini dondurulmuş ölü etin üstüne gittiğini fark ettiğinde, içini inanılmaz derecede bir sabırsızlık hissi kaplar. Çünkü karısının elbiselerinin altındaki eti, ufak parçalara ayırmak ister, aynı kendi üretiminde olan kağıtlar gibi. Adam ufak hayvanının uyanmasını, saldırganlaşmasını ve kadının içinde doruğa kavuşmasını ister. Artık kadının da ipek gömleğinin içinde biraz daha çaba göstermesi gerekmez mi? Bütün işi adamın mı yapması gerekiyor? Neden kadın göğüslerini kendiliğinden dışarıya çıkartıp adamın eline koymuyor ki? Adamın yarım saat boyunca meyveleri dallarından koparmaya çalışması yerine bir kerecik olsun kadınının kendisini servise hazırlaması ve sunması iyi olmaz mıydı?</p>

  <p>Her şey boşunadır. Adam kasa defterinden biraz olsun uzaklaşarak esneyen ürünlerini izlemeye başlar. Süper markette görevli elemanların hepsi müdürün etrafında fır döner. Oysaki onların çocuklarıdır el konulanlar... Müdür çocukların bazılarını fabrikada çalıştırmak üzere yanına almıştır. Bazıları ise buralardan taşındıkları ya da alkole teslim olduklarından kendiliğinden yok olup gitmişlerdir. Evet, bu adam için zaman kavramı hiçbir zaman yeterince geniş olmamıştır zaten!</p>

  <p>Alışveriş torbaları kendilerinden beklenenleri yerine getirmişlerdir ve müdürün sert tekmeleriyle çarka tutulmuşlardır. Bazen müdür, çok sinirli olduğu zamanlarda yemeğin içinde tepinir. Ve işte yine bu zamanlarda karısını ürün depolarının olduğu yere fırlatır ve resmi onunla bütünleştirerek bitirmeye çalışır. Karısı adamın kokusunu ve penisini hissetmeye, üstüne üstlük geriye kalan her şeyi yalamaya bile hak kazanmıştır. Önceden hazırlanmış gibi, daha havadayken, kansının göğüslerini elbisenin içinden yakalar ve solmaya yüz tutmuş göğüsleri balon gibi kökünden bağlar. Adam kadını ensesinden kavrar ve sanki bir çuval taşımaya çalışıyormuş gibi, kadının üstüne çullanır. Mobilyalar şimşek kadar hızlı bir şekilde etrafa saçılır. Ve birazdan bu iki insan birbirlerine bağlı olmadıkları kadar, birbirlerinin içinde olacaklardır. Bu yol uzun yıllardan beri kat edilmektedir! Müdür titreyerek ürününü ortaya çıkarır, ama bu kâğıt değildir. Hayır! Bu daha sert zamanlarda ihtiyaç duyulan, oldukça sert bir ürünüdür. İnsanlar gizli olan duygularını birbirlerine büyük bir zevkle gösterirler. Hem bu sayede hiçbir şey saklamadıklarını göstermiş ve eşlerine söyledikleri bitmek tükenmek bilmeyen her şeyin doğru olduğunu da kanıtlamış olurlar. Onlar penislerini yollarlar ve herhalde verdikleri halde geri gelen tek kuryeleri de zaten penisleridir. Para için bunu söylemek mümkün değildir, o bir yollandı mı bir daha gelmez, oysa para sevgili eşlerden çok daha fazla sevilir. Titreyerek ve bağırarak ürünler ortaya çıkarılır, ufak bedensel fabrikalar sürekli öğütür ve kütürder; ve mazbut mal varlığı sadece mutluluktan şikayet eder, daha büyük bir mal varlığının ve daha da çok ürünlerin rüyası görülür. İnsan kıyılarda açmaya ve büyümeye devam eder.</p>

  <p>Kadın apaçık, hatta dünyaya açık bir şekilde yerde sere serpe yatmaktadır, üstüne bir sürü kaygan yiyecek fırlatılmıştır, kadın bir ya da daha çok etki yaratılsın diye açık arttırmaya çıkartılır. Tabii sadece kocasıdır açık arttırmada karısına fiyat biçen ve pazarlığını yapan! Ve kendisi de mobilyalı odanın boşluğuna düşer. Sadece vücudu arada bir adama uygunluk gösterir, adam vücudunun sesini ve yankılanışını ancak spor yaparken duyabilir. Kadın bacaklarını bir kurbağa gibi açar, böylece kocasının içine girebildiği kadar girmesi sağlanır. Ayrıca adam ancak bu şekilde kadının içini görebilir ve incelemelerini yapabilir. Kadın adamın iğrençlikleriyle dolup taşmaktadır. Bu yüzden son kabukları da yere saçarak ayağa kalkar ve bir bez alarak, cinsel organının müdavim düşmanı olan kocasının ürettiği çamuru temizlemeye çalışır. Adam sağ işaret parmağını kadının kıçına sokar! Ve bu arada kadın gece karanlığı çökene kadar yerleri siler, gözlerindeki ve ağzındaki saçları, alnındaki teri ve boğazındaki yabancı salyaları temizlemeye çalışır. Ve aslında tüm bunlar, karanlık çöktüğünde hayvanın kuyruğuyla karısını tekrardan kırbaçlamaya başlaması için bir ön hazırlıktır.</p>

  <p>Alışveriş merkezinden çıkanlar geri dönüş yolu boyunca ses çıkarmamaya özen gösterir. Bazıları ise beygirgüçlerini deniyor-muş gibi, diğerlerinin yanından hızla geçer; beygirgücüne sahip olanlar akıllarda iz bırakanlardır. Tarımla uğraşan kooperatifler de rakipsel nedenlerden ötürü birbirlerini çevre kasabalarda ve buralarda kovalayıp dururlar. Ayrıca onlar, çok az süt veren ve hatta kanlarını sonuna kadar ememedikleri çiftçilere daha fazla maruz kalmak istemezler. Kadın, sessizliğinin karanlığına bürünür. Ama tam da bu sırada kocasının, kasiyerin parmaklarının hızını takip edemediğini fark eder ve kendisini gülmekten alıkoyamaz. Evet, kasiyer kadın oldukça hızlıdır, ama nasıl olmasın ki; etrafta bu kadar çok işsiz kadın gezerken! Müdür çok yavaş bir şekilde kasiyerin yanına yaklaşır ve kasiyer girdiği her şeyi bir kez daha daktilo etmek zorunda kalır; hata affedilemezdir! Aslında alışveriş merkezinin fabrikasından pek bir farkı yoktur, sadece insanlar daha kısadır ve genellikle kadın elbiseleri giyi-yorlardır. Diğer taraftan aile yapılarının kıyafetleri dar geldiğinden kadınların üstündeki iş elbiseleri de sırıtıyordur. Kadınlar kanatlarını takarak bedenlerindeki çocukları dışarı fırlatırlar ve babalar dünyaya yeni bakan gözlere şimşeklerini saçar. Kadın müşterilerden oluşan şaşkın sürüler, alışverişin çılgınlığına kapılmış olanların yanından hızla geçerek tekrar yok olacakları mezarlıkların içine girmeye hazırlanırlar. İnsanların kafaları, indirim yapılan ürünlerin önünde büyük bir kaya oluşturana dek yığılır. Hayır, aslında bu insanlara hiçbir şey hediye edilmez, tam tersine kağıt fabrikasında kazandıkları cüzi miktardaki paraların büyük bir kısmını burada harcarlar. Ve birden akıllarından geçirmeyi bile düşünmedikleri saygıdeğer müdürlerini karşılarında gördüklerinde inanılmaz bir dehşete kapılırlar; hayır, onu burada görmeyi asla hayal bile edemezlerdi. Genellikle hiç aklımızın ucundan bile geçmeyen insanlarla kapılarda karşılarız ve üstüne üstlük yemeklerden de biz sorumlu tutuluruz. Tuzlu çubuk krakerler, hamurdan ve patatesten oluşan balıklar onları kanatlarımızın altına alabilmemiz için tek çaredir.</p>

  <p>Raflardan oluşan uçurumlar uzaklardaki ufka doğru düşer. İnsan yığını yavaş yavaş dağılmaya ve müşteri istekleri azalmaya başlar, tıpkı ter banyosu yapmış fanilaların taşıyıcılarının omuzlarından düşmesi gibi. Ve kutsal müdür çifti, sonsuz tekrarlardan oluşan ve hiçbir seferinde azat edilmeyen cinselliğin hapishanesinde hareketlenmeye başlar. Ancak kapaklardan ve deliklerden sadece iğrenç, yarı sıcak bir sıvı dökülür kadının içine ve açık duran ellerine. Cinsellik de doğa gibidir, girintileri çıkıntıları olmadan hiçbir şeye benzemez; müdür de öyle... O da penisinin çıkıntısıyla yaşar, ürünlerinin ve üretiminin tadını çıkararak. Cinsiyetler tekstil ve kozmetik dünyasının en güzel ürünleriyle çevrelenir. Evet, ve belki de cinsiyet insanın doğasında vardır, yani demek istediğim, insanın doğası cinsiyetlerin arkasında koşmaktan ibarettir, ta ki tamamıyla ve bütün sınırlarıyla gösterilene, ve bunun kadar önemli olana değin. Belki de bir karşılaştırma sizi daha emin kılabilir: İnsan yediklerinin bütünüdür. Tabii ta ki işi onu kirli bir yığına, erimeye yüz tutmuş bir kardanadama dönüştürünceye kadar. Bu, geçmişin kamçı izleri kaybolmayıncaya ve insanın içine girebileceği ufak bir delik bile kalmayıncaya kadar devam edecektir. Evet, insanlar, en nihayetinde sorguya alınana ve kendileri hakkındaki gerçekleri öğreninceye kadar... Neyse! Bari siz de bu arada beni dinleyebilirisiniz: Bu haysiyetsizler önemli ve misafirperverdir, sadece bir gün için, kendilerini öğütürken. Ama sadece bir yıl sonra evdeki eşyaları ve otomobilleri yüzünden içeriye tıkılırlar. Eğer taksitleri ödeyemediyseler daha büyük cezalara maruz kalırlar. Hatta onlar hayvani bir şekilde yuvarlandıkları yataklarının bile hâlâ taksitlerini ödemeye çalışmaktadırlar! Ama biz her gün en uygunsuz zamanda uyanmak zorunda olanlardanızdır. Biz yabancı ve uzak-tayızdır ve görüş mesafemiz ufak sokağımızın sonuyla sınırlıdır. Burada, cinselliğimizi paylaştığımız eşlerimizin artık başkaları tarafından beğenildiğini ve hatta kullanıldığını görüyoruz.</p>

  <p>Kadınların içinde güya bir ateş yanıyormuş. Oysa sanılanın aksine, ölü bir ateşle yanan, yuvalardan başka bir şey değildir. Yataklarından kalktıklarında akşamüstünün gölgesi sabah aydınlığına düşmüştür bile. Fabrikaya gitmek için fazla zaman kalmamıştır, çocukların ağlamaları orada susturulmaya çalışılacaktır. Bunu yapmaya takatiniz yoksa, evinizde kalın! Sizi kimsenin kıskandığı falan yok ve güzelliğiniz de çoktandır kimsenin yelkenlerini indirmeye yetmiyor işte; erkekler hafif adımlarla yanınızdan ayrılıyor ve otomobillerini çığın düştüğü ve ilk ışınların parladığı yerde çalıştırmayı tercih ediyorlar. Sizin keçe saçlarınızın lafı bile olamaz!</p>

  <p>Fabrika. Fabrika nasıl da bitmek tükenmek bilmeyen borulardan içeriye sızan eğitimsizleri bir yandan bir diğer yana fırlatır. Bütün bunlar nasıl da müzik seslerinin bitmek tükenmek bilmeyen gürültülerini örter! Bu insan evi, yani müdürün parselindeki ev nasıl da bizi hiç şaşmaz bir şekilde geride bırakır! Bir çadır; ışıktan ve canlılardan oluşan, kâğıt üretilen bir yer. Rakipleri de var tabii fabrikanın, hiç yorulmadan çalışan ve daha çok çalışan rakipler! Komşu ülkedeki (Almanya’daki) fabrikanın sahibi daha güçlüdür ve onun fabrikası verimli büyük bir caddenin üzerindedir.</p>

  <p>Aklıma geldi; odun tanınmaz hale getirilene dek ufaltılır ve selüloz fabrikasına gönderilir. Selülozlar kâğıt fabrikasına getirilir ve burada onları tanınmaz hale gelen insanlar, kâğıda dönüştürür. En azından ben bunun böyle yapıldığını duydum bir yerlerde ve gerçekten çok mutluyum; özgür olduğum, öğle sıcağında bile ormana gidip yankılanan sesimi duyabildiğim için... Sorumsuzların -yani benim gibilerin- müdürleriyse gazeteleri keneflerde okuyanlardır. Ağaçları ormanlarından ayıran ve kopardıkları ağaçların yerlerine tüneyen ve yiyeceklerini kâğıtlara saranlardır, onlar. Gece olduğu zaman da insanlar içmeye ve her şeyi dert etmeye başlarlar. Geçimsizlik başladı mı, gecenin derinliğine düşer insan yığını...</p>

  <p>Fabrika daha ucuza imal edilecek odunlar bulmak için kolları sıvamış ve başka bir ülkenin ormanlarına göz dikmiştir bile. Bir sürü boş insan çalıştırılmak üzere fabrikaya alınır. Müdür kalburüstü bir insandır, ama o da kamunun parasını yiyenlerdendir. Politikanın kimsenin tanımadığı, ancak bir işe yarayanların elinde olduğu görmezden gelinemez. Sabahın beşinde insanlar yüz kilometre ya da daha uzakta olan fabrikaya ulaşmak için trafik lambalarıyla cebelleşmeye başlar. Kırımızı ışığın azizliğine uğrayan çok insan olmuştur bu yollarda! Aynı bugünkü gibi, fabrikaya ulaşmak için son trafik lambasının kırmızı ışığı göstermesi, fakat adamın ne ayağını ne de cumartesi gecesi eğlencesinin rüyasını gaz pedalından kaldıramaması, yok olmasına neden olmuştur. Artık ekrandaki zarif hareketleri; yıllarca kendilerini doyuran ve zevklerini karşılayan insanları da göremeyeceklerdir.</p>

  <p>İşte bu yüzden kadınların her gün ses vermesini sağlamak gerekir. Günün birinde ekrandan tamamen kaymak da var çünkü... Ama maalesef herkes müdüre bağımlıdır. Adamların evlerinde çocuklarının yeni kitap ve defter ihtiyaçlarını duyurmak için homurdanan kadın sesleri hiç eksilmez. Her halükârda sadece içimizdeki çıban büyür ve biz yine yanlış yapmışızdır! Çark her zaman dönecektir!</p>
</body>
</html>
