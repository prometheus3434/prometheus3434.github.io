<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-46.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-46.html" xml:lang="tr-TR">
    <div class="Basic-Text-Frame">
      <p class="split"/>

      <p class="ARA2 para-style-override-35">MAGEN’DEKİ BLOKAJLARI</p>

      <p class="ARA2">HİSSETME EGZERSİZİ:</p>

      <p class="paragraf">Bu kez partnerinin bedeninde rahatsızlık olan bölgeleri sana söylemesini iste. O an hiçbir ağrısı olmasa dahi daha önce ameliyat geçirdiği ya da sıkça rahatsızlandığı bir bölgesini gösterebilir.</p>

      <p class="paragraf">Karşındakinin magen’ine dokunmaya başlarken sağlam bölgelerden başlamanı, önce bedenin bazal rezonansını hissetmeni ve ardından rahatsız olan bölgeye geçerek oluşan farkı duymanı tavsiye ederim.</p>

      <p class="paragraf">Bu egzersizle ilgili bilmen gereken en önemli şey, buradaki amacın bedendeki hastalıkları bulup teşhis etmek olmadığını anlamandır. Magen’de blokaj ararken yüzeyde var olan problemi değil, toprağın altında yer alan ve belki henüz hiç belirti göstermemiş olan hastalıkları yakalarsın.</p>

      <p class="paragraf"><span>Kalp çakran tıkandığında hemen hastalık yaşamazsın. Önce hayatında sevgisizliğin neden olduğu olaylar ve durumlar yaratırsın ardından kalbinde birtakım rahatsızlılar baş gösterir ya da kalp krizi oluşur. Bu konuyu çakralar başlığı altında çok daha etraflıca anlattım.</span></p>

      <p class="paragraf">Mide çakran tıkandığında önce olayları hazmedememeye ardından da sosyal yaşamında sıkıntılar deneyimlemeye başlarsın. Bütün bu süreçten sonra ülser, gastrit ya da mide kanseri ortaya çıkar. O nedenle magen’de blokaj ararken su yüzüne çıkmış hastalıkları teşhis etmek yerine gelmekte olan sıkıntılara rastlarsın. Bu aşamada teşhis edilen bir problem, henüz hastalık olarak ortaya çıkmamış olduğundan çok daha kolay metotlarla iyileştirilebilir.</p>

      <p class="paragraf"><span class="char-style-override-20">UYARI:</span> Tamamen öznel algılarla alınmış olan bu veriler, tek başına tıbbi bir tedavinin dayanağı olamazlar. Zamanla ustalaştıkça algılarımız gelişecek ve daha net sonuçlar almamızı sağlayacaktır.</p>

      <p class="paragraf">Magen’deki blokajlar teşhis edildiğinde asla karşımızdaki kişiye söylenmemelidir. Genelde egomuz bunu bildiğini gösterme çabasıyla hemen karşımızdakine bunu aktarmak ister. Genelde bu durumda bize başvuran kişi, bir rahatsızlık dolayısıyla gelir. Bu tip bir vakada onun beta beyin dalgasında olması oldukça muhtemeldir. Siz umarsızca aldığınız her veriyi ona söylediğinizde, karşınızdakinin korkuya meyilli olan algısı o ufacık uyarıları zihninde felaket senaryolarına dönüştürecektir.</p>

      <p class="paragraf">Genelde sahte uzmanlar hem kendi egolarını beslemek, hem de karşısındaki insanı korkuyla kendine bağlamak için bu yolu seçerler. Bizim felsefemiz şudur: “Kendin için ne istiyorsan onu başkasına ver.” Bu nedenle bu çalışmayı yapmakta bambaşka bir amaç vardır.</p>

      <p class="paragraf">“Peki Metin hastalıkları söylemeyeceksek neden bu çalışmayı yapıyoruz?” dediğini duyar gibiyim.</p>

      <p class="paragraf">Amacımız beden, zihin, ruh bütünlüğünde veri toplamaktır. Modern tıp ne yazık ki teşhis konusunda yaptığı ilerlemeyi tedavi konusunda yapamamıştır. Ardı ardına testler, tetkikler, taramalar yapıp ardından hastaya “Hastalığınız şudur ve bunun ne yazık ki tedavisi de yoktur” demesi oldukça düşündürücüdür. Teşhis konusunu modern tıbba bırakıp karşınızdakini anlama konusuna odaklanmanızı öneririm.</p>

      <p class="paragraf">Ruhtaki her blokaj, zihinsel bir sıkıntının, ve bedensel bir rahatsızlığın kökenidir. Teşhisin tek nedeni tedavinin yapılabilmesidir. Tedavi yoksa teşhisin anlamı yoktur. Burada hadsizce “Senin dizinde sorun var” demek yerine “Acaba siz pek inat etmeyen hayatta rahatlıkla esneyebilen bir insan mısınız?” sorusunu sormak daha yararlıdır. (Diz bölgesindeki blokajlar genelde inatçı kişilikleri işaret eder. Bu konu kitapta bir sonraki okuyacağınız bölümde detaylı biçimde açıklanmıştır.)</p>

      <p class="paragraf">Buradaki amaç asla teşhis koymak değil, karşımızdaki ruhu derinlemesine anlamaktır. Nadiren insanlar kendileri ile ilgili sorduğunuz sorulara nesnel cevaplar verebilirler. Bu nedenle o kişinin yaşamını ve karakterini sana söylediklerinden değil, senin beden-zihin-ruh üçlemesinde aldığın verilerlerden değerlendirebilirsin.</p>
    </div>
  </div>
</body>
</html>
