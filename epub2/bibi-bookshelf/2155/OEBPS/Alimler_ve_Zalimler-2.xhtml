<html xmlns="http://www.w3.org/1999/xhtml">
	<head>
		<title>Alimler_ve_Zalimler-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Alimler_ve_Zalimler" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-3">Takdim</p>
			<p class="Baslik_2" id="_idParaDest-4">Devirler Değişti, Cevirler Değişmedi</p>
			<p class="ilk_harf"><span class="_idGenDropcap-1">T</span>arihî olayları bir hikâye bir roman okur gibi bakıp-geçmek yerine onları ukde-i hayâtiyelerinden, bel kemiklerinden yakalarcasına ele alarak takdim etme başarısını gösteren Ekrem Dumanlı Bey, din mazlumlarının mağduriyetlerini bugünlere, bugünleri de o günlere taşıyarak tekerrürden ibaret olan tarihî olaylardan alınması gereken ders ve ibretleri “ÂLİMLER VE ZALİMLER” isimli kitabında gözler önüne seriyor.</p>
			<p class="a_Paragraf">Zaten bir kısmı <a id="x.10835"/>gazetemizde yayımlanan bu yazılar şimdi kitap haline getirilmiş ve kalıcı olarak herkesin istifadesine sunulmuş.</p>
			<p class="a_Paragraf">Evet, hikmet dolu Kur’ân-ı Kerîm, niçin Firavun’dan ismen 74 defa bahsediyor? Londra’da müzede ben onun mumyalanmadan günümüze kadar gelen secde eder gibi yere kapaklanmış vaziyetteki küçük cesedini gördüm. Evet “Cirmi ne ki, cürmü ne olsun” denilmemiş ve bu kadar çok bahsedilmiş… Atasözü haline gelen “Her Musa’nın bir firavunu vardır” gerçeğinin de ifade ettiği üzere tarih boyunca hep zalimler ve mazlumlar mücadelesi süregelmiştir. Aslında tâ insanlık tarihinin ilk başında Habil’e karşı hasetle karşı çıkan Kabil’den bu yana bu mesele devam etmektedir. Ama “devlet zırhına bürünen” zulüm deyince nemrutlar, firavunlar akla gelir.</p>
			<p class="a_Paragraf">İmam-ı Âzam, İmam Şâfî, Ahmed bin Hanbel ve İmam Mâlik, hem de halifelik mührünü elinde bulunduranların “devlet çarkını keyfî kararlarla işleterek” yaptıkları zulümlerle işkence görmüş, zindanlara girmişlerdir.</p>
			<p class="a_Paragraf">Ama o büyük rehberler hep esas işlerine bakmışlardır.Mesela, İmam Ahmed bin Hanbel’i saatlerce kırbaçlayıp bayılttılar sonra da kılıçla dürtüp ayılttılar sonra da hücresinden alıp Halife Mu’tasım’ın huzuruna getirdiler. Korku ve dehşet salmak için oraya getirdikleri iki idam mahkûmunun orada hemen kafalarını uçurduktan sonra İmam’dan kendi anlayışlarına onay vermesini istediler. Ne yazık ki, o mecliste âlimler de vardı. Orada İmam Şâfî’nin talebelerinden birini fark eden İmam Ahmed bin Hanbel, ona fıkhî bir mesele olarak “Mest üzerine mesh hakkında İmam Şâfiî’nin kavli nedir?” diye bir soru sordu. Halife’nin dinî müşaviri Ebu Davud, öfkeyle şöyle dedi: “Şu adama bakın! Boynu vurulmak üzere ama hâlâ fıkhî meseleleri münakaşa ediyor!..” Evet, o şartlarda bile İmam Ahmed bin Hanbel, kendi asıl işine bakıyordu. </p>
			<p class="a_Paragraf">Devirler değişti ama cevirler değişmedi.</p>
			<p class="a_Paragraf">İmam Rabbanî de Ekber Şahın zulüm mengenesinin dişlileri arasından geçti ama yelin kayadan hiçbir şey koparamaması gibi, ondan asla bir şey koparamadı. Bilakis, Koca İmam, onun torunu Alemgir Şah’ı yetiştirdi ve o yanlış gidişatı değiştirdi. Yani o hep işine baktı. </p>
			<p class="a_Paragraf">Bu zulümlerden Mevlâna Celâleddin Rûmî ve Mevlâna Halid Bağdadî Hazretleri de nasiplerini aldılar ama hep aslî işlerine bakıp hizmetlerine koştular.</p>
			<p class="a_Paragraf">Cevrin çarkı gelip Bediüzzaman Hazretlerini de buldu ama o dimdik bir duruş sergiledi. Adam gibi adamlar yetiştirmeye devam etti. Hep işine baktı.</p>
			<p class="a_Paragraf">Şimdi sıra yeni mazlumlarda… Onlar da hız kesmeden geri vitese almadan hep işlerine bakacaklar inşallah. Meselenin tafsilat ve teferruatı, bu kitapta…</p>
			<p class="Paragraf_isimler"><span class="bold_E _idGenCharOverride-1">Abdullah Aymaz </span></p>
		</div>
	</body>
</html>