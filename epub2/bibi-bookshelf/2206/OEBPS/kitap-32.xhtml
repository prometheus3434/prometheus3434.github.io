<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-32</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-16"><st c="0">-XV-</st></p>
			<p><st c="5">Kongreler, kitaplar, projeler, seminerler, unvanlar...</st></p>
			<p><st c="60">“Analistin görevi, hangi ruhsal yapıya ait olursa olsun, bilinçdışı olanı bilinçli kılmaktır.”</st></p>
			<p><st c="155">– Anna Freud</st></p>
			<p xml:lang="en-GB"><span xml:lang="tr-TR"><st c="168">Babasının çalışmalarını yakından takip eden Anna’nın en büyük hayali onunla birlikte kongrelere gitmekti. </st><st c="275">Baba kız gittikleri Eylül 1920 tarihli Lahey Kongresi genç kızın gerçekleşen hayallerinden biridir. </st><st c="375">Freud orada Anna’ya yeni elbiseler almış, beraber restoranlara gitmişlerdir. </st><st c="452">Anna bu kongrede İngiliz heyeti tarafından babasının onuruna düzenlenen öğle yemeğinin de özel davetlisi olur. </st><st c="563">1922 yılındaki Berlin Kongresi ise Anna’nın üye olarak katıldığı ilk kongredir.</st></span></p>
			<p xml:lang="en-GB"><span xml:lang="tr-TR"><st c="642">Anna, Viyana Eğitim Enstitüsü’ndeki ilk konuşmalarını hazırlarken babasının fikirlerinde yapmış olduğu değişiklikleri onun görüşüne sunduğunda kızının bu bağımsızlığı Freud’u çok etkilemiştir. </st><st c="836">Eitingon’a yazdığı bir mektubunda </st></span><span xml:lang="tr-TR"><st c="870">“Dinleyicilerinin dikkatini nasıl sağlayacağını gayet iyi biliyor”</st></span><span xml:lang="tr-TR"><st c="936"> demiştir. </st><st c="947">Eğitim Enstitüsü’nde Anna tarafından verilen bu konferanslar 1927 yılında </st></span><span xml:lang="tr-TR"><st c="1021">Çocuk Analizi Tekniğine Giriş</st></span><span xml:lang="tr-TR"><st c="1050"> başlığıyla basılır. </st><st c="1071">Anna bu kitabında ezeli rakibi Melanie Klein’ın teorilerini eleştirmiştir. </st><st c="1146">Freud Lou’ya yazdığı mektubunda kitaba ne kadar az katkısı olduğunu ve bunun tamamen bağımsız bir eser olduğunu paylaşır.</st></span></p>
			<p xml:lang="en-GB"><span xml:lang="tr-TR"><st c="1267">Anna Ekim 1934’te yakın dostları Eitingon’a ergenliğe dair düşüncelerin bir nevi kuramsal dayanağı olacak, defans mekanizmaları üzerine isimli bir çalışma yapacağını söyler. </st><st c="1442">Bu eseri kısa tatil sürecinde tamamlayacağını düşünse de yazmak çok daha fazla vaktini alır. </st><st c="1535">1935 yılının yaz sonunda nihayetinde kitaba dair yazılı bir taslak oluşmuştur. </st><st c="1614">Freud kızının çalışmasıyla ilgili çok heveslidir. </st><st c="1664">Anna’nın ve gelişen yeteneklerinin gittikçe kötüye giden bu politik durumda onun en büyük avuntusu olduğunu arkadaşlarına sıklıkça söyler. </st><st c="1803">Anna gerçekten de çok yetenekliydi ve yapılmayanı yapılabilir kılma gibi ilginç bir taktiği vardı. </st><st c="1902">Bazen masasında cevaplanması gereken öyle çok mektup birikirdi ki böyle durumlarda önüne beyaz bir kâğıt alır, eline aldığı kalemle kâğıdın üstünü gelişigüzel karalar, sonra da altını Anna Freud diye imzalardı. </st><st c="2113">Hayal gücünü benzer bir şekilde çalıştırdığı zamanlar konuşma hazırlayacağı zamanlardı. </st><st c="2201">Önce hayalinde bir konuşma yapar, sonra zihninde şiddetli bir alkış canlandırır, daha sonra da neler dediğinin taslağını çıkarırdı. </st><st c="2333">Daha sonra elindeki bu taslakla konferansını doğaçlama bir şekilde gerçekleştirirdi.</st></span></p>
			<p xml:lang="en-GB"><span xml:lang="tr-TR"><st c="2417">Anna Freud, Ortodoks psikanaliz teorisini geçirerek benliğin rolünü genişletmiş ve savunucusu olduğu benlik psikolojisinin (ego psikolojisi) temellerini attığı, 1936 yılında yayımlanan eseri </st></span><span xml:lang="tr-TR"><st c="2609">Ben ve Savunma Mekanizmaları</st></span><span xml:lang="tr-TR"><st c="2637">’nda benliği kaygıdan koruyan savunma mekanizmalarının kullanımını açıklayarak detaylandırmıştır. </st><st c="2736">Bu kitap benlik gelişimine yaptığı vurguyla psikanalize vurulan Amerikan damgasında belirleyici bir etkiye sahip olur. </st><st c="2855">Anna ve grubunun </st></span><span xml:lang="tr-TR"><st c="2872">prelatans ve </st></span><span xml:lang="tr-TR"><st c="2885">postlatans</st></span><span xml:lang="tr-TR"><a id="footnote-275-17-backlink" href="#footnote-275-17"><st c="2895">17</st></a></span><span xml:lang="tr-TR"><st c="2898"> çocuklarla olan çalışmalarında sağladıkları deneyim bu kitabın ana hipotezinin oluşmasına yardımcı olur. </st><st c="3004">Bu hipoteze göre ufak çocuğun farklı defansları geliştirme düzeni çocuğun ergenlik ve yetişkinlikte tekrarladığı erken defans düzeninde görülebilir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3152">Dört parça ve on iki bölümden oluşan </st></span><span xml:lang="tr-TR"><st c="3190">Ben ve Savunma Mekanizmaları</st></span><span xml:lang="tr-TR"><st c="3218"> kitabında Anna Freud analistlerin altbenlik </st></span><span xml:lang="tr-TR"><st c="3263">(id)</st></span><span xml:lang="tr-TR"><st c="3267">, benlik ve üstbenliği derecede değerlendirebilmelerini ve özellikle Freud’un altbenlik analizi ve benlik analizi prosedürlerini dengelemelerini öğreten teknik ve teorik gelişmelerden bahseder.</st></span></p>
			<p xml:lang="en-GB"><span xml:lang="tr-TR"><st c="3460">Bu kitabı yazma amacı babası ve meslektaşlarının tanımladığı tüm defans mekanizmalarının kronolojik ve gelişimsel sekansları doğrultusunda bir özetini çıkarmak ve bunları babasının önerdiği üç çeşit kaygı kaynağı (objektif, dürtüsel ve üstbenlik) ile ilişkilendirmekti. </st><st c="3731">Böylece farklı korelasyonların farklı psikopatolojik semptom ya da hastalığa yol açtığını göstermiştir. </st><st c="3835">Bu katalog on defansı içeriyordu: </st></span><span xml:lang="tr-TR"><st c="3869">bastırma, karşıt tepki gösterme, yansıtma, içe atım, gerileme, yüceltme, yalıtma, yapma bozma, tersine çevirme, kendine yöneltme</st></span><span xml:lang="tr-TR"><st c="3997">. Anna ayrıca bu on mekanizma arasında yer almayan ve daha önce tanımlanmamış farklı mekanizmaları da ele almıştır. </st><st c="4113">Bu tarz savunma mekanizmalarını analiz ederek babasının histerik ve obsesif nevroz olarak tarif ettiği nevrozları sadece altbenlik-aktivitesi değil benlik-aktivitesi açısından incelemiştir. </st><st c="4303">Kitabın Anna’nın devam eden analizi ile alakalı olan üçüncü bölümünde </st></span><span xml:lang="tr-TR"><st c="4373">“saldırganla özdeşleşme”</st></span><span xml:lang="tr-TR"><st c="4397"> ve </st></span><span xml:lang="tr-TR"><st c="4401">“özgeci vazgeçiş”</st></span><span xml:lang="tr-TR"><st c="4418"> mekanizmalarından bahsedilir. </st><st c="4449">Son bölümde ise latans ve ergenlik dönemindeki çocuklarla yapmış olduğu klinik çalışmaların yansımaları yer alır.</st></span></p>
			<p xml:lang="en-GB"><span xml:lang="tr-TR"><st c="4562">Anna’nın psikanalitik literatüre önemli katkılar sağlayan kült eserinin en ilgi çekici bölümleri özgeci vazgeçişten bahsedenlerdir. </st><st c="4695">Anna zaman içerisinde “aşırı iyiliği” ya da özgeci vazgeçişi diğer insanlar üzerindeki yasak ya da tehlikeli arzuların yansıtılması olarak görmeye başlamıştır. </st><st c="4855">Anna’nın babasına olan sadakati özgeci vazgeçişin (</st></span><span xml:lang="tr-TR"><st c="4906">altruistischeabtretung</st></span><span xml:lang="tr-TR"><st c="4929">) iyi bir örneğidir. </st><st c="4951">Bu tavır bireyin bir başkasının lehine olacak şekilde kendi içgüdüsel hazlarından vazgeçtiği ve diğerini temsil edecek şekilde onunla özdeşleştiği durumları içerir.</st></span></p>
			<p xml:lang="en-GB"><span xml:lang="tr-TR"><st c="5115">Anna kitabının Leonard ve Virginia Woolf tarafından basılan ilk baskısını babasına 80’inci doğum günü hediyesi olarak verir. </st><st c="5241">Yayınevinin koymuş olduğu zaman sınırı onu çok yormuştu. </st><st c="5298">Nisan ayında kitabının yazımını sonlandırırken babası kalp sorunu yaşıyordu. </st><st c="5375">1939 yılında Sigmund Freud da kızı Anna’ya </st></span><span xml:lang="tr-TR"><st c="5418">Musa ve Tektanrıcılık</st></span><span xml:lang="tr-TR"><st c="5439"> isimli kitabının imzalı bir kopyasını hediye eder. </st><st c="5491">Freud hayatında ilk defa kızına bir kitabını hediye olarak vermiştir ve Anna bu hediyeyi ömrünün sonuna dek en değerli eşyaları arasından muhafaza eder.</st></span></p>
			<p xml:lang="en-GB"><span xml:lang="tr-TR"><st c="5643">Yine 1936 yılında Anna ilk kitabı </st></span><span xml:lang="tr-TR"><st c="5678">Çocuk Analizi Tekniği</st></span><span xml:lang="tr-TR"><st c="5699">’nin önemli bir sempozyumun konusu olduğunu öğrenir. </st><st c="5753">Kitabın genel kabulü Anna’nın kitabın ilk çıkış yılı olan 1927’de yaşadıklarının tam tersi yönündeydi. </st><st c="5856">Eseri eleştirilse bile artık saygı görüyordu.</st></span></p>
			<p xml:lang="en-GB"><span xml:lang="tr-TR"><st c="5901">Freud henüz hayattayken İngiltere’de Anna’nın hayatına giren, ona Bayan Freud yerine ismiyle hitap edebilen tek arkadaşı 1938 sonbaharında Anna’dan seminer vermesini isteyen Doğu Londra okul bölgesi müdürü John C. </st><st c="6116">Hill olmuştur. </st><st c="6131">Freud’un ateşli hayranlarından biri olan Hill Anna’ya hep babacan bir tavırla yaklaşmıştır. </st><st c="6223">Bu seminerler Freud’un İngiltere’ye göçünden sonra takipçilerinin ilk defa bir araya gelişi olmuştur. </st><st c="6325">Bu dönem Freud’un hastalığının devam ettiği dönemdi. </st><st c="6378">Freud biraz iyileştiğinde Anna 1938 yılında Paris’te düzenlenen Uluslararası Psikanaliz Kongresi’ne katılır. </st><st c="6487">Bu yaklaşık on sene boyunca gittiği son kongre olur.</st></span></p>
			<p xml:lang="en-GB"><span xml:lang="tr-TR"><st c="6539">Anna’nın çalışmalarında önem verdiği başlıklardan biri de rüyalarının belirgin temalarından olan kayıp ve kaybolma ile alakalıydı. </st></span><span xml:lang="tr-TR"><st c="6671">Kaybetme ve Kaybolma Hakkında</st></span><span xml:lang="tr-TR"> </span><span xml:lang="tr-TR"><st c="6700">(On Losing and Being Lost)</st></span><span xml:lang="tr-TR"><st c="6727"> isimli çalışmasının notlarında 27 Aralık 1942 tarihi yazsa da makale olarak basılması 1967 yılında olur. </st><st c="6833">Notlar ve makale Freud’un ölümü ve kaybın Anna’nın rüyalarında nasıl temsil edildiği etrafında döner. </st><st c="6935">Rüyadaki ana rol Anna’nın babasının hasretini çekmesinden çok babasının Anna’nın hasretini çekmesi yönündedir. </st><st c="7046">Anna kişilerin kaybettikleri nesnelerle ne şekilde özdeşleşme yaptıkları üzerine çalışmalar yapmıştır. </st><st c="7149">Anna’nın 1946 kışındaki hastalığı tekrarlayan kaybetme ve kaybolma temalı rüyalarını aktive eder. </st><st c="7247">Bu rüyalar Anna babasının bir isteğine karşı çıktığında ya da babasıyla ortak olan bir istekleri tehdit altına girdiğinde ortaya çıkıyorlardı. </st><st c="7390">Kaybolmaya dair yazdığı meşhur yazısında kayboluşu şöyle ifade eder: </st></span><span xml:lang="tr-TR"><st c="7459">“Ebeveynin duyguları etkin olmadığında ya da çok kararsız olduğunda, saldırganlık duygusu sevgilerinden daha etkin olduğunda ya da annenin duyguları geçici olarak başka bir alana yönlendiğinde çocuklar sadece kaybolmuş hissetmez, kaybolurlar da. </st><st c="7705">Gariptir ki çocuklar kaybolduklarında kendilerini suçlamazlar. </st><st c="7768">Bunun bir örneği dükkânda kaybolan çocuğun annesiyle bir araya geldiği vakit ona ‘Kayboldum’ demek yerine ‘Beni kaybettin’ diyerek ağladığı ve suçladığı anda görürüz.”</st></span></p>
			<p xml:lang="en-GB"><span xml:lang="tr-TR"><st c="7935">Psikanalist August Aichorn 1945 yılında Anna’ya gönderdiği mektubunda Viyana Psikanaliz Topluluğu’nu yeniden açmayı planladığı haberini verir. </st><st c="8079">Böylece psikanaliz anavatanı olan Avusturya’da yeniden canlanabilecektir. </st><st c="8153">Anna Freud açılış seremonisi için bir teşvik yazısı yazar. </st><st c="8212">1946 yılında yaptığı Paris seyahatinde prenses tarafından şımartılmış hisseden Anna savaş zamanı çocuklarıyla ilgili UNESCO için ve Baroness de Rotschild’ın evinde buluşan Amerika Ortak Dağıtım Komitesi (</st></span><span xml:lang="tr-TR"><st c="8416">American Joint Distribution Committee</st></span><span xml:lang="tr-TR"><st c="8454">) için konuşmalar yapmıştır. </st><st c="8484">1948 yılının bahar aylarında Anna halen çok yorgundu ve doktor arkadaşlarına dert yanıyordu. </st><st c="8577">Saçları ve tırnakları incelmiş, kilo almış, daha da kamburlaşmıştı. </st><st c="8645">Kendindeki değişimin farkında olan Anna, August Aichorn ile yapacağı son buluşma öncesi görünüşündeki farklılıkla alakalı Aichorn’u uyarmıştı. </st><st c="8788">Anna narsisizmini büyük ölçüde yaralayan bu değişimden dolayı toplantı ve konferanslara katılım konusunda isteksizdi. </st><st c="8906">Marie Bonaparte ve Dorothy ona bu konuda baskı yapıyor, daha fazla tatil yapması için teşvik ediyorlardı.</st></span></p>
			<p xml:lang="en-GB"><span xml:lang="tr-TR"><st c="9011">Anna’nın savaş sonrası yürüttüğü en önemli projelerden biri Terezin Kampı (</st></span><span xml:lang="tr-TR"><st c="9087">Theresienstadt</st></span><span xml:lang="tr-TR"><st c="9102">) çocuklarıyla ilgili olandır. </st><st c="9134">Anna, Hampstead’ meslektaşlarından Sophie ve Gertrude Dann’ın Terezin kampında annesiz yetişmiş altı çocuk üzerinde yaptıkları araştırma taslağını 1951 yılında makaleye dönüştürür. </st><st c="9315">Yoksunluk ortamında ısırma, tükürme ve sözel saldırıya başvuran, annesiz ve grup halinde büyüyen bu çocukların birbirlerine olan sevgileri yaşıtlarından çok farklıdır. </st><st c="9483">Çalışmanın sonucunda görüldüğü gibi nesne ilişkilerinin gelişmesiyle birlikte saldırganlık kısıtlanabilmiş, belirtileri normale indirgenmiştir. </st><st c="9627">Bu sonuç Anna’nın Hampstead’de ebeveynsiz büyüyen ve anormal derecede saldırgan olan çocuklarla yaptığı araştırmanın sonucunu da desteklemiştir. </st><st c="9772">Hampstead’de çocuklara anne yerine geçen modeller sağlanarak ceza ya da ikaz ile elde edilemeyen huzur sağlanabilmişti. </st><st c="9892">Çalışmanın diğer önemli bulguları arasında yer alan sonuçlardan biri çok ufak çocukların güçlü adalet muhakemesi geliştirebildikleri, diğeri ise davranış zorluğu gösteren </st></span><span xml:lang="tr-TR"><st c="10063">çocukların yetersiz, suçlu ya da psikotik olmaları gerekmediğiydi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10129">Yine savaş sonrası dönemde Anna yeni bir dala yönelir. </st><st c="10185">Dört farklı homoseksüel erkeği analiz eden Anna’nın bu konu üzerindeki araştırmalarında bir kere daha bir kayıp olgusu –kaybolan erkeklik– ortaya çıkar. </st><st c="10338">Anna’nın homoseksüelliğe dair kurduğu denklemde erkeklerin arayışlarındaki aktif erkek modeli kaybettikleri erkekliklerini temsil etmektedir. </st><st c="10480">Aktif erkekle özdeşleşen pasif erkekler aslında düşlemlerinde aktiftirler. </st><st c="10555">Yapmış olduğu analizlere göre </st></span><span xml:lang="tr-TR"><st c="10585">“Bu tür insanlar için sevmek: kötü davranılmak, itilip kakılmak, güçsüz kılmak, zulmedilmek, hükmedilmektir. </st><st c="10694">Paradoksal bir şekilde bu tür hastalar için ilişkideki iktidarsızlık semptomları erkekliklerini korumaya hizmet eder”</st></span><span xml:lang="tr-TR"><st c="10811"> çıkarsamasını yapar. </st><st c="10833">Bu yüzden duygusal ya da fiziksel iktidarsızlık sevginin sebep olacağı kötü muamele ve kayıplardan kaçmak demektir. </st><st c="10949">Homoseksüellik Sigmund Freud’un da araştırdığı bir alandı. </st><st c="11008">Her ikisinin de görüşü homoseksüelliğin cinsel gelişim aşamasındaki duraksamadan meydana geldiği yönünde olsa da tedavisi konusunda baba kız zıt görüşlere sahiptiler. </st><st c="11175">Sigmund Freud, oğlu hakkında fikir almak isteyen bir anneye homoseksüellikle ilgili yazdığı cevabında homoseksüelliğin bir avantaj sağlamamakla beraber utanılacak bir durum ya da hastalık olmadığını paylaşır. </st><st c="11384">Anna için ise homoseksüellik kesinlikle tedavi edilmesi gereken bir durumdu. </st><st c="11461">Onun bu tutumu devrin analistlerinden pek de farklı değildi. </st><st c="11522">Çalışmalarının başında homoseksüellerin cinsel tercihlerinden memnuniyetlerinin psikanalitik terapiye büyük engel olduğunu düşünen Anna zaman içerisinde karakteri ve sicili uygun olduğu takdirde bir homoseksüelin psikanalitik terapiye kabul edilebileceğini ifade etmiştir.</st></span></p>
			<p xml:lang="en-GB"><span xml:lang="tr-TR"><st c="11794">1950’li yılların başından itibaren Amerika’ya en az iki yılda bir giden ve burada düzenli konferanslar veren Anna birçok dost kazanır. </st><st c="11930">Babasının Jung, Ferenczi ve Jones ile 1909 yılında ziyaret ettiği Clark Üniversitesi’nin 60’ıncı yıldönümüne konuşma yapması ve fahri doktora unvanı verilmek üzere davet edilir. </st><st c="12108">Anna organizasyonun ufak tutulmasını ve reklamının yapılmamasını ister. </st><st c="12180">22 Nisan 1950’de hukuk doktorasını alır. </st><st c="12221">Gazetelerde çıkan haberlerde psikanalizin kurucusu Sigmund Freud’un psikanalist kızı Anna Freud’un Amerika’da verdiği ilk konferansından övgüyle bahsedilmiş, mavi beyaz puantiyeli elbisesinin V yakasındaki dantel işlemeden, boynuna iki sıra dolayıp düğüm attığı inci kolyesine kadar tüm “kadınsı” detaylar eksiksiz tarif edilmişti. </st><st c="12553">Amerika’ya Hampstead Kliniği’nin yöneticisi olarak 1952 yılında yaptığı ikinci seyahatinde vaktinin çoğunu Boston’da geçirmiş ve Harvard Üniversitesi’nde seminerler vermiştir. </st><st c="12729">1954 yılında yaptığı üçüncü Amerika seyahatinde New York Psikanaliz Enstitüsü tarafından Freud’un doğum yıldönümü için düzenlenen organizasyonun konuşmacılığını gerçekleştirmiştir.</st></span></p>
			<p xml:lang="en-GB"><span xml:lang="tr-TR"><st c="12909">Anna babasının yüzüncü doğum yıldönümünde bir kitap yazmamıştı belki ama dünyanın farklı yerlerinde verdiği konuşmalarla oldukça ses getiriyordu. </st><st c="13056">Bu kutlama onun için öyle önemliydi ki Amerikan Psikanaliz Derneği ve Amerikan Psikiyatri Derneği’nin 1956 baharında ortaklaşa düzenleyeceği toplantıya katılım davetini reddetmişti. </st><st c="13238">Mayıs ayında Hampstead’de düzenlenen Freud yüzüncü yıl kutlamaları olağanüstüydü. </st><st c="13320">Anna’nın titizlikle yürüttüğü etkinlikler babasının sadece anısının bile onun takipçilerini harekete geçirmeye yettiğini kanıtlamıştır. </st><st c="13456">Freud’un doğum günü kutlamaları dahilinde çocuğu yerine koyduğu kliniği bünyesinde ilk defa bir çocuk yuvası açılacaktı. </st><st c="13577">Bu sürece yetişecek bir önemli proje Freud’un tüm çalışmalarını içeren projenin hazırlanmasıydı. </st><st c="13674">Anna yirmi üç ciltlik bu dev eserin her cildini saatlerce tek tek okur ve düzeltir. </st><st c="13758">New York’ta Kurt Eissler’in önerisi üzerine Freud’un Karl Abraham, Lou Andreas-Salomé ve Carl Jung’la yaptığı yazışmalardan toparlanan arşivlerin çevirileri Anna tarafından tek tek kontrol edilir.</st></span></p>
			<p xml:lang="en-GB"><span xml:lang="tr-TR"><st c="13954">1960’larda Anna’ya Yale Üniversitesi’nde kadro teklif edilir. </st><st c="14017">Teklifi kabul eden Anna Hukuk Fakültesi’nde “Suç ve Aile” konulu seminerler vermesinin yanı sıra aynı anda üniversitenin hukuk bölümünde gayriresmi öğrenci statüsünde dersler de alır. </st><st c="14201">Genç Amerikalı öğrencilerle beraber derslere giren Anna burada da gönülleri fethetmiştir. </st><st c="14291">Psikanalizi aile hukuku alanında genişletmeyi hedefleyen Anna Freud bu süreçte “Çocuk ve Kanun” başlığı altında seminerler düzenlemiş ve meslektaşlarıyla mahkemelerin davaları çocukların yararına ne şekilde yürüteceklerine dair paylaşımlarda bulunmuştur. </st><st c="14546">Bu çalışmalar daha sonrasında aynı üniversitede profesörlük yapan Goldstein ve Solnit’in de ortak yazarlığında, Dorothy Burlingham’ın da katkılarıyla 1973 yılında </st></span><span xml:lang="tr-TR"><st c="14709">Beyond the Best Interests of the Child</st></span><span xml:lang="tr-TR"> </span><span xml:lang="tr-TR"><st c="14747">(Çocuğun Yüksek Yararının Ötesinde)</st></span><span xml:lang="tr-TR"><st c="14783"> isimli kitaba dönüşmüştür. </st><st c="14811">Bu kitabı sonrasında 1979 tarihli </st></span><span xml:lang="tr-TR"><st c="14845">Before the Best Interests of the Child</st></span><span xml:lang="tr-TR"> </span><span xml:lang="tr-TR"><st c="14883">(Çocuğun Yüksek Yararından Önce)</st></span><span xml:lang="tr-TR"><st c="14916"> ile 1986 yılında çıkan </st></span><span xml:lang="tr-TR"><st c="14940">In the Best Interests of the Child (Çocuğun </st></span><span xml:lang="tr-TR"><st c="14984">Yüksek Yararına)</st></span><span xml:lang="tr-TR"><st c="15000"> isimli çalışmalar takip etmiştir. </st><st c="15035">Anna’nın bu süreçteki enerjisi herkesi hayrete düşürse de o </st></span><span xml:lang="tr-TR"><st c="15095">“Kitap ve ben bir nevi yarış halindeyiz. </st><st c="15136">Bakalım kim önce bitecek?”</st></span><span xml:lang="tr-TR"><st c="15162"> diyerek her zamanki gibi espri yapmaktan geri kalmamıştı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15220">Bu üç cilt tam zamanında yayımlandığı gibi Amerikan ve İngiliz hukukunda kanun ve aile konusunda yazılmış en önemli ve en çok tartışılan kaynaklardan biri olmuştur. </st><st c="15386">Seride vurgulanan perspektif nereye yerleştirilecekleri konusunda yapılan iddialardan biri ebeveynlerin değil çocukların ihtiyaçlarının göz önünde bulundurulmasıydı. </st><st c="15552">Önemli olan çocukların ihtiyaçlarının onları gerçekten isteyen ve önemseyen psikolojik ebeveynleri tarafından karşılanmasıydı ve bu ebeveynler illa biyolojik ebeveynler olmak zorunda değildi. </st><st c="15744">Bu perspektif biyolojik ailelerin doğal hakları konusunda eleştiri alsa da kitabın amacı hukuki bir reform yaratmaktı. </st><st c="15863">Savaş yuvalarında yürütülen işlerden edinilen derslere göre bu kitaplarda vurgulanan, çocuğun dünya perspektifinin yetişkinden farklı olduğunu anlamaya yönelikti. </st><st c="16026">Sağlam bir gelişim için istikrarlı bağların oluşması gerekiyordu. </st><st c="16092">Kesintisiz şefkat ve uyaranın olduğu bir ilişkiyi psikolojik ebeveyn de sağlayabilirdi. </st><st c="16180">Bu husus özellikle çocuğun velayeti konusunda önemliydi.</st></span></p>
			<p xml:lang="en-GB"><span xml:lang="tr-TR"><st c="16236">Anna’nın çocuk psikanalizine kattığı en önemli girişimlerinden biri “Çocuk Gelişim Profili” projesi olarak adlandırılan tanı aracıydı. </st><st c="16372">Sayısız gözlem sonucunda elde edilen bu araç Anna’nın babasından farkını çocuğun gelişiminin sürekli bir akış içerisinde olduğunu savunan tarzıyla gösteriyordu. </st><st c="16533">Buna göre çocuğun durumu sabit bir semptomatoloji üzerinden ölçülemez ya da güdü bazlı tek yönlü bir sekans olarak planlanamazdı. </st><st c="16663">Bu araç ve Anna’nın gelişimsel psikopatoloji kavramı özellikle Amerika’da halen kayda değer önem taşımaktır.</st></span></p>
			<p xml:lang="en-GB"><span xml:lang="tr-TR"><st c="16771">Savaş sonrası en önemli eserlerinden biri olan, 1965’te yayımlanan </st></span><span xml:lang="tr-TR"><st c="16839">Çocuklukta Normallik ve Psikopatoloji (Normality and Pathology in Childhood)</st></span><span xml:lang="tr-TR"><st c="16915"> isimli son kitabı normal gelişimi bozan psikopatolojiyi ele alarak gelişimsel psikopatoloji alanının tanıtılmasına yardımcı olmuş çocukluktaki psikolojik bozuklukların dengeli bir biçimde anlaşılmasına olanak vermiştir.</st></span></p>
			<p xml:lang="en-GB"><span xml:lang="tr-TR"><st c="17135">1971 Uluslararası Psikanaliz Kongresi 2316 katılımcısıyla Viyana’da düzenlenir. </st><st c="17216">Psikanalizin doğum yerinde ilk kez bir kongre düzenlenmiştir. </st><st c="17278">Bu aynı zamanda Nazi işgali sonucu vatanından sürgün edildiği 1938 yılından beri Anna Freud’un Viyana’ya yaptığı ilk ziyaretiydi. </st><st c="17408">Kendisi için saat saat hazırlanan programdan mümkün olduğunca kaçmaya çalışan Anna müzeye dönüştürülen evlerine (Freud’lar babaları Sigmund Freud anısına Berggasse 19’daki müzeye çevrilecek evinde sergilenmek üzere aile kitapları, sanat eserleri, Freud’un şahsi antika koleksiyonlarını Temmuz 1971’deki açılış için hazır ederler) ilk ziyaretini resmi açılıştan önce kimsenin haberi olmadan yapmıştı. </st><st c="17808">Kongreyi takip eden gazeteciler tarafından resepsiyonda Anna Freud’un vals yaptığı haberi yazılsa da Anna değil vals yapmak resepsiyona katılmamış bile ve hatta kongrenin ikinci gününden itibaren kendini iyice geri çekmiştir. </st><st c="18034">Kongrede çocuk analizinin tanınmasına dair ne yazık ki umduğunu bulamamış ama yine de Uluslararası Psikanaliz Derneği’ne sırtını dönmemiş fakat 1973’te Paris’te düzenlenen kongreye katılmamıştır.</st></span></p>
			<p xml:lang="en-GB"><span xml:lang="tr-TR"><st c="18229">Anna, dünyanın dört bir yanından kurucusu olduğu Hampstead Kliniği’ni ziyaret etmeye gelen </st></span><span xml:lang="tr-TR"><st c="18321">analistlerle teker teker ilgilense de kliniğin daha organize olmuş bir kongreye ihtiyacı olduğunu düşünüyordu. </st><st c="18432">Dünya çapından analistlerin davet edileceği, her yıl farklı bir konunun ele alınacağı ve bu sayede çocuk ve yetişkin analistlerin birbirlerinden öğrenebileceği sempozyumlarda klinik bilimsel bir toplantı merkezi haline gelecekti. </st><st c="18662">Kasım 1979’da düzenlenen ilk toplantı büyük başarıyla geçti. </st><st c="18723">Katılımcıların sempozyumdan övgüyle bahsetmeleri kliniğin Uluslararası Psikanaliz Derneği tarafından yeterince sahiplenilmediğini düşünen Anna için muazzam gurur kaynağı olmuştu. </st><st c="18902">O dönem sürekli sağlık problemleriyle uğraşan Dorothy de tıpkı Anna gibi sempozyumla alakalı tüm hayallerinin gerçekleşmiş olduğunu düşünüyordu. </st><st c="19047">İkinci Hampstead Sempozyumu da ilki kadar başarılı olmuş fakat sonu kötü bitmiştir. </st><st c="19131">Kalbinde sorun olan eski aile dostları Marianne Kris son toplantıların ertesi günü Martha Freud’un odasında ölü bulunur. </st><st c="19252">Anna eski dostu Marianne’in ölümünü tüm metanetiyle duyurur ve o esnada devam eden öğle yemeğinin kesilmemesini ister. </st><st c="19371">Bu beklenmedik ölüm onun Dorothy’siz yaşadığı ilk büyük şok ve acıdır. </st><st c="19442">Kasım 1981 hem müzayede (Anna o dönem kliniğe gelir sağlamak amacıyla kendi yaptığı el örgülerini açık artırma yoluyla satar.) hem Hampstead Sempozyumu’nun üçüncüsünün düzenlendiği hem de </st></span><span xml:lang="tr-TR"><st c="19630">Jeffrey Masson’la savaşın doruğa çıktığı bir ay olma özelliğiyle Anna’yı çok yormuştu. </st><st c="19717">Dorothy ve</st></span><span xml:lang="tr-TR"><st c="19727"> Marianne’in de öldükleri zorlu kasım ayı geçince ortalık biraz daha yatışmış ve Anna bir nebze de olsa daha iyi hissetmeye başlamıştı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="19862">Anna Freud başta Viyana olmak üzere dünya çapında önemli bir çocuk analisti, itibar gören birçok analistin eğitimcisi, Hampstead Kliniği’nin kurucusu, klasik olmuş eserlerin ve sayısız makalenin yazarı olmasına rağmen yine de İngiliz Psikanaliz Derneği içinde var olan Klein’cıların muhalefeti, amatör analize karşı olan tıbbi önyargılar ve çocuk analizine önyargıyla yaklaşan yetişkin analizcilerin karşısında kısıtlanıyordu. </st><st c="20290">Tüm bu engellere rağmen Columbia, Harvard ve Frankfurt üniversitelerinden aldığı doktora dereceleriyle muazzam bir akademik başarı elde etmiş ve tanınmıştı. </st><st c="20447">Özellikle Frankfurt’tan aldığı doktora Anna’nın Almanya yasağını kaldırmasına ve Almanlarla barış sağlamasına yol açar.</st></span></p>
			<p xml:lang="en-GB"><span xml:lang="tr-TR"><st c="20566">Yazılı iletişimlerinde ismini hukuk doktorası (LL.D.), bilim doktorası (Sc.D.) ve Britanya İmparatorluk Nişanı (CBE.) unvanlarıyla taçlandıran Anna-Kız artık sadece Sigmund Freud’un kızı olmaktan çıkmış, psikanaliz dünyasının önde gelen ismi Anna Freud olmuştur.</st></span></p>
			<div>
				<div>
					<p><a id="footnote-275-17" href="#footnote-275-17-backlink"><st c="20829">17</st></a><span><st c="20832"> İlkokul çağı olarak kabul edilen 6-10 yaş aralığına “Latans” dönemi denir. </st><st c="20908">“Prelatans” bu dönemin öncesini “Postlatans” bu dönemin sonrasını kapsar. </st></span></p>
				</div>
			</div>
		</div>
	<div id="charCountTotal" value="20982"></div></body>
</html>
