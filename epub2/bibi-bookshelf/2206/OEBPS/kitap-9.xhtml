<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">-III-</st></p>
			<p><st c="6">19 Berggasse’de yetişen Freud çocukları</st></p>
			<p><st c="46">“Kendinden sonra bir kardeşin doğumu çocuk için annesinin kendisine sadakatsizliği anlamına gelir.”</st></p>
			<p><st c="146">– Anna Freud</st></p>
			<p xml:lang="en-GB"><span xml:lang="tr-TR"><st c="159">Freud ailesinin Berggasse 19’daki evlerine kardeşleri </st></span><span xml:lang="tr-TR"><st c="214">Mathilde (1887), Jean Martin (1889), Oliver (1891), Ernst (1892) ve Sophie’den (1893) sonra altıncı ve beklenmedik bir çocuk olarak gelen Anna ailenin en </st></span><span xml:lang="tr-TR"><st c="368">küçüğü olarak ağabeyi Martin tarafından hep kollandı. </st><st c="422">Martin ona yüzme öğretiyor, yürüyüşlere</st></span><span xml:lang="tr-TR"><st c="461"> götü</st></span><span xml:lang="tr-TR"><st c="466">rüyordu. </st><st c="476">İlerleyen yıllardaysa Anna’nın favorisi </st></span><span xml:lang="tr-TR"><st c="516">“En yakın erkek kardeşim”</st></span><span xml:lang="tr-TR"><st c="541"> dediği, aralarında en güvenilir ve sevimli olan Ernst oldu. </st><st c="602">Oliver ise Anna için her zaman gizemini korudu. </st><st c="650">Koruyucu ve mantıklı ablası Mathilde’e hayrandı fakat Sophie’ye duyduğu güçlü sevgiyi kıskançlıkla karıştırırdı. </st><st c="763">Mathilde ve Sophie ise her tür elişine duydukları tutku ile birbirlerine bağlanmışlardı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="851">Anne Martha, oğullarını Alman kraliyet ailesinin yaşam stillerine uygun bir şekilde giydirerek prensler gibi tıraş ettiriyordu. </st><st c="980">Ablası Mathilde’in kanatları altında olan Oliver matematik ve resimle ilgilenip kendine daha çok zaman ayırırken Martin ve Ernst zamanı birlikte geçiriyorlardı. </st><st c="1141">İki erkek kardeş beraber yelkenli kullanıyor, buz pateni ve yürüyüş yapıyorlardı. </st><st c="1223">Oliver spor yapmayı sevmediği için onların ilişkilerinin dışında kalıyordu. </st><st c="1299">Mathilde ve Sophie, sevimliliği ve kendine özgü çekiciliğiyle çok hoş bir kadın olarak yetişen anneleri Martha’nın istediği şekilde daha feminen davranıyorlardı. </st><st c="1461">Anna da bu anlamda –tıpkı Oliver gibi– kız kardeşlerinin dışında kalıyordu. </st><st c="1537">Bu dışlanmışlık ve yük olma deneyimi ileride yapacağı çalışmalarında Anna’ya hep yol göstermiştir. </st><st c="1636">Çocuklarla olan ilişkisinde sahip olduğu empatisinin üzüntülü, dışlanmış ve hep mutsuz olarak hatırladığı çocukluğuna, terk edilmişlik ve başkalarına yük olma hissine bağlı olduğu söylenebilir.</st></span></p>
			<p xml:lang="en-GB"><span xml:lang="tr-TR"><st c="1829">Oğlanlar arasında Martha Freud’un favorisi kara gözlü kara saçlı güzel çocuk Oliver’di. </st><st c="1918">Ailenin sıkıntılarından biri Oliver’in aşırı temizlik, ritüele dayanan titizliği ve kararsızlıktan oluşan saplantılı nevrozuydu. </st><st c="2047">Daha sonra Oliver babasının genç iş arkadaşlarından biri tarafından tedavi edildi. </st><st c="2130">Freud ailesinin bütün çocukları temizliği ve düzeni, takdir ve sevgiyle eş tutmaya meyilliydiler. </st><st c="2228">Bunun sebebi anneleri Martha’nın temizlik hastalığı ve erken tuvalet terbiyesiydi. </st><st c="2311">Bu durum aynı ağabeyi Oliver’de olduğu gibi Anna için de obsesif kompulsif boyutlara ulaşmıştı. </st><st c="2407">Giysileri konusunda tıpkı yetişkinler gibi son derece titizdi. </st><st c="2470">Dağınık ya da kolasız kıyafet giymek istemez, huysuzlanırdı. </st><st c="2531">Bir çocukluk anısında arkadaşı Anny ile oyun oynarken Anny’nin elinden suya düşen büyükçe bir taş Anna’nın elbise ve çoraplarını ıslattığında kıyafetini değiştirmek için eve koşan Anna gözlerinden sicim gibi yaşlar aktığını hatırlar.</st></span></p>
			<p xml:lang="en-GB"><span xml:lang="tr-TR"><st c="2764">Çocuklar arasında en uysal ve sevimli olanlar Sophie ve Oliver’di. </st><st c="2832">Baba Freud da saplantı semptomları ortaya çıkana kadar oğlu Oliver’in gururu ve umudu olduğunu analist arkadaşı Max Eitingon’a şu sözleriyle iletir: </st></span><span xml:lang="tr-TR"><st c="2981">“Uzun bir zaman benim gururum ve gizli umudumdu. </st><st c="3030">Ta ki anal-mazoşist bünyesi net bir şekilde ortaya çıkana kadar... </st><st c="3097">Çaresizlik duygumdan dolayı çok acı çekiyorum.” </st></span><span xml:lang="tr-TR"><st c="3145">Sophie de aynı şekilde annesinin sevgilisi ve onun mutluluğuydu. </st><st c="3210">Anne kız arasında çok özel bir ilişki vardı ve bu yakınlıkları Sophie evlendikten sonra Sophie’nin, annesinin memleketi Hamburg’da yaşamaya başlamasıyla derinleşti. </st></span><span xml:lang="tr-TR"><st c="3375">Hep beraber seyahat eden anne kız Sophie’nin hastalığı dönemlerinde sıkça kaplıcalara gittiler. </st></span><span xml:lang="tr-TR"><st c="3471">Ablası Mathilde gibi o da yaşama eş ve anne olarak hazırlanmıştı. </st><st c="3537">Özellikle Sophie kadın olmak hususunda ailenin örnek kızıydı.</st></span></p>
			<p xml:lang="en-GB"><span xml:lang="tr-TR"><st c="3598">Oliver ve Anna ailenin akademik anlamda başarılı olan çocuklarıydılar. </st><st c="3670">Aslında Freud çocuklarının hepsinin akademik performansları iyiydi fakat Mathilde dışında beşinin konuşmasında pelteklik vardı ve buna bağlı konuşma hataları oluyordu. </st><st c="3838">Bu durum tüm öğretmenlerin şikâyet konusu olduğu gibi çocukların okul performanslarını da bozuyordu. </st><st c="3939">Pelteklik Sigmund Freud’un çocukluğunda da var olan irsi bir konuşma bozukluğuydu. </st><st c="4022">Daha sonrasında bir konuşma terapisti tutularak </st></span><span xml:lang="tr-TR"><st c="4070">logopedik</st></span><span xml:lang="tr-TR"><a id="footnote-275-2-backlink" href="#footnote-275-2"><st c="4079">2</st></a></span><span xml:lang="tr-TR"><st c="4081"> tedavi yapıldı ve Freud ailesi çocuklarının peltekliği son buldu.</st></span></p>
			<p xml:lang="en-GB"><span xml:lang="tr-TR"><st c="4147">Ailenin ortak ilgi alanı örgü örmekti. </st><st c="4187">Bu ortamın başı evlilik misyonu ile yetiştirilen Sophie ve Mathilde’e örgü örmeyi öğreten teyzeleri Minna’ydı. </st><st c="4298">Anna’ya örgüyü öğreten ise dadısı Josefine olmuştu. </st><st c="4350">Anna özellikle Sophie’ye kıyasla kendi yaptığı elişine övgü beklerken Sophie bir gün açıkça Anna’nın iyi örgü öremediğini söyler. </st><st c="4480">Bu küçük kız kardeşin ömrünün sonuna kadar unutamayacağı bir yorum olur. </st><st c="4553">Bundan dolayıdır ki ilerleyen yıllarında Anna çalışmalarından artakalan zamanlarda sürekli örgü ve dokumayla uğraşır. </st><st c="4671">60’lı yıllarda en büyük hobisi Walberswick’teki hafta sonu evinde bulunan iki farklı dokuma tezgâhında karışık desenli ve güzel tekstiller dokumaktı.</st></span></p>
			<p xml:lang="en-GB"><span xml:lang="tr-TR"><st c="4820">Anna, annesinin favorisi olan ablası Sophie’yi aşırı kıskanıyor, kendisini aptal, çirkin ve kimsenin ilgisini çekmeyen biri olarak buluyordu. </st><st c="4963">Sophie’nin güzelliğine katlanmak ve kendi deyimiyle sürekli ailenin ufak meleği ile kıyaslanarak yaşamak son derece zordu. </st><st c="5086">Kız kardeşininki kadar ince beli ya da zarif ayak bilekleri yoktu, bu yüzden ergenlik döneminde belini ve kalın bileklerini örten uzun etekli geleneksel yöresel kıyafetleri tercih eden Anna zaman içerisinde öne doğru eğilen hafif kamburumsu bir duruş geliştirdi. </st><st c="5349">İki kız kardeş birbirlerinden güzellik ve zekâ olarak da ayrı yetiştirilmişlerdi. </st><st c="5431">Zaten isimleri de sanki buna göre konmuş gibiydi. </st><st c="5481">Sophie adını Freud’un saygıdeğer öğretmeni Hammerschlag’ın çekici yeğeni Sophie Schwab’dan almışken, Anna’ya yine Profesör Hammerschlag’ın çok akıllı ama bir o kadar sade kızı Anna Hammerschlag Lichtheim’ın isimi konmuştu. </st><st c="5704">Anna sıradan ve sade bulduğu ismine hep itiraz eder, kız kardeşi Sophie’nin adını ise sofistike ve güzel bulurdu. </st><st c="5818">Freud kızını Anna isminin bir </st></span><span xml:lang="tr-TR"><st c="5848">palindrom</st></span><span xml:lang="tr-TR"><a id="footnote-275-3-backlink" href="#footnote-275-3"><st c="5857">3</st></a></span><span xml:lang="tr-TR"><st c="5859"> olduğuna dikkat çekerek teselli etmeye çalıştıysa da kızının ismindeki bu ortografik oyun Freud’un içindeki çocuğu eğlendirmekten başka bir işe yaramamıştır.</st></span></p>
			<div>
				<div>
					<p><a id="footnote-275-2" href="#footnote-275-2-backlink"><st c="6017">2</st></a><st c="6019"> Dil ve konuşma terapisi.</st></p>
				</div>
				<div>
					<p><a id="footnote-275-3" href="#footnote-275-3-backlink"><st c="6044">3</st></a><st c="6046"> Sağdan sola veya soldan sağa aynı okunan kelime.</st></p>
				</div>
			</div>
		</div>
	<div id="charCountTotal" value="6095"></div></body>
</html>
