<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><st c="0">-VIII-</st></p>
			<p><st c="7">Dorothy Burlingham... </st><st c="30">Bir ömürlük dost!</st></p>
			<p><st c="47">“Dürtüsel isteklerden yabancı nesneler yararına el çekildiğinde kişinin öz yaşamı yerine yabancının yaşamı değer kazanmaktadır.”</st></p>
			<p><st c="176">– Anna Freud</st></p>
			<p xml:lang="en-GB"><span xml:lang="tr-TR"><st c="189">11 Ekim 1891 doğumlu Dorothy Burlingham Tiffany, Freud ailesinin üyelerinden biri gibiydi. </st><st c="281">Büyükbabası ünlü mücevher markası Tiffany&amp;Co.’nun kurucusu olan, zengin New York’lu ressam ve cam sanatçısı Louis Comfort Tiffany’nin kızı Dorothy 1914 yılında dört çocuk sahibi olduğu cerrah Robert Burlingham’la evlenir. </st><st c="503">Robert manik depresif </st></span><span xml:lang="tr-TR"><st c="525">bozukluğuyla baş etmek için Ferenczi’ye danışır ama psikanalize karşı olduğu için hastalığının tedavisi için yardım almaz. </st><st c="648">Dorothy sıkça hastaneye yatırılan kocasından çocuklarını uzak tutmak ve hem kendini hem de çocuklarının sağlığını toparlamak için Viyana’ya gider. </st><st c="795">Özellikle ağır astım hastası olan oğlu Bob’u muayene ettirmek istiyordur.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="868">Parçalanan bir evlilik, manik depresif bir koca, müdahaleci bir kayınvalide ve üzerine titrediği problemli çocuklarıyla Dorothy yardım için psikanalize başvurur. </st><st c="1031">Anna Freud’un çocuklarla yaptığı çalışmaları duymuştur. </st><st c="1087">1925 baharında Anna ile görüşürler. </st><st c="1123">Dorothy çocuklarını Anna’ya teslim ettiğinde Anna pratiğinin henüz üçüncü yılındadır ve tek bir kısa makale yayımlamıştır. </st><st c="1246">Dorothy’nin Anna’ya olan bu güveni ikili arasında atılan ve ömür boyu sürecek dostluğun ilk tohumlarıydı. </st><st c="1352">Anna Dorothy’nin astım hastası olan oğlu on yaşındaki Bob’u alınca Dorothy Burlingham da diğer üç çocuğunu –Mary (Mabbie), Katrina (Tinky) ve Michael (Mikey)– alarak 1925 yılında Viyana’ya yerleşir. </st><st c="1551">Burlingham’ların Viyana’ya taşınmalarından itibaren Anna’nın hikâyesi artık onlarsız anlatılamayacaktır.</st></span></p>
			<p xml:lang="en-GB"><span xml:lang="tr-TR"><st c="1655">Dorothy ve Anna’nın birçok ortak yönleri vardı. </st><st c="1704">Dorothy de Anna da ünlü babaların en ufak kızlarıydılar. </st><st c="1761">Dorothy’nin sinirli, baskın ve talepkâr babasıyla yaşadığı zor ver gerilimli ilişkisi (Anna’nın babası Freud ile olan ilişkisine taban tabana zıt olsa da) erkeklerle olan ilişkilerini sorunlu bir hale getirmede etkili olmuştur. </st><st c="1989">İki yaş büyük kız kardeşi Annie’nin Dorothy altı aylıkken gerçekleşen ölümü annesini derin depresyona sokar. </st><st c="2098">Dorothy de bu yüzden Anna’nın çocukluğu boyunca hissettiği gibi evde kendini hep bir fazlalık olarak görür. </st><st c="2206">Dorothy’nin kardeşleriyle kıyası da Anna’ya benzer. </st><st c="2258">Ölen kız kardeşi Annie gibi melek değil, ikiz kardeşleri kadar güzel ve birbirine bağlı değil, erkek kardeşi gibi istenen çocuk değildi.</st></span></p>
			<p xml:lang="en-GB"><span xml:lang="tr-TR"><st c="2394">Freud ailesi Dorothy ve çocuklarına ortam ve konforun yanı sıra psikanaliz imkânı da tanır. </st><st c="2487">Analizine Theodor Reik ile başlayan Dorothy 1927 yılında Freud’a transfer olur. </st><st c="2567">Freud ölene kadar 12 yıl (annesinin Dorothy 12 yaşındayken kanserden ölmesi de anlamlıdır) boyunca süren analizi sürecinde Dorothy Viyana Enstitüsü’ndeki seminerlere de katılmaya başlar. </st><st c="2754">Bu, Freud’un yürüttüğü en uzun analiz vakasıdır.</st></span></p>
			<p xml:lang="en-GB"><span xml:lang="tr-TR"><st c="2802">Burlingham’lar 1929 yılında Freud’ların Berggasse</st></span><span xml:lang="tr-TR"><st c="2852"> 19’daki evlerinin iki kat üzerine dördüncü kata taşınırlar. </st><st c="2913">İki daire, dahili ev telefonu şeklindeki bir iç iletişim sistemi ile birbirine bağlanmıştı. </st><st c="3005">(Bu sistem 1938 yılında Nazilerin Freud’ların evine yaptıkları baskınlarda çok işe yaramıştır.) Burlingham’lara olan hislerini babası ve sırdaşı Lou’dan bile saklayan Anna Eitingon’a gönderdiği mektubunda paylaştığı </st></span><span xml:lang="tr-TR"><st c="3221">“Mrs. </st><st c="3227">Burlingham ile beraber olmak benim için çok büyük bir keyif ve sizin de onunla ilgili bu kadar iyi bir izlenime sahip olmanızdan ayrıca mutluyum”</st></span><span xml:lang="tr-TR"><st c="3372"> cümlesiyle ona daha açık olduğunu gösterir.</st></span></p>
			<p xml:lang="en-GB"><span xml:lang="tr-TR"><st c="3416">Anna bir analist olarak da yetişkin ya da çocuk olsun tüm hastalarının sevgi ve hayranlığını istiyordu, özellikle Burlingham çocukları ve Adelaide Sweetzer ve erkek kardeşi Harold gibi kendi çocuğu yerine geçenlerin ilgisini daha fazla istiyordu. </st><st c="3664">Hep babasının gölgesi altında yaşadığı için kendisinin sahip olduğu hiçbir şey yokmuş gibi hisseden Anna kendine ait bir şeyler olsun ister (</st></span><span xml:lang="tr-TR"><st c="3805">Etwas-Haben-Wollen</st></span><span xml:lang="tr-TR"><st c="3824">) ve bunu</st></span><span xml:lang="tr-TR"><st c="3834"> Dorothy ve çocuklarında bulur. </st><st c="3866">Eitingon’a içten bir şekilde derdinin sadece çocukları sağlığına kavuşturmak değil, </st></span><span xml:lang="tr-TR"><st c="3950">“onlara sahip olmak ya da en azından onlardan bir şeye kendisi için sahip olmak”</st></span><span xml:lang="tr-TR"><st c="4030"> olduğunu itiraf etmişti. </st><st c="4056">Anna’nın aşırı övgü ve hayranlık ihtiyacı ve kendine ait bir şeye sahip olma isteği Burlingham’lar sayesinde uyandırılmış ve Dorothy ve çocukları zaman içerisinde Anna’nın </st></span><span xml:lang="tr-TR"><st c="4228">“kendisi için istediği bir şey”</st></span><span xml:lang="tr-TR"><st c="4259"> olmuşlardı. </st><st c="4272">Böylece Anna’nın kendine ait aile ve çocuklar arzusu karşılanmıştı. </st><st c="4340">Anna duygularını babasıyla paylaşmasa da Freud kızının Freud ve Burlingham ailelerini birleştirerek Burlingham çocukları ve annelerini </st></span><span xml:lang="tr-TR"><st c="4475">“kendine alması”</st></span><span xml:lang="tr-TR"><st c="4491">nı kabullenmişti. </st><st c="4510">Freud dostu Lou’ya yazdığı mektubunda Anna’nın bu cana yakın Amerikalı kadınla –mutsuz bakire ile– arkadaş olduğundan bahseder.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4637">Dorothy ve Anna arasındaki ilişki hızla gelişir. </st><st c="4687">Yarattıkları aile dinamikleri annesi Martha ve Minna teyzeninkini andıran cinstendi. </st><st c="4772">Anna Dorothy’nin çocuklarına ikinci anne olur, o da karşılığında ölmüş kız kardeş Sophie’nin yerine geçer. </st><st c="4879">Kurdukları ortak yaşamda Dorothy ile evliliğe eşdeğer bir birliktelik oluşmuştur.</st></span></p>
			<p xml:lang="en-GB"><span xml:lang="tr-TR"><st c="4960">1927 yılından itibaren Dorothy ve Anna ailelerini birbirlerine emanet ederek beraber tatillere çıkmaya başladılar. </st><st c="5076">1927 yılındaki ilk tatilleri Anna’nın babasının hastalığından bu yana onsuz gittiği ilk tatildir. </st><st c="5174">Diğer bir ilk ise Anna’nın bu tatilde babasına gönderdiği telgrafta eğer ona ihtiyaç yoksa Dorothy ile olan tatilini biraz daha uzatacaklarını yazmasıdır. </st><st c="5329">Onun bu bağımsız tatili –babasıyla olan ilişkisi göz önünde bulundurulduğunda– karakterine zıt bir hareketti. </st><st c="5439">Dorothy ile olan arkadaşlığı onun aşırı çalışma rutinini kıran tatiller almasına ve kapalı kişiliğinin serpilip açılmasına yol açsa da Anna’nın en güçlü ve en önemli duygusu yine de babasına karşıydı. </st><st c="5640">Dorothy ile olan arkadaşlığı ve aile hayatı her zaman ikinci sırada gelmiştir. </st><st c="5719">Anna ve Dorothy 1930 yılında Semmering’de </st></span><span xml:lang="tr-TR"><st c="5761">Hochroterd</st></span><span xml:lang="tr-TR"><st c="5771"> adını verdikleri ortak bir sayfiye evi aldılar. </st><st c="5820">Burası onların kaçış yeri olmuştur.</st></span></p>
			<p xml:lang="en-GB"><span xml:lang="tr-TR"><st c="5855">Robert Burlingham kızları Mabbie’nin evliliğinden kısa bir süre sonra Mayıs 1938’de New York’taki apartmanından atlayarak intihar eder. </st><st c="5992">Dorothy’nin </st></span><span xml:lang="tr-TR"><st c="6004">eşinin kaybından sonraki zamanda çocuklarıyla olan ebeveynlik ilişkisi Anna’nın çocuk analizindeki tekniğini çocuğun duygularında ebeveyn üstünlüğünün sadık bir koruyucusu olma yönünde etkilediği savunulabilir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6214">İkinci Dünya Savaşı her şeyi karmaşıklaştırmıştır. </st><st c="6266">Bu sırada Dorothy de büyük kızı Mabbie’nin doğumu için New York’a gitmek üzere İngiltere’den ayrılır. </st><st c="6368">Birkaç hafta süreceğini düşündüğü seyahat Amerika’nın sivil seyahat kısıtlaması uygulamalarından dolayı yedi buçuk ay sürer. </st><st c="6493">İngiltere’ye geri dönen Dorothy Minna’nın 1941 yılında ölümüne dek 2 Maresfield Garden’daki dairesinde kalır. </st><st c="6603">Anna ile Dorothy Nazi istilası sonrası yerleştikleri Londra’da savaş çocuklarını incelerler ve yaşamlarındaki en önemli eserleri orada üretirler.</st></span></p>
			<p xml:lang="en-GB"><span xml:lang="tr-TR"><st c="6748">Bu ikilinin cinsel birlikteliği olup olmadığı hiçbir zaman net olarak telaffuz edilmemiştir. </st><st c="6842">Dorothy’nin Anna’nın hayatındaki yeri önem kazandıkça Anna Dorothy’nin erkeklere olan ilgisini platonik olmaları kaydıyla ve arkadaşlıklarına bir tehdit oluşturmadığı müddetçe gözetmiş ve özgeci bir kabulleniş sergilemiştir. </st><st c="7067">Dorothy bir ara Walter Langer isimli Amerikalı bir klinik psikoloğa âşık olduğunu düşünür. </st><st c="7158">Anna Viyana’da kendisi tarafından analiz edilmiş olan Harvard dereceli psikolog hakkında Dorothy’yi uyarır. </st><st c="7266">Bu itirafıyla Anna’yı kırdığını, 1 Ocak 1940’ta Anna’dan yeni yıl mesajı gelmediğinde ise onu ve arkadaşlığını tamamen yitirdiğini düşünen Dorothy geç gelen telgrafın ertesinde hayatında hiçbir şeyin Anna ile olan arkadaşlığından daha önemli olmadığını fark eder. </st><st c="7530">Yazdığı mektubunda hayatına kim girerse girsin Anna’yı düşüncelerinden çıkartamadığını söyler. </st><st c="7625">Anna da benzer bir kaygıyı yaşamaktadır. </st><st c="7666">Dorothy’nin dönmesini istemez ve onun için üzülür. </st><st c="7717">Kendi kararlarını kendisinin vermesini ister. </st><st c="7763">Ayrı oldukları dönemde Dorothy o dönem vefat etmiş olan Sigmund Freud’dan çok Anna’nın yasını tutar ve kendini kaybettiğini düşündüğü arkadaşıyla özdeşleştirir.</st></span></p>
			<p xml:lang="en-GB"><span xml:lang="tr-TR"><st c="7923">1946 yılının başında yakalandığı ve beş hafta süren zatürree hastalığı müddetince Anna’yla teyzesi Minna’nın rahatsızlığında da yanında olan arkadaşı Sophie Dann ilgilenir. </st><st c="8097">Bu hastalık Anna’yı enfeksiyonlara karşı savunmasız bırakır ve Anna her kış bronşit geçirir. </st><st c="8190">Aynı şekilde savaş yılları boyunca </st></span><span xml:lang="tr-TR"><st c="8225">tüberküloz Dorothy’nin de yakasını bırakmaz. </st><st c="8270">Dorothy ve Anna hayatları boyunca birbirlerini aynalamışlardır, hastalıklarında bile ikiz gibidirler.</st></span><span xml:lang="tr-TR"><st c="8371"> Dorothy’ye göre bu ilişki onun hayatındaki en değerli ilişkidir ve Anna Dorothy’nin sevgisini kazanmak için hiçbir zaman savaşmak zorunda kalmamıştır. </st><st c="8523">İkili Mart 1946’da Brighton’a giderler. </st><st c="8563">Savaş sonrası bu tatil Anna’nın kendini ilk defa iyi hissettiği bir zaman olur.</st></span></p>
			<p xml:lang="en-GB"><span xml:lang="tr-TR"><st c="8642">Anna 1960’ta yaratıcılığının zirvesindeydi, yazıyor, insanlara ilham veriyor ve kurduğu kliniğin yöneticiliğini yapıyordu. </st><st c="8766">Aynı dönemlerde hayat arkadaşı Dorothy ile macera dolu tatiller yaparak kendilerini genç hissediyorlardı. </st><st c="8872">1979 yılındaki vefatına </st></span><span xml:lang="tr-TR"><st c="8896">kadar Dorothy Anna’nın cesur bir destekçisi ve onun birçok klinik girişimlerinde ortağı olmuştur. </st><st c="8994">Dorothy çoğu zaman Anna’nın enerjisinin bir gölgesi olarak yer alsa da bu durum aralarında hiçbir zaman bir probleme yol açmadı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9122">Hayatın Dorothy için hazırladığı tatsız sürprizlerden bir diğeri oğlu Bob’un ölümünden sonra Anna’nın da favorisi olan Dorothy’nin en sevdiği çocuğu olan kızı Mabbie’nin Ağustos 1974’teki intiharıydı. </st><st c="9324">Bu kayıp iki kadını da derinden yaraladı.</st></span></p>
			<p xml:lang="en-GB"><span xml:lang="tr-TR"><st c="9365">Rahatsız olmasına rağmen Kasım 1979’daki Hampstead Sempozyumu’nda düzenlenen toplantıların çoğuna katılan Dorothy’nin sağlığı gün geçtikçe kötüleşir ve 19 Kasım’da yatağında hayata gözlerini yumar. </st><st c="9564">Yaşadığı zaman zarfında Freud ailesinin bir parçası olan Dorothy’nin külleri Freud aile mezarlığına yerleştirilir. </st><st c="9679">Dorothy’nin cenazesinde büyük bir metanetle konuşan Anna kapanışı babasının sözleriyle yapar: </st></span><span xml:lang="tr-TR"><st c="9773">“Arkadaşlığın yasını tutmaktansa o arkadaşlık için şükretmek en iyisi olacaktır.” </st></span><span xml:lang="tr-TR"><st c="9855">Anna o dönem onu yalnız bırakmayan dostları için şükreder ama yine içine çekilir ve 3 Aralık’taki doğum gününün kutlanmasını istemez.</st></span></p>
			<p xml:lang="en-GB"><span xml:lang="tr-TR"><st c="9988">Noel ertesi açılan klinikte Dorothy adına bir anma düzenleyen ve hayat arkadaşını ve yaptıklarını anlatan duygusal bir konuşma yapan Anna Dorothy’nin torunlarından Michael John Burlingham’ın Dorothy’nin ölümünden bir ay önce çektiği fotoğraflarını masasında tutuyordu. </st><st c="10258">Evin içerisinde Dorothy’nin kazaklarını giyiyor, onlara sarılarak ağlıyor ve ondan kalan hatıraları sıkça sevip okşuyordu. </st><st c="10381">Anna’yı o zamana kadar hiç kimse böyle görmemişti. </st><st c="10432">Çalışmaları dışında hiçbir şey Anna için artık aynı değildi. </st><st c="10493">Dorothy yaşarken onun için büyük anlam ifade eden tatil zamanları artık acı veriyordu. </st><st c="10580">Dorothy’nin gidişinden sonra Anna’yı en fazla hayata bağlayan şey </st></span><span xml:lang="tr-TR"><st c="10646">Jo-Fi</st></span><span xml:lang="tr-TR"><st c="10651"> ismini verdiği köpek yavrusu olmuştur.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10690">Anna hayat arkadaşı, ikizi, öğrencisi, ortağı ve macera arkadaşının yokluğuna fazla dayanamaz. </st><st c="10786">Dorothy’nin cenazesinde çalınan Gustav Mahler’in </st></span><span xml:lang="tr-TR"><st c="10835">Arkadaşa Veda</st></span><span xml:lang="tr-TR"><st c="10848">’sı Anna’nın üç yıl sonraki cenazesinde de çalınır...</st></span></p>
		</div>
	<div id="charCountTotal" value="10902"></div></body>
</html>
