<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-34</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-17"><st c="0">Sona doğru</st></p>
			<p><st c="11">“Beden ve zihin fonksiyonlarını yerine getirdiği müddetçe yaşın çok önemi yok, hatta beden pes etse bile kişi halen zihnine itimat edebilir.”</st></p>
			<p><st c="153">– Anna Freud</st></p>
			<p xml:lang="en-GB"><span xml:lang="tr-TR"><st c="166">Freud’lara ölüm arka arkaya gelir. </st><st c="202">1967’de Martin’in ölümünden iki yıl sonra 1969’un Ocak ayında Oliver, Nisan 1970’te ise Ernst yaşama veda eder. </st><st c="314">Ernst öldüğünde Yale Üniversite’sinde seminer veren Anna için ailede bir dönemin kapanışı olmuştur. </st><st c="414">Ernst en sevdiği kardeşi olmasının yanı sıra babalarının çalışmalarına en az Anna kadar değer veriyordu. </st><st c="519">Bu kadar ölümü peşi sıra yaşayan Anna’nın mektuplarında artık hep yaşlanma, hastalık ve ölüm vardı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="618">Yıllar Anna’nın kamburunu çıkartıp, cildini kırıştırsa bile o saç takıları ve çocuksu kıyafetlere olan özel ilgisiyle halen ufak Annerl’di. </st><st c="759">Hayatta var olan güzel şeylerin keyfini çıkarmayı çok iyi bilen Anna nerede olursa olsun komik şeylere gülmeyi çok severdi. </st><st c="883">Onunla zaman geçiren kişiler Anna’nın uyumlu, neşeli, akıllı ama son derece mütevazı karakterinden keyif alırlardı.</st></span></p>
			<p xml:lang="en-GB"><span xml:lang="tr-TR"><st c="998">Çelimsiz bedeni dünyaca ünlü şöhretiyle ters düşse de ufak tefek bir kadın olan Anna yaşamı boyunca sergilediği ufak bir kız tevazuu sayesinde onunla tanışan herkesi çok etkiliyordu. </st><st c="1182">Yaşlanan Anna maceracı yönünden vazgeçmemişti. </st><st c="1229">Her gece ardı ardına polisiye romanlar okuyordu. </st><st c="1278">Dedektif hikâyeleri onda bağımlılık haline gelmişti. </st><st c="1331">Dorothy her ne kadar aynı zevki paylaşmasa da sahafları dolaşıyor, arkadaşına bir sürü gerilim romanı satın alıyordu. </st><st c="1449">Maceradan geri kalmayan iki yaşlı arkadaş bir gün Anna’nın kullandığı arabada kaza geçirirler. </st><st c="1544">Dorothy bir hafta tekerlekli sandalyeye mahkûm kalırken Anna zaten sorunlu olan sırtını incitmiş ama </st></span><span xml:lang="tr-TR"><st c="1645">“Her ikimiz de halen tek parçayız”</st></span><span xml:lang="tr-TR"><st c="1679"> diyerek şaka yapmayı ihmal etmemişti. </st><st c="1718">Kazayı hızlı araba sürmesine bağlayan Anna bu kazadan sonra ilk defa sayfiye tatilleri için artık yaşlanmış olabileceklerini düşünmüştü.</st></span></p>
			<p xml:lang="en-GB"><span xml:lang="tr-TR"><st c="1854">Yetmişli yılların ikinci yarısında Anna bir yandan kliniği yönetirken aynı anda Goldstein ve Solnit ile çalışıyor, diğer yandan da babasının Jung ve Salomé ile olan yazışmalarının editörlüğünü yürütüyordu fakat artık ondan beklenmedik bir şekilde yorulmaya başlamıştı. </st><st c="2124">Kansızlığı için demir hapı almasına rağmen hemoglobin değerleri düşünce belli aralıklarla kan nakli yapılmaya başlandı. </st><st c="2244">Anna’nın bu nakiller için günler boyunca hastanede yatması gerekebiliyordu. </st><st c="2320">Hastalığı kronik demir eksikliğine bağlı kansızlık olarak tanımlansa da sebep halen tam olarak belli değildi. </st><st c="2430">Tıpkı babasının rahatsızlığında olduğu gibi sürekli tedavi alması gerekiyor, bu sayede seyahat yapmak neredeyse imkânsızlaşmışken günlük planlarını yapması bile mümkün olamayabiliyordu. </st><st c="2616">Tüm bu süreçte en büyük arzusu zihninin etkilenmemesiydi.</st></span></p>
			<p xml:lang="en-GB"><span xml:lang="tr-TR"><st c="2673">Anna’nın en büyük yıkımlarından biri durumu hızla kötüleşen kız kardeşi Mathilde’in geçirdiği bir ameliyat ertesinde iki ay sonra Aralık 1977’de yaşamını yitirmesi oldu. </st><st c="2844">Mathilde’in ölümüyle Anna için diğer kardeşlerinin vefatları yeniden canlanmıştı. </st><st c="2926">Anna ölümlerinde kardeşlerinin hiçbirinin yanında olamamıştı.</st></span></p>
			<p xml:lang="en-GB"><span xml:lang="tr-TR"><st c="2987">Aile dostu Marianne Kris’in 23 Kasım 1980 tarihindeki ölümünü takip eden günlerde Anna’nın kalbi de sorun çıkarır. </st><st c="3103">İki haftalık hastane yatışından sonra eve dönen Anna hastalarını görmeye devam eder. </st><st c="3188">Bu kayıpla beraber Anna Viyana’yı ve çocukluğunu daha çok düşünmeye başlar. </st><st c="3264">Bu dönem yardımcısı Paula Fichtl ve köpeği Jo-Fi ile yaşayan Anna’ya destek Amerikalı analizanı Alice Colonna ve emekli yuva öğretmeni Manna Friedmann’dan gelir. </st><st c="3426">Yaşamının son günlerinde artık bir çocuk gibi olan Anna’ya bakan Manna Friedmann, küçüklüğünde ona annelik yapan Kinderfrau’su Josefine’in yeniden ortaya çıkmış haliydi. </st><st c="3596">Manna geldiği zamanlarda neşelenen seksen beş yaşındaki Anna, artık hasta görmek için yaşlandığını, meslek değiştirerek Manna ile beraber el örgüsü işler yapıp sonra da bunları “Mandanna” markası altında satabilecekleri esprisini yapardı. </st><st c="3835">Bir örgü müptelası olan Anna’nın hayatı boyunca meditatif uğraşı olan örgü örmek onun annesiyle özdeşleştiği kadınlığını simgelediği gözle görülebilir tek noktaydı. </st><st c="4000">Freud onun için </st></span><span xml:lang="tr-TR"><st c="4016">“Hiçbir şey olmasa örgü örerek para kazanabilir”</st></span><span xml:lang="tr-TR"><st c="4064"> diye espri yapardı. </st><st c="4085">Freud Müzesi’nde Freud’un varlığı masası, divanı ve antika koleksiyonu ile anılırken, Anna’nın katında yer alan başat obje Dorothy’nin dokuma tezgâhıydı.</st></span></p>
			<p xml:lang="en-GB"><span xml:lang="tr-TR"><st c="4238">Kris’in ölümünün ertesi yılı Anna için kliniğin geleceği, hastalığı ve öldüğü zaman müzeye dönüştürülecek 20 Maresfield Garden’daki evin işlemleriyle ilgili kime güveneceği hakkındaki endişeleriyle savaştığı bir sene oldu. </st><st c="4462">Artık hastaları azalmıştı. </st><st c="4489">Sürekli kan nakli oluyordu. </st><st c="4517">Bu şekilde kliniğe para kazandırması neredeyse imkânsızdı. </st><st c="4576">Çareyi yaptığı el örgülerini Kasım 1981’de düzenlediği bir açık artırmada satmayla buldu. </st><st c="4666">Klinik bu satıştan 2500 pound gelir elde etti.</st></span></p>
			<p xml:lang="en-GB"><span xml:lang="tr-TR"><st c="4712">4 Aralık 1981 tarihinde kan nakli olan Anna’nın hemoglobin seviyesi uzun zaman sonra ilk defa düşmemiş ve bu durum ona sinemaya gitme ve hatta bir hafta sonu bir yerlere kaçma hayalleri kurdurmuştu. </st><st c="4912">Tam her şey biraz daha düzelmiş, Anna’nın morali az da olsa yerine gelmişken 1982’in ilk ayları bu sefer bambaşka bir sorunu beraberinde getirmişti. </st><st c="5061">Peter Swales isimli bir şahıs ortaya çıkmış ve Freud’un, baldızı Minna Bernays’le aşk yaşadığı gerçeğini ortaya çıkaracağını iddia etmişti. </st><st c="5201">Bu şimdiye kadar babası hakkında üretilen dedikodulardan Anna’yı hiç kuşkusuz en fazla kızdırandı. </st><st c="5300">Nitekim Anna teyzesini o kadar kıskanıyordu ki böyle bir ilişki var olmuş olsa bunu fark edecek ilk kişinin kendisi olacağını düşünüyordu.</st></span></p>
			<p xml:lang="en-GB"><span xml:lang="tr-TR"><st c="5438">Anna 1 Mart 1982’de geçirdiği felç sonucu zihni açık olsa da konuşma ve birtakım hareket kabiliyetlerini yitirdi. </st><st c="5553">Devam eden aylarda derdini anlatabilmek ya da titreyen elleriyle örgü örebilmek için büyük çaba gösteren Anna kendini gemi güvertesini fırçalayan bir kaptan gibi aşağılanmış hissediyor ve çoğu zaman sonunun gelmiş olmasını diliyordu. </st><st c="5787">Tüm bu yaşadıklarını rağmen espri yeteneğini son ana dek kaybetmemişti. </st><st c="5859">Bir gün örgü örmeye izin vermeyen ellerine bakar ve şöyle der: </st></span><span xml:lang="tr-TR"><st c="5922">“Bak şu elimin yaptığına, onu uzun yıllar kontrol ettiğim için şimdi bana kızgın.”</st></span></p>
			<p xml:lang="en-GB"><span xml:lang="tr-TR"><st c="6004">Yaklaşık üç ay hastanede kalan Anna geri döndüğünde bakıcısı Paula’nın durumu da iyi değildi. </st><st c="6099">Ama Anna’nın babası Sigmund Freud’a da bakan yardımcısını elli yıl sonra bir yere göndermeye niyeti yoktu. </st><st c="6206">O yazı yeni bakıcısı, hemşireler, doktorlar, Alice ve Manna ile geçiren Anna, Dorothy onu bu halde görmediği için şükrediyordu. </st><st c="6334">En çok Manna’nın yanında rahat ediyor, Manna Philadelphia’daki erkek kardeşinin yanına gideceği zaman ondan çok zor ayrılabiliyor, </st></span><span xml:lang="tr-TR"><st c="6465">“Kardeşin benden daha hasta değil”</st></span><span xml:lang="tr-TR"><st c="6499"> diyerek sitem ediyor, onu kimseyle paylaşmak istemiyordu.</st></span></p>
			<p xml:lang="en-GB"><span xml:lang="tr-TR"><st c="6557">Anna’yı yatağa bağlayan kan nakilleri onun efsanevi enerjisini tüketmiş olsa da o tıpkı babasının son yıllarında olduğu gibi metin kalmaya çalışıyordu. </st><st c="6710">Kasım ayı yaklaşıyor ve bir sonraki Hampstead Sempozyumu’na değil makale sunmak katılamayacağını bile bilen Anna Dorothy ve Marianne gibi sempozyumdan sonra değil önce ölmeyi diliyordu. </st><st c="6896">Sürekli titreyen başı ve ellerinden dolayı yorulan ve umutsuzluğa kapılan Anna artık ne doğru düzgün yemek yiyebiliyor ne de konuşabiliyordu. </st><st c="7038">Ekim ayında titremeler öyle şiddetlenmişti ki doktoru uyutucu ilaç yazmak zorunda kalmıştı. </st><st c="7130">Hayat arkadaşı Dorothy’den sadece birkaç yıl fazla yaşayan Anna tıpkı babası Sigmund Freud gibi tahammül sınırının sonuna geldi ve </st></span><span xml:lang="tr-TR"><st c="7261">“Artık dayanamıyorum”</st></span><span xml:lang="tr-TR"><st c="7282"> dedi. </st><st c="7289">9 Ekim 1982 sabahı Londra’da geçirdiği kalp krizi sonucunda hayata gözlerini yumdu.</st></span></p>
			<p xml:lang="en-GB"><span xml:lang="tr-TR"><st c="7372">Sigmund Freud’un Anna-Kız’ını benzettiği kahraman Antigone, hikâyesinin trajik sonunda şöyle seslenir: </st></span><span xml:lang="tr-TR"><st c="7476">“İşte götürüyorlar, evlenmedim, ana olmadım, dostum yok, gidiyorum diri karanlık gömütüme!”</st></span><span xml:lang="tr-TR"><st c="7567"> Sayısız insanın hayatını zenginleştiren Antigone Anna’nın gidişi ise çok daha farklı olmuştur. </st><st c="7663">Aşkla veda etmiştir o bu dünyaya, üstelik geride kalanlara eşsiz bir miras bırakarak...</st></span></p>
		</div>
	<div id="charCountTotal" value="7750"></div></body>
</html>
