<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">-X-</st></p>
			<p><st c="4">Anne arayışı</st></p>
			<p><st c="17">“Anne onu sevdikçe çocuk da kendi vücudunu değerli bulmaya ve korumaya başlar.”</st></p>
			<p><st c="97">– Anna Freud</st></p>
			<p xml:lang="en-GB"><span xml:lang="tr-TR"><st c="110">Anna hayatındaki anne yokluğunu ilerleyen yaşlarında ondan yaşça büyük, evli ve çocuklu kadınlarla yakınlaşarak telafi etmeye çalıştı. </st><st c="246">Aile dostları ya da babasının arkadaşları arasından seçtiği bu tarz kadınlarla samimi olarak kabul görmek istiyordu. </st><st c="363">Lou Andreas-Salomé, Prenses Marie Bonaparte ve Yvette Guilbert gibi ünlü kadınlar ev halkının sıkı dostları arasında yer alıyorlardı. </st><st c="497">Kızının bu ilişkileri hakkında Freud bir mektubunda Lou Andreas-Salomé’ye şöyle yazar: </st></span><span xml:lang="tr-TR"><st c="584">“Zavallı kalbi muhakkak bir şeye sahip olmak istediği için kadın arkadaşlarına tutunuyor, biri diğerinin yerini alarak...”</st></span></p>
			<p xml:lang="en-GB"><span xml:lang="tr-TR"><st c="706">Anna’nın önemli rüya objelerinden biri babasının güzel, çocuksuz ve yaşlı arkadaşlarından biri olan Hollandalı zengin Loe Kann’dı. </st><st c="838">Ernest Jones’un metresi olan Loe morfin bağımlılığından dolayı Freud tarafından tedavi ediliyordu. </st><st c="937">Anna Loe ile babasının onu analiz ettiği dönem yakınlaşır. </st><st c="996">Hayran olduğu Loe’ye yaklaşarak ve hatta günün birinde onun gibi olarak babasının saygı nesnesi olabilmek Anna’nın hayaliydi. </st><st c="1122">Loe Anna’ya İngiltere turunda eşlik etmişti. </st><st c="1167">İngiltere ile iletişimin imkânsız olduğu savaş döneminde Anna Loe Kann ile barış zamanında yeniden bir araya gelmenin hayalini kuruyordu. </st><st c="1305">Loe Kann Anna’nın hayatında var olan, bilgeliğini paylaştığı, kendinden yaşça büyük, çekici ve çocuksuz kadınların ilki olur.</st></span></p>
			<p xml:lang="en-GB"><span xml:lang="tr-TR"><st c="1430">Anna’nın Loe Kann’ın yerinde koyduğu diğer “annemsi” figürü Budapeşte’deki Yahudi Hastanesi’nde başhekimlik yapan Lajos Levy’nin eşi Katá Levy oldu. </st><st c="1580">Macar uyruklu Katá da babasının analizanıydı.</st></span></p>
			<p xml:lang="en-GB"><span xml:lang="tr-TR"><st c="1625">Anna Loe Kann Jones ve Kata Lévy’den sonra 1919 yılında yazın çoğunu geçirdiği Oskar Rie ailesinin kızlarından Margerethe ile yakınlaşır. </st><st c="1764">Sigmund Freud tarafından analiz edilen Margerethe Anna’nın hayatında değer verdiği kadın arkadaşlarından bir diğeri olur.</st></span></p>
			<p xml:lang="en-GB"><span xml:lang="tr-TR"><st c="1885">Lou Andreas-Salomé babası Sigmund Freud’a yakın olmakla beraber Anna için de önemli bir duygusal destek, aydınlatıcı ve önemli bir örnekti. </st><st c="2026">İkisi buluşup sıkça sohbet ediyor ve yazışıyorlardı. </st><st c="2079">Ömür boyu süren dostlukları müddetince Anna onunla tüm hislerini paylaşabilmişti. </st><st c="2161">İnce yüz hatları ve dalgalı gür saçları ile hayli güzel ve çekici bir kadın olan Lou aynı zamanda lirik bir şair, felsefeci ve sanatçıydı. </st><st c="2300">Tüm hayranlığına rağmen Anna onu taklit edemiyordu. </st><st c="2352">Lou istediği gibi özgürce davranırken, Anna “içgüdüsel heyecanlarını bastırmış bir şekilde dünya nimetlerinden uzak” bir hayat sürüyordu. </st><st c="2490">Lou ve Anna ilişkisinde Anna kız çocuğu, Martha Freud yaşında olan Lou ise ‘‘anne-analist’’ olmuştur.</st></span></p>
			<p xml:lang="en-GB"><span xml:lang="tr-TR"><st c="2591">Lou’nun canlı bir örnek teşkil etmesi Anna’nın halk önünde konuşma ve teorilerini paylaşma korkusunu yenmeye yardımcı olmuştur. </st><st c="2720">Beraber oldukları dönemde Salomé Anna Freud’un babasına olan hayranlığını sorgulamak bir yana Anna’nın evde kalarak kendisini babası ve psikanalize adama arzusunu desteklemiştir. </st><st c="2899">Lou Freud’a yazdığı mektuplarında da Anna’nın arkadaşlığından aralıksız bir keyif aldığından bahseder. </st><st c="3002">Anna Salomé’yi Goettingen’de defalarca ziyaret eder ve ikili sıkça iletişimde kalırlar. </st><st c="3090">Anna şiirlerine hayran olduğu şair Rainer Maria Rilke’yi Salomé sayesinde tanır. </st><st c="3171">Lou Andreas-Salomé 76 yaşında hayatını kaybettiğinde her ne kadar sonrasında Lou’nun yarattığı boşluğu Marie Bonaparte kısmen dolduracak olsa da Anna erken yetişkinlik döneminin en vefalı ve sadık dostunu kaybetmişti.</st></span></p>
			<p xml:lang="en-GB"><span xml:lang="tr-TR"><st c="3388">Dorothy Burlingham ile yakınlaştıkları dönemde, 1920’lerin ortalarında Anna’nın hayatına yeni bir anne modeli daha girer. </st><st c="3511">Dört çocuğunun üçünü kaybeden ve hayatı adeta ölümle lanetlenmiş bir kadın olan Eva Rosenfeld Freud’un çok beğendiği ve iletişimde bulunduğu şarkıcı Yvette Guilbert’in yeğeniydi. </st><st c="3690">Anna Eva’ya yazdığı mektuplarda en mahrem düşüncelerini ve hislerini ortaya koyarak kızının kaybından dolayı onu teselli ederken o da Freud’un hastalığından ve bu durumun yol açtığı acıdan dolayı Anna ile duygularını paylaşıyordu. </st><st c="3921">Eva ikinci analizini Melanie Klein’la yaşayınca Anna tarafından soğuk ve eleştirel bir tavır gördü. </st><st c="4021">Ona gitmesi Freud ve Anna için bir ihanetti. </st><st c="4066">Anna da gittikçe Dorothy Burlingham ile yakınlaşmaya başladı. </st><st c="4128">Freud’lar Londra’ya göç ettiklerinde Eva eski samimiyetlerini yakalamak için çok çaba saf ettiyse de teşebbüslerinin hepsi geri çevrildi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4265">Eva Rosenfeld ve Dorothy Burlingham kendindeki feminenliği reddeden Anna’nın karşısına iki farklı anne figürü olarak çıkarlar. </st><st c="4393">Bu kadınlar ayrıca Anna’nın annesi ve Minna teyzesi ile olan problemli ilişkiyi de telafi etmiş ve hatta kız kardeşi Sophie’nin yerine de geçmişlerdir.</st></span></p>
			<p xml:lang="en-GB"><span xml:lang="tr-TR"><st c="4544">Prenses Marie Bonaparte, Lou Andreas-Salomé’nin kaybından sonra Anna için her zaman eksikliğini hissettiği ve samimi itiraflarını yönlendirebileceği ana figürü konumuna gelmişti. </st><st c="4724">Anna aile dostları olan prensese babasına karşı olan aşkını söyleyebilmiştir. </st><st c="4802">Maria Bonaparte 1962 yılında lösemiden hayatını kaybettiğinde Anna bir kere daha “annesiz” kalmıştı.</st></span></p>
		</div>
	<div id="charCountTotal" value="4902"></div></body>
</html>
