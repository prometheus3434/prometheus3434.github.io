<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">-VII-</st></p>
			<p><st c="6">Çocuk psikanalizinin annesi olmak</st><span></span></p>
			<p><st c="40">“Çocuğun duygulanım yaşantısını anlamak, yetişkininkini anlamaktan daha az karmaşık ve daha kolaydır.”</st></p>
			<p><st c="143">– Anna Freud</st></p>
			<p xml:lang="en-GB"><span xml:lang="tr-TR"><st c="156">Mutlu bir çocukluk geçirmeyen Anna’nın çocuk analizi üzerine çalışmak istemesinin en büyük sebebi kendisinin geçmişteki meselelerine bakarak diğer çocuklara daha iyi gelebileceğini düşünmesiydi. </st><st c="352">Bazı istisna çalışmaları dışında Freud’un çocukluğu yetişkin hafızasının kalıntısı gibi çalıştığı süreçte Anna bu konuya eğilmeden önce çocuk analizi çok kısa bir geçmişe sahipti. </st><st c="532">Bernfeld ve Aichorn’un 1925 yılında sundukları uygulamalı çalışmalarından başka bir model yoktu. </st><st c="629">Anna’nın savunduğu en önemli olgu çocuk analizinin psikanaliz ailesinin ihmal edilmiş çocuğu olmaması ve kurumsallaşarak saygı görmesiydi. </st><st c="768">Eğitim ve psikanalizin etkileşimine dair sahip olduğu bu ütopik umut sayesinde çok daha mutlu çocuklar ve dolayısıyla mutlu bir dünya yaratılabilirdi.</st></span></p>
			<p xml:lang="en-GB"><span xml:lang="tr-TR"><st c="918">Anna’nın ilk analiz ettiği çocuklar yakın çevresindendi. </st><st c="976">İlk olarak ölen kız kardeşi Sophie’nin yetim oğulları Ernstl ve Heinele’i analiz eden Anna 1924 yılında Rosenfeld’lerle eve aldığı iki kız çocuğunu, 1925 yılında ise Dorothy Burlingham’ın çocuklarıyla ve altı yaşındaki Adelaide Sweetzer’le çalışır. </st><st c="1225">1923-1926 yılları arasında 6-11 yaş arası yaklaşık on çocuğun analizini gerçekleştirir. </st><st c="1313">Anna’nın görüşüne göre analizdeki çocukların analitik çalışmalarının günlük sosyal yaşam tarzlarına uydurulması için psikanalitik bilince sahip bir okul ortamına ihtiyaç vardı. </st><st c="1490">Buna bağlı olarak 1927 yılında Eva Rosenfeld, Dorothy Burlingham ve Anna Freud ilk olarak Rosenfeld’lerin evinde daha sonra arka bahçelerindeki ufak bir binada “Hietzing Okulu” adında bir okul organize ettiler. </st><st c="1701">Burlingham ve Sweetzer çocuklarının yanı sıra 7-13 yaş arası kendileri ya da ebeveynleri analiz gören birkaç çocuk daha bu okula devam ettiler. </st><st c="1845">Bu okul Anna’nın meslektaşlarının özel ilgi gösterilmesi gereken çocuklarına yardımcı olabilmesi için de bir fırsat yarattı. </st><st c="1970">Anna’nın doğduğu şehir Viyana 1920 ve 1930’ların başında çocuk psikanalizinin başkenti haline gelmişti.</st></span></p>
			<p xml:lang="en-GB"><span xml:lang="tr-TR"><st c="2073">Anna’nın çözümlenmemiş baba karmaşası ilk çalışmalarında bariz bir şekilde ortadadır. </st><st c="2160">Oidipus nitelikli döneme odaklanan Anna babasının birçok kadın stajyeri gibi dikkatini erken çocukluk, Oidipus öncesi dönem ya da annenin çocuğun hayatındaki rolü üzerine yoğunlaştırmamıştır. </st><st c="2352">Anna’nın ruhsal hikâyelerindeki ana karakter babaydı. </st><st c="2406">1920’lerin sonunda gerek babasıyla yaptığı analizi gerekse babasının takdirini kazanması ve onun arkadaşı konumuna gelmesinden dolayı baba karmaşası artık Anna için bir çelişki yaratmıyordu. </st><st c="2597">Babasına olan ihtiyacı onunla oluşturduğu yeni arkadaşlıkla dengelenmişti.</st></span></p>
			<p xml:lang="en-GB"><span xml:lang="tr-TR"><st c="2671">Babasının tüm tavsiyelerine kulak veren ve öğrendiklerini çocuklar üzerine uygulayan Anna hastalarının tedavisinde babasının rüya yorumları tekniğini kullanır ve çocukların hayallerini analiz ederek bu tekniğe katkıda bulunur. </st><st c="2899">Ergenliğe ilişkin psikodinamik katkıları ile babasının kuramında merkezi konumda olmayan ergenlik dönemine dikkat çektiği gibi babasının kuramının gelişimini sağlamıştır. </st><st c="3070">Babası da Anna’yı takdir ettiğini şu sözleri ile vurgulamıştır: </st></span><span xml:lang="tr-TR"><st c="3134">“Analizin geleceği çocuk analizine bağlıdır.”</st></span><span xml:lang="tr-TR"><st c="3179"> Çocuk analizinin nasıl yönetileceğine dair Anna Freud-Melanie Klein arasında gerçekleşen hararetli tartışmalara ve Freud’un bu mesajına rağmen çocuk analizi birçok yetişkin analist tarafından kulak ardı edilmiştir.</st></span></p>
			<p xml:lang="en-GB"><span xml:lang="tr-TR"><st c="3394">1938 yılında hem çocuk analizi hem de gelişim psikolojisinde hak ettiği yere gelen Anna tedavide çocuklara samimiyet ve kendi dillerini kullanarak yaklaştığı oyun terapisi sayesinde çocuğun duygusal dünyasına girmeyi hedeflemiş ve bunu başarmıştı. </st><st c="3643">Çocuklarla yaptığı çalışmalarda babasının tavsiye</st></span><span xml:lang="tr-TR"><st c="3692">lerinden yararlansa da çocuk analizinde uyguladığı</st></span><span xml:lang="tr-TR"><st c="3743"> teknik babasının yetişkin analizi için geliştirdiği teknikten çok daha farklıydı. </st><st c="3826">Babasının çocukluk çağı nevrozu yaklaşımının aksine gelişimsel patolojiye yoğunlaşan Anna gelişimsel patolojilerin klasik psikoanalitik teoriden elde edilen değerlendirilmelerle yeniden yapılandırılsa da standart çocuk analiz teknikleriyle iyileştirilemeyeceğini kabul etmiştir. </st><st c="4105">Psikopatolojinin sadece çocukluk çağı nevrozu kaynaklı gerçeklik ve benlik fonksiyonlarının çarpıtılmasından değil bunlar ve diğer gelişimsel çizgilerin içlerindeki ve aralarındaki çarpıtmalardan kaynaklandığını savunan Anna’ya göre gelişimsel patoloji çocukluk çağı nevrozundan ayrı tutulmalıydı. </st><st c="4403">Anna ve meslektaşları tedavi teknikleri üzerinde birtakım değişiklikler yapmış olsalar da çocukluk çağı nevrozunu tedavi edebilen tekniklerle gelişimsel patolojiler üzerinde etkisi olan teknikler ayrı işlediği için bu değişikliklerin gerçek çocuk analizi tekniklerini şekillendirebileceğini düşünmemişlerdir.</st></span></p>
			<p xml:lang="en-GB"><span xml:lang="tr-TR"><st c="4711">Anna’nın Viyana’da ve Londra’da kurmuş olduğu yuva ve eğitim merkezlerinde terk edilmiş veya ciddi şekilde ihmal edilmiş çocuklarla yaptığı çalışmalar, daha sonraki birçok araştırma hattının temellerini atmış oldu. </st><st c="4927">Özellikle savaş sonrası dönemi içeren teorik oluşumlarında savunduğu önemli kavramlardan biri olan “Gelişimsel Çizgiler”de </st></span><span xml:lang="tr-TR"><st c="5050">(Developmental Lines) </st></span><span xml:lang="tr-TR"><st c="5072">kullanılan gözlem analizleri 1941 yılından itibaren savaş yurtlarında tutulan raporlardan elde edilmiştir. </st><st c="5179">Anna’nın çocuk psikanalizine getirdiği bir diğer önemli katkı, Londra’da kurduğu Hampstead Kliniği ilk açıldığından itibaren uygulamaya başladığı tanı koymaya yönelik görüşme tekniğini çok daha kapsamlı ve anlaşılır bir hale getirmesidir. </st><st c="5418">“Gelişimsel Profil” adını verdiği bu tanı metodunda mevcut bir vakadaki normallik ve anormalliğin hesaplanması mümkündü. </st><st c="5539">Bu gelişimsel profillerden elde edilen veriler ebeveynler, öğretmenler, tıbbi, rehberlik ve sosyal hizmet uzmanlarından alınan bilgilerle kıyaslanarak farklı tedavi şekilleri belirleniyordu. </st><st c="5730">Bu profiller oluşturulmadan önce tanı psikanalistler tarafından çok ilgi gösterilen bir alan değildi.</st></span></p>
			<p xml:lang="en-GB"><span xml:lang="tr-TR"><st c="5831">1925 yılında Helen Deutsch önderliğinde kurulan Viyana Psikanaliz Enstitüsü’ndeki yapısal sorunları fark eden ve bunların giderilmesi için harekete geçen Anna bireylerden çok psikanaliz hareketinin bütünüyle ilgilendiğini dile getirir. </st><st c="6068">Ayrıca eğitim enstitüsünde dersler verir. </st><st c="6110">Çocuk analizi tekniği hakkında verdiği seminer ve psikanalitik pedagoji derslerinde öğrencilerini çocuk analizi tarihçesiyle tanıştıran Anna’nın psikanalitik yeteneğinde eğitimci olmasının yanı sıra arkadaş canlısı ve iyi bir dinleyici olmasının payı büyüktü.</st></span></p>
			<p xml:lang="en-GB"><span xml:lang="tr-TR"><st c="6369">Çocuk psikanalistlerinin gelişmesi ve yetişkin analizi eğitim almaları ve ayrıca yetişkin psikanalistlerinin de kendi eğitimlerindeki eksikliği telafi edebilmeleri için dünya çapındaki tüm enstitülerin sade fakat güçlü ve devrim niteliğinde gözden geçirilmeleri gerekiyordu. </st><st c="6645">Anna ve ekibi bu konuda olağanüstü çabalar sergilediler. </st><st c="6702">Anna babası Sigmund gibi yalnız değil kolektif çalışan biriydi. </st><st c="6766">Kendi içine dönük çalıştığı gibi çevresinde var olan “takımı” da onun temsilcileriydi. </st><st c="6853">Temmuz 1971’de Viyana’da düzenlenmesi planlanan kongrede çocuk analizine resmi onay kazandırmak için için Anna ve Hampstead Kliniği’ndeki ve Amerika’daki arkadaşları olanca güçleriyle ça</st></span><span xml:lang="tr-TR"><st c="7039">lıştılar. </st><st c="7050">Bu Anna’nın kırk yıldır hayal ettiği bir düştü. </st><st c="7098">Kongre hüsranla sonuçlansa da Anna mücadelesinden hiç vazgeçmedi. </st><st c="7164">Kurucusu olduğu klinik Londra’da “Anna Freud Merkezi” olarak bugün halen çocuk psikanalizinin önde gelen kurumları arasındadır</st></span><span xml:lang="tr-TR"><st c="7290">.</st></span></p>
			<p xml:lang="en-GB"><span xml:lang="tr-TR"><st c="7291">Anna babasının mirasına hiçbir zaman ihanet etmedi, aksine daha da geliştirdi. </st><st c="7371">Nasıl ki Sigmund Freud ‘‘psikanalizin babası” olarak anılıyorsa Anna da tarihin sayfalarına adını kurup geliştirdiği ve gözü gibi baktığı ‘‘çocuk psikanalizinin annesi” olarak yazdırdı. </st><st c="7557">Bugün çocukların yararına olan her tür enstitü ve kurumda Anna’nın bitmek tükenmek bilmeyen fedakârlıklarından bir iz vardır...</st></span></p>
		</div>
	<div id="charCountTotal" value="7684"></div></body>
</html>
