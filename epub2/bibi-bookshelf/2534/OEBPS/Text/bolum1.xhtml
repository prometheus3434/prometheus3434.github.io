<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/main.css" type="text/css" rel="stylesheet"/>
</head>
<body>
<h3>  BÖLÜM 1  </h3>

<h4><i>Macera Başlıyor  </i></h4>

<p>29 Nisan günü şiddetli bir yağmur Moskova sokaklarını yıkarken, hava yumuşamaya başlamış ve her nasılsa kalbimi de yumuşatmıştı. işte o anda yaşama isteğiyle doldum.</p>

<p>Kendimi yeni gri takım elbisem ve oldukça ince paltomun içinde başkentin en işlek caddelerinden  birinden, hiç bilmediğim bir yere doğru ilerlerken  buldum. Nedeni, hiç ummadığım bir anda aldığım ve  cebimde öylece duran mektuptu. İşte o mektup:</p>

<p class="bosluk1"></p>

<p>  Saygıdeğer Sergey Leontiyeviç!  </p>

<p>  Şahsınızla tanışmak ve büyük bir olasılıkla sizinle en ufak bir ilgisi bulunmadığını düşüneceğiniz gizli bir konu  hakkında konuşmak beni ziyadesiyle memnun edecek.  </p>

<p>  Eğer müsaitseniz, Çarşamba günü saat 4’te Bağımsız Tiyatro’nun Deneme Sahnesi’nde buluşmaktan mutluluk  duyacağım.  </p>

<p class="ithaf ">  Selamlar,   X. İlçin  </p>

<p class="bosluk1"></p>

<p>Mektup, bir kâğıt parçasına kurşunkalemle yazılmıştı; sol üst köşesinde şöyle bir kaşe vardı:</p>

<p class="bosluk1"></p>

<div class="sgc-toc-level-3">

<p>  Xavier Borisoviç İlçin </p>

<p>Müdür, Deneme Sahnesi,  </p>

<p>Bağımsız Tiyatro<a id="dn4" href="../Text/dipnot.xhtml#dn4s"><sup>[4]</sup></a> </p>
</div>

<p class="bosluk1"></p>

<p>Bu, İlçin ismini ilk görüşümdü ve ayrıca Deneme Sahnesi diye bir yerin varlığından da haberim yoktu.  Bağımsız Tiyatro’yu işitmiştim, en ünlü tiyatrolardan  biri olduğunu biliyordum, ama daha önce oraya hiç  gitmemiştim.</p>

<p>Mektup almaya hiç alışık olmadığım için bu mektubu son derece ilginç bulmuştum. Yeri gelmişken söyleyeyim:   <i>Nakliyat  </i> gazetesinin alt kadro çalışanlarından biriyim. Krasniye Vorota Mahallesi’nde, Komutovski Çıkmaz Sokağı’nın yanındaki binanın yedinci katındaki tek göz odamda yaşıyorum.</p>

<p>Yol boyunca yürürken, usul usul sertleşmeye başlayan havayı içime çekerek bir yandan sağanağın tekrar bastıracağını düşünüyor, diğer yandan da İlçin’in varlığımdan nasıl haberdar olduğunu, beni nasıl bulduğunu ve benden ne isteyeceğini kestirmeye çalışıyordum. Ama ne kadar düşünsem de bu soruya bir  cevap bulamıyordum ve en sonunda İlçin’in odasını  benimkiyle değiştirmek isteyeceği düşüncesine kapıldım.</p>

<p>Benimle görüşmeyi o istemişti, aslında İlçin’e yazıp beni görmeye kendisinin gelmesi gerektiğini  söylemeliydim; bunu yapmadım, çünkü odamdan,  eşyalardan ve çevredeki insanlardan utanmıştım.  Doğruya doğru; genelde bir parça tuhaf biriyimdir,  insanlarla aram pek yoktur. Gözünüzde bir canlandırın: İlçin odaya girer, divanı ve yırtık döşemesinden  fırlamış yayı, gazeteden yapılmış masa lambasının  gölgesini görür ve mutfakta sövüp sayan Annuşka’nın sesini duyar.</p>

<p>Gösterişli, demir bir kapıdan içeri girdim, karşıma kır saçlı birinin rozetler ve gözlük çerçeveleri sattığı  küçük bir baraka çıktı.</p>

<p>Suları çekilmiş bir nehrin üzerinden atladım ve sarı bir binayla burun buruna geldim. Bu binanın,  ben, hatta belki de İlçin doğmadan çok uzun zaman  önce nasıl inşa edilmiş olduğunu düşündüm. Siyah  bir tabelada altın rengi harflerle buranın Deneme  Sahnesi olduğu yazıyordu. İçeriye girdim, yeşil sırma şeritli bir ceket giymiş, kirli sakallı, kısa boylu bir  adam aniden önümü kesti.</p>

<p>“Ne istiyorsun hemşerim,” diye sordu kuşkuyla ve kollarını sanki bir tavuk yakalamaya çalışıyormuş gibi  genişleterek açtı.</p>

<p>“Müdür Bay İlçin’le görüşmek istemiştim,” dedim, sesime bir kibir yüklemeye çalışarak.</p>

<p>Adam gözlerimin önünde doksan derece değişti. Kollarını indirdi, dikkat kesildi ve yüzüne şefkatli bir  tebessüm yerleştirdi.</p>

<p>“Xavier Borisoviç mi? Böyle buyrun efendim. İsterseniz paltonuzu alayım. Galoşunuz var mı?”</p>

<p>Adam paltomu, sanki bir papazın cüppesiymiş gibi, itinayla aldı.</p>

<p>Demir merdivenlerden yukarı çıktım, miğfer giymiş savaşçıların resimlerini, onların altındaki kabartma heybetli kılıçları, altınla parlatılmış, antika Hollanda taşlarını gördüm.</p>

<p>Bina oldukça sessizdi, etrafta kimse yoktu, sadece sırma şeritleriyle peşimden gelen o adam. Köşeyi dönerken, arkamda olmasına rağmen saygı, sevgi ve  neşe belirtisi ifadelerle bana, gizemli, münzevi Xavier Borisoviç’in bulunduğu yere doğru yol gösterdiğini  fark ettim.</p>

<p>Sonra ansızın ortalık karardı. Pencerelerin ötesinde yeni bir fırtına koptuğu anda, Hollanda sobaları ışıldadı ve etrafa parlak ama kasvetli bir hava çöktü.</p>

<p>Kapıyı çaldım, içeriye girdim ve nihayet yan karanlıkta Xavier Borisoviç’i gördüm.</p>

<p>“Bendeniz Maksudov,” dedim ağırbaşlılıkla.</p>

<p>Tam o sırada, Moskova’nın öte taraflarında, uzakta bir yerde bir yıldırım gökyüzünü çatlattı. İlçin müthiş bir parlaklıkla aydınlandı.</p>

<p>“Demek siz, sevgili Sergey Leontiyeviçsiniz,” dedi İlçin, kurnazca gülümseyerek.</p>

<p>Daha sonra elini beline koyarak beni, odamdakinin aynısı olan divana doğru sürükledi - yayı bile benimkiyle aynı yerden fırlamıştı, tam ortadan.</p>

<p>Bugün hâlâ bu kaçınılmaz buluşmanın gerçekleştiği odanın işlevini bilmiyorum. Neden divan vardı? Yerde, köşede dağınık halde duran ciltlenmemiş notalar da neyin nesiydi? Terazi ve tartı seti neden pencere kenarında duruyordu? İlçin beni neden burada  bekliyordu da, fırtınanın alacakaranlığında zar zor  görünen büyük bir piyanonun siluetinin göründüğü  yan odada değil?</p>

<p>Ve gök gürültüsüyle birlikte Xavier Borisoviç şom ağzını açtı:</p>

<p>“Romanınızı okudum.”</p>

<p>Ürperdim. Mesele şu ki...</p>
</body>
</html>