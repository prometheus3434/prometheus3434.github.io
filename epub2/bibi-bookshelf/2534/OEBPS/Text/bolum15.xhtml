<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<h3>  BÖLÜM 15<a id="dn49" href="../Text/dipnot.xhtml#dns49"><sup>[49]</sup></a> </h3>

<p>Elektrik kablosu yerde ince gri bir yılan gibi uzanıyor, parterdeki bütün koltukların arasından geçiyor ve bilinmedik bir yere gidiyordu; koltukların arasındaki yolun üzerinde bulunan masanın üstündeki küçük lambayı yakıyordu. Lamba tam da masanın üstündeki kâğıt parçasını ve mürekkep hokkasını aydınlatmaya yetecek kadar ışık veriyordu. Küçük  kalkık burunlu bir yüz, kâğıt parçasının üzerine eğilmişti, yanı başında henüz taze olan soyulmuş portakal kabukları ve izmarit dolu bir kül tablası vardı. Bir  sürahi su donuk bir şekilde parıldıyordu - Kor gibi  yanan ışık çemberinin dışındaydı.</p>

<p>Koltuklar öyle koyu bir karanlığa daldırılmıştı ki, ışıktan çıkıp oraya yönelen insanlar el yordamıyla  ilerliyorlardı, gözleri karanlığa alışıncaya dek sandalyelerin arkasına tutunuyorlardı.</p>

<p>Sahne perdeleri açıktı ve sahne yukarıda portatif projektörün ışığıyla belli belirsiz aydınlatılmıştı. Sahnede bir tür küçük bir duvar duruyordu, arkası  seyircilere dönüktü ve üzerinde “Kurtlar ve Koyunlar - 2” yazıyordu. Aynı zamanda bir koltuk, bir yazı  masası ve iki tabure vardı. Yakasız Rus gömleği ve  bir ceket içinde bir işçi koltukta oturuyordu ve taburelerden birinde ceket ve pantolonlu genç bir adam,  adamın belinde bir kemer ve kemere sıkıştırılmış bir  kılıç vardı.</p>

<p>Salon havasızdı; dışarıda ise mayıs almış başı gidiyordu.</p>

<p>Prova sırasında ara verilmişti, aktörler kahvaltı etmek için büfeye gitmişlerdi. Ama ben kaldım. Son birkaç ayda olan olayların bedeli ödenmişti ve  ben kendimi hayli yenik ve yorgun hissediyordum;  sürekli oturmak, uzunca bir süre hiç kımıldamadan  oturmak istiyordum. Ama ben ne zaman kımıldamak, bir şey anlatmak ya da tartışmak istesem bu durum sık sık sinirli enerji patlamalarıyla bozuluyordu.  Ve şimdi orada ilk halimle oturuyordum. Lambanın  siperliği altında kalın tabakalar halinde havada asılı  duran sigara dumanı siperliğin içine doğru çekiliyor  ve sonra da havada gözden kayboluyordu.</p>

<p>Düşüncelerim sadece tek bir şeyle ilgiliydi - oyunumla. Foma Strizh’in bana göndermiş olduğu o kararlı mektuptan sonra hayatım tanınmayacak ölçüde değişmişti. Sanki bir adam yeniden doğmuş gibiydi, aynı olmasına rağmen odası bile farklı bir oda  olmuştu, çevresindeki insanlar farklılaşmıştı ve bu  adama sanki Moskova şehrinde oturma hakkı bahşedilmişti, anlam ve hatta önem kazanmıştı.</p>

<p>Ama bu düşünceler sadece tek bir şeye bağlanmıştı, oyuna. Bütün zamanımı dolduruyordu - rüyalarımı bile, çünkü onun olağanüstü bir dekorla oynandığını hayal ediyordum, repertuvardan çıkarıldığını hayal ediyordum, onu bir başarısızlık ya da  büyük bir başarı olarak hayal ediyordum. İkinci durumda, hatırlıyorum, oyun eğimli bir yapı iskelesinin üzerinde sahnelenmişti, bu sahnenin üzerinde  aktörler sıvacılar gibi dört yana dağılmışlardı ve sürekli şarkı söyleyip ellerinde fenerler tutarak oynuyorlardı. Tuhaf olan şey, oyunun yazan da oradaydı,  pek sağlam olmayan kirişler boyunca, duvar üzerindeki bir sinek kadar özgür, uzun adımlarla yürüyordu ve altında limon ağaçları ve elma ağaçları vardı,  zira oyunun olaylar dizisi, heyecanlı seyircilerle dolu  bir bahçe için kurgulanmıştı.</p>

<p>Başarısızlık durumunda, rüyamın en sık versiyonunda yazar kostüm provasına gidiyor ama pantolonunu giymeyi unutuyordu. İlk birkaç şaşkın adımını cadde boyunca atıyor, bir şekilde hiç fark edilmeden  yürüyeceğini umuyor, yanından gelip geçenlere söylemek üzere bahaneler hazırlıyordu - ya yeni banyo  yapmıştı ya da pantolonunu kuliste unutmuştu. Ama  yürümeye devam ettikçe durum daha kötüleşiyor ve  zavallı yazar kaldırımdan ayrılamıyor, bir gazete bayii arıyordu ama bir tane bile bulamıyordu; bir palto satın almak istiyordu, ama parası yoktu; kostüm  provası için geç kaldığını anlayarak girişte bir yere  saklanıyordu...</p>

<p>“Vanya!” diye bağırdığını duydum sahneden baygın bir sesin. “Sarıyı ver bana.”</p>

<p>Seyircilerin oturduğu kısmın sonunda, sahnenin hemen yanında, bir şey yakılmıştı, bir ışık huzmesi  aşağıya düşüyordu, yaklaştıkça büyüyordu, sahnenin zemininde parlak yuvarlak sarı bir nokta göründü, çevresine doğru sürünüyordu ve yıpranmış  döşemesiyle ve yaldızlı kollarıyla bir koltuğu ya da  ahşap bir şamdanı taşıyan saçları karman çorman  dekorcuyu açığa çıkarıyordu.</p>

<p>Aranın sonuna yaklaştıkça, sahnedeki hareketlilik arttı. Sahnenin göğünde sayısız sıralar halinde asılı duran büyük tuvaller birden canlandı. İçlerinden biri yukarıya doğru çekildi ve anında gözlerimi  kör eden bir dizi bin mum gücünde lambaları açığa  çıkardı. Bir başkası bilmem hangi nedenle aşağıya  doğru kımıldadı, ama zemine varmadan önce yeniden yukarıya, yerine döndü. Kuliste karanlık gölgeler göründü, sarı ışık geri çekildi ve tekrar kutunun  içine girdi. Bir yerlerde çekiçle vuran birileri vardı.</p>

<p>Mahmuzlu sivil pantolon giyen biri göründü, sahne boyunca yürürken mahmuzları şıngırdadı. Sonra  biri sahnenin zeminine eğildi, ellerini ağzının kenarına koyarak oraya doğru bağırdı:</p>

<p>“Gnobin! Hadi alalım!”</p>

<p>Sonra, neredeyse sessizce, sahnedeki her şey bir yana doğru taşınmaya başladı. Dekorcu büyük şamdanı, koltuğu ve masayı da peşinden sürükleyerek  oradan uzaklaştırıldı. Birisi sahneye fırlayıp hareket eden döner tablaya doğru koştu, dengesini sağlamaya çalışırken sallanmaya başladı ve dengesini  sağlayınca yeniden yürümeye başladı. Uğultu arttı  ve tuhaf, karmaşık ahşap dekorlar göründü, bunlar  gitmiş olanların yerini aldı. Boyanmamış dik merdivenlerden, kirişlerden ve zeminden oluşuyorlardı.  “Köprüyü getiriyorlar,” diye düşündüm; her nedense  onu içeriye sokarlarken hep heyecanlanıyordum.</p>

<p>“Gnobin! Dur!” diye bağırdı sahneden biri. “Gnobin! Geri git!”</p>

<p>Köprüyü durdurdular. Sonra, ızgaranın altından yorgun düşmüş gözlerime vuran ani bir ışık kamaşmasıyla şiş göbekli lambalar ortaya çıktı ve sonra yeniden gizlendi ve kaba saba boyanmış bir kanvastan  yapılma ev dekoru aşağı indi ve meyilli bir şekilde  yere oturdu. “Bekçi’nin kulubesi” dedim içimden,  sahnenin geometrisi kafamı karıştırmıştı, kendimi  sinirli hissediyor ve başka oyunlardan kalma ilk ele  gelen dekor parçalarıyla bir araya getirilmiş bu kaba  köprü taklidinin yerine gerçek bir köprü inşa ettiklerinde bütün bunların nasıl görüneceğini anlamaya  çalışıyordum. Kulisteki projektörler açıldı ve sahne  sıcak, canlı bir ışık dalgasıyla yıkandı. “Projektörleri  açtı...”</p>

<p>Karanlıkta kararlı adımlarla yönetmenin masasına doğru yürüyen birine kısık gözlerle baktım.</p>

<p>“Romanus geliyor, demek ki bir şeyler olacak...” diye düşündüm, lambaya karşı bir elimle gözlerimi siper ederek.</p>

<p>Ve çok geçmedi, sadece birkaç dakika sonra çatal sakallı üzerimde göründü ve bir orkestra şefinin, Romanus’un, karanlıkta parlayan gözleri ortaya çıktı. Romanus’un düğme deliğinde “BT” harflerinin  parıldadığı bir yıldönümü rozeti vardı.</p>

<p>  <i>“Sen on e vero, e ben trovato</i><a id="dn50" href="../Text/dipnot.xhtml#dns50"><sup>[50]</sup></a>  ve hatta belki bundan da fazlası!” diye söze başladı alışıldığı üzere  Romanus, gözleri bozkırdaki bir kurtun gözleri gibi  parıldıyor ve yuvasında dönüyordu. Romanus bir  kurban arıyordu ve bir tane bulamayarak yanıma  oturdu.</p>

<p>“Hoşuna gitti mi? Ha?” diye sordu bana, gözlerini vidalayarak.</p>

<p>“Şimdi beni içeri çekecek, şimdi beni bir sohbetin içine çekecek...” diye düşündüm, orada lambanın yanında kıpırdanarak.</p>

<p>“Hayır, lütfen, yalvarırım size, bana düşüncenizi söyleyin,” dedi Romanus, beni bakışlarıyla parça parça bölerek. “Bu çok ilginç olacak, çünkü siz bir  yazarsınız ve burada edilen büyük hakaretlere kayıtsız kalamazsınız.”</p>

<p>“Bunu çok ustaca yapıyor...” diye düşündüm, kendimi o kadar sefil hissediyordum ki, vücudum  kaşınmaya başladı.</p>

<p>“Orkestra şefini ve bir kadını da trombonun arkasına koymak mı?” diye sordu tutkuyla Romanus. “Ah hayır, efendim! Böyle olmayacak! Sahnelerdeki  otuz beş yıllık hayatımda hiç böyle bir şey görmedim. Strizh, müzisyenlerin domuz olduklarını ve bir  ağılda güdülebileceklerini mi düşünüyor? Merak  ediyorum, bir yazarın bakış açısından bu nasıl görünüyor?”</p>

<p>Artık daha fazla sessiz kalamazdım.</p>

<p>“Ne oldu?”</p>

<p>Romanus’un beklediği tam da buydu. Tumturaklı sesiyle, işçilerin kendisini duymalarını sağlamaya çalışarak, Romanus bana Strizh’in müzisyenleri sahnenin sağ cebine ittiğini, burada aşağıdaki sebeplerden dolayı çalmanın imkânsız olduğunu anlattı:  ilk önce, burası sınırlı bir yerdi; ikincisi, karanlıktı;  üçüncüsü, tek bir ses bile sahneden duyulmazdı; ve  dördüncüsü, kendisi için duracak bir yer yoktu ve  müzisyenler onu göremeyeceklerdi.</p>

<p>“Tabii ki bazı insanların,” diye bağırdı yüksek sesle Romunus, “müzik hakkındaki fikirleri bazı hayvanların müzik bilgilerinden daha fazla değildir...”</p>

<p>“Cehenneme git!” diye düşündüm.</p>

<p>“... o bilinen meyvelerden ye!”<a id="dn51" href="../Text/dipnot.xhtml#dns51"><sup>[51]</sup></a></p>

<p>Romanus’un çabaları başarıyla taçlandırıldı; elektrik kontrol kulübesinden kıs kıs gülme sesleri  geliyordu ve oradan biri başını uzattı.</p>

<p>“Elbette, böyle insanların oyun falan yönetmemesi gerekir, Novodeviçi Mezarlığı’nın dışında, kvas<a id="dn52" href="../Text/dipnot.xhtml#dns52"><sup>[52]</sup></a> satıyor olmalılar!” diye ilan etti Romanus.</p>

<p>Kıs kls gülme sesleri tekrar yükseldi.</p>

<p>Strizh’in yaptığı rezilliklerin ciddi sonuçları sonradan ortaya çıktı. Karanlıkta tromboncu orkestra şefi Anna Anufriyevna Denzina’nın sırtına trombonuyla o kadar sert vurdu ki...</p>

<p>“Ne olduğunu ancak röntgen gösterir!”</p>

<p>Romanus insanların kaburga kemiklerinin kırıldığı yerin tiyatro değil, kimilerinin sanatsal eğitimlerini aldıkları bira salonları olduğunu ekledi.</p>

<p>Bir elektrikçinin mutlu yüzü göründü, ağzı gülmekten çarpılmıştı.</p>

<p>Ama Romanus meselenin burada bitmediğini açıkladı. Anna Anufriyevna’ya ne yapması gerektiği  konusunda yol göstermişti. Tanrıya şükür, Sovyet  devletinde yaşıyoruz, diye hatırlattı bana Romanus,  sanat birliğinin üyelerinden birinin kaburga kemiklerini kırarak dolaşamazsınız. Anna Anufriyevna’ya  yerel komiteye bir şikâyette bulunmasını önermişti.</p>

<p>“Elbette, bunu gözlerinizde görebiliyorum,” diye devam etti Romanus, “yerel komitenin ünlü başkanının müziği Rimsky-Korsakov ya da Schubert kadar iyi bildiği konusunda tamamen ikna olmadınız.”</p>

<p>“Ne pis herif!” diye düşündüm.</p>

<p>“Ah, yapmayın Allahaşkına!” dedim, sert bir ses tonuyla konuşmaya çalışarak.</p>

<p>“Yo hayır, gelin açık konuşalım!” diye haykırdı Romanus, elimi sıkarak. “Siz bir yazarsınız! Ve siz yirmi kere başkan seçilmiş olsa bile Mitya  Malokroşeçni’nin obua ile çello ya da bir Bach Fügü  ile   <i>Hallelujah  </i> fokstrotu arasındaki farkı söyleyemeyeceğini çok iyi anlarsınız.”</p>

<p>Daha sonra Romanus en azından en yakın arkadaşının...</p>

<p>“... ve içki arkadaşının!..”</p>

<p>bunu anlamasının çok iyi bir şey olduğu konusunda memnuniyetini ifade etti.</p>

<p>Elektrik kontrol kulübesindeki tenor kıkırdama boğuk bir basla birleşmişti. Şimdi çardağın deliğinin  üzerinde iki kafa görünüyordu.</p>

<p>...Anton Kaloşin belli ki sanatsal konuları anlaması için Malokrosesni’ye yardım etmişti. Ve bu da, hemen belirteyim, şaşırtıcı değildi, çünkü tiyatroda  çalışmadan daha önce Anton itfaiye takımında trampet çalmıştı. Romanos, eğer Ahton olmamış olsa, adı  belli bir yönetmen   <i>Rusları  </i> ve   <i>Ludmila  </i> üvertürü ile  tamamen sıradan bir cenaze ilahisini kolaylıkla birbirine karıştırabilirdi diye beni temin etti!</p>

<p>“Bu adam tehlikeli,” diye düşündüm Romanus’a bakarak, “cidden tehlikeli. Bu adamla dalaşmaya  gelmez!”</p>

<p>Eğer Kaloşin olmasaydı, İvan Vasiliyeviç ortalıklarda hiç görünmediğine göre, bu tiyatroda bir müzisyeni muhakkak portatif bir projektöre ayaklarından başaşağı asarlar ve o şekilde müzik yapmaya  zorlarlardı, ama böyle bile olsa tiyatro, kırık kaburga  kemikleri için Anna Anufrievna’ya ödeme yapmalıydı. Ve Romanus ona birliğe bir ziyarette bulunmasını ve orada meselelerin nasıl ele alındığı hakkındaki  görüşlere kulak vermesini öğütledi; ve böylece birisi  gerçekten   <i>“Se non e vero, e ben trovato”  </i> diyebilirdi  ve belki daha da fazlasını!</p>

<p>Arkamda ayak sesleri duydum, özgürlük yaklaşıyordu.</p>

<p>Andrey Andreyeviç masanın başında duruyordu. Andrey Andreyeviç tiyatroda birinci yönetmen yardımcısıydı ve   <i>Siyah   Kar’</i>ın prodüksiyonu ile ilgileniyordu.</p>

<p>Andrey Andreyeviç sarı saçlı, güçlü, sağlam bir adamdı, kırk yaşlarındaydı, canlı gözleri zengin bir  tecrübeyi yansıtıyordu. İşini iyi biliyordu ve işi hiç  de kolay değildi.</p>

<p>Mayıs ayının şerefine Andrey Andreyeviç her zaman giydiği koyu renk elbiseyi ve yüksek topuklu  kahverengi ayakkabıları giymemişti, onların yerine  saten bir gömlek vardı üzerinde ve ayağında sarımsı  kanvas terlikler. Her zaman koltuğunun altında taşıdığı dosyayla masaya yaklaşmıştı.</p>

<p>Romanus’un gözleri daha da alevlendi ve Andrey Andreyeviç daha dosyasını lambanın altına koyamadan bir skandal patladı.</p>

<p>Skandal Romanus’un şu sözleriyle başladı:</p>

<p>“Kategorik olarak müzisyenlere karşı şiddet kullanımını protesto ediyorum.”</p>

<p>“Ne şiddeti?” diye sordu Andrey Andreyeviç resmi bir ses tonuyla, bir kaşını kaldırarak.</p>

<p>“Eğer burada daha çok operayı andıran oyunlar sahneye koyarlarsa...” diye söze başladı Romanus,  sonra ansızın yazarın orada yanında oturduğunu  fark etti ve yüzünde bana yönelik bir gülümsemeyle  devam etti: “... ki bu tek doğrudur, dramada müziğin  ne kadar önemli olduğunu anlasa anlasa bizim yazarımız anlar! Sonra... Orkestraya çalabileceği bir yer  verilmesini talep ediyorum!”</p>

<p>“Yan cepte bir yer verilmişti,” dedi Andrey Andreyeviç, bazı acil işlerle ilgilenmek için dosyasını açmaya hazırlanırken.</p>

<p>“Yan cepte mi? Belki de suflörün kutusu daha iyi bir yerdir? Ya da dekorcuların odası?”</p>

<p>“Yüklükte çalmanın imkânsız olduğunu söylemiştiniz?”</p>

<p>“Yüklükte mi?” diye cırladı Romanus. “Hâlâ söylüyorum imkânsız olduğunu. Çay odasında çalmak da mümkün değil, bilginize sunarım...”</p>

<p>“Bilginize sunarım, çay odasında çalmanın imkânsız olduğunu ben de biliyorum,” dedi Andrey  Andreyeviç, ve diğer kaşı seğirdi.</p>

<p>“Biliyorsunuz,” diye söze başladı Romanus, ve Stizh’in tezgâhların arasında olup olmadığını kontrol ettikten sonra devam etti, “Çünkü siz eskisiniz ve  sanattan anlıyorsunuz, ki bu, her yönetmen için pek  de söylenemez...”</p>

<p>“İyisi mi siz yönetmenle bir konuşun. Ses kalitesini kontrol etti...”</p>

<p>“Ses kalitesini kontrol etmek için, bir takım aletleriniz olması gerekir, örneğin kulak! Ama eğer bir kimse her zaman örtü...”</p>

<p>“Konuşmaya bu tonda devam etmeyi reddediyorum,” dedi Andrey Andreyeviç ve dosyasını kapattı.</p>

<p>“Nasıl bir ton? Nasıl bir ton?” diye sordu Romanus, hayretle. “İşte yazar da burada, biz müzisyenlerin nasıl kösteklendiğine dair duyduğum öfkenin tanığı odur!”</p>

<p>“Ah, yapmayın...” diye söze başladım, Andrey Andreyeviç’in şaşkınlık dolu bakışlarını görerek.</p>

<p>“Hayır, sizden özür dilerim,” diye bağırdı Romanus, Andrey Andreyeviç’e. “Eğer sahneyi avucunun içi gibi bilmesi gereken bir yönetmen asistanı...”  “Sahneyi nasıl bilip bilmeyeceğimi bana öğretmeye kalkmazsanız size teşekkür edeceğim” dedi  Andrey Andreyeviç sinirle dosyasının kordonunu  çekip kopararak.</p>

<p>“Bunu sana öğreteceğim! Öğreteceğim!” diye tısladı Romanus zehir saçan bir sırıtışla.</p>

<p>“Bu söylediklerinizi kayda geçireceğim!” dedi Andrey Andreyeviç.</p>

<p>“Ve ben de bunu yaparsanız memnun olacağım!” “Lütfen beni yalnız bırakın! Provadaki işçileri rahatsız ediyorsunuz!”</p>

<p>“Bana bir iyilik yapın da bari bu sözleri de kaydedin!” diye öfkeyle bağırdı Romanus.</p>

<p>“Lütfen bağırmayın!”</p>

<p>“Ben de   <i>sizden  </i> bağırmamanızı istiyorum!”</p>

<p>“Ben de   <i>sizden  </i> bağırmamanızı istiyorum,” diye karşılık verdi Andrey Andreyeviç, gözleri kıvılcım  saçarak, sonra birden haykırdı: “Hey sen oradaki!  Ne yapıyorsun?” Ve hızla sahneye çıkan merdivenleri tırmandı.</p>

<p>Aktörlerin siyah siluetlerini peşine takan Strizh, o sırada tezgâhların arasından hızla ilerliyordu.</p>

<p>Strizh’le skandalın nasıl başladığını hatırlıyorum.</p>

<p>Romanus onu karşılamak için hızla ilerledi, kolundan tuttu ve şöyle dedi:</p>

<p>“Foma! Müziği sevdiğinizi biliyorum ve bu sizin hatanız değil, ama sizden rica ediyorum, asistanınızın müzisyenleri aşağılamasına izin vermeyin!”</p>

<p>“Hey sen yukarıdaki!” diye bağırdı Andrey Andreyeviç sahnede. “Bobylev nerede?”</p>

<p>Aktörler, Romanus ve Strizh’i küçük bir halka oluşturacak şekilde çevreledi. Hava sıcaktı, mayıstı. Şimdi lamba siperliğinin kasveti altında böyle  gizemli görünen bu insanlar kendilerini boya ile  pisletmişler, dönüştürmüşler, heyecanlanmışlar ve  bitip tükenmişlerdi... Sezon boyunca yorulmuşlardı,  sinirli ve kaprisli olmuşlardı, şaka yapmış, birbirlerini kızdırmışlardı. Romanus onlara tadı çıkarılabilecek büyük bir eğlence sunmuştu.</p>

<p>Uzun boylu, mavi gözlü Skavronski neşe içinde ellerini ovuşturup mırıldandı:</p>

<p>“Peki, peki, peki... Hadi. Tanrı’nın mutlak gerçeği! Ona bununla ilgili her şeyi anlat Oskar!”</p>

<p>Sonuç elbette umulduğu gibi oldu.</p>

<p>“Lütfen, bana bağırmayı keser misiniz!” diye birden kükredi Strizh, ve oyunu masanın üzerine çarptı.</p>

<p>“Bağıran sensin!” diye cırladı Romanus.</p>

<p>“Bu doğru! Tanrı’nın mutlak gerçeği” dedi neşe içinde Skavronski önce Romanus’u kışkırtarak: “Bu  doğru Oscar! Kaburga kemiklerimiz bizim için bu  gösterilerden çok daha önemli!” - ve sonra Strizh’e:  “Aktörler neden müzisyenlerden daha aşağı olsun?  Bunu bir yere not et, Foma!”</p>

<p>“Şu anda prova değil de,” dedi Elagin esneyerek, “biraz kvas olsaydı... bu ağız dalaşı ne zaman bitecek?”</p>

<p>Ama artık ben ağız dalaşıyla ilgilenmiyordum.</p>

<p>Sahne önündeki ışıkların yanında durup, alnımdaki teri silerken model odasının sanatçısı Aurora Gossier’i seyrettim, elindeki mezurayla döner sahnenin etrafını dolanıyor ve yerden ölçüler alıyordu.  Gossier’in yüzü sakin ve biraz hüzünlüydü, dudakları büzüşmüştü. Açık renk saçları rampa ışıklarına  doğru eğildikçe bir parlıyor bir sönüyordu, sanki  ateşe tutulmuştu ve sonra sanki küle dönmüş gibi  sönüyordu. Şu anda olmakta olan her şeyin, acı  içinde uzatılan her şeyin, bütün bunların bir sonuca  ulaştırılacağını düşünüyordum...</p>

<p>Bu arada ağız dalaşı sona erdi.</p>

<p>“Hadi arkadaşlar! İşimize bakalım!” diye bağırdı Strizh. “Zaman kaybediyoruz!”</p>

<p>Patrikeyev, Vladçinski ve Skravonski zaten sahnede, dekorcuların arasında yürüyorlardı. Romanus da sahneye çıktı. Orada görünmesinin elbette ki bir  sebebi vardı. Vladçinski’ye doğru yürüyüp, endişe  içinde ona, Patrikeyev’in maskaralığı çok fazla abarttığını düşünüp düşünmediğini sordu, çünkü sonuçta seyirciler Vladçinski en önemli repliğini söylediği  anda güleceklerdi: “Ve nereye gitmemi istiyorsun?  Yalnızım, hastayım...”</p>

<p>Vladçinski bir ölü gibi solgunlaştı, bir dakika sonra aktörler, işçiler ve dekorcular rampa ışıklarının orada sıraya girmiş, tartışmakta olan eski düşmanlar  Vladçinski ile Patrikeyev’i dinliyorlardı. Kendiliğinden soluk renkli olan ve kininden dolayı şimdi daha  da soluklaşmış olan atletik yapılı Vladçinski ellerini  sıkarak yumruk yaptı ve güçlü sesinin daha korkunç  çıkmasına çabalayarak şöyle dedi:</p>

<p>“Bu meseleyle ilgileneceğim! Öyle zamanlara geldik ki bazıları klişelerle oynayan ve tiyatronun adını kirleten sirk göstericilerine daha fazla önem veriyor!”</p>

<p>Sahnede gülünç genç adamları oynayan ve gerçek yaşamda olağanüstü derecede çevik, uyanık ve sağlam yapılı olan komik aktör Patrikeyev, aynı anda  hem hakir gören hem korkutucu olan bir havaya bürünmeye çalıştı, bu onun gözlerine hüzünlü bir ifadenin, yüzüne de fiziksel acı çeken birinin ifadesinin  yerleşmesine neden oldu, bu sırada boğuk bir sesle  cevap verdi:</p>

<p>“Lütfen söylediğine dikkat et! Ben Bağımsız Tiyatro’nun bir aktörüyüm, senin gibi bir sinema  süprüntüsü değil!”</p>

<p>Koltuğunda oturmuş olan Strizh bağırırken, onun sesini boğan iki adamın tartışma seslerinden  tatmin olmuş gözleriyle Romanus kulislerden birinde oturuyordu:</p>

<p>“Hemen şimdi kesin şunu! Andrey Andreyeviç!</p>

<p>Stryev için alarm zillerini çalın! Nerede o? Prodüksiyon planımı mahvediyorsunuz!”</p>

<p>Tecrübeli eliyle Andrey Andreyeviç yönetmen asistanının postundaki düğmeye bastı ve kulisten  uzaklarda bir yerde, büfede ve fuayede ziller kulakları tırmalayan bir sesle ahenksiz sesler çıkmaya  başladı.</p>

<p>Tam o anda, Toropetskaya’nın bekleme salonunda lak lak yapmakta olan Stroyev oditoryuma doğru koştururken ikinci adımını atıyordu. Sahneye salondan değil, yan taraftan, sahneye açılan bahçe kapılarından girdi, dosdoğru yönetmen asistanının postuna doğru ilerledi, oradan ramp ışıklarına yöneldi,  sivil ayakkabılarındaki mahmuzlar ahenksiz sesler  çıkarıyordu, durdu, sanki uzun bir süredir orada  durmaktaymış gibi görünmeye çalıştı.</p>

<p>“Stroyev nerede?” diye uludu Strizh. “Zili çalın, zili! Bu tartışmaya bir son vermenizi istiyorum!”</p>

<p>“Çalıyorum!” diye karşılık verdi Andrey Andreyeviç. Sonra arkasını döndü ve Stroyev’i gördü. “Zilleri senin için çalıyorum!” dedi Andrey Andreyeviç sertçe ve tiyatrodaki zil sesleri aniden sustu.</p>

<p>“Benim için mi?” diye karşılık verdi Stroyev. “Neden alarm ziline ihtiyaç duyacakmışım ki? On  dakikadır buradayım, on beş dakika değilse bile...  en azından...   <i>Mama... mia  </i>...” Gırtlağını temizlemek  için öksürdü.</p>

<p>Andrey Andreyeviç ciğerlerini havayla doldurdu, ama hiçbir şey söylemedi ve sadece anlamlı anlamlı  Stroyev’e baktı. Havayı bağırmak için kullandı:</p>

<p>“İşi olmayanlar lütfen sahneyi terk edin! Başlıyoruz!”</p>

<p>Romanus kuliste Patrikeyev’i Vladçinski’ye karşı yaptığı cesur ve yerinde itirazları için tebriklerini fısıldadı, aslında ona kimin kim olduğu çok daha önce  söylenmeliydi.</p>
</body>
</html>