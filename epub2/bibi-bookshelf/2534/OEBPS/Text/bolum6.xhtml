<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<h3>BÖLÜM 6  </h3>

<h4><i>Felaket</i></h4>

<p>Evet, bu bölüm görünüşe göre en kısa bölüm olacak. Şafak vakti sırtımda soğuk bir ürperti hissettim. Sonra bir kez daha. Yattığım yerde sımsıkı kıvrılıp  battaniyeyi başımın üzerine çektim, iyi geldi, ama  sadece bir dakika sürdü bu durum. Ansızın sıcak  bastı. Sonra yeniden bir üşüme aldı, o kadar soğuktu  ki dişlerim takırdamaya başladı. Termometrem vardı. 38.8’i gösteriyordu. Şifayı kapmış olmalıydım.</p>

<p>Sabaha doğru uyumaya çabaladım ve o sabahı bugün bile hatırlarım. Gözlerimi kapar kapamaz gözlüklü bir yüz üzerime doğru eğiliyor ve mırıldanıyordu: “Onu da yanına al.” Ve ben aynı şeyi tekrarlayıp duruyordum. “Hayır, alamam.” Ya düşümde  görüyordum ya da Vasili Petroviç gerçekten odama  gelmişti. Esas ürkütücü olan şey: Kendisine konyak  dolduruyordu, ama konyağı içen ben oluyordum.  Paris artık katlanılmaz hale gelmişti. Grand Opera,  birisine yumruk savuran bir başkası. Ellerini yumruk yapıyorlar, gösteriyorlar ve sonra bir kez daha  saklıyorlardı. Yumruk yapıyorlar, yumruklarını sallıyorlar.</p>

<p>“Gerçeği anlatmak istiyorum,” diye mırıldandım, gün ışığı kirden paçavraya dönmüş, kirli perdeye  yansımışken, “bütün gerçeği. Dün yeni bir dünya  gördüm ve bu dünyayı iğrenç buldum. Bu dünyanın  içine girmeyeceğim. İğrenç bir dünya! Aman diyeyim bu sırrı kimselere açma, şşt-şşşt-şşt!”</p>

<p>Dudaklarım nasıl olduysa alışılmadık bir hızla kurudu. Neden bilmiyorum, ama derginin bir kopyasını yanı başıma koydum. Sanırım niyetim okumaktı. Ama kapağını dahi açmadım. Yeniden ateşimi  ölçmek istedim, ama ölçmedim. Termometre yanı  başımda, bir sandalyenin üzerindeydi, ama nedense  onu almak için başka bir yere gitmem gerekti. Daha  sonra gerçeklikle bağlantım tamamen kopmaya başladı.   <i>Nakliyat  </i> gazetesindeki iş arkadaşımın yüzünü  hatırlıyordum ama doktorun yüzü belirsizleşmişti.  Kısacası grip olmuştum. Champs-Elysees’yi artık göremiyordum ve şapkaya şiş saplayan kimseler yoktu  ve Paris önüm sıra yüz mil uzanmıyordu artık.</p>

<p>Midem kazınmaya başlamıştı, komşum olan ustabaşının nazik karısı bana et suyu çorba kaynattı. Kulpu kırık bir kaseden çorbayı içtim ve kendi yazdıklarımı ısrarla okumaya çabaladım, ama on satır  okuyabildikten sonra pes ettim.</p>

<p>On ikinci günde evden dışarı çıktım, “Tıbbi Vantuz Şişeleri Bürosu”na doğru yürüdüm ve üstünde yeni bir kilit gördüm. Daha sonra tramvaya binip  uzun bir süre yolculuk ettim, parmaklıkları tutarak,  çünkü kendimi çok güçsüz hissediyordum; buz tutmuş camlara karşı nefes alıp veriyordum. Rudolfi’nin  yaşadığı yere vardım. Zili çaldım. Kimse cevap vermedi. Tekrar çaldım. Kapıyı açan kısa boylu yaşlı bir  adam nefretle yüzüme baktı.</p>

<p>“Rudolfi evde mi?”</p>

<p>Kısa boylu yaşlı adam yatak odası terliklerinin topuklarına doğru bakıp cevap verdi: “Burada değil.”</p>

<p>Nereye gitmişti, ne zaman dönerdi, şeklindeki sorularım -ve hatta “Büro”nun kapısında neden yeni bir kilit vardı gibi saçma soru- karşısında kısa  boylu yaşlı adam homurdanıp kem küm etti. O da  bana kim olduğumu sordu, ben de her şeyi açıkladım, hatta romandan bile söz ettim. Bunun üzerine  kısa boylu yaşlı adam şöyle dedi:</p>

<p>“Bir hafta önce Amerika’ya gitti.”</p>

<p>Allah belamı versin, Rudolfi’nin nereye ve niçin gittiğini biliyorsam.</p>

<p>Dergi neredeydi, “Büro”ya ne olmuştu, neden Amerika, nasıl gitmişti - bilmiyorum ve asla da bilemeyeceğim. Ve o kısa boylu yaşlı adam da kimin  nesiydi, bunu bilse bilse şeytan bilir!</p>

<p>Soğukalgınlığından sonraki dermansızlığımın etkisi altında bütün her şeyi hayal etmiş olabileceğim düşüncesi tükenmiş beynimde bir şimşek gibi  çaktı - yani, Rudolfi’nin kendisi, yayımlanan roman,  Champ-Elysees, Vasili Petroviç ve bir tırnak tarafından yırtılan o kulak. Ama eve vardığım zaman  odamda derginin dokuz adet soluk-mavi kopyasını  buldum. Roman basılmıştı. işte oradaydı.</p>

<p>Ne yazık ki, yazıları dergide yayımlanan diğer insanların hiçbirini tanımıyordum. Bu yüzden herhangi bir kimseden Rudolfi’yi soruşturamazdım.</p>

<p>Bir başka ziyaret sonrasında “Büro”nun artık yerinde olmadığına ikna oldum, büro gitmiş, yerine  masaları muşambayla kaplı bir kafe gelmişti.</p>

<p>Hadi siz söyleyin bana, söyleyebilirseniz: Derginin yüzlerce kopyası nereye uçmuştu? Acaba neredeler?</p>
<p>Hayatımda hiçbir şey bu roman meselesi ve Rudolfi kadar esrarengiz olmamıştı.</p>
</body>
</html>