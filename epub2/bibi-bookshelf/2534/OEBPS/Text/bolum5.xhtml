<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<h3>BÖLÜM 5</h3>

<h4><i>Sıradışı Olaylar </i> </h4>

<p>Bir şey çalmak zor değildir. Çaldığını tekrar yerine koymak - işte bu, hiç de kolay değildir. Cebimde kılıfının içindeki Browning, arkadaşımın evine vardım.</p>

<p>Onun kapının arkasından bağırdığını duyduğumda kalbim hızlı hızlı çarpmaya başladı:</p>

<p>“Ana! Başka kim vardı?”</p>

<p>Yaşlı bir kadının, annesinin donuk sesi yanıt verdi:</p>

<p>“Su tesisatçısı...”</p>

<p>“Hayrola?” diye sordum, paltomu çıkarırken.</p>

<p>Arkadaşım çevreye göz atarak tısladı:</p>

<p>“Birisi bugün tabancamı arakladı... Piçler...”</p>

<p>“Vah vah vah!” dedim.</p>

<p>Yaşlı annesi hızla küçük dairenin her tarafını kolaçan etti, koridorda yerlerde süründü, bazı sepetlerin içine baktı.</p>

<p>“Ana! Bu saçmalık! Yerlerde sürünmeyi bırak!”</p>

<p>“Bugün mü?” diye sordum neşe içinde. (Yanılıyordu, tabanca dün ortadan kaybolmuştu, ama nedense tabancayı dün akşam masada gördüğünü sanıyordu.)</p>

<p>“Pekâlâ, buraya kim gelmişti?”</p>

<p>“Su tesisatçısı,” diye bağırdı arkadaşım.</p>

<p>“Parfiyoşa! O çalışma odasına girmedi,” dedi annesi çekingen. “Dosdoğru musluğa gitti...”</p>

<p>“Ah, Ana! Ah, ana!”</p>

<p>“Başka kimse gelmedi mi? Burada dün kimler vardı?. ”</p>

<p>“Dün kimse yoktu burada. Senin dışında, içeri giren kimse olmadı.”</p>

<p>Ve aniden arkadaşım düşmanca bakmaya başladı bana.</p>

<p>“Hadi ama,” dedim ağırbaşlılıkla.</p>

<p>“Aaaah! Siz entelektüeller hemen de alınırsınız!” diye haykırdı arkadaşım. “Tabancayı senin arakladığın aklıma bile gelmez.”</p>

<p>Ve sonra tesisatçının doğrudan doğruya gittiği musluğa bakmak için aceleyle dışarı çıktı. Yaşlı annesi o anda su tesisatçısının rolünü oynuyor ve hatta  onun aksanını taklit ediyordu.</p>

<p>“İçeri şöyle girdi,” dedi yaşlı kadın, “‘Merhaba’ dedi. .. şapkasını astı - ve şuradan ilerledi...”</p>

<p>“Nereye gitti?”</p>

<p>Yaşlı kadın su tesisatçısını taklit ederek mutfağa seğirtti, arkadaşım onun arkasından fırladı, ben de  sanki onları takip ediyormuşum gibi yapıp ansızın çalışma odasına doğru saptım, Browning’i masanın sol  çekmecesinin yerine sağ çekmecesine koydum ve sonra dosdoğru mutfağa gittim.</p>

<p>“Onu nerede saklıyorsun?” diye sordum cana yakın bir şekilde, tekrar çalışma odasına döndüğümüzde.</p>

<p>Arkadaşım sol çekmeceyi açıp bana boş yeri gösterdi.</p>

<p>“Anlamıyorum,” dedim, omzumu silkerek. “Bu gerçekten de esrarengiz bir iş - baksana, belli ki çalınmış.”</p>

<p>Arkadaşım tamamen altüst olmuştu.</p>

<p>“Bana sorarsan çalınmadı,” dedim kısa bir süre sonra.</p>

<p>Arkadaşım ileri doğru atılıp holdeki eski bir paltonun ceplerini karıştırdı. Hiçbir şey yoktu orada.</p>

<p>“Demek ki çalınmış,” dedim düşünceli düşünceli. “Bunu milislere rapor etmelisin.”</p>

<p>Arkadaşım bir şeyler mızırdandı.</p>

<p>“Onu başka bir yere koymuş olamaz mısın?”</p>

<p>“Her zaman muhakkak aynı yere koyarım!” diye haykırdı arkadaşım, giderek sinirleniyordu, bunu ispatlamak için masanın orta çekmecesini açtı. Daha  sonra dudaklarının arasından bir şeyler mırıldandı,  sol çekmeceyi açtı, hatta elini içine soktu, sonra en  alttaki çekmeceyi açtı, sonra da lanetler okuyarak sağ  çekmeceyi açtı.</p>

<p>“Gel de inan!” diye hırladı, bana bakarak. “Gel de inan! Ana! Bulundu!”</p>

<p>O gün her zamankinden daha mutluydu ve beni akşam yemeğine alıkoydu.</p>

<p>Zihnimi meşgul eden bu tabanca meselesini hallettikten sonra riskli denilebilecek bir adım attım:   <i>Nakliyat  </i> gazetesindeki işimden çıktım.</p>

<p>Farklı bir dünyaya girdim; zamanımı Rudolfi’nin yerinde geçirdim, kimileri çok ünlü birçok yazarla buluşmaya başladım. Ama şimdi bütün bunlar her nasılsa hafızamdan silindi gitti, geriye can sıkıntısından  başka bir şey kalmadı; olan bitenlerin hepsini unuttum. Unutamadığım tek şey: Rudolfi’nin yayıncısı  Makar Rvatski<a id="dn11" href="../Text/dipnot.xhtml#dns11"><sup>[11]</sup></a> ile tanışmam.</p>

<p>Şöyle anlatayım... Rudolfi her şeye sahipti: Zekâ, kurnazlık, hatta belli bir bilgelik; ama tek bir şeye sahip değildi: para. Fakat buna rağmen Rudolfi’nin işine duyduğu pervasız aşk, masrafı ne olursa olsun onu  kalın bir dergi yayımlamaya itiyordu. Bence o dergi  olmadan yaşayamazdı.</p>

<p>Neyse, günlerden bir gün kendimi Moskova’nın bulvarlarından birinde, tuhaf bir yerde buldum. Yayıncı Rvatski buraya yerleşmişti, bunu bana daha  önce Rudolfi söylemişti. Girişteki tabelada “Fotoğraf  Malzemeleri Bürosu” yazıyordu; buna çok şaşırmıştım.</p>

<p>Daha da tuhafı, içeride hiçbir fotoğraf malzemesi bulunmayışıydı; sadece gazete kâğıtlarına sarılmış çeşitli boylarda patiska ve kalın yün kumaşlar vardı.</p>

<p>İçerisi insan kaynıyordu. Hepsi de paltolar, şapkalar giyiyor ve neşe içinde birbirleriyle konuşuyorlardı. Geçerken iki kelime duydum -“tel” ve “kavanozlar”- ve afallayıp kalmıştım, ama aynı zamanda şaşkın  bakışlarla selamlanıyordum. Rvatski’yi bürosunda  ziyarete geldiğimi söyledim. Derhal ve çok nazik bir  şekilde kontrplak bir bölmenin arka tarafına götürüldüm, orada şaşkınlığım en üst seviyeye çıktı.</p>

<p>Arkasında Rvatski’nin oturduğu masa üst üste yığılmış çaçabalığı konserve kavonozlarıyla doluydu.</p>

<p>Ama Rvatski’nin, yayınevindeki çaça balığından farksız görüntüsünden hiç hoşlanmamıştım</p>

<p>Rvatski kısa boylu, cılız bir adamdı ve benim gibi,   <i>Nakliyat  </i> gazetesinde iş önlüklerine alışkın birinin  gözünde oldukça tuhaf giyinen biriydi. Bir frak ile bir  çizgili pantalon vardı üzerinde; kirli kolalı bir yakalık,  yakalığı saran yeşil bir kravat 
ve yakut rengi kravat  iğnesi.</p>

<p>Rvatski beni hayrete düşürdü, ama ben de bunun altında kalmadım: Yayıncısı olduğu dergide romanımın basılması için bir sözleşme imzalamaya geldiğimi söyleyerek onu şaşırttım, dahası bozdum. Ama  o, her şeye rağmen, üstüne başına hızla çeki düzen  verdi, getirmiş olduğum sözleşmeden iki kopya aldı,  bir dolmakalem çıkardı, kâğıtları hiç okumadan imzaladı ve dolmakalemle birlikte iki kopyayı da bana  uzattı. Gözüm ansızın üzerinde “Astrahan’ın En Güzel  Çaçabalıkları” yazan konserve kutusuna ve kutunun  üzerindeki pantolonunun paçalarını sıyırmış, ağların  yanında ayakta duran bir balıkçının resmine takıldı ve kuvvetli bir düşünce kafama saplandı.</p>

<p>“Sözleşmede belirtildiği gibi para hemen mi ödenecek?” diye sordum.</p>

<p>Rvatski, tepeden tırnağa bir letafet ve nezaket tebessümüne dönüştü.</p>

<p>Gırtlağını temizleyerek şöyle dedi:</p>

<p>“Şu anda elimiz sıkışık, ama en geç iki hafta içinde...”</p>

<p>Dolmakalemi elimden bıraktım.</p>

<p>“Ya da bir hafta içinde,” dedi Rvatski telaşla. “Ama neden imzalamıyorsunuz?”</p>

<p>“O zaman sözleşmeyi,“ dedim, “sıkışıklık giderilince imzalarız.”</p>

<p>Rvatski başını sallayarak acı bir şekilde gülümsedi.</p>

<p>“Bana güvenmiyor musunuz?”</p>

<p>“Ah, hadi ama yapmayın!”</p>

<p>“Pekâlâ, Çarşamba günü!” dedi Rvatski. “Eğer paraya ihtiyacınız varsa.”</p>

<p>“Kusura bakmayın, ama imzalayamam.” “Sözleşmenin imzalanması çok önemli,” dedi  Rvatski makul bir ses tonuyla, “ve belki de paranızı  Salı günü alırsınız.”</p>

<p>“Özür dilerim, ama imzalayamam.” Ve sözleşmeleri bir yana itip paltomun düğmesini ilikledim.</p>

<p>“Bir saniye, ah, ne kadar da kabasınız böyle!” diye haykırdı Rvatski. “Bir de yazarlar için, işini bilmez insanlardır derler.”</p>

<p>Solgun yüzünde bir ıstırap ifadesi belirdi ve endişeyle çevresine bakındı, ama o sırada içeri koşarak genç bir adam girdi ve Rvatski’ye beyaz bir kâğıda sarılmış küçük bir karton bilet verdi. “Yataklı bir araba  bileti,” diye düşündüm. “Bir yere gidiyor...”</p>

<p>Asla tahayyül edemeyeceğim bir şey oldu: Yayıncının yüzü al al oldu ve gözleri parladı.</p>

<p>Her neyse... Rvatski bana sözleşmede belirtilen miktarı verdi ve kalan miktarlar için de bonolar uzattı. Hayatımda ilk ve son kez adıma yazılmış bir bono  alıyordum. Onlar bir yerlerden bono kâğıdı bulmak  için koşuşturadursunlar, ben, insanın burun deliğini  kıracak denli çizme derisi kokan kutuların üzerinde  oturarak bekledim. Bonolarımın olması gururumu  okşuyordu adeta.</p>

<p>Ondan sonraki iki ay hafızamdan tamamen silinmiş. Bütün hatırladığım, beni Rvatski gibi birine göndermiş olduğu için Rudolfi’ye epey kızdığımdı,  çünkü bir yayıncı hiçbir koşulda öylesine fersiz gözlere ve yakut rengi bir kravat iğnesine sahip olamazdı. Bir de Rudolfi şunları söylediğinde yüreğimin nasıl sıkıştığını hatırlıyorum: “Bonoları göster bana,”  ve hemen ardından o yüreğin nasıl rahatladığını:  “Hepsi usulüne uygun hazırlanmış.” Bunun dışında  unutamadığım bir başka şey de, bonoların ilkini tahsil etmeye gidişimdi. “Fotoğraf Malzemeleri Bürosu”  yazılı tabelanın yerinde yeller esiyordu; onun yerine  “Tıbbi Cam Vakum Şişeleri Bürosu” yazılı bir tabela  asılmıştı.</p>

<p>İçeri girdim.</p>

<p>“Makar Borisoviç Rvatski’yi görmek istiyorum,” dedim.</p>

<p>M. B. Rvatski’nin yurtdışında olduğunu söylediklerinde dizlerimin bağının nasıl çözüldüğünü çok iyi hatırlıyorum.</p>

<p>Ah, kalbim, kalbim! Ama artık bunun pek de önemi yoktu. Bir kez daha, özetle: kontrplak bölmenin arkasında Rvatski’nin erkek kardeşi vardı  (Rvatski benimle sözleşme imzaladıktan on dakika  sonra yurtdışına gitmişti - yataklı araba biletini hatırladınız mı?) Dış görünüşüyle kardeşinin tam zıddı  olan Aloysius Rvatski, ciddi bakışlı, atletik yapılı bir  adamdı ve bononun ödemesini yaptı.</p>

<p>Bir ay sonra ikinci bononun parasını aldım, lanet olasıca hayat, resmi kurumlardan biri (belki de bir noterin ofisi ya da bir banka, buralarda küçük  pencereler tel ağlarla çevrilmiştir) bonoları protesto  etmişti.</p>

<p>Üçüncü bononun zamanı geldiğinde akıllanmıştım, zamanından iki hafta önce ikinci Rvatski’nin yanına gittim ve bıkkınlığımı dile getirdim.</p>

<p>Kasvetli kardeş Rvatski bakışlarını ilk kez üzerime çevirdi ve homurdandı:</p>

<p>“Anlıyorum. Ama neden bekleyesiniz ki? Şimdi de alabilirsiniz.”</p>

<p>Sekiz yüz ruble yerine dört yüz ruble aldım ve iki dikdörtgen kâğıt parçasını gönül rahatlığıyla  Rvatski’ye uzattım.</p>

<p>Ah, Rudolfi, Rudolfi! Makar ve Alysius için sana teşekkür ederim. Ama dereyi görmeden paçaları sıvamayalım, çünkü işler daha da kötüye gidecek.</p>

<p>Ah, her neyse kendime bir palto satın aldım.</p>

<p>Ve sonunda buz gibi bir havada malum yere bir kez daha gittim. Akşam üzeriydi. Yüz mumluk elektrik ampulü dayanılmayacak bir şekilde gözümü alıyordu. Rvatski’lerin hiçbiri kontrplak bölmenin arkasındaki lambanın altında değildi (ikincisi de mi  bir yere gitmişti?). Lambanın altında paltosunun  içinde Rudolfi oturuyordu, önündeki masanın üzerinde, yerde, masanın altında derginin yeni basılmış  sayısının grimsi-mavi kopyaları duruyordu. Ne andı  o ama! Şimdi gülünç buluyorum, ama o zamanlar  gençtim.</p>

<p>Rudolfi’nin gözleri parlıyordu. Yaptığı işi gerçekten sevdiğini söylemeliyim. Mükemmel bir editördü.</p>

<p>Belirli bir türe ait genç adamlar vardır, eminim onlara Moskova’da siz de rastlamışsınızdır. Bu gençler yeni sayısı basıldığında dergilerin editoryal bürolarında bulunurlar, ama yazar değillerdir. Oyuncu  değillerdir, ama tiyatroların kostüm provalarında da  hazır bulunurlar; ressamların sergilerinde de vardırlar, ama kendileri resim yapmazlar. Opera primadonnalarına, kişisel tanışıklıkları olmadığı halde, soyadlarıyla değil de ilk isimleri ve lakaplarıyla  hitap ederler. Bolşoy Tiyatrosu’nda bir prömiyerde,  yedinci ve sekizinci sıralar arasında sıkışmışlardır,  ama sahneyi çevreleyen koltuklarda oturan birine  nazikçe el sallarlar; Metropol Otel’de fıskiyeli havuzun hemen yanındaki bir masaya otururlar ve küçük  renkli lambalar onların İspanyol paça pantolonlarını  aydınlatır.</p>

<p>Onlardan biri Rudolfi’nin önünde oturuyordu.</p>

<p>“Pekâlâ o zaman, son sayıyı nasıl buldunuz?” diye sordu Rudolfi genç adama.</p>

<p>“İlya İvaniç!” diye haykırdı genç adam oldukça hislenerek, dergiyi ellerinin arasında kıvırdı. “Oldukça güzel bir sayı, ama, İlya İvaniç, bütün samimiyetimle söylememe izin veriniz ki biz okurlarınız,  bu beğeninizle nasıl olup da Maksudov’un şu şeyini  dergiye dahil ettiğinizi anlamıyoruz.”</p>

<p>“Bakalım şimdi ne olacak” diye geçirdim içimden, buz keserek.</p>

<p>Ne var ki, Rudolfi bana fesatça göz kırparak sordu:</p>

<p>“Niye, nesini beğenmediniz?”</p>

<p>“Yapmayın allahaşkına!” diye haykırdı genç adam. “Biliyorsunuz, öncelikle... Açıkça konuşmama müsade var mı, İlya İvanoviç?”</p>

<p>“Çekinmeyin, çekinmeyin” dedi Rudolfi, coşkuyla.</p>

<p>“Öncelikle, çok cahilce yazıldığı belli... basit ilkel sentaks hatalarının bulunduğu en az yirmi yer gösterebilirim.”</p>

<p>Yüreğim karardı, “Derhal kitabı yeniden okumalıyım,” diye düşündüm.</p>

<p>“Ve sonra, üslup!” diye bağırdı genç adam. “Aman Tanrım, o ne korkunç bir üslup öyle! Dahası, bütün roman eklektik, taklitçi, bir şekilde yavan.  Ucuz felsefe, yüzeyde kayıp gidiyor... Kötü, cılız, İlya  İvanoviç! Dahası, adam şeyi taklit ediyor?”</p>

<p>“Kimi?” diye sordu Rudolfi.</p>

<p>“Averçenko!”<a id="dn12" href="../Text/dipnot.xhtml#dns12"><sup>[12]</sup></a> diye haykırdı genç adam, dergiyi ellerinde evirip çevirerek ve yapışmış yapraklarını  parmaklarıyla açarak. “Tamamen sıradan Averçenko! Burası, izin verin göstereyim size.” Daha sonra  genç adam dergiyi aç gözlerle baştan aşağı taradı, bu  arada ben de ellerini takip etmek için başımı kazın  boynu gibi ileri uzattım. Ama ne yazık ki aradığını  bulamadı.</p>

<p>“Evde bulurum,” diye düşündüm.</p>

<p>“Evde bulurum,” diye söz verdi genç adam. “Bu sayı oldukça berbat olmuş, gerçekten ve hakikaten,  İlya İvanoviç. O kesinlikle cahil biri. Kimdir? Eğitimi  nedir?”</p>

<p>“Bir kilise okulundan mezun olduğunu söylüyor,” diye karşılık verdi Rudolfi, gözleri çakmak çakmak, “sahi neden sen kendin sormuyorsun? İzin ver de sizi tanıştırayım.”</p>

<p>Yeşil, kokuşmuş bir şey adamın yanaklarına yayıldı ve gözleri tarifsiz bir dehşetle doldu.</p>

<p>Genç adama doğru eğildim; dişlerini gösterdi ve çektiği ıstırap hoş yüz hatlarını çarpıttı. İçini çekip  cebinden bir mendil çıkardı, sonra fark ettim ki boynundan aşağı kan damlıyor. Serseme döndüm.</p>

<p>“Neyin var?” diye haykırdı Rudolfi.</p>

<p>“Tırnağımla,” diye karşılık verdi genç adam.</p>

<p>“Pekâlâ, ben kaçtım,” dedim, genç adama bakmamaya çalışarak.</p>

<p>“Biraz dergi alsana.”</p>

<p>Yazar kopyalarından bir tomar aldım, Rudolfi’nin elini sıktım ve elveda demek için genç adamın önünde yeniden eğildim; buna karşılık o, mendili boynuna bastırmaya devam etti, elindeki dergiyi ve bastonu yere düşürdü, kapıya doğru geri geri ilerledi,  dirseğini masaya çarptı ve odadan çıktı.</p>

<p>Kar iri taneler halinde yağıyordu, yeni-yıl-ağacı<a id="dn13" href="../Text/dipnot.xhtml#dns13"><sup>[13]</sup></a> karı.</p>

<p>Bütün bir gece kalın derginin başına nasıl oturduğumu ve romanın çeşitli bölümlerini okuduğumu anlatmaya gerek yok; romanı kimi zaman beğendiğimi, ama çok geçmeden gözüme iğrenç göründüğünü de. Sabah olduğunda roman beni dehşete düşürmüştü.</p>

<p>Ertesi günkü olaylar hafızama kazındı. Sabah, büyük bir maharetle silahını aşırdığım arkadaşım bana uğradı ve ben ona romanın bir kopyasını verdim;  öğleyin çok önemli bir olayı kutlamak için bir grup  yazarın organize ettiği bir davete katıldım - tanınmış yazar İzmail Aleksandroviç Bondarevski yurtdışından sağ salim eve dönmüştü. Kutlamanın ayrı bir  önemi vardı: Çin’e yapmış olduğu ziyaretten dönmüş  olan bir başka tanınmış yazar Egor Agapyonov’u<a id="dn14" href="../Text/dipnot.xhtml#dns14"><sup>[14]</sup></a> da  aynı zamanda onore etmek planlanmıştı.</p>

<p>Üzerimi giyindim ve büyük bir heyecan içinde davete gittim. Her şeyden önce, bu benim için yeni  bir dünya, içine girmek için çırpındığım bir dünyaydı. Bu dünya bana kendisini açmak üzereydi, hem de  en iyi tarafından - edebiyatın önde gelen temsilcileri  ve en nadide çiçeği bu davette olacaktı.</p>

<p>Ve tabii ki, daireye girdiğimde içim sevinçle kabardı.</p>

<p>İlk olarak, önceki gün tırnağıyla kulağını yırtmış olan genç adam gözüme çarptı. Sargı bezleriyle bandajlanmış olmasına rağmen onu tanıdım.</p>

<p>Sanki kırk yıllık ahbabıymışım gibi beni gördüğüne çok sevindi ve uzun süre ellerimi sıkmaya devam etti, bu arada bütün gece romanımı okuduğunu ve onu sevmeye başladığını ekliyordu.</p>

<p>“Ben de öyle yaptım,” dedim ona, “bütün gece okudum ve ama onu sevmekten vazgeçtim.”</p>

<p>Sıcak bir sohbete daldık, sohbet sırasında genç adam yemekte jöleli mersin balığı olacağı bilgisini  verdi, genel olarak neşeli ve heyecanlıydı.</p>

<p>Çevreme bakındım - yeni dünya beni içine kabul ediyordu ve ben bu dünyayı seviyordum. Daire çok büyüktü, masanın etrafına yirmi beş sandalye  yerleştirilmişti; kristaller parıldıyor ve göz alıyordu, siyah havyarda bile parıltılı yansımalar vardı;  yeşil taze salatalıklar anlamsız bir şekilde piknikleri  ve nedense şöhret ve benzeri neşeli şeyleri hatırlatıyordu... Hemen çok tanınmış yazar Lesosekov ve  romancı Tunski ile tanıştırıldım. Çok fazla sayıda olmasa da, kadınlar vardı.</p>

<p>Likospastov kuzu gibiydi, ve her nasılsa ansızın onun yazarlığının belki de diğerlerinden daha düşük  seviyede olduğunu, Lesosekov ile, hele de kahverengi bukleleri olan Agapyonov ya da İzmail Aleksandroviç ile kıyaslanamayacağını hissettim.</p>

<p>Likospastov kalabalığı yararak bana doğru ilerledi, merhabalaştık.</p>

<p>“Ne diyeyim,” dedi Likospastov, bir nedenle içini çekerek, “tebrikler. Yürekten tebrikler. Lafı dolandırmadan söyleyeceğim - kurnaz adamsın, birader.  Romanının basılamayacağına dair sağ elim üzerine  iddiaya girerdim, bence neredeyse imkânsızdı. Ama  sen beni atlatıp Rudolfi’ye ulaşmayı becerdin. Ama  sanırım kat etmen gereken uzun bir yol var! Ve sana  bakınca... yağ erimez... ama durgun sular...”</p>

<p>Tam o esnada Likospastov’un tebrikleri giriş kapısından gelen yüksek zil sesleriyle kesildi, ev sahibi eleştirmen Konkin (kutlama onun dairesinde gerçekleşiyordu) haykırdı: “işte o!”</p>

<p>Gelenin İzmail Aleksandroviç olduğu anlaşıldı. Holdeki sesler yükseldi, daha sonra öpücük sesleri  gelmeye başladı, ve kısa ceketli, selüloit yakalıklı,  kısa boylu bir beyefendi odaya girdi. Adam mahcup  biriydi, sessiz ve nazikti ve nedense holde bırakmayı unutmuş olduğu kadife şeritli ve üzerinde sivil bir  kokartın bıraktığı yuvarlak tozlu bir iz bulunan siperli şapkasını elinde tutuyordu.</p>

<p>“Şey, bakın, burada bir karışıklık var galiba...” Doğrusu, içeri giren adamın görüntüsünün holden  duymuş olduğum içten kahkaha sesleri ve “sebzeli  börekler” lafına hiç de uymadığını düşündüm.</p>

<p>Gerçekten de ortalıkta bir karışıklık olduğu ortaya çıktı. içeri giren adamın ardından Konkin, kolunu şefkatle beline doladığı bir adama yol göstererek yemek salonuna girdi - açık renk, dalgalı ve bakımlı sakalıyla düzgün taranmış perçemleri olan, uzun  boylu, sağlam yapılı, yakışıklı bir adamdı.</p>

<p>Rudolfi’nin bana yıldızının hızla parladığını söylediği yazar, Fialkov da oradaydı ve oldukça şıktı (hemen hemen, orada bulunan herkes şıktı), ancak  Fialkov’unki İzmail Aleksandroviç’in kıyafetleri yanında sönük kalıyordu. Parisli bir terzinin elinden  çıktığı belli, çok iyi kalite kumaştan kahverengi bir  elbise İzmail Aleksandroviç’in muhteşem, ama her  nasılsa etine dolgun vücudunu sarmalıyordu. Kolalı  keten, lake ayakkabılar, ametist manşetlikler. İzmail  Aleksandroviç temiz, beyaz, taze, neşeli ve dobraydı. Dişleri ışıldıyordu ve şenlik panosuna bir göz atıp  bağırdı:</p>

<p>“Hah! Lanet olsun!”</p>

<p>Bunu ani kıkırdama, alkış ve öpücük sesleri takip etti. İzmail Aleksandroviç insanlarla bazen ellerini  sıkarak, bazen yanaklarından öperek, bazen de beyaz eliyle yüzünü kapatıp sanki güneş ışığından kör  olmuş gibi şaka yollu sırtını dönerek ve aynı anda kıkır kıkır kıkırdayarak selamlaşıyordu.</p>

<p>Beni, büyük bir olasılıkla bir başkasıyla karıştırdığı için, üç kez öptü, burnuma yoğun bir konyak, tıraş losyonu ve puro kokusu geldi.</p>

<p>“Baklazanov!” diye haykırdı İzmail Aleksandroviç, odaya ilk giren adamı göstererek. “İzin verin de tanıştırayım. Bu Baklazanov, arkadaşım.”</p>

<p>Baklazanov sıkıntı içinde gülümsedi, yüksek sosyeteye alışkın olmamasının verdiği şaşkınlıkla siperlikli şapkasını, elinde elektrikli lamba tutan çikolata renkli bir genç kız heykelinin üzerine koydu.</p>

<p>“Onu yanımda getirdim!” diye devam etti İzmail Aleksandroviç. “Neden evde kalacaktı ki?! Onu ben  tavsiye ettim - muhteşem bir ahbap ve inanılmaz  derecede bilgili. Ve, şu lafımı bir kenara yazın: Bir  yıl geçmeden hepimizin tozunu atacak! Seni iblis,  neden şapkanı oraya koydun? Baklazanov?”</p>

<p>Baklazanov utançtan kıpkırmızı kesildi ve merhaba demeye yeltendi ama yerlerini almaları söylenen insan girdabı tarafından engellendi, daha sonra yerlerine oturanların arasından kayarak gelmekte  olan   <i>kulebyaka’ya</i><a id="dn15" href="../Text/dipnot.xhtml#dns15"><sup>[15]</sup></a> bir göz attı.</p>

<p>Şenlik dostane, neşeli ve eğlenceli bir şekilde ansızın başladı.</p>

<p>“Bu börekler bizim onurumuza yapıldı!” İzmail Aleksandroviç’in haykıran sesini duydum. “Bu börekleri neden yedik, Baklazanov?”</p>

<p>Kristalin çınlaması kulağıma müzik gibi geliyordu; görünüşe göre avizenin ışığı sanki daha fazla parlıyor gibiydi. Üçüncü kadehten sonra bütün gözler İzmail Aleksandroviç’e döndü. İstekler çığ gibiydi: “Bize Paris’i anlatın! Paris’i anlatın!”</p>

<p>“Şey pekâlâ, örneğin, bir otomobil sergisindeydik,” diye anlattı bize İzmail Aleksandroviç, “açılış, her şey doğru ve düzgündü, bakan, gazeteciler, konuşmacılar... ve gazetecilerin arasında minik dolandırıcı Saşka Konduyikov duruyordu. Şey, Fransızlar, elbette, gevezelik ederek zaman geçiriyorlardı...  Şampanya, doğal olarak. Daha sonra baktım, Kondiyukov, yanaklarını şişiriyor, kaşla göz arasında kusuverdi! Etrafta hanımefendiler var, bakan var! Ah,  orospu çocuğu! Kimbilir aklından neler geçiyordu,  hâlâ anlayabilmiş değilim! Tam bir rezalet! Bakan,  elbette, hiçbir şeyin farkında değilmiş gibi davrandı, ama böyle bir şeyi fark etmemek mümkün mü...  Binlerce frank tutarındaki frak, opera şapkası, pantolon, hepsi rezil oldu... Neyse, sonunda onu dışarı  çıkardılar, biraz su verdiler, gönderdiler...”</p>

<p>“Biraz daha! Biraz daha!” diye bağırdı masadaki sesler.</p>

<p>O sırada beyaz önlüklü bir hizmetçi kız mersin balığı servisi yapmaya başlamıştı. Çınlama daha da  artmıştı, sesler yükselmeye çoktan hazırdı. Bense  umutsuz bir şekilde, Paris hakkında bir şeyler öğrenmek istiyor, çınlama, çatırtı ve haykırış sesleri arasında İzmail Aleksandroviç’in hikâyelerini duymaya  çalışıyordum.</p>

<p>“Baklazanov! Neden yemiyorsun?”</p>

<p>“Biraz daha anlatın! Lütfen!” diye bağırdı genç adam, alkışlayarak...</p>

<p>“Daha sonra ne oldu?”</p>

<p>“Şey, daha sonra o iki sahtekâr Champs-Elysees’de karşılaştılar, burun buruna... Ne manzaraydı ama! Çevresine bakınmaya zamanı olmadan üç kağıtçı Katkin dosdoğru gidip onun yüzüne tükürdü!</p>

<p>“Ay-ay-ay!”</p>

<p>“Ya, tabii ki... Baklazanov! Uyumasana yahu, lanet olsun! Eee, neyse, o kadar sinirlenmişti ki -korkunç sinirlidir- tükürük onu ıskalayıp bir hanımefendiye isabet etti, hiç tanımadığı bir hanımefendiye, tam şapkasından.”</p>

<p>“Champs-Elysees’te mi?”</p>

<p>“Bir düşünsenize! Neyse, oradan hiçbir şey aşıramadılar... Hanımefendinin yalnızca şapkası bile üç bin frank eder! Şey, elbette, bazı centilmenler bastonlarını onun yüzüne indirdiler... Ne korkunç bir  skandal!”</p>

<p>Tam o anda köşeden pat diye bir ses geldi ve sarı   <i>Abrau</i><a id="dn16" href="../Text/dipnot.xhtml#dns16"><sup>[16]</sup></a> gözlerimin önünde ince bir kadehte parıltı  saçmaya başladı... İzmail Aleksandroviç’in sağlığına  içtiğimizi hatırlıyorum.</p>

<p>Ve Paris hakkında başka hikayeler de dinledim.</p>

<p>“En ufak bir şaşkınlık emaresi göstermeden ona dedi ki: ‘Ne kadar?’ O da dedi ki... Seni düzenbaz  seni! (İzmail Aleksandroviç gözlerini patlattı.) ‘Sekiz  bin,’ dedi. Daha sonra beriki: ‘Al sana!’ dedi ve bileklerini sıyırıp adama bir yumruk çaktı.”</p>

<p>“Grand Opera’da mı?”</p>

<p>“Düşünebiliyor musunuz? Grand Opera’da bir şey yapamadı lanet olası! Orada ikinci sırada iki bakan vardı.”</p>

<p>“Peki, diğeri? Diğer adam ne dedi?” diye sordu birisi, gülerek.</p>

<p>“Burada söylenemeyecek bir şey, elbette!”</p>

<p>“Aman Tanrım!”</p>

<p>“Şey, her ikisini de yaka paça dışarı çıkardılar, oradan hiçbir şey aşıramadılar tabii.”</p>

<p>Şenlik giderek daha taşkınlaştı. Sigara dumanları masanın üzerinde katmanlara ayrılarak sürükleniyordu. Ayağımın altında yumuşak ve kaygan bir şey hissettim, eğilip bakınca bunun bir som balığı parçası olduğunu gördüm, nasıl olup da ayağımın altına  girdiğini bir türlü anlayamadım. Kahkaha sesleri İzmail Aleksandroviç’in sesini boğdu ve sonraki Paris  hikâyeleri benim için bilinmez olarak kaldı.</p>

<p>Yurtdışında yaşamanın tuhaflıklarını düşünmeye vakit bulamadan çalan kapı zili Egor Agapyonov’un  geldiğini bildirdi. Her şey giderek bir parça karmaşıklaşıyordu. Yan odadaki birinin piyanoda sessizce  çaldığı fokstrotun seslerini işitebiliyordum. Bir hanımefendiye sarılmış, onu göğsüne bastıran ve ayaklarını sürüyerek yürüyen benim genç adamı gördüm.</p>

<p>Egor Agapyonov içeri enerjik bir havayla girdi; her şeyi önüne katarak ilerliyordu ve peşinden kısa  boylu, bir deri bir kemik, sarı, siyah çerçeveli gözlükler takan bir Çinliyi sürüklüyordu. Çinlinin arkasında sarı elbiseli bir hanımefendiyle Vasili Petroviç  adında sakallı ve yapılı bir adam vardı.</p>

<p>“İzmaş burada mı?” diye haykırdı Egor ve sonra neşeli bir gülüşle kıkırdayan ve şöyle haykıran İzmail Aleksandroviç’e doğru hızla atıldı: “Hah! Egor!” Ve  sakalını Agapyonov’un omzuna gömdü. Çinli herkese tatlı tatlı gülümsüyordu ama hiç sesini çıkarmıyordu, çıkaracakmış gibi bir hali de yoktu.</p>

<p>“İzin ver de sana Çinli arkadaşımı tanıştırayım!” diye bağırdı İzmail Aleksandroviç’le birbirlerini öptükten sonra.</p>

<p>Ama bundan sonra her şey daha da gürültülü ve içinden çıkılmaz hale geldi. Odadaki halının üzerinde dans ettiğimizi hatırlıyorum, ki halı dans etmeyi  zorlaştırıyordu. Yazı masasının üzerinde içinde kahve olan bir kupa duruyordu. Vasili Petroviç kanyak  içmişti. Baklazanov bir koltuğa serilip kalmıştı. Pis  tütün kokusu her yere sinmişti. Ve bir şekilde eve  gitme zamanının geldiğini hissediyordum.</p>

<p>Sonra hiç beklenmedik biçimde Agopyonov’la sohbet etmeye başladık. Saat sabaha karşı üçe gelirken, bazı kaygı belirtileri göstermeye başladığını fark  ettim. Birkaç kişiyle hararetli bir şekilde konuşmaya  başladı, anladığım kadarıyla pus ve sigara dumanı  hakkında, ancak konuştuğu kişiler onu sert bir şekilde tersledi. Yazı masasının kenarındaki koltuğuma  gömülmüş, kalbimin neden bu kadar ağrıdığını ve  Paris’in neden ansızın bu kadar sıkıcı göründüğünü  -öyle ki artık hiçbir yeri ziyaret etmek istemiyordum- anlamaksızın kahve içiyordum.</p>

<p>Daha sonra yuvarlak mükemmel gözlükleriyle, yayvan bir surat üzerime, doğru eğildi. Bu Agapyonov’du.</p>

<p>“Maksudov mu?” diye sordu.</p>

<p>“Evet.”</p>

<p>“Senin hakkında bir şeyler duydum, evet duydum,” dedi Agapyonov. “Rudolfi anlattı bana. Bir roman yayımladığını söylüyorlar?”</p>

<p>“Evet.”</p>

<p>“Güzel, etkili bir roman diyorlar. Ah, Maksudov!” dedi Agapyonov göz kırparak, sonra ansızın fısıldamaya başladı. “Şu adama bir bak... Görüyor musun?”  “Sakallı olanı mı?”</p>

<p>“Evet o, benim üvey kardeşim.”</p>

<p>“O da mı yazar?” diye sordum, endişeli bir gülümseyişle konyağını içmekte olan sevecen Vasili Petroviç’i inceleyerek.</p>

<p>“Hayır! Tetuşhi’den bir kooperatif tüccarı... Maksudov, aman zaman kaybetme,” diye fısıldadı Agapyonov, “yoksa çok pişman olursun. O harikulade bir kişilik! Yazı işlerin için ona ihtiyacın var. Bir gecede  ondan bir düzine hikâye çıkarabilirsin ve her birini  iyi paraya satabilirsin. Bronz Çağı’nın yarı balık yarı  kertenkelesi bu adam! Kendi hikâyelerini fevkalade  güzel anlatıyor! Tetuşhi’de gördüğü bütün o şeyleri  bir düşünsene! Yakala onu, yoksa başkaları senden  önce kapacak ve her şeyi mahvedecek.”</p>

<p>Kendisi hakkında konuşulduğunu sezen Vasili Petroviç daha da endişeli bir şekilde gülümseyerek  kadehinden bir yudum aldı.</p>

<p>“Daha iyisi... Evet, bu da bir şey!” diye hırıldadı Agapyonov. “Sizi derhal tanıştırmak... Bekâr mısın?”  diye sordu endişeyle.</p>

<p>“Bekârım,” dedim, iri gözlerle Agapyonov’a bakarak.</p>

<p>Yüzünde neşeli bir ifade belirdi.</p>

<p>“Olağanüstü! Onu tanımalısın... Bu akşam al, eve götür onu! İyi fikir ha! Kanepe gibi bir şeyin var mı?  Kanepede uyuyakalır, hiçbir şey olmaz ona! Ve iki  gün içinde ayrılır evden.”</p>

<p>İyice sersemlemiş olduğum için aklıma sadece şu sözler geldi:</p>

<p>“Sadece bir kanepem var...”</p>

<p>“Geniş mi?” diye sordu Agapyonov endişeyle.</p>

<p>Ama bu anda tekrar biraz kendime geldim. Tam zamanında, çünkü Vasili Petroviç, benimle tanıştırılmak için giderek sabırsızlanmaya başlamıştı, bu  sırada Agapyonov beni kolumdan çekiştiriyordu.</p>

<p>“Üzgünüm,” dedim, “ne yazık ki onu eve götürmemin imkânı yok. Dairemi başkalarıyla paylaşıyorum, ev sahibesi bir perdenin ardında çocuklarıyla beraber uyuyor (onların kızıl hastası olduğunu da  söyleyecektim, ama sonra bunun abartılı olacağına  karar verdim ve sonra zaten ekledim de)... ve onlar  kızıl hastası.”</p>

<p>“Vasil,” diye haykırdı Agapyonov, “sen kızıl geçirdin mi?” “Kültürlü” kelimesinin beni tanımlamak için kullanıldığını hayatımda birkaç kere duymuştum... Ne diyeyim, belki de bu üzüntü verici unvanı  hak etmişimdir. Ama bu kez, Vasili Petroviç yalvaran bir gülümsemeyle bakmasına ve “ben sadece...”  diye lafa başlamasına fırsat vermeden bütün gücümü toplayarak Agopyanov’a kararlı bir şekilde şöyle  dedim:</p>

<p>“Hiç bir koşulda onu götüremem, bunu yapamam.”</p>

<p>Agopyanov başını öne eğip, dudaklarını ısırdı.</p>

<p>“Ama, anlamıyorum, seni görmeye geldi, öyle değil mi? Nerede kalıyor peki?</p>

<p>“Benimle kalıyor, lanet olasıca,” dedi Agapyonov sefil bir halde.</p>

<p>“Eee...”</p>

<p>“Eesi, kayınvaldemle kızkardeşi de bugün geldiler, anlıyor musun, sevgili dostum, bir de şu Çinli var... Ne halt etmeye geldiler sanki,” diye ekledi hızla  Agapyonov, “şu kayınbiraderler? O Tetuşhi’de kalsaydı ya...’ ’</p>

<p>Daha sonra Agapyonov yürüyerek yanımdan uzaklaştı.</p>

<p>Nedendir bilmem, içimi belli belirsiz bir dehşet hissi kapladı ve Konkin hariç hiç kimseyle vedalaşmadan daireyi terk ettim.</p>
</body>
</html>