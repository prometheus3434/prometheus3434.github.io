<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/main.css" type="text/css" rel="stylesheet"/>
</head>
<body>
<h5>ÖNSÖZ</h5>

<p>Okuyucuyu bu anıların yazımında kesinlikle bir payım olmadığı konusunda uyarmam gerek; bu anılar  oldukça tuhaf ve üzüntü verici koşullar altında elime  geçti.</p>
<p>Sergey Leontiyeviç Maksudov’un geçen yılın ilkbaharında Kiev’de intihar ettiği o gün oldukça büyük bir paket aldım, paketin içinde intihar etmeden önce  kendisinin iliştirdiği bir mektup vardı.</p>
<p>Paketten aynı zamanda bu anılar da çıktı, mektupta yazılanlar oldukça şaşırtıcıydı:</p>
<p>Sergey Leontiyeviç, bu anıları hayattaki tek dostu olan bana onu düzeltmem, kendi adımla imzalamam  ve yayımlamam için sunduğunu belirtiyordu.</p>
<p>Tuhaf bir istekti, ama ölen bir adamın dileğiydi!</p>
<p>Bir yılı Sergey Leontiyeviç’in ailesi ve dostları hakkında araştırmalar yaparak geçirdim. Beyhude yere! Son mektubunda yalan söylememişti - bütün dünyada geride hiçbir dostu kalmamıştı.</p>
<p>Bu yüzden bana verdiği bu hediyeyi kabul ettim.</p>
<p>İkinci nokta da şu: okuyucuya, onun intiharının ne oyun yazarlığı ne de tiyatrolarla bir ilgisi olmadığını belirtmem gerekiyor, daha önce ne idiyse hep öyle  kalmış,   <i>Nakliyat  </i> gazetesinin alt kadrolu bir çalışanı  olarak hayatında sadece bir kere bir roman yazarı rolünü üstlenmiş ve başarılı olamamıştı, çünkü Sergei  Leontevich’in romanı basılmamıştı.<a id="dn1" href="../Text/dipnot.xhtml#dn1s"><sup>[1]</sup></a>
</p>
<p>Hasılı, Maksudov’un anıları kendi fantezisinin bir meyvesidir; -heyhat- marazi bir fantezi. Sergey Leontiyeviç nahoş bir isim taşıyan bir hastalıktan çekiyordu: Melankoli.</p>
<p>Moskova’nın tiyatro çevrelerini iyi bilen herkes gibi, bu tiyatrolar ve merhumun bu çalışmasında sözü  edilen insanların hiçbirisinin böyle olmadığını garanti edebilirim.</p>
<p>Ve, son olarak, üçüncü ve nihai nokta: Benim bu anılarda yaptığım tek şey bölüm başlıklarını koymak  ve sonra da benim gözüme fazla iddialı, gereksiz ve  uygunsuz görünen epigrafı çıkarmaktan ibaretti.</p>
<p>Epigraf şöyleydi:</p>
<p class="bosluk1"></p>
<p>  Yaptığı işlere göre değerlendirilecek olan her birimize...<a id="dn2" href="../Text/dipnot.xhtml#dn2s"><sup>[2]</sup></a>  </p>
<p class="bosluk1"></p>
<p>Ve buna ilave olarak, eksik olan yerlere noktalama işaretleri ekledim.</p>
<p>Özensizliği çok belirgin olmasına rağmen Sergey Leontiyeviç’in üslubuna dokunmadım. Ama zaten  kim anılarına son noktayı koyduktan sadece iki gün  sonra kendisini Tsepnoy Köprüsü’nden atan birinden  daha fazlasını bekleyebilir?<a id="dn3" href="../Text/dipnot.xhtml#dn3s"><sup>[3]</sup></a></p>
<p>Ve böylece...</p>
</body>
</html>