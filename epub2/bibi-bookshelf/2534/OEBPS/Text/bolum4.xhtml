<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<h3>BÖLÜM 4  </h3>

<h4><i>Bir Kılıcım Var</i></h4>

<p>Biri kapıya vuruyordu. Buyurganca ve ısrarla.</p>

<p>Tabancayı pantolonum cebine koyup alçak bir sesle:</p>

<p>“Gir!” dedim.</p>

<p>Kapı ardına kadar açılınca olduğum yerde dehşet içinde donakaldım. Bu, hiç kuşkusuz oydu. Orada,  üzerimde sallanan kasvet içinde, iri burnu ve kıvrık  kaşlarıyla bir yüz asılı duruyordu. Gölgeler yer değiştirdikçe kare biçimli bir çeneden fırlayan siyah bir sakal göründü. Beresi bir kulağının üzerinde gösterişle  dikiliyordu. Ama, sahiden, üzerinde tüy yoktu.</p>

<p>Hasılı, orada benim önümde duran Mefistofeles’in ta kendisiydi. Daha sonra paltosunu, ışıltılı galoşlarını fark ettim, kolunun altında bir çanta taşıyordu. “Bu  oldukça doğal,” diye düşündüm. “Yirminci yüzyılda  Moskova sokaklarında başka bir görünümle yürüyecek hali yok ya!”</p>

<p>“Rudolfi,” dedi kötü ruh, tiz bir sesle, hiç kalın değildi bu ses. Gerçekte kendisini tanıtmasına ne hacet! Onu tanımıştım. Orada, odamda dönemin edebiyat  dünyasının en seçkin simalarından biri, ülkenin tek özel dergisi olan Anavatan’ın editörü ve yayıncısı duruyordu - İlya İvanoviç Rudolfi.<a id="dn7" href="../Text/dipnot.xhtml#dn7s"><sup>[7]</sup></a>

</p>
<p>Olduğum yerde sıçradım.</p>

<p>“Işığı açabilir misiniz?” diye sordu Rudolfi.</p>

<p>“Ne yazık ki bunu yapamam,” diye cevap verdim, “ampul yandı ve başka ampulüm de yok.”</p>

<p>Bir editör kılığına bürünmüş olan kötü ruh, sıradan numaralarından birini yaptı - çantasından bir elektrikli ampul çıkardı.</p>

<p>“Yanınızda her zaman elektrikli ampul mü taşırsınız?” diye sordum şaşkınlıkla.</p>

<p>“Hayır,” diye haykırdı kötü ruh sert bir sesle, “sadece bir rastlantı - az önce bir dükkândan almıştım.”</p>

<p>Oda aydınlanıp da Rudolfi paltosunu çıkarınca tabancayı çaldığımı itiraf ettiğim notu masanın üzerinden hızla çekip aldım; ruh, bu hareketimi görmezden geldi.</p>

<p>Oturduk. Bir süre hiç konuşmadık.</p>

<p>“Bir roman yazdınız değil mi?” diye sordu nihayet Rudolfi.</p>

<p>“Nereden öğrendiniz?”</p>

<p>“Likospastov<a id="dn8" href="../Text/dipnot.xhtml#dn8s"><sup>[8]</sup></a> söyledi bana.”</p>

<p>Likospastov yaşlı yazarın ta kendisiydi. “O zaman biliyorsunuz,” diye söze başladım “gerçekten de yazdım... ama... kısacası, kötü bir roman.”</p>

<p>“Anlıyorum,” dedi ruh ve bana sertçe baktı.</p>

<p>O anda sakalsız olduğunu gördüm. Demek ki, gölgeler beni yanıltmış.</p>

<p>“Gösterin bana,” dedi Rudolfi buyurganca.</p>

<p>“Asla,” diye karşılık verdim.</p>

<p>“Gös-te-rin-ba-na,” dedi Rudolfi, her kelimeye vurgu yaparak.</p>

<p>“Sansürden geçmez...”</p>

<p>“Gösterin bana.”</p>

<p>“Şey, anlarsınız ya, elle yazılmış durumda, ve benim el yazım korkunçtur, ‘O’ harfi dik bir çizgi gibidir, ayrıca...”</p>

<p>Ve sonra farkında olmadan ellerim bahtı kara romanın olduğu çekmeceyi açtı.</p>

<p>“Her türlü el yazısını sanki basılmış yazı gibi çözebilirim,” diye açıkladı Rudolfi. “Mesleki bir yetenek...” Ellerinde defterler vardı.</p>

<p>Bir saat geçti, su ısıtarak gazyağı sobasının yanı başında oturdum ve Rudolfi romanı okudu. Kafamın  içinde sayısız düşünce dolanıp durdu. Öncelikle, Rudolfi hakkında düşünüyordum. itiraf etmem gerekirse, Rudolfi hatırı sayılır bir editördü ve onun dergisinde yayımlanmak sadece bir zevk değil, aynı zamanda  bir şerefti. Mefistofeles kılığında da olsa bu editörün  benim evimde ortaya çıkması beni mutlu etmeliydi.  Ama ya romanı beğenmezse? Bu, ayrıca ıstırap verici  bir şey olurdu... Öte yandan, ona çay ve atıştıracak bir  şeyler ikram etmeliydim, ama evde tereyağın zerresi  yoktu. Sonuçta, kafamın içi karmakarışıktı, hiç de çalmam gerekmeyen tabanca da her şeyi içinden daha da  çıkılmaz hale getiriyordu.</p>

<p>Bu arada Rudolfi sayfaları sanki yutuyordu ve ben romanın onun üzerinde nasıl bir etki yaptığını boş  yere anlamaya çalışıyordum. Rudolfi’nin yüzü kesinlikle renk vermiyordu.</p>

<p>Gözlük camlarını silmek için ara verince şimdiye kadar söylenmiş olanlara yeni bir saçmalık ekledim:</p>

<p>“Likospastov romanım hakkında ne dedi?”</p>

<p>“Bu romanın kesinlikle güzel olmadığını söyledi,” diye karşılık verdi Rudolfi ve sayfayı çevirdi. (Ne domuz biri şu Likospastov. Arkadaşını destekleyecek  yerde... vs.)</p>

<p>Gece birde çay içtik ve saat ikide Rudolfi son sayfayı okumayı bitirdi. Divanda kıvranmaya başladım.</p>

<p>“Alıyorum,” dedi Rudolfi.</p>

<p>Bir süre hiç konuşmadık.</p>

<p>“Tolstoy’u taklit ediyorsun,” dedi Rudolfi.</p>

<p>“Tam olarak hangi Tolstoy’u?” diye sordum. “Onlardan çok var.... İyi tanınmış bir yazar olarak belki Aleksey Konstantinoviç ya da yurt dışında Tsareviç  Aleksey’i yakalayan Piiyotr Andreyeviç, ya da belki  numismatik İvan İvanoviç, ya da Lev Nikolayeviç?”</p>

<p>“Eğitiminiz nedir?”</p>

<p>Hazır yeri gelmişken size küçük bir sır vermeliyim. İki fakülteden mezun olmuştum, ama bunu gizlemiştim.</p>

<p>“Bir kilise okulundan mezun oldum,” dedim, gırtlağımı temizleyerek.</p>

<p>“Demek öyle!” dedi Rudolfi ve dudaklarında belli belirsiz bir gülümseme belirdi.</p>

<p>Sonra sordu:</p>

<p>“Haftada kaç kez tıraş oluyorsunuz?”</p>

<p>“Yedi kez.”</p>

<p>“Meraklmı mazur görün,” diye devam etti Rudolfi, “saçınızı nasıl böyle ayırıyorsunuz?”</p>
<p>“Saçıma biryantin sürüyorum. Ama sormama izin verin, bütün bunları neden...”</p>

<p>“Öylesine,” diye cevap verdi Rudolfi. “Belirli bir nedeni yok.” Sonra ekledi, “İlginç. Kilise okulundan  mezun olmuş bir adam, her gün düzenli tıraş oluyor ve  bir gaz sobasının yanında yerde yatıyor. Zor bir insansınız!” Ansızın ses tonunu değiştirdi ve sert bir sesle  konuşmaya başladı: “Glavlit<a href="../Text/dipnot.xhtml#dn9s"><sup>[9]</sup></a> romanınızı geçirmeyecekler, hiçkimse de basmayacaktır. Ne   <i>Gündoğumu    </i>ne de   <i>Şafak  </i> dergileri romanınızı kabul edeceklerdir.”<a id="dn10" href="../Text/dipnot.xhtml#dn10s"><sup>[10]</sup></a>

</p>
<p>“Bunu biliyorum,” dedim sertçe.</p>

<p>“Ama yine de, bu romanı sizden alıyorum,” dedi Rudolfi tam olarak (yüreğim yerinden fırladı), “ve  size sayfa başı ödeme yapacağım (daha sonra da çok  büyük bir rakam telafuz etti, ne kadar olduğunu unuttum). Yarın daktilo edilecek.”</p>

<p>“Daktilo mu? Dört yüz sayfa uzunluğunda!” diye haykırdım boğuk bir sesle.</p>

<p>“Bölümlere ayıracağım,” dedi Rudolfi madeni bir sesle, “bürodaki on iki daktilo romanı akşama kadar  daktiloya çekmiş olur.”</p>

<p>O anda inat etmeyi bıraktım ve Rudolfi’ye boyun eğmeye karar verdim.</p>

<p>“Daktilonun parası senden çıkacak,” diye devam etti Rudolfi, ben de sadece bir kukla gibi başımı salladım. “Daha sonra, üç kelimeyi romandan çıkarmamız  gerekecek: sayfa birdeki, yetmiş birdeki ve üç yüz ikideki.”</p>

<p>Defterlere göz attım ve ilk kelimenin “Kıyamet” olduğunu gördüm, ikincisi “başmelekler” ve üçüncüsü de “şeytan” dı. Hiç itirazsız bu kelimeleri atıverdim;  bunun oldukça naiv olduğunu söylemeye yeltendim,  ama Rudolfi’ye bakınca sessizliğe gömüldüm.</p>

<p>“Daha sonra,” diye devam etti Rudolfi, “benimle beraber Glavit’e geleceksin. Ve senden rica ederim  orada tek bir kelime bile söylemeyeceksin.”</p>

<p>Bunun üzerine gücendim.</p>

<p>“Madem benim bir şeyler söyleyebileceğimi düşünüyorsunuz...” diye söze başladım gururla mırıldanarak, “o halde en iyisi benim evde kalmam...”</p>

<p>“Hayır, evde kalamazsın, benimle beraber geleceksin.”</p>

<p>“Ama orada ne yapacağım?”</p>

<p>“Bir sandalyede oturacaksın,” diye emretti Rudolfi, “ve sana söylenen her şeye nazik bir gülümsemeyle cevap vereceksin...”</p>

<p>“Ama -”</p>

<p>“Ve konuşmayı ben yapacağım!” diye sözlerini tamamladı Rudolfi.</p>

<p>Ondan sonra benden temiz bir kâğıt istedi, kurşunkalemle üzerine bir şeyler yazdı, imzaladı, benim de imzalamamı istedi, sonra cebinden iki kırışık banknot çıkardı, defterlerimi çantasına koyup odamdan çıktı gitti.</p>

<p>Bütün gece uyuyamadım, odada volta attım, banknotları ışığa tutup inceledim, çay içtim ve kitapçılardaki rafları gözümün önüne getirdim. Bir sürü insan mağazaya geliyor ve derginin son sayısını istiyordu.  Evlerde insanlar lambalarının altına oturmuş, bazıları yüksek sesle o sayıyı okuyorlardı.</p>

<p>Tanrım! Bütün bunlar ne kadar da aptalcaydı, ne kadar da aptalca! Ama o zamanlar oldukça gençtim,  onun için bana gülmeyin.</p>



<p></p>
<p></p>
</body>
</html>