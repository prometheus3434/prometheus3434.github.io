<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<h3>  BÖLÜM 14  </h3>

<h4><i>Gizemli Mucize Yaratıcıları  </i></h4>

<p>İnsan hafızası şaşırtıcı bir şekilde düzenlenmiştir. Bütün bunların hepsi çok yakın bir zamanda gerçekleşmişe benziyor, ama yine de olayları tam olarak sıralamak neredeyse imkânsız. Zincirin bazı halkaları kopmuş. Bazı şeyleri hatırlıyorum, gözlerimin hemen önünde aydınlanıyorlar, ve diğer şeyler unufak  olup dağılıyorlar ve hafızada sadece güzel bir yağmur  kalıyor. Evet, elbette, toz var. Ama yağmur? Güzel  yağmur? Neyse, o sarhoş geceyi takip eden ay kasımdı. Ama elbette bu, yağmurun yerini yapışkan karın  aldığı anlamına geliyor. E, herhalde Moskova’yı bilirsiniz. Öyleyse onu tarif etmeye gerek yok. Kasım  ayında şehrin sokakları aşırı derecede sevimsiz yerlerdir. Ve kurumları da sevimli sayılmazlar. Ama bu  hiç de o kadar kötü değil, kötü olan evde işlerin kötü  gitmesi. Anlatabilir misiniz bana, yağ lekeleri elbiseden nasıl çıkarılır? Şu ya da bu yolu denedim, şu ya da bu şeyi. Ve hayret: örneğin, benzine sokuyorsunuz ve sonuç mükemmel - leke çözülüyor, çözülüyor  ve yok oluyor. Mutlu oluyorsunuz, çünkü elbiselerinizdeki lekelerden daha büyük bir işkence yoktur.  Pasaklılıktır, berbattır, sinirlerinizi bozar. Ceketinizi  bir çiviye asıyorsunuz ve sabah kalktığınızda - bakıyorsunuz leke tekrar yerinde, üstelik şimdi bir de  hafif bir benzin kokusu var.</p>

<p>Aynı şey kaynamış suyu çaya kattığınızda, traş losyonunuzu sulandırdığınızda da olur. Bu gerçek  bir lanet! Sinirlenmeye ve seğirmeye başlıyorsunuz, ama yapabileceğiniz bir şey yok. Hayır, belli ki  elbisesi bir kere lekelenmiş olan biri elbise eskiyip  sonunda atılıncaya kadar etrafta bununla dolaşmak  zorunda. Bana göre artık hava hoş, ama başkalarına  bu lekelerin çok azını diliyorum.</p>

<p>Ve ne kadar uğraşsam da lekeyi çıkaramadım, sonra ayakkabı bağcıklarımın habire kopup durduğunu hatırladım, öksürüyordum ve her gün gazeteye gidiyordum, nemden ve uykusuzluktan şikayetçiydim, elime ne geçerse okuyordum, bunların  neler olduğunu Tanrı bilir. Şartlar, çevremdeki  herkesi benden uzaklaştırdı. Likospastov bir nedenle Kafkasya’ya gitti; arkadaşım, hani şu tabancayı çaldığım arkadaşım, Leningrad’a tayin oldu;  Bombardov’un böbrekleri iltihaplandı ve bir kliniğe  yatırıldı. Ara sıra onu ziyarete gittim, ama elbette tiyatro hakkında konuşacak havası yoktu. Ve o elbette, şu ya da bu şekilde, anladı ki,   <i>Siyah   Kar’</i>ın başına  gelenlerden sonra en doğru şey bu konuya hiç değinmemekti, ama böbrekleriyle ilgili konuşulabilirdik çünkü ne de olsa bu konuda bir avuntu olasılığı  vardı. Ve bizde öyle yaptık, böbreklerden konuştuk.  Kli’yi bile şaka yollu yadettik, ama her nasılsa pek de  komik olmadı.</p>

<p>Onu her ziyaret edişimde, hep tiyatroyu hatırlıyordum, ama tiyatro hakkında ona soru sormamak için yeterli irade gücünü kendimde buldum. Tiyatro  hakkında düşünmeyeceğime dair kendime söz verdim, ama elbette ki bu saçma bir yemindi. Kendinize  düşünmeyi yasaklayamazsınız. Ama tiyatroyu soruşturmayı yasaklayabilirsiniz. Ve ben de bunu kendime yasakladım.</p>

<p>Tiyatro ölmüşe benziyordu ve hayat belirtisi göstermiyordu. Ordan hiçbir haber gelmiyordu. Tekrarlıyorum, insanlardan uzakta büyüdüm. İkinci el kitapçılara gittim ve kimi zaman yarı karanlıkta  kıçımın üzerine oturup tozlu dergileri karıştırdım,  çok güzel bir resim gördüğümü hatırlıyorum... zafer  takı...</p>

<p>Bu arada yağmur durdu ve yerini teklifsizce gelen dondurucu soğuğa bıraktı. Tavanarasındaki pencerem dantel işleriyle süslenmişti ve ben orada otururken, yirmi kopeklik madeni paraya hohlayıp onu buzlu yüzeye sürterken, oyunlar yazmanın ve bunların oynanmamasının katlanılmaz bir şey olduğunu  fark ettim.</p>

<p>Ne var ki, akşamları aşağı kattan bir valsin sesleri geliyordu, her zaman aynı ezgiydi (sanırım biri onu çalmayı öğreniyordu) ve vals küçük bir kutuda  resimlerin, oldukça tuhaf ve nadir resimlerin görünmesine yol açıyordu. Örneğin, aşağı katta haşhaş tiryakilerinin inleri olduğunu hayal ettim, ve ele avuca  gelmez hayal gücümde “üçüncü perde” dediğim bir  şeyler şekillenmeye başladı. Gri-mavi duman, asimetrik yüzlü bir kadın, dumandan zehirlenmiş bazı  züppeler ve elinde keskin bir bıçakla ona doğru yürümekte olan limon sarısı yüzlü ve çarpık gözlü bir  adam. Bıçakla bir darbe, kan ırmağı. Saçmalık, anlayacağınız! Çer çöp. Böylesi bir üçüncü perdesi olan  bir oyunu nereye götürebilirdim?</p>

<p>Yaratmış olduklarımı henüz yazıya bile dökmedim. Soru, elbette ve her şeyden önce zihnimde şekilleniyor, kendini bir tavanarasına gömmüş, büyük bir başarısızlık yaşamış ve üstelik melankolik biri  (bunun farkındayım, merak etmeyin) neden kendi  canını almak için ikinci bir girişimde bulunmuyor.</p>

<p>Açıkça kabullenmeme izin verin: İlk girişim bu şiddet eylemi için belirli bir tiksinti uyandırmıştı.  Kendi adıma konuşmak gerekirse, bu böyle. Ama  elbette bu gerçek neden değildi. Her şeyin zamanı  geliyor. Ama bırakın da şimdi bu konuyu konuşmayalım.</p>

<p>Dışarıdaki dünyaya gelince, kendinizi ondan tamamen koparmanız mümkün değil; kendisini hissettirmeye devam etti, çünkü Gavriil Stepanoviç’ten kimi zaman elli, kimi zaman yüz ruble aldığım dönem boyunca   <i>Moskova Akşamı’</i>nın<a id="dn48" href="../Text/dipnot.xhtml#dn48s"><sup>[48]</sup></a> da aralarında  bulunduğu üç tiyatro dergisine abone olmuştum.</p>

<p>Bu dergilerin çeşitli sayıları iyi kötü zamanında gelmişti. “Tiyatro Haberleri” bölümünü okurken çok  sık olarak tanıdığım insanlarla karşılaşıyordum.  Örneğin, on beş kasımda şunları okudum:  “Tanınmış yazar İzmail Aleksandroviç Bondarevski, göçmen yaşamından sahnelere dayalı oyunu    <i>Monhnarte'ın Bıçakları’</i>nı   bitiriyor. Söylentilere bakılırsa, yazar, oyununu Eski Tiyatro’ya önerecek.”  Ayın on yedisinde gazeteyi açınca şöyle bir haberle karşılaştım:</p>

<p>“Tanınmış yazar E. Agapyonov,   <i>Üvey Kardeş   </i>adlı komedi oyunu üzerinde yoğun olarak çalışıyor.”  Ayın yirmi ikisinde aşağıdaki pasaj basılmıştı:  “Muhabirimizle yaptığı bir sohbette tanınmış tiyatro yazarı Klinker, Bağımsız Tiyatro’ya önermeye  niyetlendiği oyunu hakkında bazı bilgiler paylaştı.  Albert Albertoviç oyununun Kasimov yakınlarında  geçtiğini ve iç savaştan geniş bir sahne temsil ettiğini  açıkladı. Oyunun şu anki kesin olmayan adı   <i>“Saldırı.”</i> Ve bundan sonra her şey dolu yağmuru gibiydi: yirmi üçü,  yirmi dördü ve yirmi altısı. Gazetenin  üçüncü sayfasında genç bir adamın çamur gibi bir  resmi vardı; adamın sanki birisine kafa atıyormuş  gibi görünen olağan dışı hüzünlü bir kafası vardı  ve bunun I. S. Prok olduğu açıklanıyordu. Bir oyun.  Üçüncü perdeyi bitiriyordu.</p>

<p>Onisim Zevenko. Anbakomov. Dört, beş perde.</p>

<p>İki ocakta şu sözleri görünce alındım:</p>

<p>“Danışman M. Panin, bir grup oyun yazarını Bağımsız Tiyatro’da bir toplantıya çağırdı. Konu, Bağımsız Tiyatro için yazılacak çağdaş bir oyun.”</p>

<p>Duyurunun başlığı “Vadesi Geçmiş!” idi ve sahneye henüz bizim zamanımızı anlatan tek bir çağdaş oyun bile koymadığı için Bağımsız Tiyatro’ya sitem  eden bir pişmanlığı yansıtıyordu. “Ama yinede de,”  diyordu gazete, “burası Bağımsız Tiyatro, özellikle  Bağımsız Tiyatro, ki çağdaş bir yazarın oyununu münasip bir şekilde diğer tiyatrolardan daha iyi yorumlayacak kapasiteye sahip, eğer bu yorum İvan Vasiliyeviç ve Aristarkh Platonoviç gibi ustalar tarafından  üstlenilirse.”</p>

<p>Bu sözleri hâlâ Bağımsız Tiyatro’ya layık bir eser üretmeyi becerememekle suçlanan oyun yazarına  yönelik sitemler takip ediyordu.</p>

<p>Kendi kendime konuşma alışkanlığını edinmiştim.</p>

<p>“Hadi ordan!” diye mırıldandım dudaklarımla somurtarak, kimsenin oyun yazmadığını söyleyerek  ne demek istiyorsunuz? Köprü ne olacak? Ya akerdeon? Çiğnenmiş karlar üzerindeki kan?”</p>

<p>Kar fırtınası pencerenin dışında uğulduyordu. Lanet olasıca köprünün, dışarıda, kar fırtınası altında olduğunu hayal ettim, akerdeon çalıyor ve silah  seslerinin çatırtısını duyabiliyordum sanki. Bardaktaki çay soğudu, favorili bir yüz gazetenin sayfasından bana şöyle bir baktı.</p>

<p>Altında Aristarkh Platonoviç tarafından toplantıya gönderilmiş bir telgrafın şu metni vardı:</p>

<p class="bosluk1"></p>

<p>  Bedenim Kalküta’da, ama ruhum sizinle.  </p>

<p class="bosluk1"></p>

<p>“Hayatın akışına bir bak, barajda su gibi,” diye fısıldadım esneyerek, “ve ben sanki diri diri gömülmüşüm.”</p>

<p>Gece ilerliyor, ertesi gün geçiyor, bütün bunların hepsi geçecek, daha önce geçen bütün günler gibi ve  geriye başarısızlıktan başka bir şey kalmayacak.</p>

<p>Topallayarak ve iyice kötüleşmiş dizime masaj yaparak kendimi divana doğru sürükledim, ceketimi  çıkarmaya başladım, soğuktan titredim, saati yaraladım.</p>

<p>Sayısız gece böyle geçti; onları hatırlıyorum, ama her nasılsa hepsi bir araya toplandı - hava uyumak  için çok soğuktu. Günler sanki hafızamdan silinmişti  - hiçbir şey hatırlamıyorum.</p>

<p>Her şey ocak ayının sonuna dek böyle sürüncemede kaldı, sonra ayın yirmisinin gecesinde gördüğüm rüyayı çok iyi hatırlıyorum.</p>

<p>Sarayda devasa bir salon, salon boyunca yürüyor gibiyim. Şamdanlarda tüterek yanan ağır, yağlı, altın renkli mumlar var. Tuhaf bir şekilde giyinmişim,  bacaklarım dar pantolonlar içinde; kısacası, bizim  yüzyılımızda değilim, on beşinci yüzyıldayım. Salonda ilerliyorum ve kuşağımda bir hançer var. Rüyanın  bütün güzelliği benim yönetici olmamdan, özellikle,  kapılarda ayakta duran maiyetimdekileri açıkça korkutan hançerimden kaynaklanıyor. Hiçbir şarap bu  hançer kadar sarhoş edemez, sessizce kapılara doğru  yürürken rüyamda gülümsedim, yo hayır, kahkahalarla güldüm.</p>

<p>Bu rüyanın cazibesi o kadar büyüktü ki, uyandıktan sonra da uzun bir süre gülmeye devam ettim.</p>

<p>Sonra kapıya vuruldu, bir battaniyeye sarınmış olarak yırtık pırtık terliklerimi sürükleyerek kapıya  gittim. Kadın komşumun eli yarıktan içeri uzandı ve  bana üzerinde “BT” harflerinin altın renginde parıldadığı bir zarf verdi.</p>

<p>Zarfı yırtarak açtım - şimdi bile önümde parçalanmış bir halde duruyor (ve onu yanımda götüreceğim!). Zarfın içinde bir kâğıt parçası, altın rengi gotik harflerle birlikte, ve Foma Strizh’in büyük, kalın el yazısıyla yazılmış bir mesaj vardı:</p>

<p class="bosluk1"></p>

<p>Sevgili Sergey Leontiyeviç!</p>

<p>Hemen tiyatroya gelin!   <i>Siyah  Kar’</i> ın provalarına yarın saat 12’de başlıyorum.</p>

<p class="bosluk1"></p>

<p>Saygılar, F. Strizh</p>

<p class="bosluk1"></p>

<p>Divana oturdum, yüzümde çarpık bir gülümsemeyle kâğıt parçasına deli gözlerle bakıyor ve hançeri düşünüyordum ve sonra da çıplak ayaklarıma bakarken her nedense Ludmila Silvestrovna geldi  aklıma.</p>

<p>Bu arada birisi baskın tonda bir neşeyle kapıya vurdu.</p>

<p>“Girin,” dedim.</p>

<p>Bombardov hemen odaya girdi, biraz sararmıştı, hastalığından sonra daha uzun boylu görünüyordu  ve değişmiş sesiyle şöyle dedi:</p>

<p>“Zaten biliyorsun! Özellikle geldim.”</p>

<p>Ve, bütün çıplaklığım ve yoksulluğumla onu karşılamak için ayağa kalktım, eski battaniyeyi döşemede sürükledim, kâğıdı yere düşürerek onu öptüm.</p>

<p>“Bu nasıl oldu?” diye sordum yere doğru eğilirken.”</p>

<p>“Ben bile anlamadım,” diye cevapladı sevgili misafirim. “Kimse anlayamaz ve nedenini de asla bilemeyecekler. Sanırım bu işi Panin ile Strizh yaptı. Ama bunu nasıl yaptıkları bir gizem, çünkü insan  gücünün çok ötesinde. Kısacası, bu bir mucize.”</p>
</body>
</html>