<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_18">&nbsp;<br class="chapter" />
  Tip I Egzersiz Planı:<br class="chapter" />
  &nbsp;<br class="chapter" />
  Egzersiz Yapmak Konusunda Motive Olmak ve Motive Kalmak İçin Dört İpucu</h2>

  <p class="indentmetin">Bu kitabın kapağında bir atletin fotoğrafı var. Bu bir tesadüf değil. Koşmak, Tip I davranış kalıbının tüm bileşenlerini içerir. Özerktir. Ustalığı aramanıza izin verir. Koşucular ve koşmayı sevenler, genellikle daha büyük bir amacı gerçekleştirmek için, mesela sınırlarını test etmek veya sağlıklı ve zinde kalmak için koşarlar. İşte size, işyerinde ve sınıfta veya hayatınızın herhangi başka bir coğrafyasında içsel motivasyonun ruhunu su yüzüne çıkarmanızı sağlayacak, Tip I tarzında zinde kalmak için dört ipucu:</p>

  <p class="normal">Hedeflerinizi belirleyin: Standart, alışılageldik egzersiz planlarını kabul etmeyin. Kendi ihtiyaçlarınıza ve fitness seviyenize uygun bir egzersiz planı hazırlayın. (Bu konuda bir profesyonel ile de çalışabilirsiniz ama son kararlar size aittir.) Çok önemli bir konu da doğru nitelikte hedefler seçmenizdir. İnsan davranışları üzerine yapılan yoğun araştırmalarda harici motivasyon unsurlarıyla zayıflamak isteyen –sözgelimi evlilik töreni veya mezunlar balosu için– kişilerin genellikle hedeflerine ulaştıkları ama hedefe ulaşır ulaşmaz eski kilolarına geri dönmeye başladıkları görüldü. İçsel hedeflerle –sözgelimi daha fit olarak kendini daha iyi hissetmek veya sevdiklerini düşünerek daha sağlıklı bir yaşam sürmek isteyenler– hareket edenler ise başta yavaş ilerliyorlar ama uzun erimde daha iyi sonuçlar elde ediyorlar.</p>

  <p class="normal">Sevdiğiniz faaliyetleri yapın. Spor salonlarına gitmek, size bir zulüm gibi geliyorsa, seveceğiniz, size akış anları yaşatacak bir spor dalı bulmaya çalışın. Mesela arkadaşlarınızla toplanıp tenis veya basketbol oynayın, amatör liglere katılın, semtinizdeki parkta yürüyün, yarım saat dans edin veya çocuklarınızla oyun oynayın. Sawyer Etkisi'nden yararlanın ve bu çalışmayı oyuna dönüştürün.</p>

  <p class="normal">Ustalaşma fikrini aklınızdan çıkarmayın. Bir konuda günbegün daha iyiye gitmek, büyük bir yenilenebilir enerji kaynağıdır. O nedenle zaman içinde kendinizi geliştirebileceğiniz bir faaliyet seçin. Bu faaliyet alanının zorluk derecesini sürekli olarak artırarak ve zaman içinde kendinizi daha zorlu aşamalara sokarak bu enerjiyi yenileyebilir, motivasyonunuzu koruyabilirsiniz.</p>

  <p class="normal">Kendinizi doğru şekilde ödüllendirin. Çok zorlanıyorsanız, Stickk<br class="chapter" />
  &nbsp;&nbsp;&nbsp;&nbsp;&nbsp;(www.stickk.com)<br class="chapter" />
  sitesi üzerinden küçük bir deneye katılın. Bu sitede bir hedefinizi insanlarla paylaşıyorsunuz. Hedefinize ulaşamazsanız bir arkadaşınıza veya bir hayır derneğine para veriyorsunuz. Ama genel olarak kendinize şartlı ödüller vaat etmeyin. Mesela "Bu hafta dört kere egzersiz yaparsam kendime yeni bir gömlek alacağım," demeyin; geri tepebilir. Ama ara sıra kendi kendinize vereceğiniz sürpriz hediyeler sorun teşkil etmez. Bu hafta yüzmeyi umduğunuz mesafeyi yüzdüyseniz kendinizi bir masajla ödüllendirmenizin hiçbir sakıncası yoktur. Kıyamet kopmaz. Üstelik kendinizi gayet iyi hissedebilirsiniz.</p>
</body>
</html>
