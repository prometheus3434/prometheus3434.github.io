<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_15">&nbsp;<br class="chapter" />
  Ebeveynler ve Eğitimciler İçin Tip I:<br class="chapter" />
  &nbsp;<br class="chapter" />
  Çocuklarımıza Yardım Etmenin Dokuz Yöntemi</h2>

  <p class="normal">Tüm çocuklar, meraklı, başına buyruk Tip I kişileridir. Ama sonunda büyük bölümü hayattan kopuk, itaatkar Tip X kişilerine dönüşür. İyi ama neden? Sorun belki de bizleriz: Okulları ve aileleri yöneten biz yetişkinler. Gençleri yeni çalışma dünyasına uygun şekilde donanımlı hale getirmek istiyorsak ve daha da önemlisi onların mutlu, tatminkar bir hayat sürmeleri arzusundaysak Motivasyon 2.0'ın eğitim ve ebeveynlik kavramları üzerindeki pençesini kırmak durumundayız.</p>

  <p class="normal">Yazık ki iş dünyasında olduğu gibi okulların ve ebeveynlerin yaptıklarıyla bilimin bildiği arasında da büyük bir uçurum bulunuyor. Bilim diyor ki,(eğer ikinci bölümü okuduysanız siz de biliyorsunuz) okul öncesi çağdaki bir çocuğa bir resim çizdi diye bir sertifika vermeyi vaat ederseniz çocuk sizin için o resmi çizecek ve sonra, uzun erimde resim çizmeye ilgisini kaybedecektir. Böylesi kanıtlara rağmen ve dünya ekonomisinin çarkları, rutinlikten uzak, yaratıcı, kavramsal beceriler gerektirirken hâlâ birçok okul yanlış istikamette ilerlemeye devam ediyor. Rutin olana, doğru cevaplara ve standardizasyona yönelik vurgularını katlayarak sürdürüyorlar. İşleri güçleri, şartlı ödüller – kitap okudu diye ısmarlanan pizzalar, sınıfta hava atmak için iPod'lar, yüksek test sonuçları için nakit para... Öğrencilerin şevkini artırmak yerine onları itaatkar kişiler olmaları için rüşvete boğuyoruz.</p>

  <p class="normal">Daha iyisini yapabiliriz. Yapmalıyız da. Tip I çocuklar yetiştireceksek evde ve okulda onlara özerkleşmeleri, ustalaşmaları ve amaç sahibi olmaları için desteğimizi vermeliyiz. Bunun için uygulayabileceğimiz dokuz yöntem var.</p>

  <p class="normal1">EV ÖDEVİ OLARAK ÜÇ BÖLÜMDEN MEYDANA GELEN TİP I TESTİNİ YAPIN</p>

  <p class="normal">Çocukların çantalarından yerlere taşan ev ödevleri, onların gerçekten de bir şeyler öğrenmelerine yardımcı oluyor mu? Yoksa sahte bir zorlama hissi yaratmak adına sadece boş zamanlarından mı çalıyor? Öğretmenler, bir başka zaman alıcı ev ödevi vermeden önce kendinize şu üç soruyu sorarak bir Tip I testi uygulayın:</p>

  <p class="indentmetin">• Bu ödevi yaparlarken çocuklara ne zaman ve nasıl yapacakları noktasında özerklik tanıyor muyum?</p>

  <p class="indentmetin">• Bu ödev, sınıfta daha önce ele alınan bir konunun tekrarından mı ibaret yoksa yeni ve ilgi çekici bir boyuta sahip mi? Bu sayede ustalaşma konusunda çocukların ilerleme kaydetmesine yarıyor mu?</p>

  <p class="indentmetin">• Öğrencilerim bu ödevin amacını kavradılar mı? Bu ek aktiviteyi evde yaparak sınıfın kitlesel amacına nasıl katkı sağladıklarını anlayabiliyorlar mı?</p>

  <p class="normal">Bu sorulardan herhangi birine verdiğiniz cevap olumsuz ise ödevi yeni baştan tasarlayabilir misiniz? Ve siz anne-babalar, ev ödevlerine, ödevlerin itaatkarlığı mı yoksa girişkenliği mi güçlendirdiğine bakıyor musunuz? Anlamsız işlerle çocuklarımızın zamanını heba etmeyelim. Çünkü onların sahip olabilecekleri sadece tek bir çocukluk dönemleri var.</p>

  <p class="normal1">FEDEX GÜNÜ DÜZENLEYİN</p>

  <p class="normal">Dördüncü bölümde yazılım şirketi Atlassian'ın işyeri ortamında nasıl bir özerklik dalgası yarattığını gördük. Şirket, her üç ayda bir günü, çalışanlarının istedikleri bir proje üstünde diledikleri kişi ile beraber çalışmalarına ayırıyor. Siz de bunu öğrencilerinizle ve hatta kendi çocuklarınızla deneyebilirsiniz. Okulda bir günü veya evde bir tatil gününü bu işe ayrın. Çocuklardan çözümlenmesi gereken bir sorun veya uğraşmak istedikleri bir proje getirmelerini isteyin. Sonra bunların üzerinde çalışmalarına müsaade edin. Ertesi sabah, sınıfta veya ailenin önünde neler yaptıklarını sunsunlar. Çocuklar, projeleri kendileri getirsin ve gün sonunda ödül, yarattıkları ve öğrendikleri şeyleri paylaşmak olsun.</p>

  <p class="normal1">"KENDİN YAP" KARTLARINI DENEYİN</p>

  <p class="normal">Çoğu öğrenci okul kapısından içeriye, akıllarında tek bir amaç ile girer: iyi notlar almak. Çok zaman bu hedefe ulaşmanın en iyi yolu müfredata uymak, risklerden sakınmak ve öğretmenin onlardan vermelerini istediği cevapları vermektir. İtaatin ödülü yüksek notlardır. Eğitim-öğretim ile notlar arasında fazlaca yakın bir ilişkiden bahsedilemez. Öte yandan notları yüksek olmayan öğrenciler kendilerini başarısız görüp okumaktan vazgeçerler çok zaman.</p>

  <p class="normal">Tip I yaklaşımı farklıdır. Karneler, potansiyel bir ödül değil, öğrencilere ilerlemeleri hakkında yararlı bir geribildirim verme yöntemidir. Ve Tip I kategorisine giren öğrenciler, geribildirim almanın en iyi yollarından birinin, kendi ilerlemelerini değerlendirmek olduğunu iyi bilir.</p>

  <p class="normal">"Kendin Yap" karnesi ile denemeler yapın. Bir yarıyıl başında öğrencilerinize başlıca eğitim hedeflerini sorun. Yarıyılın sonunda onlara kendi karnelerini hazırlamalarını söyleyin. Ayrıca kendi ilerlemelerine dair bir-iki paragraf yazmalarını da isteyin. Hangi noktalarda başarılı, hangilerinde başarısızlar? Hangi konuları öğrenmeleri gerekiyor? Öğrenciler, kendi karnelerini hazırladıktan sonra onlara sizin hazırladığınız resmi karneyi gösterin ve bu iki karnenin kıyaslamasının, onlar için ustalığa giden yola dair bir sohbetin başlangıcı olmasını sağlayın. Veli toplantılarına öğrencileri bile dahil etmeyi düşünebilirsiniz. (Ebeveynler, çocuğunuzun öğretmeni bu "kendin yap" türü karnelere sıcak bakmazsa siz kendiniz evde deneyebilirsiniz. Böylece çocuğunuzun varsayılan fabrika ayarlarının okul tarafından değiştirilmesine, Tip I kişisinden Tip X kişisine dönüşmesine engel olursunuz.)</p>

  <p class="normal1">ÇOCUKLARINIZA HARÇLIK VE BİRAZ DA ANGARYA İŞ VERİN AMA İKİSİNİ SAKIN BİRLEŞTİRMEYİN</p>

  <p class="normal">Harçlık, çocuklar için iyidir, çünkü çocukların harcayabilecekleri bir miktar paraları olursa ve onu nasıl harcayacaklarına veya saklayacaklarına kendileri karar verirse bu, onlara özerkliği öğretirken para konusunda da sorumluluk sahibi olmalarını sağlar.</p>

  <p class="normal">Çocuklara ev içinde verilen işler neden yararlıdır? Çünkü bu tür angarya işler, çocuklara aile bireyleri arasında karşılıklı yükümlülükler olduğunu öğretir ve birbirlerine yardım etmeleri gerektiği bilincini aşılar.</p>

  <p class="normal">Angarya işlerle harçlığı bir araya getirirseniz ne olur? Çocuklar için hiç iyi olmaz. Parayla bazı işlerin yapılmasını birleştirdiğinizde harçlığı, şartlı ödüle dönüştürmüş olursunuz. Çocuğa çok net ve aynı netlikte yanlış bir mesaj verirsiniz. Para ödemediğiniz takdirde kendine saygısı olan hiçbir çocuk kendi isteğiyle masayı hazırlamaz, çöpü dışarı çıkarmaz veya yatağını düzeltmez. Ahlaki ve ailesel bir sorumluluğu alıp bir başka ticari işleme çevirir. Ayrıca, aileniz için sevimsiz bir işi yapmanın tek geçerli sebebinin, bunun karşılığında para almak olduğunu beyinlere kazır. İki iyi şeyi bir araya getirdiğinizde daha iyi değil de daha kötü bir şey ortaya çıktığının güzel bir örneğidir bu durum. O nedenle harçlık ve angarya iş konusunu mutlaka birbirinden ayrı tutun. Böylece o çöp kutusunun boşalmasını sağlayabilirsiniz. Dahası, çocuklarınız kural ve ücret arasındaki farkı öğrenmeye başlayacaktır.</p>

  <p class="normal1">ÖVÜN AMA DOĞRU ŞEKİLDE...</p>

  <p class="normal">Doğru yapıldığında övmek, takdir etmek, çocuklara geribildirimde bulunmanın, onları cesaretlendirmenin önemli yollarından biridir. Ama yanlış yapılırsa işte o zaman övmek bir başka şartlı ödüle dönüşerek yaratıcılığı ve içsel motivasyonu boğabilir.</p>

  <p class="normal">Psikolog Carol Dweck ile bu alanda çalışan başka bilim adamlarının araştırmaları, Tip I davranışını güçlendirecek şekilde birini nasıl takdir edeceğimize ışık tutuyor:</p>

  <p class="indentmetin">• Zekayı değil çaba ve stratejiyi övün: Dweck'in araştırmalarının da gösterdiği gibi, akıllılıklarıyla övülen çocuklar, kendilerinden yapmaları istenen her şeyi bir sınav olarak görme eğilimine giriyorlar. Aptal görünmemek için yeni isteklere karşı direnip en kolay yolu seçiyorlar. Öte yandan, çaba göstermenin, çok çalışmanın ustalaşmayı ve büyümeyi beraberinde getirdiğini anlayan çocuklar yeni ve zor görevlere daha sıcak bakıyorlar.</p>

  <p class="indentmetin">• Övgünüz net olsun. Anne-babalar ve öğretmenler çocuklara performanslarına dair yararlı bilgiler vermelidir. Genellemelere boğmak yerine onlara neyi çok iyi, dikkate değer yaptıklarını söyleyin.</p>

  <p class="indentmetin">• Övme işini baş başa iken yapın. Övmek, geribildirimde bulunmaktır; bir ödül töreni değildir. O nedenle en iyisi övgünüzü baş başa iken yapmaktır.</p>

  <p class="indentmetin">• Övgüyü gerçekten iyi bir gerekçesi varsa yapın. Çocukları kandırmayın. Sahte bir övgüyü saniyesinde çakarlar. Samimi veya sessiz olun. Aşırı övgü, çocukların gözüne dürüstlükten uzak ve hak edilmemiş bir şey olarak görülür. Ayrıca, aşırı övgü ustalığa yönelmektense övgünün kendisini amaç haline getiren bir başka şartlı ödüle dönüşür.</p>

  <p class="normal1">ÇOCUKLARIN BÜYÜK RESMİ GÖRMELERİNİ SAĞLAYIN</p>

  <p class="normal">Standart testlere, notlara ve şartlı ödüllere bel bağlamış eğitim sistemlerinde öğrenciler genellikle neyi neden yaptıklarının farkında değildir. Büyük resmi görmelerini sağlayarak bu durumu tersine çevirebilirsiniz. Hangi alanda eğitim görüyor olurlarsa olsunlar şu sorularını yanıtlarını verebilmeliler: Bunu neden öğreniyorum? Yaşadığım dünyada bunun taşıdığı anlam nedir? Sonra sınıftan çıkıp öğrendikleri şeyi uygulatın. İspanyolca mı öğreniyorlar? Onları bir işyerine, mağazaya veya halka açık herhangi bir yere götürüp o dili konuşmalarını sağlayın. Geometri mi okuyorlar? Okulunuza ya da evinize yapılacak ek bir binanın mimari tasarımlarını yaptırın. Tarih mi okuyorlar? Öğrendiklerini haberlerde duydukları bir olaya uygulamalarını isteyin. Okumak, yazmak, hesap yapmak gibi ana unsurların arasına ilgililik unsurunu da ekleyin.</p>

  <p class="normal1">BEŞ TİP I OKULU</p>

  <p class="normal">Dünyanın genelinde okulların çoğu Motivasyon 2.0 anlayışını benimsemiş olsalar da bazı ileri görüşlü eğitimciler, gençlerin üçüncü güdüye sahip olduklarını gayet iyi bilmektedir. ABD'de bulunan, öykünebileceğiniz uygulamaları ve ilham alabileceğiniz hikayeleri olan beş ayrı Tip I okuluna dair kısa bilgileri aşağıda bulabilirsiniz:</p>

  <p class="indentmetin">• Big Picture Learning: Bu okul Rhode Island, Providence'ta amiral gemisi niteliğindeki devlet lisesi Met'in açıldığı 1996 yılından beri itaat yerine katılımcı bir girişkenliği teşvik eden yerler yaratıyor. Eğitim alanında iki deneyimli mucit olarak tanımlayabileceğimiz Dennis Littky ve Elliot Washor tarafında kurulan Big Picture Learning, ABD'de altmışın üzerinde okulu bulunan, kâr amacı taşımayan, öğrencilere kendi eğitimlerinin sorumluluğunu veren bir kurum. Big Picture öğrencileri temel bilgileri alıyor. Ama bu bilgileri kullanıyorlar ve bir yandan kamu hizmeti yaparak başka beceriler de ediniyorlar. Bunları yaparken başlarında mutlaka deneyimli bir hoca oluyor. Motivasyon 2.0'ın kolayca kestirmesine kaçılabilen yöntemleri yerine Big Picture çocukları, yetişkinler gibi değerlendirmeye tabi tutuluyor. Çalışma performanslarına, bireysel sunumlarına, işte gösterdikleri gayrete, davranışlarına ve sergiledikleri tutuma bakılıyor. Met ve diğer Big Picture Learning okullarındaki öğrenciler genelde düşük gelir grubundan ve azınlık konumundaki ailelerden geliyor. Bu çocuklar, klasik okullardan yeterince yararlanamıyor. Ancak bu yenilikçi Tip I yaklaşımı sayesinde, yüzde doksan beşten fazlası mezun olup üniversiteye devam edebiliyor. Daha ayrıntılı bilgi için okulun sitesini ziyaret edebilirsiniz:<br class="chapter" />
  &nbsp;&nbsp;&nbsp;&nbsp;&nbsp;www.bigpicture.org.<br class="chapter" />
  Bilgi notu: 2007'den bu yana okulun yönetim kurulunda ücret almadan görev yapmaktayım.</p>

  <p class="indentmetin">• Sudbury Valley School: Massachusetts eyaletinin Framingham şehrindeki bu bağımsız okul, gençlerin özerklik sahibi olduklarında neleri başarabildiklerinin en güzel örneklerine sahne oluyor. Okulda tüm insanların doğuştan meraklı oldukları ve en iyi eğitimin öğrencinin kendisi tarafından başlatılıp yönetildiği ilkeleri geçerli. Okul, öğrencilere eğitimleriyle ilgili görev, zaman ve teknik konularında tam bir kontrol tanıyor. Öğretmenler ve diğer çalışanlar, onlara başarmaları konusunda her zaman destek oluyor. Sudbury Valley School, itaatin değil, katılımcılık ve girişkenliğin kural olduğu bir okul. Daha fazlası için okulun web sitesini ziyaret edebilirsiniz:<br class="chapter" />
  &nbsp;&nbsp;&nbsp;&nbsp;&nbsp;www.sudval.org</p>

  <p class="indentmetin">• The Tinkering School: Bir okuldan ziyade bir laboratuvar olarak tanımlanabilecek bu yaz eğitim programı, bilgisayar bilimcisi Gever Tulley tarafından yaratıldı. Okulda yedi ile on yedi yaşları arasındaki çocuklar, ilginç şeylerle uğraşıp hoş çalışmalara imza atıyor. California'nın Montara şehrinde bulunan genel merkezde Tulley'nin elemanları insan taşıma amaçlı havai kablo hatları, motosikletler, diş fırçası robotları, lunapark hız trenleri ve insanları taşıyabilecek sağlamlıkta plastik poşetten köprüler yapıyor. Çocuğumuzu bir hafta süreyle bunlarla uğraşması için California'ya götürmeye çoğumuzun gücü yetmez ama "Çocuklarınızın Yapmasına İzin Vermeniz Gereken Beş Tehlikeli Şey"i hepimiz öğrenebiliriz. Tulley'nin 2007'de bu başlıkla yaptığı konuşmayı dinlemek için dokuz dakikanızı ayırabilirsiniz. Sonra çocuklarınıza bir çakı, birkaç elektrikli alet ve bir kutu kibrit verebilir ve kenara çekilebilirsiniz. Daha fazla bilgi için şu adresi ziyaret edebilir, aynı adresten söz konusu konuşmayı dinleyebilirsiniz:<br class="chapter" />
  &nbsp;&nbsp;&nbsp;&nbsp;&nbsp;www.tinkeringschool.com.</p>

  <p class="indentmetin">• Puget Sound Community School: Big Picture ve Sudbury gibi Seattle'daki bu küçük bağımsız okul da öğrencilerine radikal bir dozda özerklik tanıyor, klasik okullardaki "bu beden herkese uyar" yaklaşımını tersyüz ediyor. Her öğrencinin, kişisel koçu olarak görev yapan bir danışmanı var. Kendi hedeflerini belirlemede öğrenciye yardım ediyor. "Okul", derslerle çocukların kendi yarattıkları bağımsız araştırma projelerinin ve öğrenciler tarafından geliştirilen kamu hizmeti örneklerinin birleşiminden meydana geliyor. Gençler genellikle okul dışında olduklarından eğitimin gerçek yaşama dair bir amacı olduğunu çok açık ve net bir biçimde idrak edebiliyorlar. Not peşinde koşmaktansa danışmanlarından, öğretmenlerinden ve arkadaşlarından gayri resmi ve düzenli geribildirim alıyorlar.<br class="chapter" />
  &nbsp;&nbsp;&nbsp;&nbsp;&nbsp;www.pcs.org</p>

  <p class="indentmetin">• Montessori Okulları: Dr. Maria Montessori, kendi adını taşıyan eğitim metodunu 1900'lerin başlarında, çocukların doğal meraklarını ve doğuştan gelen öğrenme heveslerini gözlemledikten sonra geliştirdi. Sahip olduğu üçüncü güdü anlayışı ile özellikle okul-öncesi ve ilkokul çağındaki çocuklar için dünya çapında bir okul ağı oluşturdu. Montessori metodunun ana ilkeleri ile Motivasyon 3.0'ın ilkeleri birbirine çok benzer. Her ikisi de çocukların eğitimlerinde söz sahibi olmaları, bağımsız bir şekilde ders görmeleri gerektiğini söyler. Öğretmenler, ders veren veya komuta eden kişiler değil sadece birer gözlemci ve kolaylaştırıcı olmalıdır. Çocuklar, doğal olarak yoğun odaklanma, konsantrasyon ve akış anları yaşarlar. Yetişkinler, bu anlara müdahale etmemek için ellerinden geleni yapmalıdır. Her ne kadar Montessori okulları, ortaokul ve lise seviyesinde nadir ise de her eğitimci ve ebeveyn, bu metodun başarısından, yıllar içinde kendini kanıtlamış etkinliğinden yararlanabilir. Bu arada siz Montessori metodunu araştırırken Tip I davranışlarını öne çıkaran şu iki yaklaşıma da bakmanızı öneririm: çocuklar için Reggio Emilia felsefesi ve Waldorf Okulları. Daha fazla bilgi için şu web sitelerini ziyaret edebilirsiniz:<br class="chapter" />
  &nbsp;&nbsp;&nbsp;&nbsp;&nbsp;www.montessori-ami.org,<br class="chapter" />
  &nbsp;&nbsp;&nbsp;&nbsp;&nbsp;www.montessori.org,<br class="chapter" />
  &nbsp;&nbsp;&nbsp;&nbsp;&nbsp;www.amshq.org,<br class="chapter" />
  &nbsp;&nbsp;&nbsp;&nbsp;&nbsp;www.reggioalliance.org<br class="chapter" />
  &nbsp;&nbsp;&nbsp;&nbsp;&nbsp;ve<br class="chapter" />
  &nbsp;&nbsp;&nbsp;&nbsp;&nbsp;www.whywaldorfworks.org.</p>

  <p class="normal1">ÖZGÜR EĞİTİM GÖRENLERDEN DERS ALIN</p>

  <p class="normal">Son yirmi yılda ABD'de çocuklarına evde eğitim veren ebeveynlerin sayısı hızla arttı. Bu eğilimin en hızlı büyüyen parçasını özgür eğitimciler, yani resmi bir müfredata bağlı kalmadan, çocuklarını, tamamen onların ilgi alanlarına göre yetiştiren aileler oluşturuyor. Eğitimde Tip I yaklaşımını ilk benimseyenler arasında bu grup bulunuyor. Gençlerin neyi nasıl öğrenecekleri konusunda onlara özerklik tanıyor. Çocukların, diledikleri konuda istedikleri kadar zaman harcamalarına izin vererek ustalığı teşvik ediyorlar. Özgür eğitim siz ve çocuklarınıza göre olmasa bile şu eğitim devrimcilerinden bir şeyler öğrenebilirsiniz. Öncelikle John Taylor Gatto'nun olağanüstü kitabı Dumbing Us Down'ı okuyun. Sonra Home Education Magazine'e ve web sitelerine bir bakın. Daha ayrıntılı bilgi için<br class="chapter" />
  &nbsp;&nbsp;&nbsp;&nbsp;&nbsp;www.homeedmag.com,<br class="chapter" />
  &nbsp;&nbsp;&nbsp;&nbsp;&nbsp;www.unschooling.com<br class="chapter" />
  &nbsp;&nbsp;&nbsp;&nbsp;&nbsp;ve<br class="chapter" />
  &nbsp;&nbsp;&nbsp;&nbsp;&nbsp;www.sandratodd.com/unschooling<br class="chapter" />
  adreslerini ziyaret edebilirsiniz.</p>

  <p class="normal1">ÖĞRENCİLERİ ÖĞRETMEN YAPIN</p>

  <p class="normal">Bir konuda ustalaşıp ustalaşmadığınızı anlamanın en iyi yollarından biri o konuda ders vermektir. Öğrencilerinize bu şansı tanıyın. Sınıfta her öğrenciye, işlemekte olduğunuz genişçe bir konunun bir kısmını ödev olarak verin ve sonra sırayla öğrendiklerini arkadaşlarına derste anlatmalarını isteyin. Bunu başarıyla geçtiklerinde diğer sınıflardan öğrencileri, öğretmenleri, anne-babaları ve okul yöneticilerini davet ederek onların önünde de anlatmalarını sağlayın.</p>

  <p class="normal">Ayrıca her sömestr başında öğrencilerinize her birinin kişisel meraklarını ve uzmanlık alanlarını sorun. Uzmanlarınızın bir listesini çıkarıp gerekli hallerde onların yardımına başvurun. Bir sınıf dolusu öğretmen, bir sınıf dolusu öğrencidir.</p>
</body>
</html>
