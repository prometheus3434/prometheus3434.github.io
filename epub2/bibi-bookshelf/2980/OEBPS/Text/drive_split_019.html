<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_13">&nbsp;<br class="chapter" />
  Kurumlar İçin Tip I:<br class="chapter" />
  &nbsp;<br class="chapter" />
  Şirketinizi, ofisinizi veya grubunuzu geliştirmenin dokuz yolu</h2>

  <p class="indentmetin">İster CEO olun, ister yeni stajyer, Tip I davranışını besleyecek verimli işyerlerinin yaratılmasına katkıda bulunabilirsiniz. İşte size şirketinizi geçmişten kurtarıp Motivasyon 3.0'ın parlak dünyasına taşımanın dokuz yolu.</p>

  <p class="normal1">YAN DESTEK TEKERLEKLERİ İLE "YÜZDE YİRMİ ZAMAN DİLİMİ" DENEMESİ YAPIN</p>

  <p class="normal">Şirketlerin, çalışanlarına mesailerinin yüzde yirmisini istedikleri projelere harcamalarına izin verdiklerini, bu uygulamanın yarattığı mucizeleri okudunuz. Eğer Gmail kullanmışsanız veya Google News sayfasına girmişseniz siz de bunun sonuçlarından yararlanmışsınız demektir. Ama Tip I inovasyonunun tüm erdemlerine rağmen böyle bir politikayı işyerinde hayata geçirmek korkutucu olabilir. Maliyeti ne olacak? İşe yaramazsa? Gözünüz yiyorsa işte size bir fikir: Daha mütevazı bir modelle işe başlayın. Yüzde yirmilik zaman dilimini yan destek tekerlekleriyle hayata geçirin. Söz gelimi yüzde on zaman dilimi ile başlayın. Beş günlük bir mesai haftasında bu, tek bir öğle sonrasına karşılık gelir.</p>

  <p class="normal">(Hangimiz işyerinde o kadarlık bir süreyi ziyan etmiyoruz ki?) Hem üstelik siz bunu sonsuza kadar değil altı ay için deneyin bakalım. Bu özerklik adasını yaratarak insanların büyük fikirler üretip üzerinde çalışmalarını, ziyan edecekleri bir süreyi daha verimli bir şekilde değerlendirmelerini sağlamış olacaksınız. Ayrıca kim bilir belki de şirketinizden biri, yeni bir Post-it geliştirir.</p>

  <p class="normal1">ÇALIŞANLARI, BİRBİRLERİNE ÖDÜL VERMEYE TEŞVİK EDİN</p>

  <p class="normal">North Carolina eyaletinin Raleigh şehrinde faaliyet gösteren Kimley-Horn and Associates isimli inşaat mühendisliği firması, Tip I onay mührünü almayı tesis eden bir ödül sistemi geliştirdi. Şirketteki herkes, kimsenin onayını almadan, istediği bir anda bir iş arkadaşına elli dolarlık bir bonus verebiliyor. Firmanın insan kaynakları müdürü, Fast Company dergisine verdiği beyanatta "İşe yarıyor çünkü gerçek zamanlı ve yönetim kademesinden gelmiyor" diyor. "Sıra dışı bir şey yapan her personel, mesai arkadaşlarından dakikalar içinde bu işle ilgili takdir ve ödül alabiliyor." Bu ödüller, beklenmedik, sürpriz ödüller olduklarından, çoğu kurumsal havucun yedi ölümcül hatasını da kendisinde barındırmıyorlar. Patron değil de bir iş arkadaşı tarafından verildiği için, farklı ve hatta daha derin anlamlar taşıyorlar. Öyle ki, motive edici olduklarını bile söyleyebiliriz.</p>

  <p class="normal1">ÖZERKLİK DEĞERLENDİRMESİ YAPIN</p>

  <p class="normal">Şirketinizde çalışanların gerçekte ne kadar özerk olduklarını biliyor musunuz? Çoğunluğa dahilseniz muhtemelen en ufak bir fikriniz bile yoktur. Kimsenin yok zaten. Ama öğrenmenin bir yöntemi var. Özerklik değerlendirmesi yapacaksınız. Departmanınızdaki veya ekibinizdeki kişilere şu dört soruyu sorun. (Cevaplarını sıfır ve on arasında puanlarla versinler. Sıfır "hemen hemen hiç", on ise "çok büyük miktarda" anlamına geliyor):</p>

  <p class="indentmetin">1. Yaptığınız işte, yani ana sorumluluklarınız ve gün içinde yaptıklarınız üzerinde ne kadar özerkliğe sahipsiniz?</p>

  <p class="indentmetin">2. İşyerinizde size verilen zaman üzerinde ne kadar özerklik sahibisiniz? Mesela ne zaman gelip ne zaman gideceğinizi, her gün mesai saatlerinizi nasıl kullanacağınızı siz belirleyebiliyor musunuz?</p>

  <p class="indentmetin">3. Ekibiniz ile ilgili olarak ne kadar özerkliğe sahipsiniz? Genellikle beraber çalışmanız gereken insanların seçiminde ne kadar söz sahibi olabiliyorsunuz?</p>

  <p class="indentmetin">4. Çalışma yöntemleriniz üzerinde ne kadar özerksiniz? İşinizin ana sorumluluklarını tam olarak nasıl yerine getiriyorsunuz?</p>

  <p class="normal">Cevap veren kişilerin isimlerinin gizli kalmasına dikkat edin. Sonra sonuçları değerlendirin. Ortalama sonuçları bulun. Ortalama sonuçlar toplam kırk puanlık bir ölçeğe yayılacaktır. Sıfır puan Kuzey Kore hapishanesine, kırk puan ise Woodstock'a denk sayılabilir. Bu sonucu insanların algıları ile karşılaştırın. Patron belki herkesin çok fazla özgürlüğe sahip olduğunu düşünüyordur ama bu anket, ortalama özerklik puanının on beş olduğunu gösterebilir. İş, zaman, ekip ve yöntem başlıkları için sonuçları ayrı ayrı da hesaplayın. Sağlıklı bir toplam sonuç, bazen belli bir alandaki spesifik bir sorunu gözlerden saklayabilir. Toplam sonuç mesela yirmi yedi çıkarsa bu kötü bir sonuç değildir. Ama bu toplam, iş, zaman ve ekip başlıklarından alınan sekizer puan ile yöntem başlığından alınan üç puandan oluşuyorsa o zaman şirketin özerklik yapısında zayıf bir nokta keşfettiniz demektir.</p>

  <p class="normal">Şirketleri yöneten insanların, çevrelerinde çalışan kişilerin deneyimleri hakkında bazen çok sınırlı bilgi sahibi olması ilginç bir durumdur. Ama daha ilginç olan, gerçek verileri gördüklerinde çoğu yöneticinin değişime sıcak bakmasıdır. Özerklik değerlendirmesi bunu başarabilir. Değerlendirmenize, özerkliği artırmanın yollarını soru olarak eklediğinizde, çalışanlarınızdan kimi güzel fikirler alma şansınız da ayrıca yüksektir.</p>

  <p class="normal1">KONTROLÜ ELİNİZDEN BIRAKMANIN ÜÇ ADIMI</p>

  <p class="normal">Tip X patronları kontrole bayılırlar. Tip I patronları ise kontrolü devrederler. İnsanların iyi işler çıkarmalarını sağlayacak özgürlüğü onlara geniş geniş vermek genellikle akıllıca ama genellikle zordur. Kontrol etme dürtünüzden kurtulmak istiyorsanız işte size başlangıç için üç yol. Sonuçlar, hem sizin hem de ekibinizin yararına olacak::</p>

  <p class="indentmetin">1. Hedef belirleme sürecine çalışanlarınızı dahil edin. Kendi hedeflerinizi kendiniz mi belirlersiniz yoksa size empoze edilmesini mi istersiniz? Evet, ben de öyle düşünmüştüm. Sizinle çalışanlar neden farklı düşünsün peki? Yapılan çok sayıda araştırmaya göre kişiler, kendileri belirledikleri hedeflere ulaşmak için daha gayretle çabalıyorlar. Siz de çalışanlarınızı hedef belirleme sürecinin içine dahil edin. Sizi şaşırtabilirler. İnsanlar genellikle, sizin onlar için belirlediğiniz hedeflerden daha büyüklerini isterler.:</p>

  <p class="indentmetin">2. Kontrol edici bir lisan kullanmayın. "Yapmalısın", "etmelisin" gibi sözcükler söylemek yerine "sence", "düşünsek" gibi sözcükler kullanın. Sözcüklerinizde yapacağınız minik bir değişiklik insanların zorla değil daha büyük bir şevkle çalışmalarını sağlayabilir, hatta bazı çalışanlarınızdaki direnci azaltabilirsiniz. Sizce de öyle mi? En azından bir düşünsek mi?:</p>

  <p class="indentmetin">3. Çalışma saatlerinde esnek olun. Bazen insanları ofisinize çağırmanız gerekir. Ama bazen de onların size gelmelerini beklemek daha akıllıca olur. Üniversite hocalarına kulak verin ve programınız müsait olduğunda her hafta bir ya da iki saatinizi çalışanlarınızın yanınıza gelip kafasındaki her türlü konuyu sizinle konuşması için ayırın. İş arkadaşlarınız bundan istifade ederken siz de bir şeyler öğrenebilirsiniz.</p>

  <p class="normal1">"BU KİMİN AMACI" OYUNUNU OYNAYIN</p>

  <p class="normal">Algı ve gerçek arasındaki uçurumu kapatmak için bir başka güzel egzersiz daha. Ekibinizi, departmanınızı veya yapabiliyorsanız şirketinizdeki tüm çalışanları toplayın. Herkese birer boş kart verin. Sonra şu soruyu yazılı olarak cevaplamalarını isteyin: "Şirketimizin (ya da kurumumuzun) amacı nedir?" Kartları toplayıp yüksek sesle herkese okuyun. Nasıl cevaplar verilmiş? Birbirlerine benzer cevaplar mı? Herkes ortak bir amaç etrafında toplanmış mı? Yoksa dağınık cevaplar mı verilmiş? Biri bir şey derken, diğeri başka bir şey mi diyor? Kiminin de hiç mi fikri yok? Kurum kültürü, sinerji ve misyon konularında yapılan onca konuşmaya rağmen çoğu şirket, işlerinin bu yönünü iyi bir şekilde değerlendirmekte yetersiz kalır. Bu basit anket, şirketinizin ruhuna dair size bir ipucu verecektir. İnsanlar neyi neden yaptıklarını bilmiyorlarsa onları nasıl motive edebilirsiniz ki?</p>

  <p class="normal1">REICH'IN ZAMİR TESTİNİ YAPIN</p>

  <p class="normal">Eski ABD çalışma bakanlarından Robert B. Reich, çok zekice, basit ve ücretsiz bir yöntem geliştirdi. Bu yöntemle Reich, bir şirketin sağlığını ölçümlüyor. Çalışanlarla konuştuğunda onları dikkatlice dinliyor; hangi zamirleri kullandıklarına bakıyor. Çalışanlar, şirketleri için "onlar" zamirini mi kullanıyor yoksa "biz" zamirini mi? "Onlar", bir miktar kopukluk ve belki bir miktar da yabancılaşmaya işaret ediyor. "Biz" ise tam tersini. Çalışanlar, kendilerini anlamlı ve önemli bir şeyin parçası olarak görüyorlar. Patronsanız, çevrenizdeki insanlara birkaç gün kulak verin. Sadece toplantı gibi resmi ortamlarda değil, koridorlarda ve yemeklerde de onları dinleyin. Siz bir "biz" şirketi misiniz yoksa "onlar" şirket mi? Aradaki fark çok büyük. Herkes özerklik, ustalık ve amaç ister. Önemli olan onu "biz" elde edebiliriz, "onlar" elde edemez.</p>

  <p class="normal1">İÇSEL MOTİVASYONA GÖRE TASARLAYIN</p>

  <p class="normal">İnternet gurusu ve yazar Clay Shirky<br class="chapter" />
  &nbsp;&nbsp;&nbsp;&nbsp;&nbsp;(www.shirky.com),<br class="chapter" />
  en başarılı web sitelerinin ve elektronik forumların özünde belli bir Tip I yaklaşımı olduğunu söylüyor. Genellikle açık açık içsel motivasyonu dürtecek şekilde tasarlanıyorlar. Shirky'yi dinlerseniz siz de aynı şeyi çevrimiçi kimliklerinizle yapabilirsiniz:</p>

  <p class="indentmetin">• Öyle bir ortam yaratın ki insanlar o ortama dahil olmaktan keyif alsınlar.</p>

  <p class="indentmetin">• Kullanıcılara özerklik verin.</p>

  <p class="indentmetin">• Sistemi olabildiğince açık ve şeffaf tutun.</p>

  <p class="normal">Siberalemde önemli olan, fiziksel alemde de aynen geçerlidir. Kendinize şunu sorun: İşyerinizdeki mevcut ortam, özerklik, ustalık ve amaç konularında sizi kısıtlıyor mu yoksa cesaretlendiriyor mu?</p>

  <p class="normal1">GRUPLAR İÇİN AKIŞ TARZI İŞLERİ TEŞVİK EDİN</p>

  <p class="normal">Bir "akış" görevinden hemen herkes keyif alır. Ne çok zordur, ne de çok kolay. İnsana lezzetli bir akış hissi verir. Ama kimi zaman bu deneyimi bir ekip içinde çalışırken yaşamak zordur. İnsanlar genellikle hep yaptıkları işleri yaparken bulurlar kendilerini. Çünkü o işi iyi yaptıklarını kanıtlamışlardır. Şanssız bir azınlık da hiçbir akış duygusu vermeyen, kimsenin yapmak istemediği işlere mahkum edilir. Gruplarınıza az da olsa bir hareket getirmek için işte birkaç ipucu:</p>

  <p class="indentmetin">• Çok farklı özelliklere sahip kişilerden bir ekip kurarak başlayın. Harvard'dan Teresa Amabile'in de önerdiği gibi "İnsanların birbirlerini harekete geçireceği, birbirlerinden bir şeyler öğrenebilecekleri, kariyer geçmişi ve eğitim anlamında homojen olmayan çalışma grupları kurun. İnsanlar böyle gruplarda birbirlerinin fikirlerine çapraz dölleme yapacaktır."</p>

  <p class="indentmetin">• Grubunuza rekabet sokmayın. Daha yüksek performans alırım diye iş arkadaşlarını birbirlerine karşı rekabete sokmayın. Bu, nadiren işe yarayan bir yöntemdir ve hemen hemen daima içsel motivasyonun köküne kibrit suyu döker. Siz iyisi mi rekabeti bırakın, işbirliği ve yardımlaşma gibi kavramlara odaklanın.</p>

  <p class="indentmetin">• Küçük görev değişikliklerinde ferahlık vardır. Bir çalışanınız halihazırdaki görevinden sıkıldıysa, ustalaşmış olduğu alanda birilerini eğitip eğitemeyeceği seçeneğini değerlendirin. Ardından, daha deneyimli bir ekip üyesinin işinin bazı kısımlarında başarılı olup olamayacağına bakın.</p>

  <p class="indentmetin">• Amaç ile canlandırın, ödülle motive etmeyin. Paylaşılan bir görev kadar hiçbir şey bir ekibin üyelerini birbirine bağlayamaz. İnsanlar ortak bir amaç etrafında kilitlendiğinde –bu çılgıncasına harika bir şey yaratmak da olabilir, harici bir rakibi geçmek ve hatta dünyayı değiştirmek de olabilir– grubunuz işinden daha fazla keyif alacak ve daha iyi çalışacaktır.</p>

  <p class="normal1">BİR SONRAKİ ŞİRKET DIŞI ETKİNLİĞİNİZİ BİR FEDEX GÜNÜNE DÖNÜŞTÜRÜN</p>

  <p class="normal">Şirketinizi, dışarıda yaptığınız etkinliklerde dikkatle gözlemleyin. Genellikle insanın içini bayan, gönülsüzce eğlendirmeye çalışan, nutuklarla, sefil danslarla, "sen atla, biz tutarız" tarzı egzersizlerle morallerin zorla yükseltildiği bu birkaç günlük şirket dışı etkinlikler, dürüst olmak gerekirse bazı çalışanları şirkete yeniden bağlarken, insanların pillerini şarj eder ve önemli meselelerin konuşulmasına zemin oluşturur. Ama şirketinizin dışarıdaki etkinlikleri yeterli değilse neden bir sonrakini bir FedEx Günü şeklinde tasarlamıyorsunuz? Çalışanlarınız, o gün, istedikleri konuda diledikleri kişiyle birlikte çalışabilsinler. İhtiyaç duyacakları gereç ve kaynakları bulabilmelerine dikkat edin. Tek bir kural koyun: Ertesi gün mutlaka ortaya bir şey koysunlar. Yeni bir fikir, bir ürünün prototipi, dahili süreçlere yönelik bir iyileştirme, vs. Tip X yapısındaki kurum ve şirketlerin kavramakta zorlandığı gerçeği Tip I yapısındakiler daha kolay kavrar: Gerçek sınavlar, kontrollü eğlenceden çok daha fazla oranda canlandırıcıdır.</p>
</body>
</html>
