<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">1. DAHİLİ VE HARİCİ ADALETİ SAĞLAYIN</p>

    <p class="normal">Bir ücret paketinin en önemli boyutu adalettir. Bunun da iki türü vardır. Biri dahili, biri de harici adalettir. Dahili adalet, insanlara mesai arkadaşlarının aldıklarıyla doğru orantılı bir ücret ödemeyi ifade eder. Harici adalet ise, çalışanlarınıza, başka şirketlerde benzer işleri yapanların aldıklarıyla doğru orantılı bir ücret ödemeniz anlamına gelir.</p>

    <p class="normal">Her iki türü de inceleyelim isterseniz. Diyelim ki Fred ve siz, yan yana masalarda çalışıyorsunuz. Sorumluluk ve deneyimleriniz de birbirine çok yakın olsun. Fred sizden daha fazla para kazanırsa tadınız kaçar. Dahili adalet ihlal edildiği için motivasyonunuz dibe vurur. Hadi şimdi de diyelim ki her ikiniz de Fortune 200 şirketlerinden birinde çalışan, on yıllık deneyim sahibi hesap denetçilerisiniz. Olur da başka Fortune 200 şirketlerinde çalışan, aynı deneyime sahip denetçilerin sizden iki kat ücret aldıklarını öğrenirseniz, ikinizin de motivasyonu düzelmeyecek şekilde sıfıra iner. Şirketiniz, harici adaleti uygulamamıştır. (Önemli bir ek: Tip I yaklaşımıyla insanlara ücret ödediğinizde herkese aynı rakamı ödemek gibi bir koşul yoktur. Fred'in işi daha zorsa veya şirkete sizden daha çok katkı sağlıyorsa, daha dolgun bir maaşı da hak ediyor demektir. Araştırmalar gösteriyor ki çoğu kişinin bu durum nedeniyle bir itirazı da olmamaktadır. Neden? Çünkü adalet söz konusudur.</p>

    <p class="normal">Dahili ve harici eşitliği sağlamak, kendi başına bir motivasyon unsuru değildir. Ama masaya para konusunun gelmesine ve bunun motivasyon bozucu bir unsur olmasına engeldir.</p>

    <p class="normal1">2. ORTALAMANIN ÜZERİNDE VERİN</p>

    <p class="normal">Yeterli temel ödülleri veriyor, dahili ve harici ücret adaletini sağlıyorsanız, ilk olarak Nobel ödüllü biri tarafından ortaya atılan bir stratejiye yönelebilirsiniz. İleride Nobel Ekonomi ödülüne layık görülecek olan George Akerlof ile kendisi gibi ekonomist olan eşi Janet Yellen, 1980'lerin ortalarında bazı şirketlerin, çalışanlarına ortalamaların üstünde ücret verdiğini fark etti. Arz-talep dengesine uygun ücretler ödemektense çalışanlarına biraz daha fazlasını veriyorlardı. Şirketler bunu çok özverili veya aptal olduklarından yapmıyorlardı. Akıllı oldukları için yapıyorlardı. Akerlof ve Yellen, insanlara piyasa ortalamasının biraz üzerinde ücret ödemenin yetenekli insanları şirkete çektiğini, personel sirkülasyonunu düşürdüğünü ve verimlilik ile morali artırdığını saptadı.</p>

    <p class="normal">Yüksek ücret, gerçekte bir şirketin maliyetlerini azaltabiliyordu.</p>

    <p class="normal">İşte bu yaklaşım, şartlı ödülleri bypass etmenin zarif bir yolu olmasının yanı sıra adalet ile ilgili kaygıları da azaltıp para konusunu gündemden düşürebilir. İnsanları işe odaklamanın bir başka yoludur bu. Başka ekonomistler de çalışanlara temel ücretin üstünde ücret vermenin, cazip bir prim yapısından daha fazla performansı artırıp şirkete bağlılıklarını güçlendirdiğini kanıtladılar.</p>

    <p class="normal">Elbette bu uygulamanın doğası gereği ortalamanın üzerinde ücret ödemek, yaklaşık olarak yarınızın işine yarayacaktır. O halde durmayın ve rakiplerinizden önce davranın.</p>

    <p class="normal1">3. PERFORMANS KRİTERLERİNE BAŞVURACAKSANIZ, BUNLARI GENİŞ ÖLÇEKLİ, KONUYLA İLGİLİ VE RİSKSİZ HALE GETİRİN</p>

    <p class="normal">Varsayalım ki ürün müdürüsünüz ve maaşınız, sonraki üç aylık dönemde belli bir satış hedefini tutturmanıza bağlı büyük oranda. Zekiyseniz veya bakmanız gereken bir aileniz varsa bu satış hedefini tutturmak için canla başla çabalarsınız. Onun sonrasında ise önünüzdeki yeni üç aylık dönemle, şirketin durumuyla veya Ar-Ge'ye yeterli yatırımı yapıp yapmadığınızla pek ilgilenmezsiniz büyük olasılıkla. Ve eğer gergin ve heyecanlıysanız, çeyrek dönemlik hedefinize ulaşmak için kestirmeden gitmeye yeltenebilirsiniz.</p>

    <p class="normal">Bu sefer yine bir ürün müdürü olduğunuzu ama ücretinizin şu faktörler dikkate alınarak belirlendiğini varsayalım: sonraki dönemdeki satışlarınız, yıl içindeki satışlarınız, şirketin gelecek iki yıldaki geliri ve net kârı, müşterilerinizin memnuniyet düzeyi, yeni ürün fikirleri ve iş arkadaşlarınızın sizinle ilgili değerlendirmeleri. Zekiyseniz, ürünlerinizi satmaya, müşterilerinize hizmet etmeye, ekip arkadaşlarınıza destek olmaya ve eh, tabii ki iyi çalışmaya gayret edersiniz. Kriterler çeşitlilik gösterdiğinde üçkağıt yapmak da zorlaşır.</p>

    <p class="normal">Ayrıca kriterlere ulaşmanın kazanımını da fazla yüksek tutmayın. Hedeflere ulaşmanın ödülü mütevazı ise insanların odağını daraltma ve yanlış yollara sapmalarına neden olma ihtimalleri de düşüktür.</p>

    <p class="normal">Doğru kriterleri bulmak doğrusu zordur ve şirketten şirkete farklılık gösterir. En dikkatli şekilde kurulmuş bir sistem içinde bile üçkağıt yapma yoluna giden insanlar mutlaka çıkacaktır. Ancak, iyi bir işin bütünlüğünü yansıtacak çeşitlilikteki önlemler, verimlilik düşmanı şartlı ödülleri daha kalıcı "madem ki" ödüllerine dönüştürebilir.</p>
  </div>
</body>
</html>
