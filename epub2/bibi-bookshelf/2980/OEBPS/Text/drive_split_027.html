<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_20">&nbsp;<br class="chapter" />
  Drive: Sözlük</h2>

  <p class="normal">Motivasyon olgusuna yeni bir yaklaşımla bakarken yeni bir sözlüğe de ihtiyacımız olacak. İşte resmi Drive sözlüğümüz.</p>

  <p class="normal">Temel ödüller: Maaş, sözleşmeyle belirlenen ödemeler, yan ödenekler ve bazı primler. Kişinin temel ödülleri yetersiz veya adaletsiz ise o kişi durumunun ne kadar adaletsiz olduğuna veya içinde bulunduğu koşulların yarattığı strese odaklanacak ve her türlü motivasyon onun için imkansızlaşacaktır.</p>

  <p class="normal">FedEx Günleri: Avustralyalı yazılım şirketi Atlassian tarafından icat edilen FedEx günlerinde, çalışanlara bir günlük özerklik tanınıyor ve diledikleri sorunla ilgilenmelerine izin veriliyor. Çalışanlar, yirmi dört saat sonuçları iş arkadaşlarıyla paylaşıyor. Bu isim nereden mi geliyor? Çünkü elinizdekini ertesi güne kadar teslim etmeniz gerekiyor.</p>

  <p class="normal">Akış görevleri: Yapılması gereken görevlerin ne çok kolay ne de çok zor olduğu tatlı noktalar. "Akış" durumuna ulaşmak ve ustalaşmakta çok önemli işlevleri vardır.</p>

  <p class="normal">Şartlı ödüller: "Şunu yaparsan bunu alırsın" şeklinde verilen ödüller. Rutin işler için şartlı ödüller yararlı bile olabilir. Yaratıcı, kavramsal işler için ise her zaman yarardan çok zarar getirmişlerdir.</p>

  <p class="normal">Ustalık asimptotu: Ustalığın tam anlamıyla asla başarılamayacağı, bunun da hem düş kırıklığı hem de albeni yaratıcı olduğu gerçeğine verilen ad.</p>

  <p class="normal">Motivasyon 1.0, 2.0 ve 3.0: Motivasyonel işletim sistemi veya bir başka deyişle dünyanın işleyiş ve insanların davranış şekillerini belirleyen, yasaları, ekonomik düzenlemeleri ve kurumsal uygulamaları şekillendiren protokol ve kuramlar bütünü. Motivasyon 1.0, insanların biyolojik canlılar olduğunu ve yaşamak için mücadele ettiğini varsayar. Motivasyon 2.0, insanoğlunun, çevresindeki ödül ve cezalara kayıtsız kalmayıp tepki verdiğini savunur. Motivasyon 3.0, yani ihtiyaç duyduğumuz üst sürüm ise insanların üçüncü bir güdüleri olduğunu, o güdünün öğrenmek, yaratmak ve dünyayı daha güzel bir yer haline getirmek olduğunu kabul eder.</p>

  <p class="normal">Rutin olmayan iş: Bir dizi kuralla tanımlanması mümkün olmayan, yaratıcı, kavramsal, beynin sağ yarısı ile yapılan işler. Bugün, bu tanıma giren bir iş yapmıyorsanız işinizi uzun bir süre yapabileceğinizin garantisi de yoktur.</p>

  <p class="normal">Sürpriz ödüller: "Harika bir iş çıkardın. Başarını takdir ediyorum" şeklinde, bir iş tamamlandıktan sonra verilen ödüller. Bu tür ödüller, daha incelikli olmakla beraber rutin olmayan işler söz konusu olduğunda şartlı ödüllere kıyasla daha az tehlikelidir.</p>

  <p class="normal">Sadece sonuçlara odaklı iş ortamı (ROWE): İki Amerikalı danışmanın fikri olan ROWE, çalışanların belli bir mesai kavramına bağlı kalmaksızın çalışabildiği bir işyeri ortamını ifade eder. Belli bir gün, belli bir saatte işyerinde olmaları gerekmez. Onlardan tek beklenen, işlerini yapmalarıdır.</p>

  <p class="normal">Rutin iş: Bir formül, talimat vs. ile tanımlanan ve bunlara bağlı kalınarak icra edilebilen iş. Harici ödüller, bu tür işleri motive etmekte faydalı olabilir. Algoritmik, kural bazlı, beynin sol yarısı kullanılarak yapılan işler otomasyon ile veya başka ülkelerdeki ucuz işgücü ile yapılabildiği için, bu tür işler artık gelişmiş ülkelerde daha değersiz ve önemsiz konumdadır.</p>

  <p class="normal">Sawyer Etkisi: Tow Sawyer'ın Maceraları adlı kitapta, Tom ve arkadaşlarının Polly Teyze'nin çitini boyadıkları sahneden esinlenen, garip bir davranış türü. Bu etkinin iki boyutu vardır. Olumsuz boyutunda ödüller oyunu işe dönüştürürken olumlu boyutunda, ustalaşmaya odaklanmak suretiyle iş, oyuna dönüştürülebilir.</p>

  <p class="normal">Yüzde yirmilik zaman dilimi: Birkaç şirket tarafından uygulanan ve çalışanların, mesailerinin yüzde yirmisini istedikleri herhangi bir projeye ayırmalarına olanak tanıyan girişim.</p>

  <p class="normal">Tip I davranış kalıbı: Harici motivasyon unsurlarından ziyade içsel unsulara dayanan, hayata yeni bir gözle bakmayı benimsemiş yaklaşım. Gücünü içimizdeki hayatı yönetme ihtiyacından, yeni şeyler öğrenme ve yaratma, kendimizi ve dünyamızı daha ileri noktalara taşıma arzumuzdan alır.</p>

  <p class="normal">Tip X davranış kalıbı: İçsel arzulardan ziyade harici arzulardan beslenen, bir faaliyetin kendisiyle değil de o faaliyetin getireceği harici ödüllerle ilgilenen davranış kalıbı.</p>
</body>
</html>
