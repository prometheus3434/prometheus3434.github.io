<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_19">&nbsp;<br class="chapter" />
  Drive: Özet</h2>

  <p class="normal">Bu kitapta birçok konuyu detaylı olarak ele aldık. Kitaptaki her şeyi kolayca hatırlamanız mümkün olmayabilir. O nedenle burada kitabın üç farklı özetini vermeyi uygun buldum. Bu özetleri, konuşma başlıklarınız, tazeleyici ders veya hafıza koşusu olarak değerlendirin.</p>

  <p class="normal1">TWITTER ÖZETİ<sup class="calibre4"><a href="../Text/drive_split_146.html#footnote-800-5" id="footnote-800-5-backlink">[*5]</a></sup></p>

  <p class="normal">Ödül ve ceza sistemi tamamen geçen yüzyıla ait şeylerdir. Drive, yirmi birinci yüzyıl şirketi olmak için özerklik, ustalık ve amaç konularında bir üst aşamaya terfi etmemiz gerektiğini söylüyor.</p>

  <p class="normal1">KOKTEYL PARTİSİ ÖZETİ<sup class="calibre4"><a href="../Text/drive_split_147.html#footnote-800-6" id="footnote-800-6-backlink">[*6]</a></sup></p>

  <p class="normal">Motivasyon konusunda bilimin bildiği ama iş dünyasının yaptığı arasında büyük bir uçurum var. Halihazırda –harici motivasyon unsurlarına, ödül-ceza anlayışına dayalı– şirketlerin kullandığı işletim sistemi işe yaramadığı gibi çok zaman zarar da veriyor. Bu sistemi terfi ettirmek lazım. Bilim bize bu konuda yol gösteriyor. Bu yeni yaklaşımın üç ana bileşeni var: (1) Özerklik –hayatımızı yönetme arzusu; (2) Ustalık – önemli bir konuda sürekli daha iyiye gitme dürtüsü; (3) Amaç – her şeyi kendimizden daha büyük, daha yüce bir şey için yapma isteği.</p>

  <p class="normal1">BÖLÜM ÖZETLERİ</p>

  <p class="normal2">Giriş: Harry Harlow ile Edward Deci'nin Şaşırtıcı Bulmacaları</p>

  <p class="normal">İnsanların açlık, susuzluk, cinsellik gibi bazı biyolojik güdüleri vardır. Bunlara bir de uzunca bir süre önce, çevremizdeki ödül ve cezalara tepki verme güdüsü eklendi. Fakat yirminci yüzyılın ortalarında, birkaç bilim adamı, insanların üçüncü bir güdüleri daha olduğunu belirledi ve bunu "içsel motivasyon" olarak isimlendirdi. Geçen on yıllar süresince davranış bilimciler bu üçüncü güdünün gücünü anlamaya, dinamiklerini çözmeye çabaladı ve çabalamaya da devam ediyor. Yazık ki iş dünyası bu yeni anlayışı henüz benimseyemedi. Şirketlerimizi güçlendirmek, hayatımızı güzelleştirmek, dünyayı daha güzel bir gezegen haline getirmek istiyorsak o takdirde bilimin bildiği ile iş dünyasının yaptığı arasındaki uçurumu kapatmaya mecburuz.</p>

  <p class="normal1">BİRİNCİ KISIM: YENİ BİR İŞLETİM SİSTEMİ</p>

  <p class="normal">Birinci Bölüm. Motivasyon 2.0'ın Yükseliş ve Çöküşü</p>

  <p class="normal">Bilgisayarlar gibi toplumların da işletim sistemleri var. Bu işletim sistemi, çoğunlukla görmediğimiz talimat ve protokollerden oluşuyor ve her şey bunların üzerinde yürüyor. İnsan toplumlarının ilk işletim sistemi Motivasyon 1.0 idi ve tümüyle hayatta kalmakla ilgiliydi. Onun arkasından gelen Motivasyon 2.0, harici ödül ve cezalar zemininde yükseliyordu. Yirminci yüzyılın rutin işleri söz konusu olduğunda, bu sistem mükemmel şekilde görevini yapıyordu. Ama yirmi birinci yüzyılda işlerimizi farklı yapıyoruz ve bu ortamda Motivasyon 2.0, işlevsiz kalmış durumda. Artık sistemi bir üst sürüme yükseltmek gerekiyor.</p>

  <p class="normal">İkinci Bölüm. Ödül ve Ceza Sisteminin (Genelde) İşe Yaramamasının Yedi Nedeni</p>

  <p class="normal">Ödül ve ceza sistemi ile üçüncü güdümüz kafa kafaya geldiğinde tuhaf işler olmaya başlar. Gelenekselleşmiş olan şartlı ödüller istediğimizden daha azını verir. İçsel motivasyonu ve performansı düşürür, yaratıcılığı baskılar ve iyi davranışları azaltır. Üstelik istemediğimiz şeyleri bize daha çok verme ihtimali de vardır. Gayri ahlaki davranışları teşvik edebilir, bağımlılıklar yaratabilir ve kısa erimli düşünmeye sevk edebilir. Bunlar, mevcut işletim sistemimizin içindeki hatalardır.</p>

  <p class="normal">İkinci Bölüm (A). ...Ve İşe Yaradığı Özel Durumlar</p>

  <p class="normal">Ödül ve ceza sistemi her zaman kötü değildir. Kural tabanlı, rutin işlerde etkili olabilir, çünkü bu tür işlerde öldürebileceğiniz çok az içsel motivasyon unsuru ve yaratıcılık söz konusudur. Ödülü verenler, çalışanlarına, yapılan işin neden yapılması gerektiğine dair bir gerekçe sunuyorsa, işin sıkıcı olduğunu itiraf ediyorsa ve çalışanlara işlerini yapma konusunda özerklik tanıyorsa bu ödül sisteminin etkisi daha da artabilir. Rutin olmayan, kavramsal işlerde ödüller daha tehlikelidir; özellikle de şartlı olanlar. Ama sürpriz ödüller, bir iş tamamlandıktan sonra beklenmedik bir şekilde ve tekrarlanmayacak şekilde verilenler kimi zaman yaratıcı, sağ beyin tarafından yapılan işler söz konusu olduğunda ve bilhassa kişinin performansına dair yararlı bilgiler de sunuyorsa fayda sağlayabilir.</p>

  <p class="normal">Üçüncü Bölüm. Tip I ve Tip X</p>

  <p class="normal">Motivasyon 2.0, Tip X davranışına dayanır. Tip X davranışı, içsel arzulardan ziyade harici arzularla beslenir. Bir eylemi yapmaktan dolayı alınan keyifle işi olmaz. O daha çok eylemin sonucunda elde edilecek harici ödüllerle ilgilenir. Motivasyon 3.0 işletim sistemi, yirmi birinci yüzyıl iş dünyasının gereksindiği koşulları sağlayan bir üst sürümü ifade eder. Onun dayanağı ve gıdası Tip I davranış kalıbıdır. Tip I davranış kalıbı, bir eylem sonucunda elde edilecek harici ödüllerden ziyade o eylemin vereceği keyfe, hazza bakar. Profesyonel başarı ve kişisel anlamda kendimizi gerçekleştirme hedeflerimiz için kendimizi ve meslektaşlarımızı Tip X'ten Tip I davranış kalıbına geçirmemiz gerekir. Neyse ki Tip I, doğuştan değil, sonradan öğrenilen bir davranış şeklidir. Ve Tip I davranış kalıbı, performansınızı artırmakla kalmaz, sağlığınızı ve esenliğinizi de güçlendirir.</p>

  <p class="normal1">İKİNCİ KISIM: ÜÇ FAKTÖR</p>

  <p class="normal">Dördüncü Bölüm. Özerklik</p>

  <p class="normal">Özerk olmak, kendi kendimizi yönetmek, bizlerin varsayılan ayarlarıdır. Ancak ne yazık ki aralarında modası geçmiş yönetim kavramlarının da bulunduğu bazı unsurlar nedeniyle bu varsayılan ayarımız değişir ve Tip I kişisiyken Tip X kişisi olur çıkarız. Tip I davranışını ve beraberinde getirdiği yüksek performansı teşvik etmenin ilk yolu özerkliktir. İnsanlar, işlerini nasıl, ne zaman, kiminle ve hangi yöntemlerle yapacakları konularında söz sahibi olmak isterler. Şirketler bu özerkliği kimi zaman radikal dozlarda çalışanlarına tanıyarak rakiplerinin önüne geçebilirler.</p>

  <p class="normal">Beşinci Bölüm. Ustalık</p>

  <p class="normal">Motivasyon 2.0, çalışanların itaatkar olmalarını isterken Motivasyon 3.0, çalışanların yaptıkları işe canla başla sarılmalarını ister. Ustalık, yani önemli bir konuda daha da başarılı hale gelmek, ancak bu şekilde mümkündür. Ustalaşmak, üçüncü güdümüzün önemli ama çok zaman geri planda olan bir bileşenidir. Bugünün ekonomisinde ustalaşmak, bireyin yükselmesinin ana koşullarından biridir. Ustalık, "akış" ile başlar. Akış, karşılaştığımız meydan okumalar, yeteneklerimizle birebir örtüştüğünde yaşadığımız optimal deneyimin karşılığıdır. Akıllı şirketler, günlük faaliyetlerini "akış görevleri" ile destekler. Bu görevler ne çok zor, ne çok kolaydır. Ancak ustalığın üç özel kuralı daha vardır. Ustalık bir zihniyettir: Ustalaşacaksanız, yeteneklerinizin sınırsız olduğuna değil, onları sınırsız şekilde geliştirebileceğinize inanacaksınız. Ustalık, acı çekmektir: Ustalaşacaksanız, çaba gösterecek, ter dökecek, sürekli ve içtenlikle isteyerek pratik yapacaksınız. Ve ustalım bir asimptottur: Tam anlamıyla asla usta olamazsınız ki bu da hem düş kırıklığı yaratan hem de onu cazip kılan bir özelliktir.</p>

  <p class="normal">Altıncı Bölüm. Amaç</p>

  <p class="normal">İnsanoğlu, doğası gereği, kendi varlığından daha büyük ve daha kalıcı bir ülkünün, bir amacın peşinden gitmek ister. Ne var ki geleneksel yapıdaki şirketler için amaç, bir tür süstür. Önemli işler yaparken yolunuza çıkmadığı sürece hoş bir aksesuardır. Ama bu algı değişiyor. Bu da kendi faniliklerinin bilincine varmaya başlayan bebek patlaması çağının çocukları sayesinde oluyor. Motivasyon 3.0'da amaç maksimizasyonu, kâr maksimizasyonunun yanında bir ülkü ve yol gösteren bir düstur olarak yerini alıyor artık. Şirket ve kurumlar içinde bu yeni "amaç" olgusu kendisini üç şekilde ifade ediyor: (1) Amaca ulaşmak için kârı kullanan hedefler, (2) kişisel çıkarların daha ötesini vurgulayan sözcükler, (3) insanların bir amacın peşinde kendi bildikleri şekilde gitmesine izin veren politikalar. Kâr maksimizasyonu ile amaç maksimizasyonunu birleştirdiğinizde şirketlerimizi canlandırmak ve dünyamızı baştan yaratmak konusunda bir potansiyel de doğmuş oluyor.</p>
</body>
</html>
