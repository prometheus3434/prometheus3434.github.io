<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_17">&nbsp;<br class="chapter" />
  Gurulara Kulak Verin:<br class="chapter" />
  &nbsp;<br class="chapter" />
  Konuyu Özümsemiş Altı İş Dünyası Filozofu</h2>

  <p class="normal">Tip I düşünce sistemini benimsemiş şirketlerin sayısı can sıkacak derecede az olsa da bu tür şirketleri yaratmak için gerekli planlar şimdiden hazırdır. Aşağıda, özerklik, ustalık ve amaç kavramlarını öne çıkaran şirketleri tasarlamak konusunda iş dünyasının altı önemli ismi çok önemli ipuçları veriyor.</p>

  <p class="normal2">DOUGLAS MCGREGOR</p>

  <p class="normal">Kimdir: Sosyal psikolog ve MIT Sloan School of Management'taki ilk profesörlerden biri. 1960 tarihli, çok ses getiren kitabı The Human Side of Enterprise'da yönetim uygulamalarına o çok ihtiyaç duyduğu insani dokunuşu vermesiyle tanınır.</p>

  <p class="normal">En Önemli Düşüncesi: X Teorisi'ne Karşı Y Teorisi. McGregor, yönetim kavramı ile ilgili olarak iki çok farklı yaklaşımın tanımını yaptı. Her ikisi de insan davranışlarına dair farklı kabullere dayanıyordu. X Teorisi adını verdiği ilk yaklaşımın ana fikri, insanların çalışmaktan kaçtıklarını, sadece para ve güvence için çalıştıklarını, bu nedenle sürekli denetim altında tutulmaları gerektiğini savunuyordu. Y Teorisi adını verdiği ikinci yaklaşım ise insanlar için çalışmanın oyun veya dinlenmek kadar doğal olduğu görüşünü savunuyordu. Yaratıcılık ve inisiyatif alma isteği, insanların genelinde görülen bir olguydu. Bir amaca kendilerini adayan insanlar, sorumluluk üstlenmeye de kendiliklerinden yanaşırlardı. McGregor'a göre Y Teorisi daha doğru ve en nihayetinde daha etkin olan yaklaşımdı.</p>

  <p class="normal">Tip I Ana Fikri: "Yöneticiler bana sık sık, astlarının sorumluluktan kaçmalarından yakınırlar. Hep merak etmişimdir, acaba bu yöneticiler, her gün kendilerinden iki-üç kademe aşağıdaki astlarının performanslarını nasıl sürekli olarak takip ediyorlar?"</p>

  <p class="normal">Daha Fazla Bilgi: Üçüncü bölümde anlattığım gibi The Human Side of Enterprise, Motivasyon 3.0 işletim sisteminin en önemli atalarından biridir. McGregor, bu kitabı elli sene önce yazmış olsa da kontrolün sınırları konusundaki gözlemleri bugün hâlâ canlılığını ve geçerliliğini koruyor.</p>

  <p class="normal2">PETER F. DRUCKER</p>

  <p class="normal">Kimdir: Yirminci yüzyılın en etkili yönetim düşünürüdür. Tam kırk bir kitap yazdı. İki kuşak CEO'yu çalışmalarıyla etkiledi. Beyaz Saray Özgürlük Madalyası aldı. Bugün kendi adını taşıyan Claremont Graduate University Business School'da otuz yıl boyunca hocalık yaptı.</p>

  <p class="normal">En Önemli Düşüncesi: Özyönetim. Jim Collins onun hakkında şöyle diyor: "Drucker'ın yaptığı katkı tek bir fikirden ibaret değildi. Çalışmalarının toplamıydı ve bu çalışmalarının muhteşem bir artısı vardı: Neredeyse tamamı isabetli ve geçerliydi." Drucker, "bilgi işçisi" terimini icat etti. Kâr amacı gütmeyen kuruluşların doğuşunu tahmin eden Drucker, kurumsal stratejide müşterinin her şeyden önce geldiğine vurgu yapan ilk isimlerden de biriydi. Ancak her ne kadar şirket yönetimine dair düşünceleri ile tanınsa da profesyonel yaşamının sonlarına doğru yeni bir ufkun haberini de verdi. O ufkun adı "özyönetim" idi. Ortalama yaşam süresinin uzaması ve iş güvencesinin azalmasına paralel olarak kişiler, güçlü yönlerini saptamalı, hangi alanlarda ne gibi katkılarda bulunabileceklerini sorgulamalı ve performanslarını nasıl artırabilecekleri konularında uzun uzun düşünmeliydi ona göre. 2005'te, ölümünden kısa süre önce şöyle yazacaktı: "İnsanın kendini yönetme ihtiyacı, insan ilişkilerinde bir devrim yaratıyor."</p>

  <p class="normal">Tip I Ana Fikri: "Bilgi işçilerinden kendi görevini ve bu görevin sonuçlarını tanımlamalarını istemek şarttır; çünkü bilgi işçileri özerk olmak durumundadır . . . Kendi iş planlarını düşünüp hazırlamaları ve sonra teslim etmeleri istenmelidir. Neye odaklanacağım? Sorumlu tutulacağım konuda benden hangi sonuçlara ulaşmam beklenebilir? Zamanım ne kadar?"</p>

  <p class="normal">Daha Fazla Bilgi: Drucker, çok sayıda kitap yazdı. Çok sayıda kitap da onun hakkında yazıldı ama başlangıç için Drucker'ın fikirlerini hayata geçirmenizi sağlayacak üç yüz altmış altı adet püf noktası ve "eylem noktası" içeren küçük bir hazine niteliğindeki The Daily Drucker'ı tercih edebilirsiniz. Özyönetim konusunda Drucker'ın 2005'te Harvard Business Review için yazdığı makalesi "Managing Oneself"i tavsiye ederim. Daha fazla bilgi edinmek ve yazılarına dijital ortamda ulaşmak için<br class="chapter" />
  &nbsp;&nbsp;&nbsp;&nbsp;&nbsp;www.druckerinstitute.com<br class="chapter" />
  adresini ziyaret edebilirsiniz.</p>

  <p class="normal2">JIM COLLINS</p>

  <p class="normal">Kimdir: Günümüz iş aleminin en yetkin isimlerinden biri. Jerry Porras ile beraber Built to Last adlı bir kitap yazdı. Ayrıca Good to Great ve yakın bir tarihte yayımlanan How the Mighty Fall adlı çalışmaların da sahibi. Vaktiyle Stanford Graduate School of Business'te hocalık yaparken şimdi Colorado, Boulder'da kendi yönetim laboratuvarının başındadır.</p>

  <p class="normal">En Önemli Düşüncesi: Öz motivasyon ve büyüklük. Collins, Good to Great adlı kitabında şöyle yazıyor: "İnsanları motive etmek için enerji harcamak tümüyle bir zaman kaybıdır. Otobüste doğru kişilerle beraberseniz onlar zaten öz motivasyon sahibidir. Burada esas önemli olan soru şudur: İnsanların motivasyonunu kırmaktan nasıl sakınabilirsiniz?"</p>

  <p class="normal">Tip I Ana Fikri: Collins, öz motivasyonun serpilip gelişebileceği bir kültür yaratmak için dört temel öneride bulunuyor:</p>

  <p class="indentmetin">1. "Cevaplarla değil, sorularla ilerleyin."</p>

  <p class="indentmetin">2. "Diyalog ve tartışmaya girin ama zorlamadan, baskıdan uzak durun."</p>

  <p class="indentmetin">3. "Otopsileri kimseyi suçlamadan yapın."</p>

  <p class="indentmetin">4. "Kırmızı bayrak mekanizmaları oluşturun. Başka bir ifadeyle, çalışanlar ve müşterileriniz bir sorun saptadıklarında, onların bunu size söylemelerini kolaylaştırın."</p>

  <p class="normal">Daha fazla bilgi: Collins'in web sitesi<br class="chapter" />
  &nbsp;&nbsp;&nbsp;&nbsp;&nbsp;www.jimcollins.com<br class="chapter" />
  adresinde çalışmaları hakkında bilgi ve eşi benzeri olmayan teşhis araçları, yol gösterici kılavuzları ile videolarını bulabilirsiniz.</p>

  <p class="normal2">CALI RESSLER ve JODY THOMPSON</p>

  <p class="normal">Kimdir: Best Buy'da çalışmış iki eski insan kaynakları uzmanı. CEO'larını, işi organize etmek için son derece radikal bir yaklaşımı uygulamaya ikna etmeyi başarmış iki isim. Deneyimlerini Why Work Sucks and How to Fix It adlı kitapta anlatıyorlar. Ayrıca artık kendi danışmanlık şirketlerinin başındalar.</p>

  <p class="normal">En Önemli Düşünceleri: Sadece sonuca odaklı çalışma ortamı. Dördüncü bölümde anlattığım ROWE, çalışanlara işlerini ne zaman, nerede ve nasıl yapacaklarına dair özerklik kazandırıyor. Burada tek önemli olan, sonuçtur.</p>

  <p class="normal">Tip I Ana Fikri: ROWE kavramının bazı temel düsturları:</p>

  <p class="indentmetin">• "Her seviyeden tüm insanlar, kendilerinin, müşterilerinin veya şirketlerinin zamanını heba eden her türlü faaliyeti sona erdirmelidir."</p>

  <p class="indentmetin">• "Personel, istediği şekilde çalışabilme özgürlüğüne sahip olmalıdır."</p>

  <p class="indentmetin">• "Bütün toplantılar opsiyoneldir."</p>

  <p class="indentmetin">• "Çalışma programı diye bir şey yoktur."</p>

  <p class="normal">Daha Fazla Bilgi:<br class="chapter" />
  &nbsp;&nbsp;&nbsp;&nbsp;&nbsp;www.culturerx.com<br class="chapter" />
  adresinden ROWE ile ilgili ayrıntılı bilgiye ulaşabilirsiniz.</p>

  <p class="normal2">GARY HAMEL</p>

  <p class="normal">Kimdir: Business Week'e göre "Dünyanın kurumsal stratejiler alanındaki en önemli uzmanı". Çok ses getiren Competing for the Future adlı kitabın iki yazarından biri. London Business School profesörlerinden ve kurumsal yönetim alanında çığır açacak yöntemlerin araştırıldığı, şirket yönetiminin teori ve pratiğinde reform yapmayı amaçlayan çalışmaların yürütüldüğü California merkezli MLab adlı kuruluşun yöneticisi.</p>

  <p class="normal">En Önemli Düşüncesi: Yönetim, eski moda bir teknolojidir. Hamel, yönetimi içten yanmalı bir motora, gelişimini tamamlamış bir teknolojiye benzetiyor. Hamel'a göre 1960'ların bir CEO'sunu alıp zaman makinesi ile 2010 yılına taşırsanız, o CEO, "bugünün yönetim ritüellerinin bir-iki kuşak önceki kurumsal yaşama hakim olan ritüellerden çok farklı olmadığını görecektir." Hamel, bunda şaşılacak bir şey olmadığını söylüyor. "Modern yönetimin birçok temel araç ve tekniği on dokuzuncu yüzyılda, Amerikan İç Savaşı'nın bitiminden hemen sonra doğan kişilerin icadıdır." Çözüm mü? Bu yaşlı teknolojinin kökten bir revizyona sokulması gerekir.</p>

  <p class="normal">Tip I Ana Fikri: "Bir sonraki toplantınızda masadakiler, iş gücünüzün performansını bir parça daha artırmanın yollarını ararken şunu sorabilirsiniz: 'Bu kadar yüksek performansı çalışanlarımızdan neden ve kimin için istiyoruz? Onların hayal gücünü, coşkusunu, samimi çabasını harekete geçirmek için biz kendimizi bir amaca adadık mı ki?'"</p>

  <p class="normal">Daha Fazla Bilgi: Bill Breen ile yazdığı The Future of Management adlı çalışması, okunması gereken önemli bir kitaptır. Hamel'in fikir ve araştırmalarına dair daha fazla bilgiyi<br class="chapter" />
  &nbsp;&nbsp;&nbsp;&nbsp;&nbsp;www.garyhamel.com<br class="chapter" />
  &nbsp;&nbsp;&nbsp;&nbsp;&nbsp;ve<br class="chapter" />
  &nbsp;&nbsp;&nbsp;&nbsp;&nbsp;www.managementlab.org<br class="chapter" />
  adreslerinde bulabilirsiniz.</p>
</body>
</html>
