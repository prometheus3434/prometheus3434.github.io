<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>drive</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_22">&nbsp;<br class="chapter" />
  TEŞEKKÜRLER</h2>

  <p class="normal">Ve şimdi beni motive edenleri selamlama zamanı!</p>

  <p class="normal">Riverhead Books'tan Jake Morrissey'in editörlük yetenekleriyle ancak onun terapistlik yetenekleri eşleşebilir. Yazarını delirtmeden bu kitabı güzelleştirmeyi başardı. Bu projeye daha en başta ve samimiyetle destek veren Geoff Kloske ile Riverhead'in olağanüstü yapım ekibine becerileri ve sabırlarından dolayı teşekkür ediyorum.</p>

  <p class="normal">Daha ben bu kitabın vaadini anlamamışken Rafe Sagalyn anladı ve hünerli elleriyle kitabın ortaya çıkışını sağladı. Dostum ve menajerim olmasından gurur duyuyorum. Dünyanın dört bir yanındaki yayınevlerine kitabımı tanıtan Bridget Wagner'a da sonsuz teşekkürlerimi sunuyorum.</p>

  <p class="normal">Vanessa Carr, internetin kıyısında köşesinde, üniversite kütüphanelerinin tozlu raflarında unutulmuş sosyal psikoloji araştırmalarını bularak büyük bir iş başardı. Rob Ten Pas, bir kere daha üstün yeteneklerini konuşturdu ve benim cansız kalan sözlerimi canlandıran çok güzel resimlere imza attı. Sarah Rainone, o sıcak ve kurak yaz mevsiminde projenin finiş çizgisini geçmesinde olağanüstü bir katkı yaptı. Bu üç ismi sakın unutmayın dostlar. Üçü de birer yıldız.</p>

  <p class="normal">Kitabım üzerinde çalışmanın en keyifli yanlarından biri de uzun zamandır kahramanlarım olan Mike Csikszentmihalyi, Ed Deci ve Rich Ryan ile yaptığım uzun sohbetlerdi. Dünyanın adaleti varsa her üçünün de Nobel kazanması gerekir. Dünyanın adaletinin bir parça olsun espri anlayışı varsa o takdirde ödüllerin ekonomi alanında olması gerekir. Çalışmalarına dair kitaptaki tüm hata ve yanlış yorumlamalar onlardan değil benden kaynaklanmaktadır.</p>

  <p class="normal">Şimdi de çocuk sahibi yazarların, oturamadıkları yemek sofraları için çocuklarından özür dileme zamanı. Hayır, ben değil. Ben yemekleri kaçırmam. Ama aylar boyunca neredeyse hemen her şeyi kaçırdım. Öyle ki Pink çocukları –kitabı kendilerine ithaf ettiğim Sofia, Eliza ve Saul– bir süre adeta babasız bir hayat sürdüler. Kusura bakmayın çocuklar. Neyse ki ve sizin de hiç şüphesiz keşfettiğiniz gibi ben size, sizin bana duyduğunuzdan daha fazla ihtiyaç duyuyorum.</p>

  <p class="normal">Ve tabii bu üçlünün annesi, Jessica Anne Lerner. Ağzımdan çıkan her fikir için Jessica ilk, son ve en dürüst eleştirileri yapan kişi oldu. Her zaman olduğu gibi her yazdığım kelimeyi –büyük kısmını da ben kırmızı bir koltukta büzüşmüş oturarak dinlerken sesli– okudu. Bu ufak tefek nedenlerin yanısıra sizi hiç de ilgilendirmeyen birçok büyük nedenden ötürü bu harika, zarif hanım karşısında ağzım sevgi ve saygıdan dolayı her daim açık kalıyor.</p>

  <div class="calibre1" id="calibre_pb_31"></div>
</body>
</html>
