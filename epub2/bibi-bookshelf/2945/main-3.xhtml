<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Ondördüncii Gün</span></p>
<p class="calibre1"><span class="calibre2">O,</span> asistan, ressam Strauch'u gözlemlemek gibi bir görevi zarar görmeden atlatabilmeye kesinlikle uygun olduğumu düşünüyor. Zarar görmeden! "Acı çeken insanları görmek, nasıl zarar verebilir ki?" dedi asistan. Demek ki, kardeşinin acı çektiği, onun için çok açık. <span class="calibre2">Nasıl</span> acı çektiği değil, bunu bilmiyor. Çünkü ressamın acıları asistanın hayal gücünü aşıyor. Ressam ne kadar derinden acı çekiyor? Bir insanın ne kadar derinden acı çektiği saptanabilir mi? Ve ne zaman en derinden acı çektiği? Asistan beni, üzerime yönelebilecek etkileri savuşturmaya yetkin olduğum inancıyla gönderdi. Evet, elbette bunu yapmalı, ilişki içinde olunan, ilişki içinde olmak zorunda kalınan insanların şu kötü etkilerini savuşturmalı, bu etkilerin kendine nüfuz etmesine izin vermemeli. Çoğu kez ansızın ne kadar zor-laşabilse de, bu etkilerle başa çıkmalı. İnsan gözlerini açık tutarsa bunu da gözden kaçırmaz, yani tehlikeyi de gözden kaçırmaz ve gerekli donanımla karşılar onu. Elbette, ressamla arkadaşlık ederken, sürekli kötü etkilere maruz kalıyorum. Ama bu etkileri görüyorum, ve kötü etkilerin nerede başladığını, kötü etkilerin nerede iyi olmadıklarını tam olarak ayırt edebiliyorum, çünkü -kötü etkiler iyi olabilirler. Herhalde bu karşılaşma ancak çok ileride üzerimde bir etki gösterecek. Şimdi değil. Nasıl ki çocuklukta aldığım etkiler ancak şimdi etkili oluyorlarsa; nasıl ki sekiz, dokuz yaşlarında yapılan deneyimler, otuz yaşındaki insanı ansızın yeniden biçimlendiriyorlarsa. Nasıl ki derin, asla duru da olmamış bir suda, bir boyar madde yayılıyorsa. Böyle mi bu? Ressam bana ipuçları veriyor, fazlasıyla. Tamamen kendini kapatmış biri değil o. Ona giden bir sürü geçit var, ama yine de arandığı yerde, orada olacağı tahmin edildiği yerde bulunmuyor. "Katı bir vicdanım var" diyor. Bununla ne demek istiyor? "Gerçekliğin asla bir duygudaşlığı yoktur" derken ve bunu tamamen kendi başına, görünüşe bakılırsa, daha önce söylediğiyle daha sonra söylediği arasında bir bağlantı kurmadan söylerken de, ne demek istediğini anlayamıyorum. En iyi fikirler gerçekten de yürüyüş sırasında geliyor aklına. Temiz havada. Handa ya da başka kapalı mekânlarda tamamen kendi içine kapanıyor, ve saatlerce ağzından tek bir sözcük alamadan, saatlerce onunla birlikte oturulabilir. Benim suskunluğum ve hiç kimse konuşmasa bile dinlemeye yatkınlığım, doğuştan geliyor. Bizim evde günlerce hiçbir şey konuşulmadığı olurdu, olsa olsa bir bardak ya da bir kurşunkalem sorulurdu, bir kitap. Şimdi ressam Strauch'un istediği gibi yavaş yürümek de artık o kadar zor gelmiyor bana; koşmaya, bir izlenimden bir diğerine varmaya alıştım, ve onun gibi sürekli kımıldamadan durmaya, oturmaya, dinlenmeye alışmadım. Benim için ressam, başa çıkmam gereken büyük bir sorun. Bir görev, evet. Ya onun için?</p>
<p class="calibre1">Nasıl bir dil bu, Strauch'un dili? Ne yapacağım onun düşünce kırıntılarını? Gözüme ilkin parça parça, birbiriyle bağlan-lısız görünen şeyin, kendi "gerçek muazzam bağlantıları" var; bunların oluşturduğu bütün, herkesi dehşete düşüren bir söz-rıik nakli dünyaya ve insanlara, "eblehliğe karşı gaddarca bir işlem", onun sözcükleriyle söyleyecek olursam, "yeniden üretilmeye değer, kesintisiz bir killi zemin". <span class="calibre2">Nasıl</span> yazmalı? <span class="calibre2">Ne tür </span>notlar almalı? Nereye kadar şematik, sistematik olunur? Bu patlamalar bugün kaya gibi düşüyorlar üstüme. Onun söyledikleri, ansızın yeniden kesiliyor, kendini "ve dünyayı uydurduğu" gülünçlük çığlığının patlamasından önce. Bir kalp kasları dilidir Strauch'unki, "beyninkarşınabızatışı", rezilce. Kendini, "kendi çatırdayan altkulakkirişleri" altında ritmik bir biçimde küçük düşürmesi. Kavramları basit, esas olarak daha en başta dikkatimi çektiği, beni "havaya rendelediği" köpek ulumalarıyla uyum içinde. Buna hâlâ dil denilebilir mi? Evet, bu dilin yükseltilmiş zeminidir, dilin cenneti ve cehennemidir, ırmakların, "sınırsızca, utanmazca ümitsizleşmiş bütün beyinlerin dumanlar çıkartan sözcük deliklerinin" isyanıdır bu. Kimi zaman bir şiir söylüyor, sonra onu hemen parçalıyor, bir "santral"de birleştiriyor, "sesini çıkarmayan soyların ıslah edilmesi gereken düşünce dünyasının kışlaya yerleştirilmesinde" diyor. "Dünya bir acemi erler dünyası, onları esas duruşa geçirmeli, onları vurmalı ve onlara vurmayı öğretmeye son vermeli." Sözcükleri, sanki bir bataklıktan söküp çıkarır gibi çıkartıyor kendinden. Sözcükleri söküp çıkartırken, kanayarak söküp çıkartıyor kendini.</p>
<p class="calibre1">Savaş bütün vadide korkunç izler bırakmış. "Bugün bile ince bir iğneyaprak tabakasıyla örtülmüş iskelet kemiklerine ya da bütün iskeletlere rastlanıyor, ikide bir" diyor ressam. Ormanın bölümlerinde, darboğaza doğru ve gölün arkasında olduğu gibi, karaçam ormanında da, terhis edilmiş alaylarca asker, açlıktan ölmüş. "Sonunda donmuşlardı da. İçlerinden bazıları kurtarabildi kendini, ama sadece birkaç tanesi, diğerleri zaten köylere kadar hareket edebilmek için fazla zayıftılar. Bu askerler, öldürmeyi de düşünmüyorlardı", bu, yani cinayet, "doğudan gelen karanlık unsurlar için" bir zanaat olmuş. Yakındaki cezaevinin mahkûmları da öfkeden kudurmuşlar, ve kaçıp da geri dönmemiş, akıbeti meçhul olanların çoğu, şurada burada, çalılıkların ve kayaların altında bulunmuşlar. "Çoğu zaman, böğürtlen arayan çocuklar ani bir çığlık atarlar ve annelerini kurt pençesi kaplı bir yere çekerler. Sonra orada bir insan bulunur, çıplaktır, giysileri yıllar önce zorla çıkartılmıştır üstünden. Açlık insanları canavara dönüştürür." Savaş sonunda ormanlar savaş aletleriyle dolup taşıyormuş, tanklar, zırhlı keşif araçları, toplar, motosikletler ve otomobiller dört bir yanda, ağaç dallarının arasına dağılmış duruyorlarmış. "Kimilerine dokunulduğunda havaya uçuyorlardı. Çoğu kez tankların içinde, sıkı sıkıya birbirlerine sokulmuş, ciğerleri parçalanmış mürettebatın cesetleri bulunuyordu. Kapakları açan insanlar, korkunç şeyler keşfettiler" dedi. "Zamanla insanlar savaş araçlarını parçalamaya cesaret ettiler ve ölü askerleri de gömmeye başladılar, onları hemen bulundukları yere üstünkörü gömdüler, çünkü mezarlıklarına almak istemiyorlardı onları, kendilerine yabancıydı bu askerler. Dokunulduğunda dağılıyorlardı, zamanın akışı içinde hava parçalamıştı onları. Çocuklar çukurlarda yüksek tesirli tank gülleleri buldular, bu gülleler onları paramparça etti. Ağaçların üstünde, çocuk parçaları, bilesiniz. Hayatlarının en ğüzel çağındaki erkekler, top tekerlekleri altında ezilmiş bir halde bulunabiliyorlardı, sarp geçitte bir grup tahkimatçı, dilleri kesilmiş, penisleri ağızlarına sokulmuş bir halde bulundu. Orada burada, ağaçların üstünde kurşunla parçalanmış üniformalar, su birikintisinden dışarıya bakan, kaskatı kesilmiş eller ve ayaklar. Yerlilerin ormana biraz çekidüzen vermesi yıllar sürdü, bütün ülkede. Önce sadece, tankların içinde buldukları yiyecekleri, işe yarayabilecek her türlü nesneyi, dediğim gibi, söküp kendileri için yeniden diktikleri ve sonra yıllarca giydikleri üniformaları almak için gidiyorlardı; ancak sonra, ölüler için, ölülerden geriye kalanları, artıkları, dediğim gibi, üstünkörü gömmek için gittiler; en sonunda da tırmıklarla ve küreklerle, izleri ortadan kaldırdılar. Ama savaşın izleri henüz ortadan kaldırılmış değil" dedi ressam, "bu savaş hiçbir zaman unutulmayacak. Her zaman insanlar bu savaşa çarpacaklar, nereye giderlerse gitsinler."</p>
<p class="calibre1">"Ressam Strauch bugün bana ne söyledi dersiniz?" Hancı kadın, kapıyı çaldıktan sonra yatağımı yapmak için girdiği odamda, aslında bir soru bile olmayan bu soruyla şaşırttı beni bugün. Bu vesileyle yastığı aldı, birkaç kez havaya fırlattı ve sonra yine yakaladı. Çarşafı pencereden dışarıya silkeledi. "Ne dersiniz?" dedi, yatağı yaptıktan sonra, bir de lavaboyu silerken, sürahiye, masadaki bardağıma temiz su doldururken. Bana Ressam Strauch'un ona "yatakta yatarak, saat dokuz olmasına karşın, hâlâ üstünü bile giymemişken" söylediklerinin ne olduğunu eninde sonunda söylemek için, yaptığı her işi ağırdan alıyordu. "Dedi ki, bir gün beni, yatakta ölü yatarak şaşırtacakmış." Hancı kadın bunun üzerine gülmüş ve ressamın şaka yaptığını sanmış. Ama sonra ciddi olduğunu yüzünden okumuş. "Biliyor musunuz, evimde istemem böyle bir şeyi, bir ölüyü" dedi. Sonra odamdan çıktı, ama hemen yeniden içeri geldi ve dedi ki: "Pencereyi kapatmayı unuttum." Pencereyi kapattı ve sonra kapının eşiğinde, benden bir açıklama beklermiş gibi durdu. "Bir insanın içine böyle korku salmak komik değil mi?" dedi. "Ressam bu defa gerçekten çok tuhaf. Nesi var ki? Bir şey biliyor musunuz?" Bir şey bilmiyorum, hiçbir şey bilmiyorum ben. Sorunları var ressamın, ama ne gibi sorunlar, bilmiyorum. "Sanki bambaşka biri olmuştu" dedi hancı kadın. "Ama hasta bile olması üzerdi beni" dedi. Sonra odamı kesin olarak terk etti, aşağıda binanın girişinde kızlarından birine seslendiğini duydum. Daha sonra aşağıya indiğimde, bir gezinti yapmak üzere sadece binanın çevresinde, çünkü daha önce temiz havada dolaşmazsam bir an bile uyuyamayacağım duygusuna kapılmıştım, ve birdenbire çok yorgun olduğum için, bir saatliğine uzanmak ve sonra ressam beni çağırırsa yeniden zinde olmak istiyordum, neyse, aşağıya indiğimde mutfağa gittim, mutlaka bir bardak su içmem gerektiği, mutfağın tulumbasındaki suyun daha taze olduğu bahanesiyle, ve hancı kadın oradaydı, sadece bir etek vardı üstünde ve benim geldiğimi duyunca çabucak iç gömleğini giydi, ve dedim ki kendime bir bardak su doldururken tulumbadan, normalde bir mutfakta değil, köylü evlerinin dışında bulunan emmebasma tulumbalardandı, dedim ki, "İntihardan mı söz etti?" - "İntihardan mı?" dedi hancı kadın. "Hayır, intihardan değil. Bu daha da kötü olurdu. O yalnızca, onu sabahın birinde yatağında ölü bulacağımı söyledi. Belki de kalp krizi geçireceğini hissediyordu. Eskiden de hep kalp krizinden korkmuştu." - "Kalp krizinden mi korkmuştu?" - "Benim evimde intihar etmeyecektir herhalde? Sanırım, yalnızca bir şakaydı bu" dedi kadın, ve anladım ki, ressam kesinlikle bir şaka yapmamış, benim için artık sıradan olan sözlerinden birini söylemişti, suyu içtim ve dolaşmaya çıktım.</p>
<p class="calibre1">Kiliseye giden yokuşu çıkarken hep duruyor ve yaşlı bir adam olduğuna, benim rahatça önden gidebileceğime dikkatimi çekiyordu. "Benim için fark etmez. Tam tersine." Bunu dört, beş defa söyledikten sonra, sonuncusu sert bir emir tonunday-dı, hemen hemen yokuşun ortasında, iki tarla arasındaki sınırı oluşturan en büyük ağaç kütüğünün orada, geride bıraktım onu ve yürüyebildiğimce hızlı çıktım yukarı. Ansızın özgür olmanın tadını çıkardım. Tasması çözülmüş bir köpek gibi. Yukarıda öyle bir yerde durdum ki, o beni göremiyordu, ama ben onun yavaş yavaş yukarı çıkmaya çabalamasını çok iyi görebiliyordum. Bana öyle geliyordu ki, önceki günden daha sık aralıklarla mola veriyordu; oysa o gün de aynı gezintiyi yapmıştık ve sonunda bana şu soruyu sormuştu: "Ne biçim insanlar bunlar? Kendi içimde, bir yere koyamıyorum onları. Söyler misiniz, siz ne düşünüyorsunuz? Benimle karşılaşmak ve sürekli benimle birlikte olmak nerden geldi aklınıza! Benimle dolaşmak! Hiç olmazsa birazcık dinlenebildiniz mi? Gerçi, en gizemli şey gerilimdir. Çok doğal ve son derece basit yapılı birisi olmanıza karşın, gizemli geliyorsunuz bana!" - Tıpkı şimdi onu gözlemlediğim kadarıyla, diye düşündüm, küçük bir esintinin onu yere devirmeye yeteceği gibi. Ayakta durduğunda, bastonuyla karın üstünde işaretler çiziyordu, ondan öğrendiğime göre, bir Kızılderili öğretisinden alınma, benim için anlaşılmaz olan işaretlerdi bunlar. Bu işaretlerin bazıları hayvanlan anımsatıyorlar bana, örneğin bir ineği, bir domuzu, diğerleri de tapmak biçimlerini, nehir akışlarını. Daireler. Başka geometrik biçimler. Buraya varıncaya kadar kendi kendine konuştuğunu düşündüm. Yaşlı bir generalin kendi kendine konuşması, ona göre sonsuza dek var olan bir orduya hitap etmesi gibi. Sanki üzerindeki her şeyin en küçük ve en ince ayrıntısına kadar kendisine bağlı olduğu bir kurmay haritasının üzerine eğilmiş gibi de görünüyordu. Yabancı dillerde de konuşuyordu, Asyalı sözcükler ve sözcük öbekleri öylesine havada uçuşuyordu. Odak noktasını onun oluşturduğu görüntü, yıllar önce Viyana Sanat Tarihi Mü-zesi'nde gördüğüm bir tabloyu anımsattı bana; hangi salonda asılı durduğu bile hâlâ aklımda: Baba Brueghel'in bir nehir manzarası, insanlar, kendilerine bahşedilecek eğlenceyi ölümden istemeye çalışırlar, ama bu resmin anlatıyor göründüğüne göre, bunun bedelini cehennemde sonsuz eziyetlerle ödemek zorundadırlar. Ağaç kütüğünün ve dallarının, ressamın giydiği cekete geçmiş olan siyah rengi, pantolonunun ve çoraplarının siyahına geçmiş olan renk, dağ doruklarının siyah rengiyle buluşuyordu. Ressam benden sadece birkaç adım uzaklıkta, doğrudan doğruya kilisenin kapısına giden son kademelerden bi-rindeyken, ondan korkmuştum. Arkamdan üstüme doğru geleceğini ve bastonuyla kafama vuracağını canlandırmıştım gözümde. Yüzünü gördüğümde, bu görüntü kaybolmuştu. Yüzündeki ifade böyle bir eylemi dışlamadığı halde. "İsterseniz, kiliseye gidelim" dedi. Ve hemen yeniden: "Hayır, siz yalnız gidin. Ben dışarıda sizi bekliyorum." Kiliseye girdim ve sunağı iyi görebileceğim bir sıraya oturdum. Sıranın üstünde, yanımda duran bir dua kitabını elime aldım. Sayfalarını çevirdim. Bir mezmur buldum. Mezmuru okudum: 'Asperges me, Domine, hyssopo, et mundabor: lavabis me, et süper nivem dealbabor. Miserere mei, Deus, secundum magnam misericordiam tuam. Gloria Patri!' Ve sonra: 'Me expectaverunt peccatores, ut perde-rent me: testimonia tua, Domine intellexi: omnis consummatio-nis vidi finem: latum mandatum tuum nimis. Beati immaculati in via: qui ambulant in lege Domini. Gloria Patri.' Hepsini bir defa daha okudum. İkinci defa. Üçüncü defa. Ama artık dayanamaz olmuştum, kendimi burada düşünemiyordum bile, ayağa kalkıp kiliseden dışarı çıkmak zorunda kaldım. Yumuşak halı üzerinden çıkışa doğru yürürken, inanılmaz çirkinlikte melek yüzleri gördüm, onlara ne kadar yakınlaşırsam, yüz hatları da o kadar çirkinleşiyordu. Dışarıya çıktığımda, ressam ortada yoktu. Aradan geçen süre içinde, kilisenin arka tarafına inşa edilmiş cenaze şapeline gitmişti. Oradan, derin karın içinde durarak seslendi bana: "Olduğunuz yerde kalın, yoksa dehşete kapılırsınız!" Neden dehşete kapılmam gerektiğini bilmiyordum. Sonra, şapelde zaman zaman ölülerin teşhir edildiği geldi aklıma. "Şapel'de bir ölü yatıyor" dedi ve kafasını pencere kenarına kadar kaldırdı, bu yüzden şapkası ensesine kaydı. Geri geldiğinde dedi ki: "Makyaj yapılmış bir ceset. Cesetlere çoğu /aman en korkunç biçimde makyaj yapıyorlar." Neden şapele gittiğini soruyormuş kendine. "Meraktan değil" dedi. Çok geç döndük hana, saat bir sularında.</p>
<p class="calibre1">Ressam Strauch, cerrah Strauch'tan daha ufak tefek. Ressam Strauch, çekiç ve keski ile, bıçak, testere, kerpeten ve bisturiyle düzeltilmeyecek vakalardan biri. Bu durumda, yüksek bilimin düşünce tarzı, uykusuz geçen sayısız gecenin sezgileri girmeli devreye. Çünkü bedeli onyıllarca ölüme taksit taksit ödenen, ödemesi nerdeyse bitmiş, bedeli ödenmiş bir hata söz konusu burada. Öyle mi? Bir gelişme olmayan bütün gelişmenin bir sonucu, tözün bir sonucu söz konusu. Hareket olmayan bir hareketin. Çıkış noktası olmayan bir çıkış noktasının. Olamayan. İflah olmaz bir hastalığın sonucu. Sürekli tehlike kokusu alıyor. Kendini sürekli tehdit altında hissetmesi anlaşılır bir durum. Sürekli pusuda duruyor, ona öyle geliyor ki, dünya da sürekli onun için pusuda. Peki organizması ne durumda? Karşıtlık ne durumda? Tin ve beden? Az beden çok tin mi? Ruhsuz beden mi? Ne peki? Üst yüzeyin altında? Üst yüzeyin üstünde? Ve alt yüzeyin üstünde? Böyle ürkek bir yazgı, tükenip giden, nedir bu? Elbette, hâlâ hiç bilinmeyen hastalıklar da var. Her /aman vardılar, her zaman var olacaklar. Bir tanesi, akşamdan sabaha iyileştirilebilir, bir diğeri akşamdan sabaha iyileştirilemez. Bir tane daha eksik, her zaman bir tane daha fazladır. Nereden? Neyle? Nedenler işaretler mi?</p>
<p class="calibre1">Ressam dedi ki: "Papaz ağır hasta bir adam. Dün, hana gelmeden önce onunla konuştum. Benden yine bir miktar para istedi. Düşkünler evi için. Papaz odası için, bilesiniz. Kilise hakkında ne düşündüğümü çok iyi biliyor. Karda bir saat dolaşmayı seviyor. Yazın küçük gölünün başında oturuyor ve iki hafta I'oyunca tek bir balık bile tutamıyor. Kilise din adamlarına iyi bakmıyor. Kırsal alandaki kilise, yerel şiir sanatı gibi bir şey. Papazın ağaçların tepesinde, ve mahzende ve patates tarlasında görüldüğü oluyor. Çocuklarla dolaşırken. Kahkahasının şeytani bir ritmi var. Her türlü protokolden korkuyor, en çok da piskopostan korkuyor. Şiirsel bir durum bu, bilesiniz. Birdenbire bir adamın ağladığını duyarsanız, papazdır o. Ayrıca, mükemmel bir kütüphanesi var. Vaaz veremiyor. O kadar korkak ki, bir kuş bile olağanüstü korkutabilir onu. Ama gerektiğinde, gece-yarısı, zifiri karanlıkta, elinde sadece bir ışıkla ve yanında çömezleri olmadan da, ölüm döşeğindeki birinin yanına gidebilir. Çoğu zaman, yukarıda, kayalıkların ve buzulun ötesindeki ücra köy evlerine."</p>
<p class="calibre1">"Bu devasa odun kütleleri" dedi ressam, "yukarıda ne kadar çok değerli odun telef oluyor. Bu binlerce ve on binlerce dal. Selüloz fabrikası yutuyor onları. Vadinin içinde ne varsa, ancak selüloz fabrikası kullanabilir. Bütün bu yöre" dedi ressam, "eskiden son derece yabanıl, harika bir botanik yapılanmadan başka bir şey değildi.... Gelin" dedi, "size, burada özellikle yaygın olan birkaç ağaç türü göstereceğim... İşte burada ladinimiz var, picea excelsa, ilk sırada yer alıyor, sonra sarıçam, karaçam, köknar. Tek tük fıstıkçamjarı. Gelin, size bazı ayrıntıları açıklayacağım, angiospermae denilen yapraklı ağaçlar ve gymnospermae denilen iğneyapraklı ağaçlara ilişkin..."</p>
<p class="calibre1">En başında bir şeymiş, ama çok geçmeden, olabildiğince çabuk acı geliştirmeyi hedefliyormuş, birbirlerine önce birdenbire ya da yavaş yavaş, ama sonra apansız yakınlaşmış olan iki genç insanın ilişkisi, ressama göre. "Henüz bir şey olmadığı sürece, güzel ve değerlidir" dedi. Gençlik "dünyayı bir anlığına ışığın ardına götürme becerisini" gösteriyormuş ve her şey günlerce ve gecelerce mutluluk görüntüsüne bürünüyormuş. Ve benim aklıma S. geldi, ona hemen bir mektup yazmak istedim ve o anda yeniden vazgeçtim ve onu değil, başka bir şeyi düşünmeyi denedim, ama başaramadım, köyden dışarıya çıkana kadar, bütün yol boyunca başaramadım, karaçam ormanında da, sarp geçitte de, handa da; dedim ki kendime: neydi bu .ıslında? Çoktan geçmemiş miydi? Nasıl başlamıştı? Ve nasıl ve neden birdenbire sona ermişti? Önceleri onsuz bir gün bile, sonra nerdeyse bir gece bile geçmezken sonra her şey yeniden parçalara ayrılmıştı, her zaman parçalara ayrıldığı gibi, iki insandan iki yöne doğru, çok uzağa doğru çekilmişti. Nereye uzağa? Çoğu zaman gece uyanır ve bundan dehşete kapılırdım. Ve herhangi bir yabanıllıkta bir nehir akışında, bir ateşte sona eren bir izin peşine düşerdim. Sık sık sorup durdum kendime, nedir bu, insanı, iki genç insanı mutsuz kılan durumlara sokan şey diye. Benim gibi bir genç insanı! Evet! Geçti! Bir geliş ve bir sorgulama ve bir araştırmaydı bu, bu kadar acımasızcaydı: son. Bir kez daha yazsam, yeniden başlayacağına inanabilir. Ama yeniden başlayamaz, artık başlamamalı. "Bir yalandır o" dedi ressam. Ne demek istediğini biliyorum: bir yalandır o, bir başka yalana dayanan ve bir üçüncüsüne sığınan: bir başka insanın ortasında. Benim ise aklıma haftalarca gelmemişti o. Sanki bir dükkândan çıkar gibi uzaklaşmıştım ondan, bir daha kesinlikle içeriye adımımı atmama kararıyla. Güzel. Ressam dedi ki: "Sonra bir nehrin birbirinden ayırdığı iki dağ gibi olunur." Ansızın fark ettim ki, şarkı söylemeye başlamıştım, mısır tarlasına kadar şarkının tamamını söylemiştim. Şarkı söyleyerek düşüncelerimi örtmek istiyordum. Ne var ki düşünceler, gitmeleri islendiğinde gitmezler, tatlı dille uzaklaştırılamazlar. Tam tersine: iyice yerleşip otururlar ve, sonsuz derecede suçlama ve öfke üretmeye başlarlar. Düşüncelere kapılan, kendini parçalayan bu sürece kadar vardırırsa işi, yürürken güçsüz düşebilir, nereye giderse gitsin, nereye sığınırsa sığınsın. Ressam dedi kı: "En güzel çiçekler en önce koparılırlar; akıllı bahçıvanla-11ıı elinden ne gelir?" Sonra beni daha da karanlık düşüncele-ıın içine çekti, sonunda bu düşünceler, kafamı içine soktuğum ilmeğin daralmasıyla, bana ne kadar delice görünse de, /orla çekip kurtardılar beni ondan. Hiçbir şey söylemeden uzaklaştım ve kuru ot yığınının önünde onu bekledim. Özür diledim. Buna hiçbir tepki göstermedi.</p>
<p class="calibre1">Karaçam ormanı ile kuru ot yığını arasında, kasabın kayıp <span class="calibre7">İmi </span>yük köpeğinin bulunduğu söylenen yerde, "patikada uyuyakalmış, donmuş", ressam yine, orada duran, şurada burada gruplar oluşturan ama çoğu zaman tek başlarına ve kendi başlarına kalmış olan değişik ağaçlara çekiyor dikkatimi. "Burada, görünüz" dedi, "bu ladin, picea excelsa, kızılçam denilen, yanlış olarak köknar diye de bilinen ladinin seçkin kız kardeşidir. Beyaz çam..." Çite basıyor ve diyor ki: "Burada, görünüz, meşe... Bu meşe, saplı meşe... Meşe ağacının gelişmesi çoğu zaman iki yüzyılı aşabilir. İsmi de eski Hint dilindeki igya sözcüğünden gelir, hürmet gibi bir anlamı var.* Ama burada dişbudaklar ve kızılağaçlar da görüyorsunuz" dedi, "hatta akçaağaçlar. Aşağıda da, görünüz, buraya geldiğiniz gün size sözünü ettiğim porsukağacı duruyor. Kadim zamanlardan kalma, görkemli bir örnek..." Karaçam ormanı boyunca yürürken, sanki kendi izlerimin, henüz dün bıraktığım izlerin üstünden yürüyormuşum gibi geldi bana, dedi ki: "Burada şu anda şeytani bir sessizlik var karşımızda. Bilimin henüz pek ele almadığı bir fenomen bu." Gerçekten de çok sessizdi ortalık, aşağıdan iş gürültüsü gelmiyordu. Hiç. "Dünya hâlâ bu sessizliği son derece ilkel, romantik bir biçimde canlandırıyor gözünde. Bu sessizliği yaşamım boyunca, bitkin düşmüş doğanın bir hastalığı olarak duyumsadım, maneviyatın korkunç açılmış uçurumları olarak. Bu sessizlik doğa için bir vahşettir."</p>
<p class="calibre1">Her şeyi yaşayarak öğrenmek elbette mümkün değil ama sanırım, mektup almamak ressamı çok üzüyor. "Kimse nerede olduğumu bilmediği için, kimse de bana mektup yazamaz. Bana birilerinin mektup yazmasını da istemiyorum zaten" dedi. "Ben kimseye yazmıyorum, bu yüzden kimse de nerede olduğumu bilmiyor. Sanırım bundan sonra asla mektup yazmayacağım." İçinde bulunduğu durumda, zaten yazamaz da. Oturup da, kendisi için notlar almak istediğinde, yıllar önce başladığı bir "anlatı defterine", -"kendimi geri çekmeye başladığım anda"- baş ağrıları öylesine artıyor ki, yarıda bırakmak, bir düşünceyi tam ortasında bölmek, defteri kapatmak ve uzanmak zorunda kalıyor. Gerçekten de artık hiç kimseye mektup yazmak istemiyor. Ona göre her şeyi geride kalmış, o kadar uzakta ki, artık öne çıkar* Meşe: Almancası <span class="calibre2">dic Eiclıt'</span> (Çev.n.) inak istemiyor, "hiçbir insanı, hiçbir şeyi". Kendini şimdi çoğu zaman suyun altında sürükleniyormuş gibi görüyor, sonra yeniden donmuş bir halde dünyaya, hiçbir şeyle bağlantısı olmadığı yere çıkıyor. "Ağzını bile açmak mümkün olmadığı için, bağıramıyor insan." Zaman böyle geçip gidiyormuş ve böyle geçmek bilmiyormuş: "Sanki zaman durmuş gibi." Bilmiyorum "sona ermesi gerektiği için" nasıl sona erecek? En kötü şey ansızın gerçek olabilir, deneyimimden biliyorum bunu. Mucizelere inanmıyorum, hiç olmazsa şu an inanmıyorum. Kendini öldüreceğini düşünebilirim. Ama bunu yapması için daha uzun süre geçmesi gerektiğini de. Belki de ilkbaharı bekleyecektir, sonra yazı ve sonra kışı ve sonra belirli bir süre daha. Bir şey her zaman onu başka bir şeyi yapmaktan alıkoyacaktır. Ama bu durum onyıllarca süremez. Onda süremez. Yıllarca da süremez, çünkü ölümcül hasta ve çok geçmeden kendiliğinden ölecek. Kendi bilinçaltında çalışıyor, üstünde her şey devre dışı bırakılmış olsa da. Büyükbabasının bir erkek kardeşi intihar etmiş: bir avcı yamağı. Söylendiğine göre "insanların sefaletine daha fazla dayanamadığı" için. ()ııu ormanda bulmuşlar. Ağzına bir kurşun sıkmış. Araştırılarak olunursa, her insanda aynı nedenlere varılır. Ama asistanın dediği gibi, erkek kardeşi daha en başından itibaren "intihara vaIkındı". Birdenbire yeniden "tamamen tasavvursuz" olan has-l,ılıktan söz etmeye başlıyor. Geceleyin hastalığının köklerine katlar iniyormuş, ama belirleyici anda her şey yeniden kayboluyor-ımış. Yalnızca ağrı kalıyormuş, "doruk noktasını aşmanın mümkün olmadığı bir ağrı... İlkönce" dedi ressam, "başımın bir tedavisinin, bir yöntemin, var olduğu yalanını söylediler bana. Ama birdenbire doktorların içyüzünü gördüm: hiçbir şey bilmiyorlar, ve hiçbir şey de ortaya koymuyorlar! Her türlü yöntemi reddet-11m. Doktorlar, katıksız numaracı bunlar, bilesiniz! Zanaatçılar, i'vel! Elbette, doktorlar birdenbire söyleyemezler hastalarının yü-/ııııe, şimdiden ölmüş olduklarını... tıbbın sadece, fiziğin ve psi-.cnin bir tür yüzeysel yatıştırılması olduğunu..." Dedi ki: "Başımı daha yukarı mı koyayım? Başımı daha yukarıya koydum, ve başımı daha aşağıya indirdim. Ağrı, istediği zaman geliyor ve hastalık ne isterse onu yapıyor, henüz hakkında o kadar az şey bilmiyor ki... ağrı en yüksek doruklarının küçücük ve en küçük ayrıntılardaki gidip gelişlerine kadar izlenebiliyor, bilmelisiniz, bu ağrı yapılanmasının tamamı! Neyse, hastalıktan konuşmayalım: hastalık insanın iyi dilini de kötü dilini de çözüyor... Ötekinin de kendisi gibi acı çekip çekmediğini bilmek istiyor kişi... merhamet edilsin diye de konuşulur. Tıp alanında en felaket getirici kötü durumlardan konuşuluyor: felaket getirici durumlardan, doktorların zayıflıklarından, çok şaşırtıcı ameliyatlardan, plastik cerrahiden, beklenmedik olaylardan vesaire...</p>
<p class="calibre1">"Duruma göre, aşağıdaki pastaneye de gidilebilir" dedi. "Ama, pastacının verem olduğunu biliyor musunuz? Buradaki insanların hepsi, bu bulaşıcı hastalıkla iç içeler. Pastacının kızı da verem, bunun selüloz fabrikasının atık sularıyla bir ilişkisi varmış gibi görünüyor, lokomotiflerin onyıllarca püskürttükleri dumanla, insanların yedikleri kötü yemeklerle. Hemen hemen hepsinin ciğerleri yıpranmış, pneu ve pneumoperitoneum gündelik şeyler. Verem göğüslerinde, kafalarında, kollarında ve bacaklarında. Hepsinde de, veremin neden olduğu herhangi bir yumru var. Bu vadi verem vakalarıyla ünlü. Burada her türlü verem biçimi bulunuyor: deri veremi, beyin veremi, bağırsak veremi. Birkaç saat içinde ölüme götüren sayısız menenjit vakası, işçiler veremi kazmak zorunda oldukları pislikten, köylüler de köpeklerden ve kirlenmiş sütten alıyorlar. İnsanların büyük bir bölümü gemi azıya almış olan vereme yakalanmış. Ayrıca" dedi ressam, "yeni ilaçların etkisi, streptomisin'in etkisi örneğin, tamamen sıfır. Hayvan gömücünün verem olduğunu biliyor muydunuz? Hana kadının verem olduğunu? Çocuklarının şimdiden üç kez sanatoryumlarda yattıklarını? Verem hiç de yok olmaya yüz tutmuş bir hastalık değil. İyileştirilebileceği söyleniyor. Ama bunu ilaç endüstrisi söylüyor. Gerçekte ise verem bugün de her zamanki gibi iyileştirilemez. Aşı yaptıran insanlar bile vereme yakalandılar. Genellikle, durumları kendilerine hiçbir hastalık yakıştırılmayacak kadar iyi görünenler en ağır verem hastasıdırlar. Pembe yüzler, yıpranmış ciğerleri perdeliyor. Başından bir koterizasyon, bir diyafram ezilmesi geçmiş insanlara adım başı rastlanıyor. Ama çoğunun yaşamı başarısız bir plastik cerrahi ameliyatı yüzünden mahvolmuş." Pastaneye gitmedik. Hemen eve döndük.</p>
<p class="calibre1"><span class="calibre2">Köpek Havlamaları</span></p>
<p class="calibre1">"Diyebilirdim ki, yüksekte" dedi ressam, "derinlerde, sırayla çok yukarıda, çok aşağıda, dört bir yanda, duyunuz, kar örtüsünün üstünden kafaya hitap ediyor, durmaksızın havanın demirinde kırılıyor, havanın demirinde, bilmelisiniz, orada yırtılıyor, ve onu solumak gerek, kulak kanallarında solumak gerek, deli-rinceye kadar, insanı parçalayıp yırtıncaya kadar, insanın kulak kepçelerini beynini ve ağzını, ağzını ve beynini, bilmelisiniz, öl-dürünceye dek vurmalı, yok etme isteğinin sınırsız naifliğiyle öl-dürünceye dek vurmalı. Duyunuz, olduğunuz yerde durunuz ve duyunuz: bu havlama! Dışarıda bırakılamaz, ancak püskürtülebi-lir, onu püskürtmek mümkün, insan beyniyle havlamaya karşı, ulumaya karşı, korkunç ulumaya karşı çıkabilir, onu yenebilir, ama sonra bir o kadar daha korkunç bir şekilde yine oradadır, teni ezer, ruhu ve teni ezer, kurtçuklar gibi yerleşmiştir, mekânlarda, bilmelisiniz, her yere yerleşmiştir, tarihin düşünülemez yağına, evrenin, critilemez buzulların oyuklarına... Anlamsızdır" dedi ressam, "köpek havlamasının içine gizlenmek, insan sonunda keşfedilecektir, ve sonra bir de korku ısıracaktır onu... Evet, korkuyorum, <span class="calibre2">bu</span> korku var bende, her yerde duyuyorum: <span class="calibre2">bu</span> korku ve yeniden <span class="calibre2">bu</span> korku, ve <span class="calibre2">bu</span> korkuyu duyuyorum, ve beni yalnızca bu hayalet gibi korku travması parçalayacak, beni çıldırtacak, sadece hastalığım değil, anlıyor musunuz, hayır, hayır, hayır, tek başına hastalık değil, <span class="calibre2">bu</span> hastalık ve <span class="calibre2">bu</span> korku travması... Duyunuz!... havlama nasıl da düzenler kuruyor, nasıl yer açıyor kendine, duyunuz, bu köpeksi kırbaç şaklamaları, bu köpeklerin üstünlüğü, köpeklerin aşırı ümitsizliği, cehennemsi bir özgürlük-süzlük, intikamını alıyor, onu uyduran umarsızlardan intikamını alması gerekiyor, benden intikamını alması gerekiyor, sizden, evet, sizden de, bütün sınırsız görünüşlerden, bütün sınırsız korkunçlardan, uçurumda sona ermiş görünüşlerden, insan kuyruklarından, cennet ve cehennem kuyruklarından, dorukların cehennem kuyruklarından ve uçurumların cennet kuyruklarından, bütün trajedi yaşayanların ıslahevinde yaşanmış felaketinden... Duyunuz, bu trajedi sahibini, duyunuz: yanıtlamayı reddeden yılan dillerinin bu inatçı sülalesini, duyunuz: bu davetsiz gelen utanmaz parlamento ikiyüzlülüğünü... İşte köpekler, işte köpek havlaması, işte ölüm, her türlü yabanileşmeleriyle ölüm, bütün zaaflarda ölüm, alışkanlıktan cinayet işleyen biri gibi kokan ölüm, her türlü ümitsizliğin bu meşakkat aracı, ölüm, korkunç sonsuzluğun mikrop taşıyıcısı, tarihin ölümü, parasızlığın ölümü, ölüm, duyunuz, benim istemediğim, hiç kimsenin istemediği, hiç kimsenin artık istemediği, işte burada, ölüm, bu köpek havlaması, duyunuz, söz dinlemez akıl boğulması, bütün küstahlıkların tanıklığı reddedişi, duyunuz, belleğin bütün yumuşak bölümlerinin beton kaldırım üstündeki bu delice şaklayışı, büyük yüce insan deliliğinin beton kaldırımı üstünde... Duyunuz, benim köpek havlaması üzerine görüşlerimi, duyunuz onları... Cehennem havası düşüncesini burada araştırmayı deniyorum, jeolojik çağların aşındırmasını, kambriyenin, silüryenin, karboniferin, permiyenin ve triya-sın, juranın, korkunç tersiyerin ve kuvarternerin, korkunç anlamsız bir karşı koyuş altında hâlâ derinlerden yükselen büyük aluvi-yumun*... Duyunuz, bu havlamanın içine yürüyorum, içine yürüyorum ve dişlerini kırıyorum, ona akıldışılığımm fırtına edasıyla egemen oluyorum, düşünce süreçlerini unutturuyorum ona, ya-lan-propaganda düzenlemelerini... Duyunuz, ayakta durun ve köpek dillerinin terleyen, alık ter yükünü duyunuz, köpekleri duyunuz, duyunuz, duyunuz..." Darboğazın içine bakılabilen yerde duruyorduk. "Kurtlara" dedi ressam, "buradan diklemesine bütün kurtların bilimine bakıyorsunuz". Enikonu bitkindi. Köpekleri duyuyordum. Ulumaları ve havlamaları duyuyordum. Kendim de bitkin düşmüştüm. Ressamın patlamasının ortasında yere serilmiştim, sanki bir taşocağı yüzünden yere serilmiş gibiydi bedenim; "onu ezilmiş bir halde buldum caddenin üstünde, önümde, altımda" demişti ressam. Ressamın "balgamını" hemen yorumladım. Gafil avlanmıştım, yapmam gereken tek şey duyma makinemin düğmesine basmaktı ve balgam üzerime geldi. Ama bitkindim. Tamamen bitkindim. "Duyunuz" dedi ressam, "bu <span class="calibre2">kıyamet </span>havlamasıdır. Açıkça kıyametin ta kendisidir, bu havlama. Nasıl bir sertlikle çarpıyor insanların yüzüne, düşüncelerin yüzüne, aklın yüzüne, her türlü gülünçlüğe karşı." Dedi ki: "Korkuyorum.</p>
<p class="calibre1">* <span class="calibre2">Alluviıııır.</span> Holosen. Yaklaşık 11.700 yıl önccsiyle başlayan ve günümüze kadar uzanan süreyi kapsayan, Dünya'nın jeolojik tarihinin son evresi. Pleyistosen'in <span class="calibre2">(Dilııvium/"buzul</span> çağı") sona ermesi, büyük buzulların erimesi ve bütün dünyada deniz seviyesinin yükselmesiyle oluşan önemli iklim değişikliklerinin yaşandığı evre. (Ed.n.)</p>
<p class="calibre1">Celiniz. Gidelim. Hana gidelim. Bu havlamayı daha fazla duya-mam." Köpekler daha önce hiç böyle bütün gün ve üstelik önceki gece boyunca kesintisiz havlamamışlardı. "Bu havlama bize neyi bildirebilir ki" dedi ressam, "zaten her şeyi biliyor, zaten her şeyi tanıyoruz, gerçek <span class="calibre2">kıyamet</span> dışında". <span class="calibre2">Kıyamet</span> sözcüğünü paha biçilmez bir lezzet gibi "dil organının" üstüne yayıyordu ve "biricik bir haz işlemi" gibi <span class="calibre2">kıyamet</span> sözcüğünü "dil organı"na yaydı. Son-ıa sesimiz kesildi. Sarp geçitte dedi ki: "Kahpe! Görmüyor musunuz, yukarıda ne yazıyor, çok yukanda, iltifat ederek, feleklerin anası diye tanımladığımız yerde: orda: kahpe, yazıyor!"</p>
<p class="calibre1">Kendi deyişiyle "uyumak için değil, yalnızca korkunçluğun bütün sessizliği içinde kendi kendime ulumak, kendi içime ulumak için" odasına çekilmeden önce dedi ki: "Nasıl her şeyin unu-Iak olduğunu, nasıl her şeyin çözüldüğünü, bütün ipuçlarının nasıl ortadan kalktığını, katı olan her şeyin nasıl buharlaştığını, orta-ıla artık hiçbir şeyin olmadığını, ortada artık kesinlikle hiçbir şevin olmadığını görünüz, bütün dinlerden ve karşı-dinlerden ve bütün tanrı görüşlerinin uzatılmış gülünçlüklerinden hiçbir şey olmadığını, kesinlikle hiçbir şey, görünüz, inancın da inançsızlığın da artık olmadığını, bilimin, günümüz biliminin, atılan ilk taş* gibi, binlerce yıllık mevzu, her şeyin havaya fırlatıldığını, havaya uçurulduğunu ve havaya üflendiğini, şimdi her şeyin hava olduğunu... Duyunuz: artık her şey havadır, bütün kavramlar havadır, bütün ipuçları havadır, her şey artık havadır..." Ve dedi ki: 'Donmuş hava, her şey artık donmuş havadır..."</p>
<p class="calibre1"><a id="bookmark1"></a><span class="calibre2">Onbeşinci Gün</span></p>
<p class="calibre1">"Çürük" dedi ressam, "kırsal alanda, özellikle burada her şey çürük. Kırsal alan insanlarının daha değerli olduklarını kabul etmek büyük bir yanılgıdır: kırsal alan insanları! Kırsal alan insanları, günümüzün altinsanlarıdır! Altinsanlar! Genel olarak kırsal alanın kendisi şehirden daha bozulmuş, daha düşkünleşmiş, çok daha düşkünleşmiştir! Son savaş kırsal alandaki insanları harap etti! Maddi manevi harap etti! Fazladan bir döküntü-• <span class="calibre3">1</span>11r, bu kırsal alan nüfusu! Hem söyleyin bana, kırsal alan in' idinizde kim günahsızsa, ilk taşı o atsın!" Yııhanna 8:7, <span class="calibre2">Incil.</span> (Ed.n.) sanları, köylüler ne zaman bu denli muhteşem olmuşlardır ki? Böyle dokunulmaz mıydı, kırsal alan nüfusu? Miras, toprak neydi ki her zaman? Hayır, asla döküntünün ötesinde bir şey değildi! Döküntü, diyorum size. Duyunuz: Döküntü! Kırsal alan insanları belki daha çekingendirler, ama kırsal alan insanlarının dibe vurmuş, ciddiyetsiz, sefil yanı da budur zaten! Tek yanlılığın ve alçaklığın kendini hep haklı görme tavrı içinde, aptalca bir evlilik ilişkisine girdikleri, her şeyi yıkıp yok ettikleri bu son derece basit, acımasız düşünce dünyası!... Kırsal alan nüfusundan bir şey çıkmaz. Bu köyler, bu laubali kalın kafalılık! Bu kırsal alan cemaatçiliği, evet, kalın kafalılık! Duyunuz beni: tam da kırsal alan vebasından söz ediyorum! Kırsal alan beni kısaca tiksindiriyor! Köylülük vesaire için yapacak başka bir şeyim yok, hiçbir zaman da olmadı. Siz farklı düşünüyor olabilirsiniz. Gelecek açısından kırsal alan nüfusu bana bir anlam ifade etmiyor. Genel olarak kırsal alan nüfusu! Kırsal alan artık bir kaynak bölgesi değil; gaddarlık ve eblehlik için, ahlaksızlık ve megalomani için, yalan yere yemin ve öldürücü darbe için, sistematik olarak yok olup gitmek için bir hazine sadece. Artık bir huzur tekeli bile değil! Gördüğüm gibi, bizde kırsal alanda özellikle kırsal alanda her şeyin yolunda olduğunu ve bundan bir ders çıkarılabileceğini ve belki orada felsefi bir durum bile olduğunu ve orada durumun şehirlerden birazcık bile daha iyi olduğunu kabul etmek kadar büyük bir yanılgı yoktur! Evet, tam tersine!</p>
<p class="calibre1">"Dışarıda, dünyanın birbirine girdiği yerde, orada esenlik var. Ama burada hiçbir esenlik yok. Bu vadiden içeriye esenlik giremez. Bu vadi dar ve kirli ve çirkin gelir ona. Sarp kayalıklar kapatır yolunu. Esenlik zifiri gecede çabucak kaybeder yolunu. Esenlik ancak yaylanın kenarlarına kadar gelebilir. Ama burası zifiri karanlık. Burada iş ve yoksulluk var, başka bir şey yok. Burada asmak ve nehre atlamak var. Sendika türlü türlü şeyler söylüyor. Partiler türlü türlü şeyler söylüyorlar. Ve bir şey değişmiyor. Bu adamlar kırk yaşında harap olmuş oluyorlar. Bitmiş. Bir süre daha görülüyorlar ortalıkta, evet, sonra, kayalıklardan aşağıya kendilerini bırakıverdikleri haberi geliyor. Ambarlarda asıyorlar kendilerini, santral kulübelerinde, selüloz çamaşırhanesinde. Bu düşünce çoğu kez tavırları bozuyor, bilesiniz. Elektrik hatları hepsini delirtiyor, ve nehrin suyu boğazlanmış hayvanlar gibi böğürüyor."</p>
<p class="calibre1">Bir şantiyede işi ilerletmenin, kış aylarında doğallıkla çok zor olduğunu söylüyor mühendis. Aşağıda misafir salonunda oturuyoruz ve ressam mühendisin söylediğiyle son derece ilgiliymiş gibi yapıyor. Başı müthiş ağrıyor, ama bunu fark ettirmiyor, hepimiz gibi şarap içiyor ve zaman zaman, ceketinin cebine soktuğu Pascal'ın hâlâ yerinde durup durmadığına bakmak ister gibi bir el hareketi yapıyor.</p>
<p class="calibre1">"Don beklenen zamanlarda, hiçbir betonlama çalışması yapılamaz" diyor mühendis. "Ama yapılacak başka işler vardır: şu sırada bir köprü ayağını yapıyoruz. Bu da tehlikesiz değil."</p>
<p class="calibre1">Ressam diyor ki: "Nehrin üstü çok soğuk değil mi, ben baktığımda donuyorum da, insan bütün gün üstünde durup emirler yağdırmak zorunda kaldığında kim bilir nasıldır?" "Soğuk değil" diyor mühendis, "önemli olan, insanın başının dönmemesi. İnsanın başı dönüyorsa, daha farkına bile varmadan, tepesi üstü suya düşer". - "Sanıyorum ki su derindir" diyor ressam. "Bu noktada derin değil" diyor mühendis, "ama akıntı var. İnsan iyi bir yüzücü olsa ve insanlarımızın tümü gibi güçlü kuvvetli olsa bile, sudan çıkabilmek zordur, çünkü su insanı alıp götürür, göz açıp kapayıncaya kadar eski şeddin orada bulur kendini ve orada ölmesi kaçınılmazdır". - "Ah, evet" dedi ressam, "bir de şu eski set var. Santral inşaatı tamamlanınca eski set yıkılmayacak mı?" - "Evet" diyor mühendis, "o zaman gereksizleşecek." - "Elbette" diyor ressam. "Şimdi kaç insan var emrinizde?" diye soruyor. "İki yüz" diye yanıtlıyor mühendis, "ama aslında daha azlar, bir bölümü hep tatil gününü kullanıyor, bir bölümü de hasta oluyor. Yine de ortalama yüz seksen kişi". - "Yüz seksen kişi!" diyor ressam, "bayağı insan varmış". - "Her şeyden önce, onların en iyi nasıl istihdam edileceklerini bilmek gerekir. En uygun zamanda en uygun işe vermek gerektiğini. Elbette bu insanın kafasını çatlatıyor. Ama bunu geceleri yapıyorum. Ertesi gün neler yapılacağı, gece aklıma eliyor." - "Aklınıza gelenleri yazıyor musunuz bir yere?" diye soruyor ressam. "Hayır, yazmıyorum" diyor mühendis, "hepsini aklımda tutuyorum. Arabama oturup yola çıktığımda, gece aklıma gelenlere bir düzen veriyorum. Çoğu kez, handa gece yemeği yiyenlere de, talimatlarımı iletme görevi veriyorum. Böylece, şantiyede oraya buraya koşmaktan kurtuluyorum. Bir işçi grubunun yanından bir diğerinin yanına varmak, adamı enikonu yoruyor. İşçi grupları birbirlerinden çok uzakta çalışıyorlar. Örneğin bir grup köprüde çalışıyor, yükleme boşaltma yapan bir başka grup onlardan birkaç yüz metre uzakta, caddede çalışıyor, bir üçüncü grup da şelalenin aşağısında çalışıyor". Ressam diyor ki: "Peki, öğlen yemeklerini nerede yiyorsunuz?" - "Kantinde. Hepsi öğlen yemeklerini orada yiyor. Tatil gününü kullanan birkaçı ise dağa çıkıyorlar, yemeklerin daha iyi olduğu handa yiyorlar." - "Herhalde kantin buradan daha ucuzdur değil mi?" diyor ressam. "Daha ucuz ama bu kadar iyi değil." - "Ya Noel'de ne oldu, hepsi evlerine mi gittiler?" - "Çok azı evlerine gitti. Zaten çoğunun kimsesi yok. Kantinde bir Noel kutlaması yapıldı. Ben de oradaydım." - "Peki, şirket yönetimi bir Noel ikramiyesi veriyor mu?" - "Evet" dedi mühendis. "Bu Noel ikramiyesi, makul bir meblağ mı?" Nispeten yüksek olduğunu söylüyor mühendis, "inşaat şirketleri Noel ikramiyelerinde cimri davranmazlar". Nihayetinde işçiler de iyi para kazanıyorlarmış. Aşağıdaki şantiyede bir vasıfsız işçi üç bin şilin alıyormuş. "Bir Lise öğretmeni bu kadar kazanıyor" diyor ressam. "Elbette aşağıdaki bir vasıfsız işçinin yaptığı işle bir lise öğretmeninin işi kıyaslanamaz." - "Elbette kıyaslanamaz." Hayvan gömücü diyor ki: "Üstelik fazla mesaiye de kalıyorlar ve genellikle dört bini hatta daha fazlasını buluyorlar." - "İyi" diyor mühendis, "ama bu yüzden de mahvoluyorlar." Akciğerlerinden hastalandıkları ve çoğu zaman ansızın çöküp haftalarca hasta barakalarında yattıkları da bir sır değil. "Fazla mesainin aşırıya vardırılmasından, şirket yönetimi de pek memnun değil. Sonra haftalarca, aylarca hastalık parası ödemek zorunda kalınıyor." Ama, aşağıda yapılan işe "kesinlikle fazla para ödenmiyor"muş. Ayrıca işçilerin de çok paraya ihtiyaçları varmış, çünkü iyi beslenmeleri gerekiyormuş; işten sonra ümitsizliğe kapılmamak için, içmeleri de gerekiyormuş. "Durumları en iyi olanlar, bekârlar. Genellikle genç ve güçlü kuvvetli oluyorlar ve biraz para biriktirebiliyorlar. Genellikle, birkaç yıl çalıştıktan, pislik içinde durduktan sonra, başka bir işe, mümkünse anladıkları bir işe başlıyorlar." Ayrıca kendisi de çok erkenden pisliğin içine girmiş. Gençliğinde, öğrenimini sürdürebilmek için şantiyelerde vasıfsız işçi olarak çalışmak zorunda kalmış; dolayısıyla, suyun içinde ve çukurun içinde durup, bir günde sekiz metreküp toprak çıkartamadığı için işten koyulacağından ve gitmek zorunda kalacağından korkmak bana nasıl yabancı değilse, ona da yabancı değil. "Bana bunların hiçbirisi yabancı değil, ve ben bütün bu işlerden anlıyorum ve bunu hissediyorlar, benim onlarla ilişkimi bu oluşturuyor, iyi bir ilişki bu." Şantiyedeki başka hiçbir mühendisle, onunla anlaştıkları kadar iyi anlaşmıyorlarmış. Şirket yönetiminde onlar için bir şeyler kabul ettirmesi söz konusu olduğunda da ona güveniyorlarmış. "Havalar ısınmaya başladığında" diyor "çok ilerliyoruz". - "O zaman çok iyi para alıyorsunuz" diyor ressam. "Bildiğim kadarıyla, ülkede en iyi para alanlar, inşaat mühendisleri." - "Evet" diyor mühendis, "bu doğru, ama Hindistan'a da gidebilirdim, omda daha çok kazanırdım. Ama çok cazip bir teklif aldığım halde, Hindistan'a gitmedim."</p>
<p class="calibre1">Birdenbire başkentin hareketliliğini düşündüm, saat on iki ile bir buçuk arasında, rütbe ve itibar sahibi kim varsa, Gra-ben'in üstünden geçer ve Kârntner Strafie'de yüzlerce metre uzunluktaki bir vitrindeymiş gibi sergiler kendini orada, büyük tüccarların cephesinden bakılacak olursa, fabrikatör karısının, avukat karısının cephesinden ve yüzlerce başka cepheden, örneğin muhasebe bürosu şefinin cephesinden ya da kabzımalın, kendisi de orada olmak için Naschmarkt'ten oraya doğru bir gezinti yapan karısının cephesinden. Kolumun altında defterle-ıım ve kitaplarımla bu kalabalığa karışmamı ve ikide bir bitmek üzere olan ya da yeni başlayan bir konuşmayı işitiyor oluşumu düşünüyorum; salt küfürler ya da hoşnutsuzluk sözleri ile çarpıyor kulağıma. O zaman yeniden, yakındaki dağlardan ve tepelerden doğrudan doğruya caddelere inmiş gibi ansızın gelen temiz havada oluyorum, ve yemek saatinde nereye gideceğimi bilemiyorum. Arkadaşların hepsi gitti, bir eve girip ortadan kayboldular, öğle sofrası kurulmuş bir katta, şimdi kızlarla ve erkek kardeşleriyle ve taşralı teyzeleriyle buluştular, ve sen yalnızsın. Hangisinin, meraklıların ve kendini bir şey zannedenlerin konuşma seline tamamen teslim olmanın mı yoksa başkentteki birbirinden güzel sayısız parktan birine oturmanın mı daha iyi olduğunu enine boyuna düşünüp, İkincisine teslim olmaya karar veriyorum ve şimdiden Albrechts rampasından sapıp, sabah akşam kuşların ötüşüp çocukların yakalamaca oynadıkları yeşil bölgeye doğru yürümeye başladım bile. Şurada sekreterler üzerine tereyağı sürülmüş ekmeklerini yiyorlar, diğer tarafta sütçü kadınlar mola veriyorlar, ve bazen gücü başka bir şeye yetmeyen felsefe doktoru da, büyük taştan bir ayağın üstüne ya da bir merdiven sahanlığına oturarak, sabahleyin kendisi için özenle paketlenmiş, üzerine bir şeyler sürülü ekmeğini yiyor. Burası yasemin ve pişmiş yumurta kokuyor ve kimi zaman arada, sayısız sokak çöpçüsünden birinin parkın bir ucundan diğer ucuna sürüklediği yaprakların hışırtısı gelip geçiyor. Saate bir bakınca, bir sonraki derse kadar iki saat vaktim olduğunu anlıyorum. Kitaplar, tuhaf patetik Eski Yunan tarzı Musalar tapınağına çıkan o merdivenin en üst basamağına bırakılmışlar, ve çok geçmeden beden son demlerini yaşıyor görünen güneşe uzanıyor. Çok geçmeden Ekim ayı geçecek ve ağaçlarda tek bir yaprak, parkta da tek bir insan kalmayacak. Çok geçmeden ilk kar taneleri omuzlarıma düşecek, ve sandaletlerin yerini ayakkabılar alacak. Ne var ki Kârntner Strafie'de kış mevsiminde de yaşam öyle dolu dolu yaşanıyor ki, insana eksi otuz derecede de sıcak basıyor. Ve Graben, Noel zamanı ışıl ışıl parlıyor ve insanlar birbirlerini itip kakarak, dünyada olduklarına seviniyorlar. Kimi zaman, ansızın bütün insanların ortasında yapayalnız olunduğunda donuyor insan, ama sonra güvenli yatağını düşünüyor ve üzülmeyi bırakıyor.</p>
<p class="calibre1">Bugün pencerenin başında otururken, geleceğimi düşünmem gerektiği düşüncesine kapıldım. En azından yakın geleceğimi. Schvvarzach'taki tıp stajı bittiğinde ne yapacağımı. Sınavlara nasıl gireceğim? Sınavlara girecek kadar çok şey bildiğim duygusu içinde değilim. Ama burada sınavlara hazırlanamazdım ki. Buna zamanım yoktu. Çünkü tamamen ressamın etkisi altındayım, onunla birlikte yürümem gerekiyor, ve hiç gerekmiyor, onunla birlikte yürümekten başka bir şey yapamam: her zaman beni davet etmeyecek olsaydı bile, onunla giderdim. Hep aynı gezintiler. Gezinti değil bunlar. Karda, rüzgârda ve ormanda, soğukta yürüyüşler. Kimi zaman yalnızım. Öğlen yemeğinden sonra, ressam yatağına uzanmak için odasına çekildiğinde -"ama orada uyuduğumu sanmayın!"-, sonra, beni ansızın eve gönderdiğinde, önceki gün yaptığı gibi. Böyle zamanlarda bana bakıyor, bastonunu bana dayıyor ve diyor ki: "Hana geri dönün. Şimdi yalnız kalmam gerekiyor." Sonra ondan ayrılıyorum, ama yine ona gidiyorum, sadece onunla meşgul düşünceler içinde.</p>
<p class="calibre1">Eve yazmam gerekirdi, hiç olmazsa buradaki adresimi vermeliydim ki, sonunda, on dört gün boyunca benden hiçbir haber alamadıktan sonra -ama mutlaka hakkımda hastaneden bilgi almışlardır-, ne olduğunu öğrensinler. Ama bir insanı gözlemlemek için burada olduğumu yazsaydım, bu durum on-l.ıra tuhaf gelebilirdi. Bir insanı gözlemlemek, bunu anlamazlardı, çünkü bir insanı gözlemlemenin nasıl bir şey olduğunu gözlerinde canlandıramazlar, ve bunu kendim de bilmiyorum. Asistanın erkek kardeşini mi? Evet, niye ki? Ağır hasta olduğu için mi? Ölümcül bir hastalıktan mustarip olduğu için mi? Nasıl bir şey olduğu bile bilinmeyen bir hastalıktan? Bir beyin hastalığı mı? Kafasından mı rahatsız? Hiç normal olmayan bir insan mı söz konusu? Ve seni bu adam için mi görevlendirdiler? Asistanın emriyle mi? Ve başhekimin oluruyla mı? Saygın bir hekimin? Böyle bir tehlikeye? Genç bir insanı? Daha kendi yolunu bile çizememiş birini? Karmakarışık düşüncelere sahip bu ressama? Her şeyi karmakarışık olan bu adama? Hiçbir şeyi normal olmayan bu adama? Bu durumun oğlumuzda ve erkek kardeşimizde ve yeğenimizde korkunç bir yansıması olabilir! İşle böyle, onlara yazmayayım daha iyi. Nihayetinde, on dört t'.ıın dediğin nedir ki? Çoğu zaman, on dört günden daha uzun .melerde benden haber almadıkları da oldu. Aylar boyunca. Ansızın ortaya çıkmama, sonra çekip gitmeme ve benden ses seda çıkmamasına alıştılar. Üstelik, hastanede olduğumu tahmin ediyorlarsa, orada rahatımın yerinde olduğunu bildiklerinden, ben onlara yazmadıkça, akıllarına olağandışı bir şey de gelmeyecektir. Geleceğim bir ormandaki bir dere gibi, hakkında çok sayıda kusursuz betimlemelerden başka bir şey bilinmeyen; oysa orman sonsuzdur ve öyle karanlıktır ki, ister istemez, hemen karanlıkla iç içe geçen ve bir daha da dışına çıkmayan çocuksu bir orman tasarımı gelir akla. Gelecek çok uzaktadır. Ama yine de kapının önündedir. Bu kapıdan geçmek mi? Nasıl? Karanlığın içine ve hatta altına götüren bu kapıdan geçerken, nasıl donanılmış olmalı? Eve geleceğim ve kendimi odama kapatacağım ve kendimi derimle ve ciğerimle ve dalağımla ve 'işitme alıştırmalarıyla' baş başa bırakacağım. Soğuk, acımasız bir inceleme olacak bu. Pencereler kapanmış olacak, belki dışarıda kar da yağıyor olacak, her şeyi görmezden gelmek zorunda kalacağım, yemek saatlerinde ortalıkta görünmeyeceğim, kahvaltı için bile aşağıya, ötekilerin yanına inmeyeceğim; onlar sesleniyorlar, ben ses vermiyorum. Sonra bir akşam ormanda bir gezinti ve yeniden geriye, dere boyunca, değirmenin önünden geçerek, geniş bir manzaranın göründüğü bankın üstüne oturmak. Sonra yolculuğa başlamak. Sonra yeniden yatılı okulun yurt odasında olmak, ışıktan ve güneşten eser bulunmayan yerde. Kendime bir şeyler pişiriyorum, saate bakıyorum, uzanıyorum ve uyuyamıyorum, caddeye iniyorum ve geri dönüyorum ve yeniden kitapları karıştırıyorum. Peki tıp stajı? Ne getirecek bana? Schvvarzach için ne kadar zamanım olacak? Ya asistan beğenmezse? Ah, keşke görevi ona değil de başkalarına verseydim, diye düşünürse? Sonra, her yıl olduğu gibi yine yüz elli şilin alacak mıyım? Şimdi bir süreliğine uzaktayken? Başhemşire bunu biliyor mu? Evet, elbette, yemek dağıtıldığında ben olmuyorum, her defasında fark ediyor bunu. Şimdi doktorlar odasındaki hortlaklar atmosferini düşünüyorum. Yıllardan beri çalışmayan bir radyo duruyor orada. Bir saat tik tak ediyor, ama yanlış. Vazolarda çoktan kurumuş, kurutulmuş çiçekler. Uzun masanın üstüne gri bir muşamba serilmiş ve masanın tahta yüzeyine çivilenmiş. Duvarda, bunaltıcı derecede akademik bir ressamın yaptığı köy manzaralı resimler asılı. Önceki yüzyıldan kalma, kapakları onyıllarca açılmamış kitaplar. Şurada, bir sıra masanın başında başhekimi, asistanı, asistanın asistanını, kırık-çıkık cerrahını, çocuk bölümündeki kadın doktoru görüyorum. Benim tarafımda da diğer iki stajyer, Yunan doktor, yeni intern. Hiç konuşmadan yemek yiyorlar, kimi zaman da muşambanın üstünde açık yaralı bir alt kol kırığını, embriyonun konumunu çiziyorlar, sonra hepsi gittikten sonra, yemek görevlisi hemşire bunları siliyor. Uzun koridorlar boyunca yürüyorum, ansızın bütün kapıların kapandığı ve insanın buraya nasıl girdiğini bilemediği alt katta yine yolumu şaşırıyorum, kapıyı vuruyorum, ve gece boyunca bu mekânda, bütün bu kapıların ardında kapalı kalacağıma şimdiden inanıyorum. Adımlar duyuyorum ve kapıyı yumrukluyorum, kapı açılıyor ve hemşire karşımda durup diyor ki: "Doktor bey, nasıl girdiniz buraya?" Ve bu 'doktor bey', nasıl geliyor kulağa? Nasıl? Sonra ikisi de aynı hastalığa yakalanmış ve buna ikisi de farklı tepkiler veren iki insanı kıyaslamaya çalışıyorum. Sonra biri ölüyor, diğeri sanki hiçbir şey olmamış gibi yaşamaya devam ediyor. Oysa ikisi de aynı hastalığa yakalanmıştı. Koltz'un, beyin hastalıklarını açıklayan kitabını okuyorum, hemen hemen karanlık bir ortamda, ama ressamın, bir beyin hastalığı olan hastalığı yoksa ne?-, Koltz'un bu kitabında gösterilmemiş. Üstelik bu, önde gelen bilim adamlarından birinin, en yeni kitabı. Amerika'dan yeni gelmiş.</p>
<p class="calibre1">Sonra kiliseye yürüyorum, yalnızca birkaç adım, çünkü kilise hastanenin hemen yanına yapılmış ya da hastane kilisenin yanına, bilmiyorum, ikisi de sayısız kuşaklar kadar eski, aynı kalın duvarları var, aynı soğukluğu yayıyorlar. Sonra köprünün üstünden yürüyorum ve kahvehaneye oturup gazete okuyorum. Daha sonra, geceyarısı, uyandırılacağım, çünkü hastaneye bir "Size göre, Doktor bey" getirilmiş olacak. "Bir boyun omuru kırığı, belden aşağısı felç olmuş biri." Üstüme beyaz önlüğümü geçiriyorum ve beni sarsarak uyandırmış bulunan hemşirenin peşinden, aşağıya, uzun koridorlar boyunca ameliyat salonuna gidiyorum, asistan çoktan orada hazır bekliyor, birkaç el küçük iş daha, sonra ilk neşteri vuruyor. "Nerdeyse hiç ışık yok" diyor ve ameliyat başlıyor. Belki de sabaha kadar sürüyor, kahvaltıda doktorlar odasına gitmek için hiç zaman yok. Şurada bir başı daha yukarı kaldırmak, orada bir bacağı alçıya almak, birine bir ağrı kesici iğne yapmak, birine kan nakli yapmak. Rahibe hemşireler inanılmaz işler başarıyorlar. Gece on birden önce yatmıyorlar ve daha sabahın beşinde kiliseden geliyorlar, dört buçukta orada söyledikleri ilahiler duyuluyor. Dört bir yanda, kanatlı keplerin büyük beyaz laleleri, umutsuzluğun her şeyi kararttığı, her şeyin ıssız ve boş ve insan düşmanı olduğu yerde açıyorlar. Geceleri, birdenbire ölenlerin akrabaları, asansör ile banyo arasında duruyorlar ve erkek kardeşlerinin ya da kız kardeşlerinin artakalan pılı pırtılarını ellerinde tutuyorlar. Hemen mezarlık idaresine gönderiliyorlar. Ve genç hastabakıcı kadınların kahkahaları her türlü kederi dağıtıyor. Benim geleceğim neye benzeyecek? Beni neler bekliyor orada? Yarın! Ertesi gün! Gelebilecek olan hiçbir şeyi düşünmek istemiyorum. Gelecek olan. Gelecek, bu da ne? Hiçbir şey düşünmek istemiyorum!</p>
<p class="calibre1">Asistana yazdığım bir mektubu hemen postaneye götürdüm. Orada postane müdiresi hayvan gömücünün bir akrabası, sırtı bana dönük oturuyor ve önündeki bir deftere bir şeyler kaydediyordu. "Ressam" dedi ve bir mektubu alıp damgaladı, "ressam çok uzun süredir gelmiyor". Daha önce ressama hemen hemen her gün dağlar kadar mektup gelirmiş, postacı sü-rükleye sürükleye taşımak zorunda kalırmış. Ve şimdi hiç gel-miyormuş. Ressamın burada olduğu uzun haftalar boyunca tek bir mektup bile gelmemiş. "Kötü görünüyor" dedi kadın. -"Evet" dedim, "hasta da". - "Hasta mı?" dedi kadın. Hastalığının ne olduğunu sordu. "Bilmiyorum, hastalığının ne olduğunu." - "Ağır bir hastalık mı?" - "Evet" diyorum, "ağır bir hastalık". - "Ama niye mektup gelmiyor ona?" Bunun hastalıkla bir ilgisi yok. Kadın sanki şunu demeye getiriyor: bir insan hastaysa, sağlıklı olduğu zamankinden daha fazla mektuba ihtiyacı vardır. Sağlıklı bir insanın neye ihtiyacı vardır ki, diye sorarmış gibi görünüyordu kadın. Elbette, ressama hiç mektup gelmemesi dikkatimi çekiyor. Ama postane müdiresi ile lafı uzatmak istemedim ve dışarı çıktım.</p>
<p class="calibre1">Postanenin önünde düşündüm ki: Ressama ne olduğunu bilmemesi, ev sahibesi için korkunç bir şey olmalı. Nerede olduğunu bilmemesi. Sonra hemen köy meydanından geçtim. Mezarlık yokuşunu çıktım. Orada hayvan gömücü, karnına kadar toprağın içindeydi. Postaneden geliyorum, dedim. Bugün tuhaf bir sessizlik olduğunu, bunun sebeplerinin ne olduğunu sordum. "Hiç bu kadar sessiz olmamıştı" dedim. "Evet" dedi hayvan gömücü, "çok sessiz. Yaprak kıpırdamıyor" - "Hayır" dedim. Sonra aklıma geldi: "Hancı... nasıl oldu da şu cinayete bulaştı? Şu talihsiz olaya" dedim "Şu cinayete mi?" dedi hayvan gömücü. "Evet, şu cinayete. Nasıl bir adamdı?" - "Nasıl bir adam mı?"</p>
<p class="calibre1">Birkaç hafta boyunca handa yemek yemiş, ama her akşam hır çıkarmış ve çoğu zaman gecenin üçünde bir şeyler içmek istemiş. Bir defasında hancı içki vermeyi reddetmiş. Bunun üzerine işçi yumruk atmış. Hancı da ona bira bardağını fırlatmış. "Zaten hep böyle olur" dedi hayvan gömücü. "Her zaman beraber ayağa kalkarlar ve sonra genellikle yine birarada otururlar ve sıkı içerler ve iyi dost olurlar. <span class="calibre2">Bu defa</span> işler ters gitti" dedi. "Ama önceleri, işin içinde kimsenin olmadığına inanılıyordu öyle mi?" - "Evet" dedi hayvan gömücü, "önceleri öyleydi". -"Peki bu olay nasıl oldu?" - "Evet" dedi hayvan gömücü, "olay nasıl oldu?"</p>
<p class="calibre1">Küreği tekrar eline aldı ve çalışmaya devam etti. Ben çocuk mezarlarının yanına gittim ve fotoğraftan kopyalanmış yüzlere baktım. Süt yüzleri diye düşündüm. Buğulu yüzler. Geri döndüğümde, hayvan gömücüyü yine rahatsız ettim, ve o da kazmayı bıraktı. "Bugün böyle sessiz olması tuhaf değil mi?" dedim. "Evet" dedi, "genellikle öyle sessiz olur ki, insan kendi nabız atışından başka bir şeyi duymaz". Papazın evine indim ve karaçam ormanına doğru köyden uzaklaştım.</p>
<p class="calibre1">Hiçbir nesne, hiçbir şey sessiz değilmiş. Her şey sürekli kendi ağrılarını dile getirirmiş. "Dağlar, bakın, son derece büyük ağrıların, son derece büyük tanıklarıdır" dedi ressam. Dağa doğru yürüdü: "İnsanlar hep derler ki: dağın bir ucu göklerde. Hiçbir zaman demezler ki: dağın bir ucu cehennemde. Neden?" Dedi ki: "Her şey cehennemdir. Gökyüzü ve yeryüzü ve yeryüzü ve gökyüzü cehennemdir. Anlıyor musunuz? Aşağısı ve yukarısı cehennemdir burada! Elbette bir ucu hiçbir yerde değildir. Anlıyor musunuz? Uç yok." Ansızın kopan sıcak rüzgâr, gölgedeki tarafta, başka zaman algılanamayan ayrıntıları belirginleştirdi. "Görüyor musunuz?" dedi ressam, "her şey yalnızca gölgeden ibaret. İşte, ceylanlar! Görünüz!" Beni kendine doğru çekti. "Görünüz!" dedi. Ama ben bir şey görmedim. "Bu dağ, ezelden beri devasa bir katafalk tasavvuru uyandırmıştır bende. Görünüz!" Gerçekten de dağda, devasa bir katafalkın hatları vardı. "Yazın burada saatlerce oturur ve her şeyi incelerim" dedi ressam. "Kavrayışlar? Hayır. Yalnızca her şeye bakarım. Beni öldürmesin diye." Şimdi önden yürüyordu. "Ölüm, kendisiyle meşgul olunmasını istemez" dedi. "Gelin, önden yürüyün. Bu yüzden bütün zamanım boyunca ölümle meşgul oluyorum!" Üşümüyor muymuşum? Donmuyor muy-muşum? Donmuyordum. "Sıcak rüzgârda her şey anlamsız görünür. Söylenen her şey saçmalıktır. Dinler, her şeyin saçmalık olduğu konusunda insanları yanıltıyorlar, bilesiniz. Hıristiyanlık saçmalıktır. Evet. Hıristiyanlık olarak. Dua âlemi, bunlar her şeyi yanlış yansıtan durumlardır. Her şeyi hiçleştiren. Özellikle dua dünyaları! Doğru bu." Ama insan yanlış yaşamayı ve yanlış izlenimler altında yaşamayı seviyormuş, "kafasını yere bastıran izlenimler altında. Ansızın yanlış olan her şeyden vazgeçme çıkagelir. Ahlaksızlıktan, terbiyeden, zayıflıktan, zayıflığın tersinden vazgeçme, her şeyden vazgeçme. Sonra her şey berraktır. Yaşamımda öyle karanlık olaylar var ki, zamanla artık söyleyecek sözü olmama durumuna getiriyorlar beni ve içimde yer almış ve hâlâ yer alan ve asla yer almayacak olan şey, bu olaylarda yok oluyor ve ansızın ölüp gidecek.</p>
<p class="calibre1">"Genellikle hakikate, bu hakikat tasavvuruna, susarak da olsa yakınlaşmayı denedim. Hiçbir şey yapmayarak. Başaramadım bunu. Bu denemenin ötesine geçemedim. Her zaman büyük bir okyanus duruyordu arada, denildiği gibi, hakikatin yüreği ile kendi yüreğimi birleştirme yeteneksizliğimin okyanusu. Hakikatle uyum içinde olmayı başaramadığım gibi, ölümümden başka hiçbir şeyi de başaramadım yaşamımda. Asla ölmek istemedim, ve hiçbir şeyi de böyle gaddarca elde etmeye çalışmadım. içimdeki çevrenin ve çevre yoluyla benim ölmeme, ve her şeyin, sanki hiç olmamışçasına sona ermesine. Gecenin kendisi, gece tasavvurundan daha karanlıktır ve gündüz karanlık, dayanılmaz bir arabölgedir yalnızca." Eve gitmek istiyordu. Sarp geçitten geçerek gittik.</p>
<p class="calibre1">"Jandarmanın da hancı kadınla mahrem ilişkileri var" dedi ressam. "Gözlemlerde bulundum. Benim tasarımıma uyuyorlar. Kalkıyorum ve pencereye gidiyorum ve jandarmayı görüyorum. Aşağıda, beni uyandırmış olan bir konuşma duyuyorum. Hancı kadın ile jandarma arasında geçen bir konuşma. İlkönce jandarmanın görev başında olduğunu sanmıştım. Hana kadın belki herhangi bir mesele yüzünden buraya çağırmıştı onu. Ama jandarmanın kılığından, gece hancı kadınla beraber olduğunu anladım. Üniformasındaki düğmelerin hepsi ilikli değildi. Köye doğru, tüfek omuzda gidiyordu. Bir defasında, jandarma ile hancı kadın arasında büyük bir gerilim ilişkisi bulunduğunu fark etmiştim. Yanılmamışım. Jandarmanın düzensiz kılığı ve bütün davranışları, bu gece onunla hancı kadın arasında bir şeyler geçliğini kanıtlıyor. Ben en küçük bir seste bile uyanıyorum. Bu yüzden herkesten daha fazla şey görüyorum. Aslında hoş bir durum değil bu. Kuşkum doğrulandı: hayvan gömücünün yokluğunda, iandarma onun yerine geçiyor. Ne çeşit insanların buluşuyor ve bira raya geliyor oluşları dikkat çekici. Birbirlerini itmeleri gereklimi düşünülen insanlar, hayır, çekiyorlar birbirlerini. Jandarma henüz çok genç. Sizden daha genç." Hanın önüne vardığımızda, dedi ki ressam: "Sizi odama çağırmayı düşünmüştüm, ama şim-• <span class="calibre3">1</span>1 bundan vazgeçmek istiyorum. Bu meseleyi yarına erteleme-mı/i istiyorum." Kapıyı açtı ve beni bastonuyla misafir salonuna illi, bir sürü insan vardı içerde. Saat on iki olmuştu bile.</p>
<p class="calibre1">"Duvarların içi boş. Usulca bir tıklatma bile bir alarm gibi iı ınellere kadar yayılıyor" dedi ressam. Yüz metre öteden bir Jeıe aktığı için, han binası daima tekdüze, ve tekdüze olduğu 11,1li daha da tehlikeli bir sarsıntıya maruz kalıyormuş. "Odamın ■•i\ ası ufalanıyor" dedi ressam. "Odamdaki gül deseninde, aşağıdan yukarıya ve çok yukarıdan çok derinlere uzanan çatlaklar var. Büyük ıslak lekeler. İnsan elini koyduğunda, eli donuyor. Sonbaharda inek çanları, han binasını yıkıcı etki yapıyor olmalılar. Örneğin, aşağıda mutfakta birbirine çarpan su küplerinin sesi bir gök gürlemesi gibi duyuluyor. Binanın içinde yuvarlanan bira fıçılarından hiç söz etmiyorum. Üstelik, ahşap kurdu gece gündüz iş başında. Ama bütün bunları seviyorum. Beni ürkütmüyor. Tam tersine. Çoğu zaman, evimde olduğumu sanıyorum."</p>
<p class="calibre1">Ressama göre her şey dehşet verici. "Zaman zaman, duvarda yeni yollar tamamlanmış oluyor ve ahşap tozu aşağıya yağıyor" diyor ressam. "Sıcaklık arttığında, pencere tahtaları, döşeme tahtaları çatırdıyor, adeta soluk alıp veriyorlar." Aşağıda mahzende, depremden kalma bir çatlak varmış. Saatler ve tablolar duvara sıkı sıkıya çakılıymış. Lambalar patlamış, döşeme tahtalarının yeniden döşenmesi gerekmiş. Doğramacılar ve duvarcılar binada dört beş gün çalışmışlar. Söylendiğine göre, Weng köyü güneyden, Alpler'in kuzey tepelerine dek uzanan bir fay hattının doğu ucunda yer alıyormuş. Papaz evinin bodrumunda ortadan ikiye ayrılmış bir kaya parçası görülebilirmiş. "Bir deprem anında böyle bir güç ortaya çıkar" diyor ressam. Kayalar parçalanmışlar, ama papaz evinde deprem yüzünden tek bir çatlak bile oluşmamış. O günden beri, papaz evindeki 'deprem kayası' hakkında çeşitli öyküler dolaşıyor-muş ortalıkta. "Her yerin kendi mucizesi vardır. Bir gün çatı katında, tamamen birbirlerinin üzerine kapanmış, kurumuş karatavuklar bulduğumu biliyor musunuz? Bir karatavuk çifti. Taş kesilmiş. Sanki şakımaları hâlâ havadaymış gibi." Yaz mevsimi "sıcak ve endişeyle dolu"ymuş. Kış mevsimi "soğuk ve tekinsiz". Bir gün bir mürver çalısı, binanın arka duvarını ansızın çatlatmış. "Sarsa sarsa, geceleyin. Sanki bir el her şeyi bir avuç öteye itmiş gibi... Hemen oraya gittim, Ekim sonuydu, bütün ilkbahar ve yaz boyunca havada dolaşan kuş seslerinin havada dondukları duygusuna kapıldım. Sanki çözülmeyi bekliyorlardı. İlk sıcak günleri... Derine işleyen gölgeler" salı-yormuş han binası çoğu zaman. Hanın içinde yer aldığı çukurluk da, yeraltında su ya da maden damarı arayanlar için zengin bir kaynakmış.</p>
<p class="calibre1">Ressamın VVeng'de bulunmasının birçok nedeni var. Kötücül bir yönden esen ani bir rüzgâr, buraya düşmesi için yeterli olabilirmiş. Ama han onu zaten hep hayal kırıklığına uğratmış. Ressamın dediği gibi "bu han en iddiasız misafiri bile hayal kırıklığına uğratır". Burası, "varoluşun kendi içine büzülebilece-ği" bir köşeymiş. Çoğu zaman, burasının Venedik'te San Mic-hele'deki gibi bir mezarlık olduğu duygusuna kapılıyormuş, ölülerin "üst üste yığıldıkları... İnsanların mezarlıklarda ikamet ettikleri dikkatinizi çekmedi mi? Büyük şehirlerin büyük mezarlıklar olduğu? Küçük şehirlerin küçük mezarlıklar olduğu? Köyler de daha küçük mezarlıklar? Yatağın bir tabut olduğu? Giysilerin kefen olduğu? Her şeyin ölüme ön alıştırmalar olduğu? Bütün varoluşun bir tabuta konulma ve gömülme provası olduğu." Hanı bu ölümcül yere inşa etme düşüncesinin ardındaki saik açıklanamazmış. "Hiçbir zaman bir şey olmamış olan yere." Hancının babası bu arsayı, bu çukurluğu aslında hediye almış. Bir bahiste kazanmış onu. Hangi konuda bir bahis olduğu artık unutulmuş. Demiryolu inşaatından artakalmış traversler hanın inşaatında kullanılmış. Eski, inşaat sahibinin tozlarını güç bela silkelediği tuğlalar. "Selüloz fabrikasının depolarından çaldıkları çimento." Hanın inşaatını dört yılda bitirmişler. İnşaat sahibi, inşaatın bitmesinden üç gün sonra ölmüş. "Hep böyle olmaz mı, insanlar evleri bittiğinde ölürler. Ya da daha bitmeden önce. Ama hep zirvedeyken ya da çok yaklaşmışken?" I Iancı kadın traverslerin bedelini on yıl boyunca ödeyememiş. "Devlete yapılan ödemeler zamana bırakılabilir" dedi ressam. "Duvarlar öyle ki, bütün düşünceler işitiliyor." Vicdan azabı. Aşağıdan yukarıya, ve yukarıdan aşağıya. "Hancı kadın ara sıra geçiyor ve büyük taslardan coşkuyla sular dökerek pisliği akılıyor. Paskalya'daki ve Noel'deki hayvan kesme günlerinin arlıklarını da... On beş yılda bir badana yapılıyor... Duvar desenleri, bir odadan bir diğerine geçiyorlar." Elektrik de, son savaşın hemen öncesinde getirilebilmiş ancak.</p>
<p class="calibre1">"Burada oluşumun bir nedeni de, köyün üstünde sürekli asılı olan mezbaha kokusudur." Bu koku içinde gidip geliyormuş, onu boğacakmışçasına sımsıkı bağlanmış pantolon kemeriyle. "Yöntemlerim zaman zaman kafamda gelişiyor." Eziyetin binlerce işareti varmış, daha uyandığında bile binlerce dayanıl-mazlık. "Verimsiz, rutubetli bir zeminin üstünde duruyor han... Akla gelebilecek ne kadar hastalık varsa, sürekli bu zeminden yükseliyor. Böyle sağlıklı kalınamaz, burada kötürüm, maddi ve manevi kötürüm olmamak için çalışarak."</p>
<p class="calibre1">Ayrıca ara sıra yine vekil öğretmenlik yapmış. Değişik ilköğretim okullarında ders vermiş. "Daha çok bana karşı komplolar kuruldu." Bilindiği gibi, müthiş bir öğretmen açığı hüküm sürdüğünden, ara sıra bir vekil öğretmenlik işi bulması her zaman mümkün olabilmiş. Kendisini bir kez olsun "en küçük bir" sınavdan bile geçirmemelerine şaşırıyormuş. İlk kez, bir vekil öğretmenlik kadrosu için başvurduktan hemen sonra, işe alınmış. "Aç kaldığım için, şansımı her gün önünden geçtiğim okulda bir deneyeyim dedim. Beni, hakkımda en küçük bir bilgi bile edinmeden, hemen alıkoymak ve bir sınıfa göndermek istediler. Ama, dedim, vekil öğretmen olarak işe alınmak için bir dilekçe bile vermemiştim henüz. Bunun üzerine beni bıraktılar. Anlıyor musunuz bunu? O zaman muazzam sayıda öğrenci vardı ve öğretmen namına hiç kimse yoktu. Çok az öğretmen vardı. Vekil öğretmen olarak işe alınma dilekçesini, hemen belediyedeki, eğitim müdürlüğündeki ilgili memura verdim. Dilekçe hemen, daha ben oradayken işleme alındı. Memur dilekçeyi en yukarıya, en üst rütbeli, belirleyici merciye götürmeden önce, daha birçok başka memurun önüne koymak zorundaydı. Bu sonuncusu onun en üst amiriydi ve dilekçeyi hemen onaylamıştı. Aynı gün yeniden okula başvurdum ve işe alındım. Bana, okulun bodrum katına kurulmuş ve ışığın sürekli açık tutulması gereken bir derslik verdiler. Bir yılda defalarca okul değiştirdiğim oldu. Arada yine serbest yaşıyordum. Yaşayabildiğim kadar. Sanata gönül vermiş insanların arasına karışmak zorunda kalmadığım sürece. Sanata gönül vermiş insanların arasına karışmadan önce yeniden okula gidiyordum. Bazen olağanüstü yüksek mevkilerdeki insanlarla olağanüstü ilişkileri olan erkek kardeşimin tavsiyesi gerekiyordu. Kendisinden hiç yardım istemediğim halde, bana yararı dokunuyordu. Vekil öğretmenlik yaptığımdan ona asla söz etmedim. Ama, bilindiği gibi, her şey ortalıkta konuşulur... Ortalıkta konuşulmadan, kamuya mal olmadan bir iş yapılamaz. Ortalıkta konuşulmasından korkulan şeyler de, özellikle de onlar, ortalıkta konuşulurlar." Gerçekte çocuklarla hiç anlaşamazmış, en küçük bir şeyi bile öğretme yeteneğinden tamamen yoksunmuş. "Ne var ki, okul yetkilileri bunlardan hiçbirini sormadılar bana. Bana hiçbir soru sormadılar. Bana yalnızca, okulda kalırsam onlardan alacağım parayı beğenip beğenmediğimi sordular. Çocuklar bana hükmediyorlardı... Asıl trajedi, çocukların bana ilk andan itibaren hükmediyor oluşlarıydı. Benden korktukları halde. Elbette bu, öğretmenlerle öğrenciler arasında iyi bir ilişki değildir" dedi. "Çocuklar canavardır... Canavarlar gibi güçlü ve gaddardırlar." Ancak, daha en başından, hiç sağı solu belli olmayan birisi olduğunu birkaç kez gösterdiği için başa çıkabilmiş çocuklarla. "Dövdüm de onları... Ama çok üzüldüm. Öyle acı verdi ki bu bana, kendimden korktum." Dersten eve dönüş yolları, "ıstırap taşlarıyla döşeli"ymiş. Yine de, vekil öğretmenlik yapmak, onun için en iyisiymiş. Ressamlığın üzerinden bir dolambaçlı yoldan geçerek ayakta kalmamak. "Her zaman bü-lün sanata gönül vermiş insanlardan nefret ettim." Ama çevreye yönelik suçlamaları her zaman kendi kendisine yönelik suçlamalara dönüşüyormuş. "İnsanın kendisi suçludur. İnsan, suçu kendisinde olan şeyden ötürü acı çeker. Buna bir son verebilir. İnsan son vermez, acı çekmesi gerekir. Korkunç acı çeker. Acılar son vererek kesilirler" dedi ressam. "Okuldaki dersleri elliye kadar sayamayan, doğru düzgün en fazla üç cümle konuşup yazabilen biri de verebilirdi. 'Evden babamla çıkıyorum ve valnız dönüyorum' ya da: 'Annem bana iyi davranıyor<sup class="calibre4">7</sup> ya da (îündüz aydınlıktır, ama gece karanlıktık gibi cümleleri, hep l’ascal'ımdan bakıp okuyordum. Pascal'ı biliyorsunuz! Daha o zamanlar, Pascal'dan başka bir şey okumazdım!" Tuhaf olan, lıer zaman çok eski, yıkılmak üzere, genellikle yarısı kapalı okul binalarında ders vermiş olmasıymış. "Konuşma tarzım bile, ilgili insanları ve mercileri, beni aralarına almaktan, benimle muhatap olmaktan alıkoymuştur." Ancak vekil öğretmenliği de abartmamak gerekirmiş. Aslında onun için "sabırla katlandığım bir işkenceydi, çünkü başka her şey daha da kötü olabilirdi". Anne-babalardan okul müdürüne sık sık şikâyetler geliyormuş. "Akla gelebilecek her konuda şikâyet ediyorlardı insanlar. Ve müdüriyetin, benim yerimi değiştirmekten başka seçeneği kalmıyordu. Yerimin değiştirilmesini istemekten. Sonra yerim değiştiriliyordu." İki yıl sonra yine "birçok zayıflık nöbetinden" çok iyi tanıdığı bir okula geri geldiği oluyordu. "Ama benden aslında sadece hasta öğretmenlerin vekil öğretmeni olarak yararlanıyorlardı."</p>
<p class="calibre1">"Vekil öğretmenlerin hiçbir hakkı yok" dedi ressam. "Normal öğretmenlerin kazandığının yalnızca üçte birini kazanıyorlar." Bir vekil öğretmenler sendikası da varmış. Ama kendisi bu sendikaya hiçbir zaman üye olmamış, çünkü yaşamında hiçbir zaman ne bir örgütlenmeye, ne bir derneğe, bir topluluğa, bir toplantıya katılmış. "Bu benim için öyle itici bir şey olurdu ki, artık o andan itibaren ben, ben olmazdım" dedi ressam. Vekil öğretmenler sendikası, onu üye olmaya zorlamış sürekli. "Oysa sadece ara sıra vekil öğretmenlik yapıyordum... Düşünsenize, bir defasında caddede pusu kurdular bana. Tehdit ettiler beni." Ama onun gerçekte, sahip olduğu bir ilkeyi savunması söz konusu olduğunda, ne kadar güçlü olduğunu bilmiyorlardı. "Vekil öğretmenler sendikasından başka bir de yalnızca vekil öğretmenlerin inisiyatifine dayanan 'Vekil Öğretmenler Birliği' var. Her Cumartesi öğleden sonra toplanıyorlar. Sözde kararlar alıyorlar. Ne kararlan? Bilmiyorum, ne kararları. Sendikaya nasıl karşı koyacaklarına dair. Kendi sendikaları çerçevesinde, başka sendikalara karşı. Okuldaki yüksek amirlere karşı. Devlete karşı. Düşmanlarına karşı. Yollarına taş koyanlara karşı." Söylendiğine göre, vekil öğretmenlerin dul kadınlarının ve öksüz çocuklarının desteklendiği bir 'Vekil Öğretmenler Vakfı' da varmış. "Böyle bir desteğe itirazım yok... Ama bu derneğin, Tanrı bilir nasıl bir desteği de olsa, oraya asla üye olmazdım..." Daha posta kutusundan 'Hilfslehrer' gazetesinin görünmesi bile tiksinti uyandınyormuş onda. "Ayda iki defa gönderiyorlar bu gazeteyi. İstesen de istemesen de. Ama ben hiç para ödemedim bunun için. Sipariş de etmedim zaten. Hiç de okumadım."</p>
<p class="calibre1">Öğrencilerine -"hepsinin yüzleri hep aynıydı"- her defasında 'yeni geçici personel' olarak takdim edilmiş. "Psikolojik açıdan yüzüme atılmış bir tokattı bu..." Öğrencilere her zaman ilk söylediği cümle şu olmuş: "Hava girsin içeri! Pencereleri açın! Her yeri açın ve içeriyi havalandırın! Dersliklere temiz hava gerekir! Açın! Açın!" Sonra öğrencilere isimlerini söyletmiş. Bir ismi an-layamayınca, bir kez daha "tane tane" söyletmiş ve tahtaya yazdırmış. "Öğrencilerimin çoğu, daha isimlerini bile yazamı-yorlardı." Hep birinci yarıyıllarda, birinci sınıflara ders vermiş. "Yalnızca bir defasında, ikinci sınıftı. Ama beni hasta etti." Okula yeni başlamış çocuklara öğretmen olarak verilmesi, okul yetkililerinin sorumsuzluğuymuş çünkü, "insanın ilk öğretmeni, belirleyici olan öğretmendir". Gerçekte ise dersliklerden ve bu dersliklerdeki öğretmenlerden daha çok nefret ettiği bir şey olmamış yaşamında... "İnsanın tam da, tüylerini diken diken eden şeyi yapması gerekiyor, tam da hep nefret ettiği şeyin kendisi olması gerekiyor." Vekil öğretmenliği sırasında, en katlanılır saatlerini, öğrencilerini bir parka götürdüğü zamanlarda geçirmiş. "Yönetmeliğe göre, öğrencilerle haftada bir kere parka gitmek ve onlara orada yetişen her şeyi, çiçekleri, ağaçları, çalıları... açıklamak, onlara çiçeklerin ve ağaçların ve çalıların geldikleri ülkeleri zorla ezberletmek zorunluluğu vardır. Onlara asla tek bir çiçeğin ya da tek bir ağacın adını bile söylemedim. Geldikleri ülkenin de adını anmadım. Hiçbir çiçeğin, hiçbir ağacın. Çünkü bitkiler söz konusu olunca, genel olarak doğa söz konusu olunca, çocukların aydınlatılmasına karşıyım. Doğa hakkında ne kadar çok şey bilinirse, o kadar az şey bilinmiş olur, insanın gözünde değeri o kadar azalmış olur. Bana çiçeklerin adlarıyla, ağaçların adlarıyla ve çiçeklerin ve ağaçların geldikleri ülkelerin adlarıyla gelen ve böylelikle huzursuzluk yaratmaya çalışan öğrenme hırslılarının ağızlarını kapattım."</p>
<p class="calibre1"><span class="calibre3">1</span> lep bir banka oturmuş ve Pascal'ına gömülmüş ve öğrencileri ne isterlerse yapmaları için serbest bırakmış. "Sadece, birisi yaralanmasın diye dikkat etmem gerekiyordu." Yaz ayları onun için en dayanılmaz olanlarıymış. "Yüzme havuzuna da severek gidiyordum, öğrencilerimle... O zamanlar bol bol Maupassant ve Poe ve Stifter okuyordum. Öğrencilerim çok gürültü yaptığında, ters ters bakarak susturuyordum onları. Ceza vermekle tehdit ediyordum. Ama çoğuna, bakışım yeterli oluyordu. Dediğim gibi, bana hükmettikleri halde, korkuyorlardı benden. Çoğu şımartılmıştı ve ben, alıştırıldıkları şeyleri uzaklaştırıyordum onlardan. Ama benim bir okulda her defasında bulunduğum kadar kısa bir süre içinde, çok fazla şey yapılamaz... Genel olarak bütün eğitim sisteminin değiştirilmesi gerekiyor. Altüst edilmesi. Eğitimle ilgili her şeyin bizim ülkemizde, dünyanın başka hiçbir yerinde olmadığı kadar eskimiş olduğunu biliyor muydunuz? Kendi başına bir skandal bu! Okul binaları dışarıdan nasıl harap, sefil, bakımsız görünüyorlarsa, eğitim sistemimizin derinlikleri de öyle görünüyor. Bu eğitim sisteminden ne doğacağı, insanı endişelendir-meli!" Ressamın yüzünden, değişik makamlara ikide bir gelen ebeveyn şikâyetleri genellikle, onun "bir ilaç gibi öğrencilerine vermekle" suçlandığı "yakışıksız görüşler"e ilişkinmiş. "Burada 'yakışıksız'dan ahlaksızca bir şey kastedilmiyor. Bu insanlar, kendilerine yakışmayan her şeyi 'yakışıksız' buluyorlarmış. Öğrencileri fazla aydınlatmakla suçlanmış ressam. "Sonra yine, öğrencileri çok az aydınlattığım suçlamasını yönelttiler." Okul çocuklarının yaptıkları şakalara asla karşı olmamış. "Yine de bana çok az şaka yaptılar." İlköğretimin birinci sınıfında öğrenciler genel olarak öğretmenlerinden daha korkak oluyorlarmış. "Büyük bir öğrenci yüzdesi, sınıfta değil korkunun içinde oturuyor... Okul binaları büyük korku binalarıdır. Bir yetişkin olarak benim için bile okul binaları büyük korku binalarıydı. Okul binası korkusu, genel olarak okul korkusu gibi, korkuların en korkuncudur. İnsanların çoğu bu korkudan ölür. Çocukluklarında değilse, daha sonra. Altmışında bile, okul korkusundan ölünebilir." Vekil öğretmenlik için başvurduğunda, artık başa çıkamadığı yalnızlığından kurtulacağını düşünmüş. "Ama öğrencilerimin arasında daha da yalnızdım... Bir defasında, intihar düşünceleri, dersin ortasında ansızın çıkageldiler. Hangi sınıfta ve hangi koşullarda olduğunu, bugün bile çok iyi biliyorum. Bu öğrencileri çok iyi anımsıyorum. Bir vekil öğretmen olarak, her halükârda, her ayın on beşinde bana ödenen meblağın avantajına sahiptim... Ama elbette, vekil öğretmen olarak yaşamak, korkunç bir şeydir."</p>
<p class="calibre1">Hancı kadın şimdi, ressamın ayağındaki şişliğe melhemli yakı sarıyor. Buna izin vermesine ikna ettim ressamı. "Olabildiğince sıcak, yarım santimetre kalınlığında sürün" dedim hancı kadına. "Bu işten anlar gibi bir haliniz var" dedi hancı kadın. Ressam sadece dalga geçti. Sargıları sırf benim ısrarımdan kurtulmak için yaptırıyormuş. "İlk defa, böyle genç bir insanın dediğini yapıyorum ve böyle saçma bir şeyi kabul ediyorum." Bu sırada güldü. İlk defa güldüğünü gördüm. Yıllarca gülmemiş biri gibi. Onyıllarca. Asla gülmek için bir nedeni olmamış biri gibi. Şimdi, gülerek bütün bu yılların acısını çıkarıyor, diye düşündüm. Gülmek onu zorluyordu. Alışkın değildi buna, başka insanların belden aşağılarına neşter vurulmasına alışkın olmayışları ğibi. "Ne yapıyorsunuz bana?" Yatağının başında duruyorum ve hancı kadının siyahımsı kahverengi yakı melhemini bir bez parçasına sürmesini seyrediyorum. Acemilik çekmiyor. Ressamın bacağını kaldırıyor ve bez parçasını üstüne yapıştırıyor. Ayağı sarıyor. "Çok sıkı değil" diyorum. "Bu bir komedi değil mi?" diyor ressam. Hancı kadın diyor ki: "Şimdi böyle yatmalısınız, Bay Strauch!"</p>
<p class="calibre1">Ressam, hancı kadına, yemekte ne olduğunu soruyor. "Bunu yiyemem ki!" diyor, hancı kadının verdiği yanıt üzerine. Ressamın odasına bakıyorum. Öyle karanlık ki, hemen hemen hiçbir şey görünmüyor. Hancı kadın gittikten sonra, ressam çok gürültülü soluk alıp veriyor. Odası benimkinden büyük. Çok daha loş. Çektiği perdeler yüzünden böyle. Ben daha ilk günden kaldırtmıştım perdeleri. "Benim perdelerim her zaman çekilidir... Hoşunuza giderse, kitabımı alabilirsiniz. Benim Pas-eal'ımı alın!" Hâlâ Henry James'imi okuduğumu söylüyorum. "I laa, evet, sizin Henry James'iniz." Tabuta konulmuş gibi yatıyor ressam. "Şiirle ilgilenir misiniz?" diye soruyor bana. "Aslında ilgilenmem" diyorum. "Uydurulmuş herhangi bir şeyle ilgilenmem" diyor. Bu sırada bir saat tik tak ediyor. Gözlerimle saati arıyorum, ama bulamıyorum. Ressamın sandığında tik lak ediyor olmalı. Çamaşır masası kokusu. Soba kor gibi, ama oda sıcak değil. "Hep donuyorum" diyor ressam. Ağrıyı katlanılmaz hale sokan nedir? Ağrı değilse, nedir ağrı? Ortam öyle sessiz ki, ressamın soluğu nerdeyse odayı dağıtacak. Karanlıkta duran ve karanlıktan çıkmayan sararmış yüzüne karşı "iyi geceler" dedim ve çıktım.</p>
</body>
</html>
