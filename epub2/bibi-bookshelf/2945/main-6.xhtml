<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Yirmicıltıncı Gün</span></p>
<p class="calibre1">"Gece boyunca odamda yattım, yerde, bilmelisiniz. Başkası olsaydı belki bağırırdı, yere vurarak kendini duyururdu. Aşağıdan yukarıya bu kadar büyük soğuk gelmeseydi" dedi ressam, "aşağıdan yukarıya: korkunç bir soğuk. Donuyorum, çünkü kafam bedenimdeki her şeyi kendine çekiyor. Hiç de soğuk değil ve ben donuyorum. İstediğim kadar örtüneyim, donuyorum. Sonra kafam yine büyüdü, şişti: her şey bir tür yarı uykuya karıştı: şişmiş kafa soluk aldı ve nerdeyse göğsümü soluksuz bırakıyordu. Baldırlarım öyle soğuktu ki, ellerimle dokunduğumda, cansız oldukları hissine kapıldım; başka zamanlarda, ısınayım diye, bilmelisiniz, hep dışarıya doğru hareket ettirdiğim bacaklarım ve ayaklarım da... bu defa olmuyordu, artık kendimi ısıtmanın bir yolu kalmamıştı... Sabaha kadar bekleyeyim mi? diye sordum kendime ve gözlerimi kapattım. Gözleri yalnızca kapatmak, varoluşuma sancılı bir çentik atmak anlamına geliyor. Ve gözlerini açmak! Gözlerimi, kimsenin açmadığı kadar yavaş açıyorum, bir o kadar da yavaş kapatıyorum. Gözler, ağız ve kulaklar çok duyarlı bende; çünkü çok büyükler, büyük ağrılar duymama da neden oluyorlar. Baldır kemiği ve köprücükkemiği bende yalnızca son derece ince bir deriyle kaplı. Sinirlerin tutunabilecekleri bir yer yok. Saatler hep daha yavaş geçiyor, geceyi ardımda bırakmam hep daha da zorlaşıyor. Pascal'ımı da artık okuyamıyorum. Tek sözcük bile. Hiç. Çok geçmeden, geceleri daha dayanılır kılacak bir şey de gelmiyor aklıma. Bedenimde bastırınca, ağrıya korkunç duyarlı olmayan bir nokta kalmadı artık, kafamdan hiç söz etmiyorum. Ne yaparsam yapayım, sabit başağrısına, ayağımı herhangi bir yere uzattığımda, elimi herhangi bir yere koyduğumda duyduğum ağrılar ekleniyor bir de: neyle ve nerede temasa geçersem geçeyim, ağrıyor, acı veriyor. Dahası, başveren düşünceler kafatasımın iç duvarlarına çarpıyor; her defasında bir imgeden bir diğerine geçtiğimde kafamın parçalandığını sanıyorum. Sürekli bir düşünceler çarpması bu, delirtecek beni. Kimsenin kendine bu kadar hâkim olamadığını düşünmelisiniz. Gördüğüm her nesne acı veriyor bana. Bakmak zorunda olduğum her renk. Beliren her anı, her şey, her şey. Artık hiçbir şeyin temeline bakamıyorum, çünkü o anda bitirir beni ya da delirtir, her şey bana öyle çılgınca gelir ki, sonra lanetli bir hayvandan ibaret olurum artık, anlayınız! Sınırı çoktan aştım ben..."</p>
<p class="calibre1">"Kafamın bedenim olduğu duygusu içindeyim" dedi ressam, "ve bunun tam tersi. Bacaklarla belirli tedirgin kürek çekme hareketleri, bilesiniz, gecede... sanki bu kafa zehirli gazlarla doldurulmuş gibi, ve birisi kafama bir bıçak saplayacak olsa bunu en büyük hafifleme olarak duyumsarım... sonra kafamın katı bir maddeden yapılmış olduğu ortaya çıkar, kafam parçalanır... Sert bir nesneyle, sivri bir nesneyle karşılaşmaktan çok korkuyorum, komik bu... sanki sol gözümde büyük bir balon varmış gibi. Burun deliklerim, devasa açıklıklar, prehistorik bir hayvanın soluk alma delikleriyle kıyaslanabilir. Burnun sayısız vantuzdan oluştuğu duygusuna sahibim. Bu vantuzların her birinin içinde, kendi araştırmacı doğama inebilirim... akciğer, bilmelisiniz, artık içgüdüsel olarak çalışmıyor, yıkılabileceğinden korkuyorum sürekli. Oysa akciğerim, bende hiçbir ağrıya yol açmayan biricik organ. Korkutuyor beni, görünüz: odacıklarından biri bu basınca artık dayanamıyor: bir zincirleme reaksiyon... bedenimin iç yapısı hakkında böyle bir bilgi... Organlarımdan her birini yorumlayabilir ve hissedebilirim... her organ benim için sabit bir kavram, benim için çoktan sona ermiş bir ağrı... Ve korkunç olan... Karaciğer, dalak, böbrek, bu üç ıstırap, anlayınız... size daha önce betimlediğim, kafamın ıstırabı da cabası. Kafa ıstırabı ve beden ıstırabı, karşılıklı olarak, bilmelisiniz, amansızca, bilmelisiniz: üstüne ıstırapların tamamen yeraltı krallığı, tinin ıstırapları ve ruhun herhangi bir yerde hüküm süren ıstırabı... kafamı milyonlarca bileşene parçalayabilir ve yasalarını inceleyebilirdim: bu yok etme mekanizmasını! Ağrımın bu görkemli renklerdeki ülkesini: ufuksuz, bilmelisiniz, tamamen algılama yeteneği olmadan, güçsüz..." Diyor ki: "Belirli bir niyetleri olan insanlara sıkı sıkıya sarılıyorum, tinsel bir işkence."</p>
<p class="calibre1">Sonra dedi ki: "En iyi yetenekler, en iyi koşullar, hepsi yok oluyor, bilesiniz, mutlak suskunlukla çelişen ne varsa. Sizde gerçekten dikkate değer karakter özellikleri keşfediyorum... Dinlemesini de biliyorsunuz. Bana gelince, ben inanılmaz sertlik derecelerindeyim. Sanıldığı gibi ağlamaktan ve gülmekten değil. Hayır. Gerçi, en büyük tehlike sizin yaşınızda: kendinden her şeyi yapabilmek ve sonra hiçbir şey yapmamak yeteneği... Çünkü siz de, bütün insanlar gibi, zamanınızın ne zaman geldiğini bilmiyorsunuz. Hiçbir şey kendi zamanını bilmez, budur mesele! ...ne zaman hızla yokuş aşağı gidildiği ya da yokuş yukarı, hiçbir zaman bilinmez... ne zaman yaşayıp gitme ve basitçe sürünüp gitme pratiğine inildi-ği. Çoğunluğun otuz yaşında cinsellikle işi bitiyor. Bundan sonra artık sadece yemek yiyici oluyorlar. Kimi zaman, siz konuştuğunuzda belirli bir şaşırtıcı akıllılık keşfediyorum, aşırı bir berraklık duyusu, her şeyi daha üst bir boyuta bağlayan felsefi bir yön. İşte tam da budur ölümcül olan."</p>
<p class="calibre1">"Kar yağışının sesi olabilir ya da bir kuşun kaldırım taşının üzerine düşüşü, bunun ne olduğunu keşfetmenin sonsuz olanağı var... Ve çoğu zaman yalnızca binyılların kokusudur bu, ansızın solunan... Mutlaka sizin gözünüzün önünde de beliriyordur ansızın, onyıllarca unutmuş olduğunuz bir görüntü... Bir ağaç görüyorsunuzdur, ve bir pencere görüyorsu-nuzdur ve gerçekte ne bir ağaç, ne bir pencere görüyorsunuzdur, bir şehir ve bir ülke ve bir nehir ve bir insandır gördüğünüz, uyanan, ölen, size elini uzatan, size bir tokat aşk eden... Öyle değil mi? Bunlar beni her zaman meşgul etmiş olan sorulardır. Bastonumun çıkardığı ses, papazın sesi ya da hayvan gömücü sırt çantasını yüklendiğinde... bu sorular hak-kındaki araştırma sonsuza dek sürdürülebilir, insanlıkdışılı-ğın, namussuzluğun ürkütücü bir derecesine kadar gelişirler, bilmelisiniz, dinsel olana kadar ve din adına ne varsa her şeyin tam tersine kadar... Din, bakın: benim ağacım, benim bastonum, benim akciğerim, benim kalbim, benim suskunluğum, benim dikkatliliğim, benim kötürümlüğüm... İlerleme her şeyi daha da megaloman yapıyor, beynimdeki ilerleme, ilerlemenin mümkün olduğu yerdeki, yalnızca orada, hiçbir şeyin ilerlemediği yerde, bilesiniz... Belki de, beni en ilerde-kinden geride tutmuş olan budur! Mizacımın en keskin belirtisi kişiliğimi geriye koymamdır. Bu size tuhaf, itici gelebilir, ama öyle işte. Neden ve sonuç bende aynı anlama sahip. Bilim, bilesiniz, bununla hiçbir işim yok, hayatım boyunca buna karşı koydum, bütün mizacım istismar edilmişti... elbette dezavantajlıyım, geçmişimin oldukça net görüntülerine duyduğum duygusal sevgiden ötürü. Ve dahası: başkasının gördüğü zarardan haz duyma! Geçmişin yalnızca başkasının gördüğü zarardan haz duymaktan ibaret oluşu üzerine düşünmeli, genel bir inceleme yapmaya değer bu konuda. Kişi hiçbir şeye tutunamıyor ve amaçsız... Böyle midir?" Diyor ki: "Ansızın başım, misafir salonundaki insanları, özel masadaki insanları da, hepsini, hayvan gömücüyü, jandarmayı, mühendisi, hepsini, hancı kadını ve kızlarını da duvara dayadı. Rüyamda, bilesiniz. Başım bir anda misafir salonundan daha büyüktü ve hepsini ezdi. Dört bir yana doğru, sıkı ölümcül bir darbe, en küçük pürüzlülüğün içine kadar. Korkunç bir etki. Ancak, başımın hanı havaya uçuracak gücü yoktu. Yüzümde, başımın bir vuruşta bitirdiği, ezdiği insanların suyu aktı. Nesneler ve insanlar bir bulamaç halinde. Nesnelerin ve insanların duyguları da. Duygular da! Gözlerim karardı.</p>
<p class="calibre1">Gözyaşlarım bu bulamaçla karıştı, hareket edemez oldum. Misafir salonunun bir köşesinde, pencere ile servis masası arasında, küçük bedenim bir sığınak bulmuştu kendine, korkunç bir biçimde sıkıştırılmıştı oraya. Artık soluk alma olanağım yoktu. Dudaklarımda bu tatlı tat! Bulamacın içime girmesini engellemeye çalıştım, ama başaramadım. Dilimin bulamacı geri itecek gücü vardı elbette, ama tat sızdı içeriye. Soluk alamıyordum. Kulaklarım döşemeye yapışmıştı, bilesiniz, bir şey de duyamıyordum. Bütün bunlar birdenbire olduğu için, tek bir kişiyi, sizi ya da mühendisi ya da hancı kadını ya da hayvan gömücüyü uyarmak olanağım da yoktu. Benim için en büyük felaket anlamına geliyordu bu. Bunun üzerine ağlamaya başladım, herkesi öldürdüğüm için. Başım hanı havaya uçurmayı denemişti, boğulmaktan korktuğu için. Duvarları kolaylıkla sıkıştırabildi, ama hava girmedi içeriye. Bir çatlak oluşmadı, duvarlar lastik gibi direndiler. Bunun üzerine çıldırdım. Bunun üzerine başım ansızın eski büyüklüğüne büzüldü, ve ezilmiş insanlar ve nesneler, bu bulamaç, bilmelisin, büyük sert levhalar halinde yere düştü... Ansızın bu levhalardan yeniden insanlar ve nesneler oluştu. Hepsi de yerlerinde oturuyor, yiyor, içiyor, sipariş veriyor ve hesap ödüyorlardı, bilesiniz, hancı kadının kızları da sıraların üzerinden atlıyorlardı, hiçbir şey olmamış gibi. Bitkin düşmüş bir halde uyandım ve yün battaniyemi yere düşürdüğümü gördüm. Kalktım ve yeniden yattım ve battaniyeyi sıkı sıkı örtündüm. Sonra yine, uyanıklık ile uyuyakalma arasında, son derece sancılı olsa da son derece ilginç bir keşifte bulundum: hancı kadın odamda duruyor, odamın ortasında duran bir ağaçtan siyah bir kuş sürüsünü kışkışlıyordu. Ellerini çırptı, kuş sürüsü havalandı ve her şeyi kararttı... Bunun üzerine ayağa kalktım ve ayaklarımı soğuk suyla yıkamayı denedim. Gerçekten de bu ayak yıkama bana biraz rahatlık verdi. Ne var ki artık rüya görmüyordum. Belki, yatağımın üstünde sessizce oturup kaldığım ve Pascal'ımın sayfalarını çevirdiğim için. Belki."</p>
<p class="calibre1"><span class="calibre2">Yükseklik, Derinlik ve Dunun Hakkında Beyanat</span></p>
<p class="calibre1">"Dikkatinizi çekerim ki" dedi ressam, "bir adım sonra tamamen farklı düşünülür, bir adım sonra tamamen farklı var olunur; aynı erdemler ve aynı sorulardır, aynı dikkate almayışlar, aynı izlenimler, aynı nedenlerdir, ama müthiş farklı sonuçlardır... Kendimi size zor anlatabilirim, bir ağaçla konuşabilirdim, bir siluetle konuşabiliyorum evet, evet, bir siluetle, deliliğe kadar çekilebilecek bir kavramla, ama siz her zaman kulağı tetikte bir insansınız. Dikkatinizi çekmek istiyorum ki, kişi 'kansız manzaralar kavramını kendine çekiyorsa, onu basitçe kendine çekiyor ve bir balon gibi üflüyorsa, devasa bir balon gibi, benzersiz bir ciğer gücüyle, bütün o muazzam evrenin ciğer gücüyle, o zaman bizim tasavvur dünyamızın gölgedeki tarafının öte yanına geçmek mümkündür... Düşüncenin hakiki ve iveğen, en aşırı anlamda zavallı ve gülünç olarak algıladığı sıfırın altındaki en soğuk derecesiyle yüzleşiyorum... Söylediğim, çok sapa bir dolambaçtı, en adi insan yıkımının dolambacıdır, yine de duyunuz: burada, 'titizlikdışı' deme özgürlüğünü kendime tanıdığım şeyle 'belleğimi aşırı soğutuyorum', demek istiyorum ki: kendim tarafından rahat bırakılmak için, kendi dikkatimi kendi içime çekerek dağıtıyorum! Demek istiyorum ki: beynim dünyayla akrabalık ilişkisinden başka yere yöneliyor, benden başka yere yöneliyor, kendimi söndürmemi olanaklı kılmış olan buluşlarımın kötülüğünden başka yere yöneliyor... En koyu karanlıkta yalnızca anlaşılmazlık ikna edicidir, anlayınız, sizi büyüleyici bir kıyaslamaya maruz bırakmak istiyorum, tıpkı bir köpeği sonsuz bir okyanusa maruz bırakır gibi, bir kuşu yerin çok derinliklerine maruz bırakır gibi, bir insanı kendi belleğine maruz bırakır gibi: yükseklik bir hiç olduğundan, derinlik hiç olduğundan, yükseklik ve derinlik koşullara karşı gülünçlükler olduğundan, felaket getirici olan iyilik yapan karşısında gülünç olduğundan... ama bu kavramların uğruna yeniden ortadan kaybolmalıyım, bu kavramlar uğruna yanmalıyım: her zaman yanma tasavvurum vardı, kendi isteğim hilafına yanmak zorunda olmak daima benim gizli kişisel ün dizilimim oldu... Ölmeye maruz kalırsam, diye düşündüm hep, başkasıyla karıştırılmaya maruz kalırsam... kendi fikirlerime maruz kalırsam... Anlayınız!... Kendimi yolculuğa hazırlıyorum ve dünyayı yanıltıyorum... bavulumu tıka basa dolduruyorum ve dünyayı yanıltıyorum... Binlerce trene biniyorum ve dünyayı yanıltıyorum... Onların dikkatini vardığım yerden uzaklaştırıyorum... Çünkü son, basitçe çürümüş bir insanın yol açtığı mide bulantısından başka bir şey değil... Ve, sonun bir kazazede olmasına karşın, bu en sonuncu, budalaca, garezle çetrefilleştirilmiş cinsel ilişkinin başımdan geçmesine izin vermeliydim, geride bırakılmış varoluşumun felaketini, hedefi kesin şeytanca bir komploda yozlaştıran bu işkenceye. Ölümü düşünmüyorum bile" dedi ressam "ünü düşünmüyorum... ahlaksızlığı düşünmüyorum, çözülüşün ahlaksızlığını".</p>
<p class="calibre1"><span class="calibre2">Kayalık Geçit</span></p>
<p class="calibre1">"Beynin ansızın artık bir makineden ibaret olması, saatler ve günler, hatta haftalar önce onunla çakılan, kötü muamele edilen her şeye bir kez daha çekiçle vurulması gibi. Bir sözcüğün tutarlı sözcüklerden oluşan bir çığı, sözcük yapılanmalarından oluşan mahalleleri aşağıya çekmesi ve en küçük bir istisnaya bile izin vermemesi, verememesi gibi. Sanki cüce gibi bir diktatör, görünmez, en azından insanların yaklaşamayacağı bir konumda, her şeyi korkunç yıkıcı bir gürültü yaratarak harekete geçiren, ama kendisine karşı hiçbir şey yapılamayan muazzam bir mekanizmayı çalıştırıyormuş gibi..." Ressam devam etti: "Bir kayalık geçit düşünün ki, evrenin en güzel renkleriyle donanmış, özellikle de su renkleriyle, etin gelişiminin renkleriyle, insanın içine girdiği bir kayalık geçit, emir üzerine girdiği. İsterseniz bu insanın eline bir bavul verebilirsiniz, başına bir şapka geçirebilirsiniz, dar elbiseler giy-direbilirsiniz, tamamen sizin gereksinim duygunuza göre, sizin içsel erdemliliğinize göre, çünkü rüyalar da, şimdi size empoze ettiğim tasavvurumun karşısına bu biçimde çıkartılıyorlar: bir insan ki fantastik olanı sırtına almış, toplumu hakkında hayal kırıklığına uğramış, o toplum ki bütün toplumsal tabakaların çok uzağında, tek amacı o insanı sonunu getirinceye kadar harap etmek, bir insan ki muazzam bir belleğe sahip, asilce kullanılabilen bu kavramla, daha fazla yükseltile-mez, daha fazla buruşturulamaz... Sizin için ve kendim için uydurduğum bu insanı, benimle birlikte kayalık geçide girmeye zorluyorsunuz, ona hükmediyorsunuz, onu tokatlıyorsunuz, onu basitleştiriyorsunuz, ona yanaşabilmek için ağaçlardaki bir hışırtı, kayaların ufalanışı, korkudan dişlerin gıcırdaması gibi bir şey olarak düşünüyorsunuz onu; kendinizi bir dehşet olarak koyuyorsunuz ortaya ve ona bir defalık vasiyete dair olanı ekleyerek onun korkusunu yavaş yavaş alıyorsunuz... Bu insan ayrılığı hissediyor, ama artık karşı koymuyor buna... ağrıyı hakikatte hissetmenin olanaksızlığıyla, çevirdiğiniz dolaplarla sersemliyor... Demek ki, şimdi bir insanı cehennem yoluna doğru harekete geçirdik, yedinci dinlenme günü denilebilecek bir zamanda, sonuncu ve en sonuncu dinlenme gününde... Artık yalnızca havanın var olduğunu, bu insandaki başka her şeyin yalnızca gülünç bir acayiplik, şimdiden hiçleşmiş beyninde artık yalnızca arkada kalmış bir duygu olduğunu düşünebilirsiniz... bu insan kendisini zincirleyen dünyada, içinde hâlâ ipuçlarına sahip olabilir, annesi ve babası gibi, şehirler ve bilimsel alıştırmalar, zanaat düşünceleri, bütün bilime tabi olarak düşünmek istediğimiz hayvansı bir altbeynin tamamen ilkel yamyamlıkları... bir isim geliyor aklıma, acınası bir ad, tamamen kokusuz bir ad, sözümona bir mezarlık adı, kendi kabrinin üstünde süzülen, kendi beton kabrinin üzerinde... bildiniz mi bu adı? Varoluşumun dörtte birini oluşturan bu dersle birlikte (varoluşumun dörtte biri ders kavramıdır, dörtte biri tiksinti kavramıdır, dörtte biri hükümsüzlük kavramıdır ve dörtte biri de artıkdeğilvehenüzdeğil kavramıdır) size, uyuşmazlığın şehvetini sağladığımı görüyorum, tamamen benim doğrultumda gidiyor bu, ve uydurduğum figürün doğrultusunda da gidiyor, bir öğretmen diyebiliriz o figüre, öğretmenlerin en iyi uydurulmuş figürler olduğunu düşünüyorum, öğretmen <span class="calibre2">bir</span> uydurulmuş figürdür... işte bu öğretmen kayalık geçidin içine giriyor ve hedefine varıyor: okul binasına. Bir okul binası nedir ki? İçinde, bir kimsenin henüz bilmediği, henüz bilemeyeceği şeylerin öğretildiği bir bina... devam etmek istemiyorum, diyorum ki: öğretmen artık hiçbir şeyin öğrenilebilir olmadığını biliyor, herkesin cahil olduğunu, her şeyin sona erdiğini, her şeyin başlangıçta olduğunu vesaire vesaire: toparlanıyor, bavulunu topluyor. Bu görüntüyü canlandırdınız mı gözünüzde?" Dedim ki: "Evet canlandırdım." - "Bu görüntüyü kaybetmeyin: öğretmen bavulunu topluyor: okulun soğuk olduğunu keşfediyor. Isıtıyor. Kitaplarını topluyor. Okuldaki sınıfını buluyor, birdenbire biliyor, eğiteceği çocuklar gibi - çocukları düşündünüz değil mi? - görünüz: eğiteceği çocukların adlarını biliyor. Diyor ki kendine: şimdi kitaplarım zihnimde olsun istiyorum! Böyle bir olasılığı düşündünüz mü? Görünüz: öğretmen geçmişi düşünüyor, yalnızca geçmişi düşünebilir, çünkü yalnızca geçmişte düşünebilir. İnsanlarda hiçbir şey kesinlikle daha dikkat çekici değildir" dedi ressam. "Beyin, yapmayı düşündüğü atılımlara inanır, ama beynin atılımları mümkün değildir. Etin durumu farklıdır: beynin yapmaktan alıkonduğu atılımlardan oluşur et... Siz ne diyeceksiniz buna: öğretmen kayalık geçide, yok olmak için emirle gönderilmişti... apaçık, kolayca kavranabilir bir biçimde, esrarengiz değil, basitçeönekafaatılımı biçiminde... Kayalık geçide girmeye itaat etmiş olmasının şimdiden neye yol açtığını bilmediği halde, hâlâ eğitimi, eğitim olanağını düşünüyor: ben bir öğretmen olduğum için, diye düşünebilir... Öğretmeni hâlâ görüyor musunuz? Hünerimle onu içine soktuğum durumda? Çaresizliğin tam tersi olduğum için hükmettiğim çaresizliğin içinde? Görüyorsunuz onu işte: hayvanca olandan hayvanca olana giden yolda bulunan kutupsallık... Öğretmenle daha başka ne yapılabilirdi diye sormuyorum artık, şimdiden sormuyorum artık... Kış olduğu için, karı, kutsal kışın kutsal karını yağdırmanın güzel eminliği içindeyim, yeryüzünü karla kaplamak, kayalık geçidi karla kapatmak, okul binasını kar altında bırakmak, zayıf düşürmenin inceliğini işleme zevkine sahibim, bu öğretmende her şeyi olanaksız kılma, kanını durdurma, beynini donma noktasına kaynaklama, mutlak donma ufkuna... Siz hâlâ öğretmenin bavulunu topladığı yerdeyseniz... siz onu hâlâ sobanın önünde görüyorsanız... av evine giden yolda, evet, daha büyük donun vurmasından önce, bir papazevini dünyevi kendini eğlendirme malzemeleriyle düşünmeye cesaret ettim... Görünüz: şimdi öğretmen kendi uğursuzluk getiren hayal gücüne kapatıldı, yavaş yavaş kendi düşüncesi tarafından kendi içine zorlanacak, 'sonu gelmeyen kar yağışı' kavramının içine... çevre, bizim çevre kavramımız, yumuşayacak, şeytani özelliklere bürünmeye zorlanacağı ölçüde yumuşak olacak... beyin konsantrasyonu şimdiden şeytani bir sessizlik bildiriyor, öyle ki bu sessizlik beyni yüksek verimlere tahrik ediyor, bütün duyguların yinelenemezliğine doğru zorluyor... Şimdi çok iyi biliyorum" dedi ressam, "siz, öğretmene ilişkin davranış tarzımın olanaklarında, tamamen başka türlü davranırdınız, onu pastoral bir barışseverlik içine kurardınız, gündelik bir günlük akışın içine, gençliğin duyarlılığının dalgalanmaları içine, sakatlanmış günahların, sakatlanmış hüzünlerin, sakatlanmış son ve çıkış tasavvurlarının içine kurardınız, gençliği vurguladığınız gibi, gençliğin onları olanaklılaştırdı-ğı gibi, büyük günahın içine değil, büyük hüzünlerin içine değil, büyük son ve çıkış tasavvurlarının içine değil, yaşlılığı vurguladığınız gibi... Öğretmeni kendi kötü yalanınızın içine kapatırdınız, onu, diyelim ki: basitçe yaşatırdınız! Ama ben öğretmeni yaşatmıyorum, ona yaşama izni veremem, onu yaşatmak elimde değil, benim öğretmen yaşamayacak, hiç yaşamadı, yaşamaya izni yok, öğretmenin yaşamı kendisini yasaklıyor bana, kendisini sakınıyor benden: onu öldürmeli-yim, dehşet bir ölümle ölmesini sağlamalıyım, ikinci kez ölmesini sağlamalıyım, çünkü benim için öğretmen zaten çoktan ölüydü... Şimdi karın düşüşünü ve ağaç dallarının kırılışını duyuyorum... buzul çağının bastırmasını, insanların melankolisinin ufalanışını... şimdi dehşet bir ölüm kristalleri sahnesi var önümde, öğretmenin bu sahnenin içine girmesi gerekiyor. - Nasıl ki varoluşu yok olmaya kimi zaman dokunaklı bir biçimde hâlâ aykırı davranıyorsa, başının ölümün tutuklama emrine karşı nasıl direndiğini görüyorum... ayaklarının nasıl ansızın kötürümleştiğini, bu insanda nasıl her şeyin kötürümleştiğini, kötürümleşmesi gerektiğini... bu insanın, bu öğretmenin nasıl sönüp gittiğini, ölü olduğunu... öğretmen öldü... Şimdi, görünüz" dedi ressam, "yeniden kendi dünyamı kuruyorum: şimdi yeniden yaratılışın ilk günün-deyim, yaratılışın ikinci günündeyim, kullanışlı bütün yaratılış günlerinin tasavvurundayım... öğretmen deneysel durumlarımın havasına çözüldü, öğretmen yanıtsızlığa çözüldü, 'yüzü olmamaya'. Öğretmen entelektüel zulmün vahşi bir büyüsüne kurban gitti, yükselen hayvanca bir entelektüaliz-me... Size" dedi ressam, "anlaşılır kılmaya çalıştığım bu sahneyi, izlediniz mi, en küçük ayrıntılarına dek izleyebildiniz mi?" Yanıt vermedim. "Görünüz" dedi ressam, "buluşlardan, yalnızca küçük ve en küçük zulmün büyük buluşlarından hâlâ haz duyabilir beyin, düşünme merkezi... zevkten bağıracak hale gelebilir... kendine bir ilkel dünya yaratabilir, bir ilkel dünya, bir buzul çağı, itaatin dehşetli bir taş devri... Ansızın eğilim duyulan, hiçbir işe yaramayan, son derece küçük bir tekil olaydan, son derece küçük bir bireyden yola çıkılır... Bir kirletme tasavvurundan, bir kirletmenin kirletmeye kadar tutarlılığından... kurban yere yatırılır, üstüne kar yağdırılır, çürümeye, yok olmaya bırakılır, bir hayvanın yok olması gibi, bir zamanlar onunla karıştırılmanın göze alındığı bir hayvanın yok olması gibi... Anlıyor musunuz? Yaşam arı, en duru, en karanlık, en kristalize umutsuzluktur... Oraya sadece kardan ve buzdan bir yol götürür insan ümitsizliğinin içine, içine girilmesi gereken yere; aklın zinası yoluyla."</p>
<p class="calibre1">Bu 'korkunç olan'daki bulanıklıklara engel olmak, onlara basitçe izin vermemek, kendinde ve bunu okuyanda, bir defada nihai olarak izin vermemek için, bu denemenin giriş cümlesine işaret etmek istiyorum, demek istiyorum ki: "talihsiz bir sefahatin" bu yansıtılışmm ilk cümlesine, özen göstermek için yeniden başlıyorum, bana öyle görünüyor ki, kendi beyninin acımasızlığıyla basitçe ressamdan aldığım ressamın cümlesiyle: "Beynin ansızın artık bir makineden ibaret olması..." cümlesiyle. Öyle bitkinim ki, hemen yatmam gerekiyor, bir sözcük bile daha yazmaktan vazgeçmem gerekiyor, bugün tek bir sözcük bile yazmaktan, oysa tam da bugün devam etmek için, sözcüklerle ve 'kavramlarla' ve 'dikkate almayışlarla' durmaksızın devam etmek için yeterli nedenim varken... Öyle bitkinim ki, inanılmaz bitkinim...</p>
<p class="calibre1"><a id="bookmark1"></a><span class="calibre2">Asistan Strauch'a Mektuplarını</span></p>
<p class="calibre1"><span class="calibre2">Birinci Mektup</span></p>
<p class="calibre1">Saygıdeğer Asistan Bey,</p>
<p class="calibre1">Gerçekten de, kardeşiniz beyefendinin yaşamına sistematik bir biçimde nüfuz etmeyi başardım, hem de beni bile korkutan bir acımasızlık ve samimiyetsizlikle: bu ilk günlerde kardeşiniz beyefendiye yakınlaşmam nispeten kolay oldu, işin gerçeği, o bana musallat oldu; bunu elbette özel bir şans olarak görebilirim, çünkü özellikle siz, kardeşinizin kendini tamamen kapatmış olacağından ve ona belki de hiç yaklaşamayacağımdan korkmuştunuz. Bu yüzden, demek isterim ki hastalık öyküsünü çekinmeden kendiliğinden anlatan bir insanı ansızın karşımda bulmaktan dolayı çok şaşırdım. Bu noktada hemen söylemem gerekir ki, burada VVeng'de bulduğum bütün keyfiyetin, kardeşiniz beyefendinin şahsında ve bana öyle geliyor ki, onu tamamen teslim aldığı gibi ona tamamen teslim edilmiş çevrede, üzerimde müthiş bir çekiciliği var, ama bununla başa çıkıyorum. Bana gösterilen, berrak, hesaplayıcı zihnin çizgisini, sizin bana gösterdiğiniz alanda koruyacak durumda olduğumu (sizinle Schvvarzach'ta yaptığım son konuşmaya da sadık hissediyorum kendimi), mümkün ve bunun sonucunda doğal olarak görüyorum. Bu noktada, buradaki davranış tarzım hakkında ortak anlaşmamıza her bakımdan uyduğumu vurgulamak isterim, bu göreve yanlış koşullar altında başladığım izlenimi oluşamaz. İlk andan itibaren, bu vakanın tıbbi yönünü tamamen devre dışı bırakmaya, kendimi bilinçli olarak, kardeşiniz beyefendinin deyim yerindeyse salt duyumsama düzlemiyle, doğal, kişiye özgü 'davranış bütünü'yle sınırlamaya çalıştım. Öyle sanıyorum ki bilimsel -tıbbi bilimsel değil- araştırma yöntemimi, kullanışlı sonuçlara yol açmasını umduğum <span class="calibre2">bir</span> keşifler yapma yolunu, birbirinin <span class="calibre2">yanında,</span> birbiriyle <span class="calibre2">iç içe,</span> birbiri <span class="calibre2">arasında</span> işleyen, birbirleriy/e örtüşen görüş olanaklarının bir yolunu şimdiden buldum. Biricik zorluk şurada ki: kardeşiniz beyefendi beni tamamen meşgul ediyor ve bana notlarımı almak için, öngördüğümüz gibi onun iç ve dış dünyasının atmosferini kâğıda dökmek için onu, onun hakkındaki izlenimlerimle karşılaştırmak için, yetersiz olsa da değişik görüş açılarından, 'küt ve sivri köşelerden', bu vakanın her zaman ikili görüşlerinin perspektifsel yönünün bir ölçüde de olsa tatmin edici bir biçimde hakkını vermek için, kardeşiniz beyefendiyle adeta -bana öyle geliyor ki, inanılmaz istikrarsız, 'güvenilmez- belgesel düzlemde tartışmak için, gece saatleri kalıyor yalnızca (ki bu da yaklaşık olarak bile yeterli olmuyor). Bu olağanüstü feno-menolojik, kendi içinde iptal edilmiş başarısızlıkla tartışmak, bunu bir düzene ve kendi düzeni içinde kendi düzeniyle karşıtlık içine sokmak için. Yani, gündüzleri kaydettiklerimi, geceleri kaleme alıyorum. Sanırım, kardeşiniz beyefendide gerçekten de beni ancak şimdi saran fantastik uçurum insanı kavramı söz konusu. Düşüncem şu an için bu kavramla <span class="calibre2">onun</span> 'hedefine doğru gidiyor. Sorulması gereken soru, kardeşiniz beyefendinin <span class="calibre2">kıyaslanamaz</span> yönüne nüfuz etmenin ne ölçüde mümkün olduğudur. Buradan, sizin benden kardeşiniz beyefendinin yalnızca yüzey yapısını az ya da çok yaklaşık olarak ima eden, özenli de olsa, bu yüzey yapısının ve bunun altında yer alan (muhtemelen karanlıkta kalan) akıntıların ve ters akıntıların (değişikliklerin) ötesine geçmeyen, her şeyden önce özlü optik olanı dikkate alan bir <span class="calibre2">yardımcı rapor</span>'dan daha fazlasını bekleye-meyeceğiniz sonucu çıkıyor; ben de burada aldığım notlar temelinde sonra size böyle bir rapor vermeyi amaçlıyorum. İnanıyorum ki, olağanüstü dengesiz bir yoksunluk durumuna ilişkin bir yardımcı raporu, yanlış yönlendirilmiş olarak, aktarılamaz olarak tanımlamak gerekir. Hangi nedenle olursa olsun özellikle bana vermiş olduğunuz bu görevi, özel bir lütuf olarak, şimdiden gördüğüm gibi gitgide daha çok tıbbi bir varoluş olan varoluşumun, dahası bütün gelişmemin önemli bir kesiti olarak kavrayabilirim. Değerlendirebildiğim kadarıyla, bu görevin benim için birçok bakımdan görmezden gelinemez bir önemi bulunuyor. Ama elbette, daha şimdiden, henüz hiçbir şey kesinleşmiş değilken, henüz herhangi bir yönde bir ilk adım bile atılmamışken, kendimi size müteşekkir bir stajyer olarak göstermem kesinlikle yanlış olurdu... Ve bu görev henüz gerçekliğin ilgili ilk evresine bile girmiş değildir. Verdiğim sözün aksine, Weng'den düzenli mektup beklemeyin.</p>
<p class="calibre1"><span class="calibre2">İkinci Mektup </span>Saygıdeğer Asistan Bey,</p>
<p class="calibre1">Bir şok terapisinin ne olduğunu siz öğrettiniz bana, <span class="calibre2">çılgınlığı delilikle,</span> bu iki kavramın orta noktasının dehşetliliğine varıncaya kadar karşı karşıya getirmeyi siz öğrettiniz. Söylemem gerekir ki, erkek kardeşinizin burada yaşadığı, işte bu şok terapinin bir zamanlar sizin kısaca değindiğiniz, teknolojiyle hiçbir ilgisi olmayan, akıl hastası karakterin, her zaman inandırıcılıktan uzak insanı bıktıran karşı duruşunu yasladığı, daha da bağımlı karşı-ıstırabını oluşturan, o öteki, olası, uyumsuz olmayan tarzıdır. "Böyle durabilir bir insan" demiştiniz bir defasında, "kesinlikle binyılların kenarında". Bu cümle size ait olmasaydı, durmaksızın böylesi cümleler peydahlayan erkek kardeşinizin bir ürünü olduğuna inanabilirdim. İşte Weng böyle bir şok terapi oluşturuyor, zihnin ve bedenin gelişimi olarak bir iyileşmeyle uzaktan yakından ilgisi olmayıp genel olarak iyileşmeyi - iyileşme olarak bir zihin ve beden gelişimini hedefleyen, sizin özenle karanlık olarak tanımladığınız şeytani terapilerden birini, Koltz'un kitabında da betimlenen bu 'içe yönelik patlayıcı imha terapisi'ni oluşturuyor. YVeng bir <span class="calibre2">şoktur.</span> Erkek kardeşiniz için elbette, bizzat kendinizin, sizin odanızdaki akşamlarımızdan birinde, "bireyin buzul çağı parçalanışı" olarak tanımladığınız acımasızca beyni bozguna uğratan aşırıyöntemle bir ilave durum oluşturuyor. Sanırım kıyaslanamaz ölçüde vicdansız -her şeye karşı vicdansız-, gaddar etkenine (sınırlarda birbirine geçirilebilir bir kalıtımdan) dengelenmiş bir hastalık söz konusu, kendi heyecanından artık dışarı çıkamayan, kendi kavramından, kendi varoluşundan. <span class="calibre2">İçsel bir kalıtım hastalığı</span>'ndan söz edebilir miyim? Her şeyi 'görüş açıları enerjisi' olarak tanımlamak istemediğim sürece, giderek daha çok saptadığım gibi, artık hiçbir görüş açısı varsaymıyorum. Bu yıl yaptığımız biricik ortak gezintideki sözlerinizi anımsayınız: "Kan bağları birdenbire tamir edilemez hale gelir." Sanırım erkek kardeşiniz, şimdi onu bilmenin belirleyici olduğu bir anda unutulmuş olan bir yönden (ve bir anda bütün yönlerden birden) gelmiş biri gibi tutunuyor, içinde bulunduğu bu duruma. "Başım, artık hiçbir geçit bulamadığım yerde olabilirdi" dedi bugün. Şimdi olduğu gibi, erkek kardeşinizin yarıda kestiği, bana öyle görünüyor ki 'olduğu yerde kalan' gerçeklik oluşumunu, somutlaştırmak söz konusu olursa, en fazla, kendi başıma üstesinden gelemeyeceğim bir titizliğe girişmem gerektiğini söylemeliyim. Şimdi -kardeşiniz söz konusu olduğunda- geçitlere zamanım var. Ne var ki, açık kapıların sunduğu çok sayıda olanak, şimdiden bitkin düşürüyor beni, ve ben ansızın, öyle görünüyor ki, sizin her durumda talep ettiğiniz <span class="calibre2">işlemin doğrusallığını,</span> üstelik sanırım bir anda "pis bir görüş açısızlık-ta" donup kalmış bir beyin meselesinde, sağlayabilecek durumda değilim. Sizi kuşkulandıracak bir şey söyleyeyim: ben de zaman zaman kardeşiniz gibi, benzer mistisizmler içinde, bu "akla uygun berraklıktan çıkıp kurtulmuş bilim-öncesi düşünüşünün bir işe, hiçbir işe yaramayan mistisizmi" içinde, davranıyorum. Daha kısa bir süre öncesine kadar, utanmazca bir karanlık içindeymiş gibi gördüğüm kavramlarınızın diyarının kapılarının bana nasıl ansızın açıldığını saptamak heyecanlandırıyor beni. Sanki düşüncenin cüretkârlığının önünde engel olan ne varsa yalnızca yürüyüp geçmek, geride bırakmak gerekiyormuş gibi; ama şimdi şunu da söylemeliyim: tıbbi düşüncenin demek istiyorum, çünkü sizin düşünceniz, erkek kardeşinizinkinin aksine tıbbi bir düşünce; onun düşüncesi ise kendisinin de söylediği gibi "asli bir işlevi olmayan ahlakdışı bir arabölgedüşüncesi." Ayrıca erkek kardeşinizin şeytani ve basit yönü aslında kendi (onun) hedeflerine aynı yoldan gidiyorlar, -kardeşinizin deyişiyle- "barbarca hayvanca yüksekte konuşlanmış", gerçekte ölüme doğru yol alıyorlar. Ama bütün bunlar, sizin her zaman söylediğiniz gibi, tek geçerli kabul edilmesi gereken şemadan, inandırıcılık gücünden, düzalınlılıktan çok uzakta. Bugün çok daha şeffaf bir biçimde incelenen <span class="calibre2">baba kompleksine</span> çapraz bir karşıtlık içindeki bir <span class="calibre2">erkek kardeş kompleksi'</span>nden söz etmek, işin kolayına kaçmak olurdu. Yaptığı bir keşfi şimdiden bildirmeliyim size: sanki erkek kardeşiniz "nida"lardan, "tutarlılığa düşkün bir beyin tözünü sürekli olarak genel bir düzensizliğe sokan" bir "nidalar ordusundan" mustarip gibi. Düşüncelerim, hatta, tamamen düşüncelerden oluşmuş <span class="calibre2">duygularını,</span> sandığım kadarıyla sizin arzuladığınız bu dizilim, elbette erkek kardeşiniz beyefendinin genel durumuna nüfuz ediyor, ama herhangi bir bilgiden söz etmek yanlış olur, her türlü tahminin de hemen anlamsızlığa düştüğünü söylemem gerekiyor, kavranabilir ne varsa, kendi içinde sınırsız ölçüde insan düşmanı bir özgüvenin <span class="calibre2">parçalanma iirünii</span> hissini veriyor. Her şey hemen tikelleşiyor. Ben anlaşılır kılma düzleminde hareket ediyorum, ama bu düşünceye kesinlikle hâkim olamadığımı görüyorum, şöyle ki: yaptığım tahminler bana hâkim oluyor. Yine de, tam da izlenimlerim temelinde, size zamanı geldiğinde, yararlı olabileceğime inanıyorum. Belki şimdiden daha dikkatli, yalanlara ve hakikat dışına (sıradanlık alanında: kendimi hukuk öğrencisi olarak tanıttım) ve barbarca bir tabiyete dayalı, zorla itaatkâr olmuş bir stenografım. Şöyle ki: <span class="calibre2">her şey</span> düşünecek bir şey veriyor bana, bu özel durumda da öyle. Renkler, kokular, soğukluk dereceleri -bu artan, her şeyde ve herkeste ve her yerde artan don, işitilmemiş kavramsalabartmaolanağıyla, büyük, her zaman en büyük öneme sahip. Kendimi, ayrıntılara inmekten, onlara bu <span class="calibre2">klimatolojik</span> açıdan ilginç (tam da 'bireyin buzul çağı parçalanışı') <span class="calibre2">klimatolojik</span> ve klinik bütünün ayrıntı ürünleri olarak işaret etmekten sakınmalıyım; ve mektupta gözlemci görevime ilişkin, çeşitli tekinsiz adalet anlayışlarını ele almayı yasaklıyorum kendime. Görüş açınızın, yani kardeşinizin kayıp olduğuna ilişkin görüş açınızın, değişme olanağına inanmıyorum. Normalleştirmeye (iyileştirmeye) inanmıyorum, durumunun gözle görülür bir biçimde kötüleştiğini saptıyorum.</p>
<p class="calibre1">Saygıdeğer Asistan Bey!</p>
<p class="calibre1">Kardeşiniz beyefendi gerçekten, aynı zamanda birden fazla varoluşla başa çıkabilme yanılgısı içinde yaşıyor, aynı zamanda, kendisinin de korkunç bir şey olarak duyumsadığı, bu değişik, eşzamanlı hiçbir zaman ulaşılamayacak bir geçişe ulaşmaya çalışan, yine kendisinin "olayların (kendi olaylarının) tahayyül edilemez malzemesi" olarak gördüğü varoluşlar tarafından ezilmiş olma yanılgısı içinde yaşıyor. "Kromatik kendini alçaltmanın kırbacı" ndan söz ediyor, "arı olmayan düşüncenin yükseğe kamçılanmış kuşbakışı felsefesinden söz ediyor. Elbette, mizacının, gelişmesinin, verimsizliğinin mıknatıslığı bununla açıklanıyor. Kendi anlamı içinde, insana yakışmayan temel hakların kararı olarak anlaşılacak bu verimsizliktir, onu yaşamaya yetkin kılan - bir o kadar tutarlılıkla da ölüme.</p>
<p class="calibre1">Kardeşiniz beyefendinin esas olarak iki farklı yaşam alanından "sürekli kendini savunarak, oluşmak üzere" olduğu gözlemini yapıyorum: birisi politik alan ve biri de sizin "ilişki düşü" dediğiniz alan. Bu iki yaşam tamamen akıcı bir biçimde, sabit sarsılmaz kararların bütünsel geometrisi boyunca ve aynı doğallık içinde, sizin "her şeyle bağlantılı olan hiç" olarak tanımladığınız hareket halindeki iç alan boyunca ilerliyorlar. Burada, erkek kardeşiniz beyefendinin kişiliğinde, politik insanı düş gören insan olarak ve basitleştirilmiş olarak düş gören insanı politik bir insan olarak ve bu ikisini birbirine karşı sonsuza dek sığaya çekerek ele alan bu tasavvurun en büyük örneklerinden biri var karşımda. 'Düş gören ve politik insan' başlığıyla bir yazı yazacağınızı kendiniz söylemiştiniz. Erkek kardeşiniz beyefendide, böyle bir <span class="calibre2">fenomene</span> ilişkin kendi görüşlerinizi en güzel ve en mutlak bir biçimde inceleyebilirdiniz; yazdığınız yazı, düşünce olarak bile mükemmel görünen, hatta, <span class="calibre2">mükemmel olan,</span> bir algılamanın karşı imgesi olarak oluşurdu. Bana öyle geliyor ki, bir insanın düşü ile siyaseti arasındaki böyle bir ilişki, erkek kardeşiniz beyefendide tamamen örnek bir biçimde cisimlendiği gibi, erkekçe olanı, bütün cinsel süreçlerde erkekçe olanı, mucizevi sıradanlıkta somutlaştırıyor. Böyle bir insanın düşü ne gece tanır ne gündüz, politik diye bir şey tanımaz, tıpkı böyle bir insanın politikliğinin gece ve gündüz ya da söz konusu olabilecek bir düşsellik tanımayışı gibi. Üstelik bütün bunların hiçbir sınırı yoktur, sınır çekmek <span class="calibre2">hiçbir zaman düşünülmemiştir.</span> Her ikisinin, düşün ve politik olanın, böyle bir insanda kendi başına ve <span class="calibre2">bütün</span> oluşu, en gizli bir biçimde onu ve mükemmel insani dengeyi gerçekleştiriyor. Bu noktada derim ki ben, benzer bir biçimde politik <span class="calibre2">ve</span> düş gören bir insan mükemmelliğin en yakınına yerleştirebileceğimiz bir insandır, her türlü sınıflandırmadan doğal olarak uzak durması gereken, böyle bir sınıflandırmaya karşı çıkması gereken bir insandır, yani o <span class="calibre2">apaçık</span> insandır! Ancak, insani bir doruk noktası anını (başlan-gıçsız ve sonsuz da olsa) sergileyebilecek olan böyle bir "tanrısal ikilibirlik" içinde, <span class="calibre2">çözülme hastalığı</span> çok geçmeden aydınlatan katı bir karşı taraf olmakla kalmayıp, bu özelliklerin tümünün nesnesi tarafından tekrar tekrar atılan bir "bütün çöküşlerin bi-raradalığı" adımı da olur. Erkek kardeşiniz beyefendi gerçekten de "bütün çöküşlerin birarada nesnesi"dir.</p>
<p class="calibre1">Erkek kardeşiniz gibi bir insanın olanaklarını tanıdığım noktaya, yani kendindeki politik ve düşsel olana (düşün kendisine) bir kez daha dönecek olursak: onun politik yönü de onun düşsel yönü (ve düşü) gibi onun gündelik yönü olabilir, bunu <span class="calibre2">onun varoluşunun gecesi</span> olarak tanımlardım, düşsel yönünü de onun gündüzü olarak; kendi kendisinin gecesi ve gündüzü, ama sınırları yok, dolayısıyla gecesinin gündüzü, gündüzünün gecesi yok: peki politik bir insan nedir? Düşsel, düş gören bir insan nedir? Elbette erkek kardeşiniz beyefendide, ve <span class="calibre2">onunla birlikte,</span> küstah bir insan kalıntısının aşağıya çeken hiddetinin ölümcül sessizliği diye adlandırmak istediğim şey başlamıştır. Kendisiyle birlikte uzun yürüyüşler yapıyoruz, bir ormandan bir başka ormana, çukurluğun içine, bir başka çukurluktan; soğuk uzun süre hareketsiz, yani açık havada hareketsiz durmayı olanaksızlaştırıyor, düşünce akışlarında da, düşüncelerde takılıp kalmayı olanaksızlaştırıyor, o ve ben, böyle düşüncelerden birdenbire donabiliriz, böyle fikir silsilelerinde ölebiliriz, bu tekinsiz donda olduğu yerde kalmaya ayartılan yaban hayvanlarının ölmesi gibi. "Dona muazzam bir ayartma" burada kendiliğinden gerçekleşiyor. Erkek kardeşiniz beyefendiyi bu saniyede, kendisinin üstüne parayla tutulmuş "dünya belleğinin satırlarının düpedüz eziyetle" art arda eklendikleri bir raporcunun tutkusuzluğuyla alıntılıyorum. Erkek kardeşiniz bugün dedi ki: "Beynim cümleye girdi." Bu tamamen inanılmaz bir anlatım. Düşünmek gerekir ki, "Bütün beynim nadasa girdi" dedi. <span class="calibre2">Sizden</span> yalnızca bir defa, yalnızca tek bir defa söz etti; karanlığının içindeki, tahmin ediyorum ki zaman zaman "düşüncesizce içine ve altına ağladığı" bu karanlık noktalardan biri ön plana çıktı o zaman. Meksika'da yaşayan kız kardeşinize tuhaf bir bağlantısızlıkla bağlı. Erkek kardeşiniz, kendini sadece dışa-vurmaya bile karşı koyan, ve sürekli her şeyi dışavurmak zorunda olan insanlardan biri. Düşünce akışlarını donduran ama her zaman anlamsızca ve yararsızca donduranlardan; intiharcı bir konuşma akışı içinde yozlaşan, kendi duygu dünyaları, is-temdışı ensest olarak anlaşıldığı için onları her gün en gaddar bir biçimde ezip parçaladığı için hakikatte kendilerinden nefret edenlerden. Demek istiyorum ki: erkek kardeşinizin sözlerine kulak <span class="calibre2">veriniz.</span></p>
<p class="calibre1"><span class="calibre2">Dördüncü Mektup </span>Saygıdeğer Asistan Bey</p>
<p class="calibre1">Erkek kardeşiniz beyefendiyi püskürten, söylemem gerekir ki, aşırı korku altında hüküm süren, çok sıradan bir korkudur, gitgide daha da acımasızca <span class="calibre2">(ona</span> karşı acımasızca) püskürten. insanlar onun yolundan çekiliyorlar. Şimdi, bitkinlik içindeyken, ben de onun yolundan çekiliyorum, öyle bir bitkinlik ki, size tarif edemem bile, onun yolundan çekiliyorum ve yoldan çekilemem. Ona teslim edilmiş durumdayım. Bağışlayın beni! Hükümsüzlüğünü cümleler biçiminde basitçe içime itiyor, fotoğraf görüntülerini sonra bu dehşeti benim (ve onun) her zaman mevcut, karşımızda duran duvarlarımızda gösteren bir projeksiyon makinesinin içine iter gibi. Elbette erkek kardeşiniz beyefendi hakkında daha fazla şey bilmek istiyorsunuz, ve ben de gücümü sonuna dek kullanmayı deneyeceğim. Onun konuştuğu doğu dilleri hakkında bilginiz var mı? Onun "Asyalı varlık özü" hakkında? Onun vekil öğretmenlik dönemi hakkında? Bunlar, onun adeta <span class="calibre2">kırılmış varoluşunun</span> büyük, tamamen bağımsız karanlıklarıdır. Daha bir çocukken saldırıya uğramış. Üstelik sizin tarafınızdan. Bu konuda bir şey biliyor musunuz? Erkek kardeşiniz beyefendi her bakımdan sizin tam karşıtmızdır ve o noktada yeniden karşıtmızdır, <span class="calibre2">siz</span> onun erkek kardeşisr/ı/z, siz o <span class="calibre2">değilsiniz...</span> Kendisi "kavram-sız bir kavram dünyası"nın içinde yaşıyor. Bastonunun, onun elinde gerçekten büyük bir önemi var. Sistematik olmak şöyle dursun, işaret etmek istiyorum ki, arkasında duran kapıların düşmesinden duyduğu çocukluk korkusunu bugün bile sürdürüyor. "Kuşaklar boyunca uykusuzlar" için de acı çekiyor! Onun düşünce dünyası her zaman mezarlıklarda geçmiş, "mezarlıklara defolmuş". Anlıyor musunuz? Şu da ilginç: müzikle ilişkisi, devlete karşı nefreti, polise karşı, düzene karşı. <span class="calibre2">Bir soru sorma biçimini, sakatlanmış bir yanıt</span> haline getirmekten duyduğu müthiş zevk. Sürekli "caddedeki vahşice kazalar" hakkında, çok eskilerde kalmış "sinsi aile felaketleri" hakkında düşüncesi. Sonra sirklere, revülere, sapkın olan her şeye duyduğu sempati. Kendisinin "şakacılık krallığı"ndan söz ediyor. Hiç erkek kardeşinize yakınlaşmayı denediniz mi? Hile yoluyla? Bir hekim olduğunuz için, diye düşünüyorum, onunla bir temas kurmak, her zaman daha önemli olmuş olmalıydı. Yoksa korktuğum gibi, erkek kardeşinizle hiçbir temasınız olmadı mı? Gündüzleri geceden dinleniyor ve tam tersi. Cebinde sürekli <span class="calibre2">Pensees'</span>yi taşıyor. Erkek kardeşinizin bana bulaşmayacağına inanmıştım. Ama şimdi, onun bu tutarlı bir biçimde ilerleyen hastalığından etkilendiğimi hissediyorum. Nasıl bir hastalıktır bu? Erkek kardeşiniz, dünyanın karanlıklaştığına, çevresindeki ve içindeki her şeyin karanlıklaştığına inandığı ölçüde karanlıklaşıyor. "Dünya ışığın aşama aşama kısılmasıdır" diyor. Ve sonra bu akşam dedi ki: "İçimde her şey bir nehir yatağındaki gibi kurudu, kurumuş bir kan nehri gibi içimdeki her şey." Çılgınlık kavramı kafamda net olmadığı için, bu kavram yalnızca eğreti bir kavramdır benim için, erkek kardeşinizin çıldırmış olup olmadığını söyleyemem. Çılgın <span class="calibre2">değil</span> o! (Deli?) Hayır, deli de değil. "Ölüm çağrışımlarıymış onun beyninde gürültü çıkaranlar. Bugün yatağında tamamen çırılçıplak oturur ve bedeniyle meşgul olurken gördüm onu.</p>
<p class="calibre1">Uzun süredir yazmadığım için görevimi ihmal ettiğimi düşüneceksiniz. Burada bir tatil yapmak için paranızı kullandığımı düşünebilirsiniz! Ama bu konaklamayı şimdi birdenbire bir ıslah, bütün o ikili anlamıyla bir ıslah olarak duyumsuyorum. Gerçek şu ki, erkek kardeşinizin düşünceleriyle doldum. Onun her şeye yönelik suçlamalarıyla. Hayır, henüz hasta olmadım, gülünçlüğün kendisiyle doldum. "Dünya yüzeyinin, evrenin çarpıklıkları yüzünden oluşmuş çarpıklıklarını" gösteriyor bana. Şu anda her şey karardı gözümde. Bağışlamalısınız, bu mektup, sorumlusunun ben olmadığım bir kafasızlıkla dikte edildi. Geç oldu. Ama, erkek kardeşinize verdiğiniz 'çocukluk cezaları' hakkında düşünmenizi rica ediyorum sizden. Bütün çocukluğunuz ve gençliğiniz boyunca erkek kardeşiniz beyefendi hakkında yaydığınız 'çocukluk yalanları' hakkında. Görevim on üç, on dört gün sonra basitçe yarıda kesilebilir mi, bilmiyorum.</p>
<p class="calibre1">Haberlerimin hiçbirine yanıt vermediğiniz için, benden hoşnut olamasanız bile, şu durumda bir şeyi değiştirmek istemediğinizi, şu anda geri dönmemi istemediğinizi varsayıyorum. Bu, anlamsızlık ve amaçsızlıktan başka bir şey olmazdı. Elbette Schvvarzach'taki stajımın kurallara uygun bir biçimde sürmesini de düşünüyorum...</p>
<p class="calibre1"><span class="calibre2">Beşinci Mektup</span></p>
<p class="calibre1">Saygıdeğer Asistan Bey,</p>
<p class="calibre1">Tıbbi olan karanlıktır, yalnızca karanlık yollar bunlar, şu an "korunmasız kafamla" bütün bilimlerin arasında en şanlısı olarak tanımlamak istediğim, bizimkisi de katıksız bir <span class="calibre2">önaşamcıdaki </span>bilim olduğu halde, bizimkinin tersine yalnızca görünüşte bilimler olan bütün bilimlerin birarada dehşet iktidarı olarak tanımlamak istediğim bilimimizin labirentinde yürüyorum. Bu bilimlerin bilgilerini <span class="calibre2">önceden</span> bilemem, onlar ancak bizim düşüncemizden yola çıkarak yalnızca her türlü tahmini değişiklikleri içinde <span class="calibre2">hissedilebilirler.</span> Tıbbi olan belki de, karanlıkların batıl inançla sıkı sıkıya bağlantılı, yöntemsel açıdan iç içe geçmiş sonucudur, belki de dünyanın çoktan batmış geometrisine vurulan cesur neşter darbeleridir. Bu sırada selüloz, et, <span class="calibre2">lağvedi-lebilir</span> organik olanın sirkülasyon olanaklarıyla giderek daha da önemsizleşeceklerdir olasılıkla biricik doğal olanın, doğaya karşılık düşenin karşısında, sınırsız karanlığın karşısında. Bilimimiz, her şeyin onu çıkış noktası olarak aldığı, almak zorunda olduğu ve her şeyin, en yüksek felsefi derecelerin bile, her şeylerinin onda olduğu ve her şeylerini ondan aldıkları bilimdir. Ve giderek daha fazla bağlı olduğumu hissettiğim erkek kardeşiniz beyefendinin bir sözünü, tersine çevirmeye yakışır fantastik düşünüşlere dayanan bir akrabalıkla, kullanacak olursam: "Hastalıklara ilişkin bilim, bütün bilimlerin en şiirsel olanıdır."</p>
<p class="calibre1">Erkek kardeşiniz beyefendinin, son derece üzerinde düşünmeye değer görünen birkaç cümlesini size yazmazlık edemiyorum. Elbette kesinlikle sistematik davranıyor değilim. Benim için mümkün değil bu. <span class="calibre2">Benim de</span> içinden geçtiğim <span class="calibre2">bir evre</span> bu. Erkek kardeşiniz bugün, başka şeylerin yanı sıra şunları da söyledi: "Tragedya bütün tragedyalarla bağlantılıdır." Sonra: "Değer değersizliktir, değersizliğin felaketi kendi dünyamızın ve <span class="calibre2">kendi dünyamızdan kopmuş dünyanın</span> değersizliğidir." Bu cümleyi, bugün uzun süren bir baygınlıktan uyandıktan sonra söyledi, odasında yatarken bulmuştum onu, tasavvur edebileceğiniz gibi ilkin büyük bir korkuya kapılarak, bir sistol olduğunu düşündüm. Kendisi dedi ki: "Her şey <span class="calibre2">hemen hemen</span> siyah." Kendisi "Şeytanın ilk durumlarının azotu içinden" yürü-yormuş. Aynı günün akşamında da dedi ki: "Yeryüzü, dünya, kanlanmış." Bu olağan değil. Her zaman "bütün varoluşların hem üstünde hem de altında kendi <span class="calibre2">varolma sınırına</span> erişememiş" bir varoluş sürdürmüş.</p>
<p class="calibre1">Evet, <span class="calibre2">organların</span> ne oldukları, bir gecede öğrenilecek olsaydı. Belki, bana iflah olmaz bir biçimde karmakarışık görünen şey hakkında sizin kafanızda bir şeyler vardır, kafanızda bir yere yerleştirmişsinizdir: belki bir ameliyat? Bizim bilimimiz bunu bilir, ama yine de buna göre davranmaz, <span class="calibre2">"orada da burada da, görünüş!"</span> diyen "korkunç temel ilkeye" göre. Kardeşiniz beyefendinin 'öykücük defterlerine'* bir kez olsun yaklaşabilsey-dim. Kardeşinizin, kendisini meşgul eden her şeyi, yıllardır, on-yıllardır yazdığı bu 'öykücük defterleri'nin varlığından haberiniz var mı?</p>
<p class="calibre1">Burada yalnızca ipuçlarını yazabilirim, bu bile birdenbire üzülmeye değer bir delilik gibi geliyor bana.</p>
<p class="calibre1">Bugün birbirimize bir oyun yaptık: içimizden kim ötekini ağlatacak! (Bu oyunu, şimdi bildiğim gibi, siz de erkek kardeşinizle sık sık oynamışsınız.) Erkek kardeşiniz kaybetti.</p>
<p class="calibre1"><span class="calibre2">Altıncı Mektup</span></p>
<p class="calibre1">Saygıdeğer Asistan Bey!</p>
<p class="calibre1">İntihar, sizin de bir defasında saptadığınız gibi, bir ana rahmi meselesidir; intiharın gerçekleştirilmesi, intiharcının doğum anıyla birlikte başlar. Erkek kardeşinizin şimdiye kadar yaşadığı ne varsa, işte böyle "intiharın dizginsizliği"ydi. Bu insanı oluşturan her şeyi öldürmek üzere yapılan bir av.</p>
<p class="calibre1">Bu temel tözün içinde, bu "kulakları sağır eden genel durumun" içinde, şimdi bile hâlâ "intiharı ele almaktan", <span class="calibre2">kendisini,</span> bildiğimiz gibi, yaşam boyu süren gelişme eziyetinin ardından sona getirecek el hareketinden söz ediyor. Her bireyin intiharının binlerce yıl <span class="calibre2">onun</span> için yapılmış bir hazırlıktan başka bir şey olmadığı düşüncesinin cesurluğuna karşı olunamaz. Erkek kardeşiniz beyefendi (şimdi neredeyse kesintisiz olarak uykusuz olan!) anneliği basitçe <span class="calibre2">İntiharlık</span> olarak tanımlıyor. Bir insanı peydahlamak (kendi aklının en büyük terbiye edilişiyle, kendi kendisiyle ilişkili olarak): (birinci planda) babanın ve (ikinci planda) annenin, ürünlerini, çocuğu, kesintisiz bir intiharda <span class="calibre2">yok etme,</span> dünyaya getirme kararıymış, "yeni bir intiharı şimdiden gerçekleştirmiş olma"nın apansız önsezisiymiş.</p>
<p class="calibre1">* Almancası <span class="calibre2">die Fabulicrbücher: fnbııliereıı</span> fiili (Latince <span class="calibre2">fabulari</span> sözcüğünden) "düş-gücüne yaslanan öyküler bulup süsleyerek anlatma" anlamında. (Ed.n.)</p>
<p class="calibre1">"Şeytani bir korku, bilmelisiniz, intihan hep bastırdı bende. Sonra, düşünceler karanlıktan sıyrıldı, genel olarak kendi kendimle ilişki, benim büyük ölçüde damgamı taşıyan bir normallik. İnsan doğamın, tinin ve onun iç dünyasının bu muazzam gelişme halinin inançları... Evet, intiharı her zaman geri bastıra-bildim, sayısız sınırsız hayal kırıklığı vakası, taşkınlık, suç, kalıtımsal eğilimler, bu insanlık dışı zorluklar... Bilmelisiniz, bütün insanlar gibi, ben de yaşamım boyunca adeta yalnızca kendi kendimle ilişki kurdum, bu zor dünyada, bu kadar çok yasanın olduğu ve hiçbir yasanın olmadığı bu dünyada... hiçbir görüş olanağının bulunmadığı... ilgisizliğim çok nadirdi, bilmelisiniz, her zaman bir kararlar, çelişkiler, korku adamı oldum..."</p>
<p class="calibre1">Strauch hakkındaki (belleğimdeki) malzeme muazzam. Yazılı olan da öyle, elimden geldiğince. Elbette bir rapor yazabilirim. Bir insanın durumu, bir hayvanın durumunu açıklar gibi açıklanamaz ki. Görevim öğretim araçları. Ressam Strauch'un işine elbette yaramayacak. Neden? Asistan bana sorabilir. Ona cümleler söyleyebilirim, ve ressamın bacaklarının bir hareketini ona canlandırabilirim. Strauch'un VVeng'e neden geldiğini şimdi söyleyebilirim. Viyana defterini neden kapattığını. Resimlerini neden yaktığını. Neden nefret içinde olduğunu. Ormanlara koşturduğunu. Uyumadığını. Neden! Ne söylediğini, ve bunları nasıl söylediğini ve neden delilik ve tiksinti arasında gidip geldiğini söyleyebilirim. Hancı kadınla karşılaştığında ne hissettiğini, sırtında çantasıyla hayvan gömücüye rastladığında neler hissettiğini söyleyebilirim. Bazı şeylere neden ve ne yüzden basitçe boş verdiğini, biliyorum, içinde sürekli neler olup bittiğini, bu ressam Strauch'un kim olduğunu, bu sürekli takip edilen, kendini yararsız bulan bu insanın, gerçi kâğıt üzerinde bir erkek kardeşi ve bir kız kardeşi ve başka yakınları bulunan, ama hakikatte her zaman yalnız olmuş olan, çok zavallı bir biçimde yalnız, benim raporumdan da anlaşılabileceği gibi, bir büyükşehirlinin kış odasında kendi kızgın akrabalarının birisi ya da bir diğeri tarafından, -bu kişiler, söylediklerine göre, ken-</p>
<p class="calibre1">dilerini bu sinek tarafından takip ediliyor hissettiklerinde, evlerinde biraraya toplanıp sessizce, havalarını ve akşam saatlerini berbat eden bu sineğin, bu hayvanın, esriklik hali içindeyken söyledikleri gibi, bu canavarın, işini bitirmeye -bir sineğin, hem de bir büyükşehirkışodasısineğinin ne olduğunu ve içinde neler olup bittiğini bilmeden- karar verdiklerinde-, kovalanmış ve sonunda duvara yapıştırılmış bir sinek kadar yalnız olan bu insanın. Ressam Strauch'u gözlemledim, onu gizlice dinledim, bu görev öyle gerektirdiği için yalan söyledim ona ve sorularımla delirttim onu, daha da delirttim, suskunluğumla çoğu zaman başına vurdum, o kadar çok korktuğu ensesine. Gençliğimle rahatsız ettim onu. Planlarımla. Endişelerimle. Yeteneksizliklerimle. Şirretliğimle. Ölüm hakkında konuşuyorum, bilmeden ölümün ne olduğunu, yaşamın ne olduğunu, her şeyin ne olduğunu... yaptığım her şeyi, bilmeden yapıyorum, evet, ve onu kendisinin yıkımına ve benim yıkımıma doğru itiyorum. Yıkım? Sonunda bugün de en değişik ölüm olanaklarını betimlemeye çalıştım, böylece onu tamamen kararttım. "İntihar benim doğamdır, bilmelisiniz" diyor. Bastonuyla havaya vuruyor, artık bir canavar olmayan, artık gökyüzü olmayan cehennem bile olmayan havaya vuran bir canavar gibi. Vurduğu hava, yalnızca havadır ve başka bir şey değildir, gördüğüm gibi, elementlerden biri bile değildir.</p>
<p class="calibre1">"Günün birinde eve gelinir ve bilinir ki, bu andan itibaren her şey için para ödemek gerekiyordur, ve bu andan itibaren yaşlanmış ve ölmüştür kişi. Günün birinde her şey bitmiştir, yaşam istediği kadar devam etse de. Bir defada sonsuza dek ölmüştür kişi, ve bütün güzellik, mutluluk olan ve olabilecek olan, zenginlik ve her şey geri çekilmiştir, sonsuza dek." Ressam kendi kendine söylüyor bunları, bana değil. Ansızın geldiğimiz, daire çizerek yürüdüğümüz ve düşüncelere daldığımız için öngörmeden geldiğimiz köy meydanında, dedi ki: "Korkunç, bu köpek havlamaları! Yaşamım boyunca hep nefret ettim bundan. Her zaman korktum, bir köpek tarafından ısırılmaktan ve sonra da kudurarak ölmekten. Okul yolum bile köpek havlamalarıyla kesilmiş bir yanlış yoldu! Kalp krampları geçirdim, bilesiniz. Köpekler insanın üstüne sıçrar ve korkunç bir pençe vuruşuyla yere devirirler. Köpek sahipleri, köpeklerini, kendilerine ve köpeklerine hiçbir şey yapmamış olan insanların üstüne kışkırtırlar. Sonra korkunç bir ısırık yaranız olur! Bu kaba etin üzerine sıçrayışıyla, sizi öldürebilir de! Dok köpekleri..." dedi ressam, "Et koparan dok köpekleri ve kurt köpekleri! Adım başı havlama! Köpeklerden nefret ediyorum! Bir han köpeği, bir defasında, bilmelisiniz, kız kardeşimin uyluklarından bir parça koparmıştı. Hancı özür bile dilememişti. Hiç olmazsa dehşete kapılmış olsaydı!... Bir hayvan sizi ısırıyor ve bütün çabalarınız boşa gidiyor. Genellikle paltoların ceplerinin altından dişleyip çekiştiriyorlar! Kulakları işitmeyen yaşlı insanlara arkadan saldırıyorlar, sonra, belki ancak günler sonra, kalp krizi geçiriyor bu insanlar. Buraya geldiğimde, köpekler üzerime üşüşüyor ve beni nihayet rahat bırakmaları için bastonumu birkaç kez kaldırmam gerekiyor. Bastonum olmasaydı, var olamazdım!" Mezarlıktan çıktığımızda dedi ki: "Köylü cenazeleri bir ritüeldir. Ölü yıkanır ve keten bir beze sarılır ve tabutta sergilenir ve sonra yeniden soyulur ve Pazar kıyafetlerinin içine sokulur." Ayakucunda, yüzlerce yıllık, mefruz duaları okurlarmış. Ölünün erkek ve kız kardeşleri nöbetleşe dua ederlermiş, sonra anne-babası, büyük anne-babası, çocukları, torunları. Ya da öteki akrabaları dua ederlermiş. Hiç birinin anlamadığı sözleri olan, ortaçağdan kalma şarkılar söylerlermiş. Latince şarkılar da söylerlermiş. Evin dört bir yanına ölünün resimleri asılırmış. Geriye kalan eşyaları toparlanır, ve üzerlerine, onları alacak kişilerin isimleri iliştirilirmiş. Geri döndüğüne inandıkları cennette kayırılmayı dilerlermiş ondan. Ona sorular sorarlarmış, ve ondan yanıt alırlarmış. Üzerine kutsal su serper "ve onun ismini, aziz ilan edilmiş birinin ismini söyler gibi söylerler".</p>
<p class="calibre1">Bütün bunlar geçti kafamdan: panayırcılar, eksantrik avare, onun seyyar tiyatrosu, köpek leşi, cenazeler, hancı kadının davranış tarzı, çok uzaklarda cezaevindeki kocası, bir köpek gibi gözetleniyor, işkembe çorbası ve sade suya tirit çorba kaşıklıyor, asla tahta ayakkabıya ve kaba kumaşlara alışamaya-cak ve belki de ot minderi ve kelepçeleri bir sığınma olarak görüyor, kim bilir. Soğuk başıma vurdu ve beni adeta delirtti. Çılgın bir sabahtı bu, bando müziğiyle parçalanmış, bira ve tütsülenmiş et ve Pazar kıyafetleri tuhaf insan kokularıyla sersem ettiler beni. Geçen gece geçti kafamdan. Her şeyin birbirinden ne kadar uzak olduğu ve olamayacağı ve fakat öyle olduğu ve bunun normal ve önemsiz olduğu geldi aklıma. Bugün en soğuk gündü, hastaneye benim kışlık paltomu göndermelerini yazdım, yoksa iyice donarım. Koltz'un kitabını da istedim, çünkü dönmeyi düşünmüyorum. Şimdi gidemem. Hep aynı yollar, bir halat gibi birleşiyor ve düşünceleri ıslah ediyor. Şurada, masanın üstünde kardeşime yazmaya başladığım mektup ve yakında okuyup bitireceğim Henry James'im duruyor. Dışarısı daha da soğuk olmalı. Her saat başı her şey daha da soğuyor ve karanlıklaşıyor. Ressamın odasında güçbela soluk aldığını duyduğumda, midem bulanıyor. Şimdi oraya gitmem, onun hakkında ciddi ciddi düşünmem gerekirdi. Çünkü raporumu yazmalıyım. Kaç yaşında olduğunu bilmiyorum. Yürüyüşü ne ifade ediyor? Ayağa kalkışı, oturuşu? Ne söylediği ve nasıl söylediği? Ya ben? Ona karşı tavrım nedir? Her şeyden önce bir yalancıyım ben. Dün sert sert baktı bana: "Hukuk, demiştiniz, değil mi?" Ve ben: "Evet, hukuk." Sonra bir sessizlik oldu. Vadi karanlıktı ve havayı değiştirmek mümkün değildi. Sonra kar yağdı. Sonra ormanda, gölgedeki taraftan, silah sesleri duyuldu. Bu arada koşturan, bir geyiğin bacakları olamaz, diye düşündüm yalnız başıma hana döndüğümde. "Dünya kalbimde büzüşüyor" demişti. Burada mı o? Şimdi böyle hamlıkları yazışım, kalpsizlik. Baskı. Sırf yapmam gerektiği için yapıyorum. Ressamla yaptığım konuşmalar mı bunlar? Pek değil. İpuçları? Her şeyde, kardeşinin sözünü ettiği hastalıklı bir yön "yine de korkunç bir mesafe". Suç kimde? Şimdi yaşamının en önemli kesitlerini hemen hemen biliyorum. Ama bundan bir şey çıkartamıyorum. Aramıza hep daha fazla kar yağıyor. Yatağında oturup kendine bakışı geçiyor kafamdan. Gördüğü rüyalar. Kendisine "elbette karşıt duran" hastalığı. Dün, demiryolcuyla konuşmasını duymak, korkunçtu. Hiçbir şey anlamayan, anlayamayan ötekine hep hak verişi. Ve şimdi herkese hep hak verişi. Söylediği her şey, bir hak veriş. Aslında sürekli aciz içinde.</p>
<p class="calibre1">Her yaş, her zaman kötüye kullandığı dünyadan her zaman millerce uzaktaymış. Zaman zaman, uzak bir geçmişte kalmış durumlar çöküyormuş üstüne, büyükannesindeki öğleden sonrası kahve saatlerinden biriyle ya da dedelerinden birinin çiftliğindeki tavuk gıdaklamalarıyla bağlantılı bir koku püskürtüyormuş onu. Sonra yine, içinde dünyaya yabancı hanımların oturduğu bir büyükşehir pastanesinin kokusuymuş bu. "Uç yaş anları, otuz yaşında tekrar gelir." Şimdi bunları başka bir dehşetin başka koşulları altında görüyor. Bir bulvarın, ilkokul ikinci sınıftaki okul ödevleriyle bağlantılı olan ağaçları serinletiyor onu. Çocukluğunda, uyanmak zorunda olmak ve uykuya yatmak zorunda olmak ve aritmetik ödevini yapmak zorunda olmak gibi belirli bir zaman dilimine dahil olan kiliseye gidişlerle. Tütsünün ve 'Gloria'nın ve, papazın komşu doğramacıya yaptırabildiği ahşap Meryemanaların büyüsü. Yürümeyi öğrenme ve karşı çıkmayı öğrenmenin zamanında. Dindar akşam dualarının zamanında. "Handa konuşulan bir sözcük" dedi ressam, "beni yirmi yıl önceki halime götürebilir". Ve sonra: "İnsan, her zaman, o aynı insan değildir." Geri çekilişler, temelden deneyimler, koptukları yerde unutulmuş ve yeniden hatırlanmış: bir ormanda, bir kilisede, bir okul avlusunda. Şehir ve taşra anne-babasının ve büyük anne-babasının keyfine göre yer değiştirmişler, politikanın keyfine göre dolaşmış kendisi ve düşüncesi dünyada, boydan boya: "Kusmanın yurdu olan yerde, kusturucu yemekleri yiyebildim, ve prensesleri bile şaşkınlığa düşürecek tavırlar geliştirebildim." En büyük ve en küçük rolleri oynamış. "Her zaman bir kılık değiştirme dehası oldum." "Dikkat çekmeme sanatını kimsenin başaramayacağı kadar" başarmış. "Görkemli yürüyüşler ve görkemli yemekler de, kesekâğıdının içinden bir şeyler yemek de sıradandı benim için." Ne var ki bunlar yalnızca bir oyundan ibaret değilmiş asla: "Ben tepeden tırnağa, kesekâğıdından yemesi gereken biriydim, ve aynı zamanda, seçkin biriydim, ama daha çok, kesekâğıdından yemesi gereken biri..." Çocukluk: okullar ve hastaneler. Anne-babasının ve büyük anne-babalarının hayal kırıklıklarından başka bir şeyle sonuçlanmayan mesleki konuşmalar. Emanet edildiği vasinin gidip gelişleri. Paraya öyle zorunlu olarak "her zamankinden daha çok!" ihtiyaç duyduğu anda, ödemelerin kesilmesi. Bir işe girme, art arda pek çok işe girme. "En pis işleri yaptım." Bir yerlere sığınma çabaları, bir üniversite eğitimine, hep bir üniversite eğitimine. Hepsi başarısız kalmış. Haftalarca yatakta yatma. Evin duvarları boyunca yürüme ve açlıktan, bir karar veremeyecek durumda olma. Erkek kardeşi ve kız kardeşi kendi 'gizli dünyalarına' çekilmişler. Büyük anne-babalarının ölümü, anne-babasının ölümü. Geri çekiliş. Fabrika her türlü düşünceyi devre dışı bırakmış.</p>
<p class="calibre1">"Sık sık uyanıyorum" dedi ressam, "gecenin bir yarısında, biliyorsunuz ya, uyumuyorum. Bu kafayı canlandırın gözünüzde. Bir kez yatağımdan kalktıktan sonra, kollarımı ve bacaklarımı yoklamaya başlıyorum, yavaş yavaş hareket ediyorum, ki çok zordur bu, çünkü dengemi hemen bulamıyorum. Bu kafayla, bilmelisiniz, kalkar kalkmaz, denge bozukluğum oluyor: birdenbire yataktan fırlayıp kalkmaktan sakınmam gerekiyor kendimi. Tamamen çırılçıplak duruyorum öyle, kulak veriyorum, dinliyorum, dışarıda, öyle görünüyor ki, hiçbir hareket yok, handa yok, sanki insanlığın soyu tükenmiş. Kuşlar dallarda duruyorlar, bu kara kış kuşları, ama kıpırdamıyorlar. İyice pencerenin yanına gidip, dışarı bakıldığında, biraz zaman geçmesi gerekir, kuşların durduğu görülüyor: şakıyamayan şiş karınlar. Hangi kuş türü olduğunu bilmiyorum, ama hep aynı kuşlar. Odada, yürümeye çalışırken neden olduğum başımdaki aşırı şiddetli ağrılara fırsat bırakmadan, birkaç kez volta atmayı deniyorum. Aynı zamanda soluk almanın ve yürümenin korkunç ağrılara yol açtığı bir insan olmak ne demektir bilir misiniz? Dikkatle masanın başına oturuyorum ve notlar almaya başlıyorum, beni meşgul eden her şey hakkında notlar. Ama fazla yazamıyorum, üçüncü ya da dördüncü sözcükten sonra bırakmam gerekiyor... elbette, bir şey yazmak istediğinde ürküyor da insan... ama sonra, az önce sahip olunan ve iyi bir fikir olduğuna ikna olunan bu fikir, unutuluyor. Geceler işkencedir bana, bilmelisiniz, bedenim üzerinde incelemelerde bulunarak kısaltıyorum onları: aynanın karşısına geçiyorum ve kendime bakıyorum. Her zaman yüksek nitelikli sorular art arda yuvar-lanamaz. Şimdi sık sık, salt bakmaktan oluşan uzun seanslar düzenliyorum. Biricik tatminim bu; ağrıyı dindiriyor, kafada kargaşa yok, sıcaklık ve heyecan yükselmiyor. Gecenin üstesinden geliyorum, bilmelisiniz, parmaklarımla tırmaladığım duvarlarda görünen bu korkunç ümitsizliğin. Görünüz" dedi ressam, "tırnaklarım kırıldı. Öyle tasavvur edilemez bir ağrı ki bu, başımdan geçen, söyleyemem bile".</p>
<p class="calibre1">Schvvarzach'a geri döndüğümde <span class="calibre2">Denıokratischen Volksblcıtt </span>gazetesinde okudum: "W. şehrinden, bir meslek sahibi olmayan G. Strauch, geçen haftanın Perşembe gününden beri, Weng beldesinde kayıptır. Kar yağışının sürmesi yüzünden, yakınlarının da jandarmaya başvurduğu kayıp kişiyi arama çalışmaları durdurulmuştur." Aynı günün akşamında stajımı tamamladım ve eğitimimi sürdürdüğüm başkente geri döndüm.</p>
</body>
</html>
