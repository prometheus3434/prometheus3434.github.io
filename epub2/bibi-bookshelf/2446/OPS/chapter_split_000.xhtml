<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beni Kim Öldürdü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span><span><st c="0">BÖLÜM 1</st></span></span><br /><em><st c="8">“Bu hanginizin kötü günü?”</st></em></h1>
		<p><st c="35">Eğer 15 yıldır her ayın 15’inde saat tam 15:15’te evden çıkıp berbere giden takıntılı Tarık Takıntı, o gün evde düşüp kalçasını kırmasaydı, ben hayatta olacaktım. </st><st c="199">Bazı ölümler böyledir işte. </st><st c="227">Kimisi, ölürken bile tarih yazar. </st><st c="261">Kimisi de benim gibi, yaşarken yazmaya çalıştığı tarihin üzerini, komik denebilecek tesadüflerle karalayıverir. </st><st c="373">Efendim ben, ölmeden önceki kimliğimle, Berke Beyaz. </st><st c="426">Soyadımın bana verdiği güçle, hayatınız boyunca öğrendiğiniz tüm beyaz yakalı tanımlarının altını doldurmaya çalışan o yakışıklı, benim. </st><st c="563">Yani bendim. </st><st c="576">Girdiğim her ortamda kafaların çevrilip; kadınların soyarcasına, erkeklerinse hasetle baktığı o yakışıklı…</st></p>
		<p><st c="682">Gözünüzde canlandırmak için biraz daha detaya gireyim; arkaya doğru taradığım hafif dalgalı altın sarısı saçlarım, yeşil gözlerimin altında okka gibi bir burnum, gülerken tek yandan yukarı çeken, albenisi yüksek dudaklarım ve onlar aralandığında gözlerinizi alacak parlaklıkta güzel dişlerim var. </st><st c="980">Boyum 1.89. </st><st c="992">Ama işte… 1.89’</st><em><st c="1007">du</st></em><st c="1010">… Arkamda, ağlayacak onlarca güzel kadın, yakın zamanda aldığım terfi üzerine yenilenmiş havalı bir araba, tam da olması gerektiği gibi bir oğula sahip olduğunu düşünen bir çift ebeveyn bırakarak, öldüm.</st></p>
		<p><st c="1213">Ufaktan dikkatinizi çekmeyi başardım sanırım? </st><st c="1260">Güzel, çünkü olayın gerisi daha da ilginç ve ölü olduğum için anlatacak çok zamanım var.</st></p>
		<p><st c="1348">Kentsel dönüşümün çakal inşaatçılarının kapısını aşındırmaktan sıkıldığı, sahiplerinin yıkılana kadar çıkmayacaklarına dair yeminler ettiği, Uyum Apartmanı’nın hikâyesini dinleyeceksiniz birazdan. </st><st c="1546">Ölümümle hiçbirinin alakası yokmuş gibi görünse de, hepsinin alakası var. </st><st c="1620">Tabii ki özellikle de o Tarık Takıntı’nın.</st></p>
		<p><st c="1662">Tanıyıp tanıyabileceğiniz en acayip adamlardan biridir, Tarık Takıntı. </st><st c="1734">Soyadını sonradan almamış olabilir ama, ister kader deyin, ister tesadüf, onun 15 sayısına olan takıntısı sonradan çıkmış. </st><st c="1857">Hoş, ona sorsanız “ne kadere, ne tesadüfe, ne de şansa inanırım” derdi. </st><st c="1929">Takıntı, yalnızca takıntılarına inanırdı. </st><st c="1971">Daha doğrusu onların esiriydi ve işte bu da benim ölümüme neden olacaktı. </st><st c="2045">Ama bu kısmı sona saklıyorum, zira hikâyenin tadını kaçırmaya hiç niyetim yok. </st><st c="2124">O yüzden en baştan başlayalım, tanışmamızdan.</st></p>
		<p><st c="2169">İlk karşılaşmamızı kapı komşusu olmamız vesilesiyle yaşamıştık, apartmanda. </st><st c="2246">İkimiz de aynı anda kapıyı açınca göz göze gelmiştik. </st><st c="2300">Ben tam “merhaba” diyecektim ki, eliyle “bir dakika” diye işaret etmiş, ardından neredeyse iki dakika sürecek tuhaf hareketler serisine başlamıştı.</st></p>
		<p><st c="2447">Sırasıyla aynen şöyle; önce bir adım dışarı, paspasın tam üzerine basıyor, ardından adım atmaya hazır arkadaki ayağı durduruyor ve aynı hareketi tekrarlıyordu. </st><st c="2608">Eski VHS video kasetlerinin takıldığı o anlarda kalmış gibiydik. </st><st c="2673">Bir noktadan sonra istemsizce saymaya başlamış ve bunu aşağı yukarı 10 kez tekrarladığını fark etmiştim. </st><st c="2778">Ansızın kaset çentikten kurtulup normal seyrine döndüğünde, Takıntı elini uzatıp “On beş evladım dedi.”</st></p>
		<p><st c="2881">Yeterince afalladığımdan emin olmuşçasına gülümseyip, “Saydığını fark ettim. </st><st c="2959">Saymanın ne demek olduğunu iyi bilirim,” diye ekledi. </st><st c="3013">“Ben Tarık Takıntı.”</st></p>
		<p><st c="3033">İstemsizce “Onu ben de fark ettim” dedim.</st></p>
		<p><st c="3075">Ortamı yumuşattığımı düşünürken yaraya parmak basmakta üstüme yoktur. </st><st c="3146">Bunlar hep ne kadar zeki olduğunu ispatlama çabasından. </st><st c="3202">Bir nevi mesleki deformasyon. </st><st c="3232">Neyse ki artık bunu yüzüme vuracak kimse yok. </st><st c="3278">Siz de yargılamadan dinlerseniz sevinirim.</st></p>
		<p><st c="3320">Takıntısını saymazsak, Tarık abi son derece kibar, hani tabiri caizse “eski toprak” bir adamdı. </st><st c="3417">Bir zarı atmadan önce on beş kez sallaması gerekeceğini ya da aynı şeyi benim için talep edeceğini bilmesem tavla bile oynardık. </st><st c="3546">Hmm evet, tavla. </st><st c="3563">Ne var? </st><st c="3571">Hatırlatırım, artık poz kesmeme gerek yok, öldüm ben.</st></p>
		<p><st c="3624">Bakın, yaşayan bir beyaz yakalının kendisiyle ilgili söylediği on şeyden en fazla dördüne, özgeçmişinde yazdıklarınınsa birine bile inanmayın. </st><st c="3768">Nihayetinde evet, kimsenin karşıma geçip “haydi bir el oynayalım” demeyeceğinden adım gibi emin olduğum için, tavla değil satrançtı benim oyunum.</st></p>
		<p><st c="3913">Her neyse. </st><st c="3925">Sonuç olarak Tarık Takıntı, soyadı gibi takıntılı bir adamdır. </st><st c="3988">Ancak onunla ilgili gerçekleri öğrenmek için, üç numarada oturan Feza Fena ile tanışmam gerekiyordu.</st></p>
		<p><st c="4088">Müteahhitler tarafından hunharca yıkılan komşuluk kültürüne inat, Uyum Apartmanı bu ilişki yumağıyla birlikte, sağında solunda yükselen lüks apartmanların arasında, köhne ama sağlam bir şekilde duruyordu. </st><st c="4294">Herkes o “komşuluk” masalını nasıl hatırlıyor bilmiyorum ama aslında bilmediğiniz komşuluk şudur;</st></p>
		<p><st c="4391">“Bizde bitmiş de, acaba bir bardak şekeriniz var mı?”,</st></p>
		<p><st c="4446">“Bilmem, var mı?”</st></p>
		<p><st c="4464">Şekeri bıraktım. </st><st c="4482">Ama BAKKALIN OLAYIM diye bir uygulama var mesela, sonra SEN SEPETİ SALLA GERİSİNİ BANA BAĞLA var. </st><st c="4580">Ama Uyum Apartmanı’nda bunlar yoktu. </st><st c="4617">Zaten olmasına gerek de yoktu. </st><st c="4648">Yani yokmuş. </st><st c="4661">“Bir bardak şekeriniz var mı?” aslında “Dün gece kocamla yaptığımız çirkin tartışmanın sesleri size geldi mi?” yoklamasıdır. </st><st c="4786">Tabii vesileyle, “evli misin, sevgilin var mı, apartmana giren o havalı kızlar senin arkadaşın mı? </st><st c="4885">Ah biriyle evlensen ne güzel olur, gencecik çocuksun” cümlelerinin de sıralanmasına bahanedir.</st></p>
		<p><st c="4979">İşte karşınızda daire 4’ten Feza Fena. </st><st c="5019">O günkü bahanesi Nescafe. </st><st c="5045">Kocası Faruk Fena sabahın köründe iş seyahatine çıkacakmış, kahve içmeden zinhar ayılamazmış.</st></p>
		<p><st c="5138">“Ben Nescafe içmiyorum Feza Hanım, ama eğer isterseniz v60 var. </st><st c="5203">Yalnız çekirdeği de grinder’da çekmeniz gerek, malum instant kahve de pek içilmiyor artık.”</st></p>
		<p><st c="5294">Ah pardon ya, mesaimin bittiğini unutmuşum. </st><st c="5339">Ama iş işten geçmiş. </st><st c="5360">Dolaptaki dörtlü pakette, ekstra köpüren, kendinden fındık aromalı fake cappucino’nun varlığından haberdar olmasını sağlamayacaktım tabii ki.</st></p>
		<p><st c="5501">Feza hanım fena halde afallamış olsa da çabucak toparlandı. </st><st c="5562">“Ay araba istemedim ayol, alt tarafı kahve. </st><st c="5606">Ama neyse, kahve demişken, Tarık beyi gördünüz mü? </st><st c="5657">Son günlerde iyice kötüledi gibi geldi bana.”</st></p>
		<p><st c="5702">Cümlenin sonunu neredeyse hıçkırdı. </st><em><st c="5739">Kötü oyunculuğuna vücudu bile tepki verdi</st></em><st c="5780"> diye düşünerek gülümsedim. </st><st c="5808">Feza hanım, gülümsememi davet olarak anlamış olsa gerek, “Ay dur böyle olmaz içeri gireyim de nefeslenirken anlatayım” diye attığı üç mini adımla kendini salona yerleştiriverdi. </st><st c="5986">Bunu yaparken aldığı o üç adımda; “kocasıyla aralarının nane molla olduğu” gibi son derece münasebetsiz detayı nasıl araya sıkıştırabilmişti, kesinlikle tez konusuydu.</st></p>
		<p><st c="6153">İşte Uyum Apartmanı’nın uyumsuzlarını tanımaya böyle başladım. </st><st c="6217">Ama Tarık Takıntı… O kesinlikle özeldi. </st><st c="6257">Feza Hanım bir su kaynatma süresinde, tek nefes arası vererek şöyle anlatmıştı: “Bundan tam on beş yıl önce, ayın tam on beşinde öldü karısı! </st><st c="6399">İnanabiliyor musun?</st></p>
		<p><st c="6418">Kolundaki saat bile üçü çeyrek geçeyi gösterirken durmuş. </st><st c="6477">Ayy bak yine tüylerim diken diken oldu. </st><st c="6517">Bak bak. </st><st c="6526">Anladın di mi? </st><st c="6541">15:15 yani. </st><st c="6553">Hiç unutmam, ben o zaman yeni gelinim, apartmana yeni taşınmışız. </st><st c="6619">Rahmetli karısını bir kere, bana hoş geldiniz demek için kek getirdiğinde gördüm. </st><st c="6701">Çok hoş, zarif bir kadındı, hani derler ya eski İstanbul hanımefendisi, resmen öyleydi.</st></p>
		<p><st c="6788">Bergüzar Hanım. </st><st c="6805">Adı bile hanımefendi. </st><st c="6827">Böyle bembeyaz ama havalı saçları, güzel bir elbise falan… Ay neyse işte uzun lafın kısası, ondan sonra adamcağız 15 rakamına taktı kafayı. </st><st c="6967">Kapıyı 15 kez açar kapar, sonra dışarı çıkmak için de 15 kez ayağını çıkartıp geri çeker falan, görmüşsündür kesin. </st><st c="7083">Ama bunlar bir şey değil. </st><st c="7109">Saçını 15 kez saat yönüne, 15 kez tersine yıkamadan banyodan çıkamıyormuş. </st><st c="7184">Dişini 15 kez sağa 15 kez sola fırçalamadan, sonra 15 kez ağzını çalkalamadan… Aman işte anladın sen gerisini. </st><st c="7295">Telefonla aradığın ya da kapıyı çaldığın saat 15 geçe ya da kala değilse asla bakmaz. </st><st c="7381">Zavallı torunlarını kaç kere apartman kapısında ada vapuru saatinin gelmesini bekler gibi beklerken buldum bir bilsen. </st><st c="7500">Hatta bir keresinde…”</st></p>
		<p><st c="7521">Havalı kahvemle uğraşmaya üşendiğim için sallama çay koymuştum önüne, o kadar hızlı konuşuyordu ki, bir yudum aldığında bir an rüyadan uyanmış gibi oldu.</st></p>
		<p><st c="7675">“Bu ne bu? </st><st c="7687">Bergamot mu var içinde, ay bayılırım.”</st></p>
		<p><st c="7725">Sonra boğazını temizleyip, sanki tüm bu noktasız girizgâhı oraya gelmek için yaptığı asıl mevzuya giriverdi; “Bizim de gürültümüz geliyordur sana, kusura bakma”.</st></p>
		<p><st c="7887">Bakacak bir kusurum da, verecek bir cevabım da yoktu ama evet. </st><st c="7951">Gürültüleri tabii ki geliyordu. </st><st c="7983">Uyum apartmanının her dairesinin sesi geliyordu zaten, onlarınki nasıl gelmesin. </st><st c="8064">Onların bitmeyen kavgalarını, Takıntı’nın kapı açıp kapamalarını, 3 numaranın sonu gelmez kargo siparişlerini ve hatta 2 numaranın günün her saati çalışan elektrik süpürgesini ve 1 numaranın parti müziklerini de duyuyordum. </st><st c="8288">Hepsini tanıyacaksınız, merak etmeyin.</st></p>
		<p><st c="8326">Ara sıra da hunharca sevişen bir çiftin sesi geliyordu. </st><st c="8383">Ama Feza Fena’nın durumuna bakacak olursam, onlardan geldiği ihtimalini eleyebilirdim. </st><st c="8470">Bu eski apartmanın duvarları o kadar inceydi ki; kimi geceler duyduğum tüm sesleri salonda hep beraber yaşıyormuşuz gibi hissedebiliyordum. </st><st c="8610">Sevişen çift hariç. </st><st c="8630">Onlar kimdi, o zaman henüz bilmiyordum.</st></p>
		<p><st c="8669">Hiç ses duymadığım konusunda Oscar’lık bir oyunculuk sergileyerek, çalan kapıya yöneldim. </st><st c="8760">“GECE SAAT KAÇ OLURSA OLSUN” uygulamasından Nescafe siparişi vermiştim. </st><st c="8832">Neden böyle bir jeste kalkışmıştım o gün, hatırlamıyorum ama sanırım asabi olduğuna hüküm verdiğim Faruk Fena’ya bir bahane veresim gelmemişti. </st><st c="8976">Nihayetinde tartışmaları benim salonumdan da naklen dinleniyordu.</st></p>
		<p><st c="9041">Feza Hanım bin bir teşekkürle elimi sıkarken sırıttım. </st><st c="9097">Yeni parlattığım dişlerimde bir beyaz atlı, parıltı çınlaması duyduğuma yemin edebilirim. </st><st c="9187">Ne de olsa kahramandım. </st><st c="9211">Kapıyı kapadıktan sonra “Aha! </st><st c="9241">Al bakalım Faruk Fena! </st><st c="9264">Şimdi de söylen kadıncağıza da göreyim seni!” diye kendi kendime yükselip, salladığım görünmez kılıcımı asaletle kınına soktum. </st><st c="9392">Tam o sırada aşağıdan boğuk bağırışlar gelmeye başlamıştı bile… Omuzlarım düştü </st><em><st c="9472">“Başaramadın dostum”</st></em><st c="9492"> dedim kendi kendime ve sonra Feza Hanım için uğraşmaya kıyamadığım v60’ımı demlemeye karar verip mutfağa seğirttim.</st></p>
		<p><st c="9608">Daha sonraki günlerde, Faruk Fena’nın tekstille ilgilenen bir iş adamı olduğunu öğrenmiştim.</st></p>
		<p><st c="9701">İş adamı terimi de hep canımı sıkar. </st><st c="9739">Beyaz yakalının hiç ulaşamayacağı ama bunu görmezden geldiği altın bir taht gibi. </st><st c="9821">O hesapladığım bölüm sonu canavarıydı, ama ben o cümleyi sesli bir şekilde kuramadan öldüm gittim.</st></p>
		<p><st c="9919">“Merhaba Ben Berke Beyaz, iş adamıyım.”</st></p>
		<p><st c="9959">“Öyle mi? </st><st c="9970">Hangi işle meşgulsünüz?”</st></p>
		<p><st c="9994">“Geliştirilmiş kedi kumu ve kutusu satan, uluslararası bir firmam var.”</st></p>
		<p><st c="10066">Nasıl? </st><st c="10074">Olmadı işte ya. </st><st c="10090">Soyadların da isimler kadar insanın kaderine işlediğini düşünmeye başladım öldükten sonra. </st><st c="10181">“Faruk Fena” da iş adamı için fena bir isim sayılmazdı ama bir Berke Beyaz değil elbette. </st><st c="10271">Aşağı yukarı 40 yaşlarında olan çiftimizden kadın olanı, yani Feza Fena, bir karış ene bir karış da boya sahipti. </st><st c="10385">Ama çıkarttığı sesler evlere şenlikti.</st></p>
		<p><st c="10423">Boşuna kıkırdadınız. </st><st c="10445">Dedim ya, sevişen çift başkaydı. </st><st c="10478">Feza Fena genelde şöyle bağırırdı: “Kim o kadın!” Faruk Bey’in sesi sadece o zamanlar -çok affedersiniz- kıçına kaçmış gibi çıkar, havası sönmüş balon gibi inceden bir tıslama duyulurdu sadece.</st></p>
		<p><st c="10671">Bu kakofoniyle yaşamak yeterince zor değilmiş gibi, Feza Fena bahsetmese bile zaten herkes herkesin ailevi problemlerini net bir şekilde biliyordu. </st><st c="10820">En azından duyduklarından tahmin ediyordu bir şekilde. </st><st c="10875">Ama ne kadar yanıldığımızı sonra hep beraber öğrenecektik. </st><st c="10934">Tam olarak bir aile apartmanı sayılmazdı bizimki. </st><st c="10984">Yani evet, bir ara birilerinin ailesinden olmuş, misal ben sonradan bir eve konmuş olabilirim. </st><st c="11079">Ama evlenmeye ya da çocuk yapmaya hiç niyetim yoktu.</st></p>
		<p><st c="11131">Annem her ne kadar “Yeter artık ben de torun sevmek istiyorum. </st><st c="11195">Ben de kaynanalık görevini yerine getirmek istiyorum” diyerek kollarını hırsla önünde bağlasa da, ölene kadar iyi idare ettim bence. </st><st c="11328">Bu yüzden gözüm açık gitti diyemem. </st><st c="11364">Gerçi o son terfinin keyfini çıkarmaya birazcık daha vaktim olsaydı, kesinlikle daha mutlu giderdim, orası kesin.</st></p>
		<p><st c="11477">En azından ofistekilere iyice hava atabilseydim. </st><st c="11527">N’apalım yani, tüm departmanda markayla ilgili ödüllük sosyal sorumluluk projesi geliştirebilen tek insan kaynakları şeysi bensem.</st></p>
		<p><st c="11657">Neyse, öyle ya da böyle öldürülmeseydim, başka türlü öldürülmem an meselesiydi.</st></p>
		<p><st c="11737">Abarttığımı düşünebilirsiniz ama şundan eminim, herkesin hayatında en az bir kez, cinayet işleme potansiyeline sahip olduğu bir an vardır. </st><st c="11877">Ya da meşhur Joker’in dediği gibi “Hayattaki en aklı başında adamı deliliğe indirgemek için, sadece tek bir kötü gün yeterli.”</st></p>
		<p><st c="12003">Benim öldüğüm günün kimin kötü günü olduğuna sonra geleceğiz. </st><st c="12066">Dedim ya zamanım çok, üstelik anlatacak bir de hikâyem var.</st></p>
		<p><st c="12125">Hazırsanız, Uyum Apartmanı’nın geri kalan sakinleri için geçit törenine buyurun.</st></p>
		<p><st c="12206">Tarık Takıntı’yla tanıştığımda, onun her apartmanda olan garip tiplemelerden biri olduğunu düşünmüştüm. </st><st c="12311">Bilirsiniz işte sizde de vardır. </st><st c="12344">Ya sürekli birileri geçerken kapıyı açan bir komşu, sürekli gürültü yapan ve bunu asla kabul etmeyen, ya da ne bileyim apartmanda ayakkabı sergisi açmaktan asla vazgeçmeyen, yalnızca gece 12’den sonra çamaşır yıkayan… Bunlar normal anormaller. </st><st c="12588">Bir üst level’ları da var. </st><st c="12615">Bir arkadaşımın komşusu, iki günde bir kapı çalıp borç para isterdi mesela. </st><st c="12691">Bir de sürekli duyuru panosuna garip şiirler bırakan bir adam vardı. </st><st c="12760">Ortak yaşam alanı gerçekten bir macera.</st></p>
		<p><st c="12799">Duyduklarımın hiçbirinin Tarık Takıntı’yla yarışamayacağını düşünmüştüm. </st><st c="12873">Ama henüz Şahane’lerle tanışmamıştım tabii o zaman. </st><st c="12925">Sezgin ve Aslı Şahane, 3 numaranın sakinleri.</st></p>
		<p><st c="12970">Daima kulaklıkla gezen üniversite öğrencisi bir de kızları vardı; Şahika Şahane. </st><st c="13052">Ama ne Şahane! </st><st c="13067">Bilgisayar hacker’lığı gibi bir şey okuyordu. </st><st c="13113">İki yıldır falan son sınıftaydı.</st></p>
		<p><st c="13145">İnsanları iyi okuduğumu düşünürüm, ama onun yüzünden bir şey anlamak neredeyse imkansızdı. </st><st c="13237">Cıvıl cıvıl annesine ve duygu seli babasına karşın Şahika, mimik kaslarını devre dışı bırakmasına sebep olmuş tuhaf bir hastalık geçirmiş gibiydi. </st><st c="13384">Ama buna rağmen çok güzeldi. </st><st c="13413">Gerçekten güzeldi. </st><st c="13432">Bu da onu her görüşümde aklımın başından uçmasına neden oluyordu. </st><st c="13498">Mesleği, sevdiği için değil, muhtemelen karakterine en yakışan ifadeyle yaşayabileceği için seçmişti. </st><st c="13600">Daha iyisini düşünemedim onun için. </st><st c="13636">Kızıl saçları, beyaz teni, bol çili ve kafasından asla çıkartmadığı siyah kulaklıklarıyla gerçekten hoş bir kızdı.</st></p>
		<p><st c="13750">Annesiniyse daha çok gelen kargolar için kapıyı açtığında görüyordum. </st><st c="13821">Aslı Şahane’ye “kızın annesi” demek için bin şahit gerekirdi. </st><st c="13883">İlk zamanlar evden çıktığına hiç tanık olmadığım Aslı hanımı ne zaman apartmanda görsem, az sonra Cihangir’e kahve içmeye çıkacakmış gibi hazır olduğunu fark etmiştim. </st><st c="14051">Sahip olduğu çapkın gülümsemesi Şahika’yı utandırırdı.</st></p>
		<p><st c="14105">Sezgin Şahane ise evde olanların asla farkında olmayan babalardandı. </st><st c="14175">En son duyanından değil, hiç bilmeyeninden. </st><st c="14219">Onun biricik aşkı, çiçeklerdi. </st><st c="14250">Semtin en büyük çiçekçisi onundu. </st><st c="14284">Bu yüzden ne zaman bir kızı etkilemek istesem, ona giderdim. </st><st c="14345">Kablo gibi kıvırcık ama bir o kadar dağınık saçlarının arasından mavi gözlerini zor seçerdim. </st><st c="14439">Ama ne zaman bir ihtiyacım olduğunu anlasa, tuhaf bir el hareketiyle saçlarını geriye toplar, o ana kadar neresinde olduğunu anlamadığım bir tokayla tepesinde tutturur, ve her seferinde tekrara düşmeyi umursamadan: “Tam yerine geldin evlat. </st><st c="14680">Kızların kalbine giden yol, Şahane Çiçekçilik’ten geçer,” diyerek, fal bakacakmışçasına, çiçek yollayacağım kızın özelliklerini sormaya başlardı.</st></p>
		<p><st c="14825">Başta çok ciddiye almamıştım ama bir iki denemede kendini kanıtlayınca, kesinlikle güvendim.</st></p>
		<p><st c="14918">Saçları ne renk? </st><st c="14936">En sevdiği şarkı ne? </st><st c="14957">Etek mi giymeyi sever pantolon mu? </st><st c="14992">Spor ayakkabı mı stiletto mu? </st><em><st c="15022">Stiletto mu, yuh!...</st></em><st c="15042"> Sonu gelmez ilkokul anketi sorularının düşündürdüğü ilk şey, bir tür sapık olduğuydu. </st><st c="15129">Ama dedim ya, başarısı hiç sekmedi.</st></p>
		<p><st c="15164">Hatta biz muhabbeti ilerlettikçe ona şöyle bilgiler vermeye bile başladım.</st></p>
		<p><st c="15239">“Abi bu kıza hastayım ama burnu düşse yerden almaz.”</st></p>
		<p><st c="15292">“Bu kızın üç kedisi bir köpeği var” ya da “biraz güzel zaman geçirelim ama iş ciddiye binsin istemiyorum,”</st></p>
		<p><st c="15399">Ve hatta bir gün onu denemek için abartarak “Bu kız dünyanın en tatlı kadını ama onunla asla bir ilişki yaşayamam, bir daha beni aramamasını istiyorum” demişliğim bile var. </st><st c="15573">Çiçek göndererek bir kadının sizi asla aramamasını sağlayabilecek tek kişi varsa, o Sezgin Şahane’dir.</st></p>
		<p><st c="15675">Zira başarmıştı.</st></p>
		<p><st c="15692">Ama anlattığına göre, büyüsü o ilk izlenime kadar. </st><st c="15744">Yani kendisi Aslı Hanım’ın ona aşık olmasını tek bir çiçek buketiyle sağlamış. </st><st c="15823">Ve hatta evlenmeye ikna etmeyi de… “Ama” diye anlatmıştı, başarısızlık yüklenmiş omuzlarıyla, “sadece bunlara yetti gücüm. </st><st c="15946">Yani evlat. </st><st c="15958">Bu çiçek sadece başlangıç.”</st></p>
		<p><st c="15985">Elimde soğumuş çay ile tek seferlik bir ilişkide göz boyama yolunda çiçek alırken, başkasının dramasına nasıl konuk olmuştum bilmiyordum. </st><st c="16124">Sanırım bende insanların sırlarını anlatmak isteyecekleri bir tip vardı. </st><st c="16197">Ciddiyim. </st><st c="16207">Bu ilk defa başıma gelmiyordu. </st><st c="16238">Kendimi sık sık tanımadığım insanlarla absürt yerlerde onların sorunlarını dinlerken bulurdum. </st><st c="16333">Ölmüş olmama rağmen buna hâlâ bir anlam veremiyorum. </st><st c="16386">Sabah kahve sırasında arkasında durduğum kızın sevgilisini sevmediğini ve onu mütemadiyen aldattığını bana anlatmasını mesela, sonra da sanki dünyanın en doğal şeyini söylemişçesine dönüp siparişini vermesini: “Pardon </st><em><st c="16604">misto</st></em><st c="16609"> istemiştim ama onu </st><em><st c="16629">ristoretto bianco</st></em><st c="16646"> yapalım, ekstra </st><em><st c="16663">hot</st></em><st c="16666"> olsun ve ekstra krema da ekleyelim lütfen.”</st></p>
		<p><st c="16710">Kızı mı? </st><st c="16720">Hayır o gün ilk görüşümdü ve bir daha da asla görmedim. </st><st c="16776">Ama diyorum ya, bu, yaşadığım sürece bir lanet gibi alnımda taşıdığım bir çeşit lekeydi. </st><st c="16865">Yani cidden. </st><st c="16878">Sanki alnımda “Gelin sorununuzu bana anlatın. </st><st c="16924">Ve sonra rahatlayarak hiçbir şey yokmuş gibi hayatınıza devam edin” yazıyordu. </st><st c="17003">Bir gün katın çaycı ablasının omzumda ağladığını da bilirim. </st><st c="17064">Şaka yapmıyorum. </st><st c="17081">Yani buradan baktığınızda iyi bir adammışım… Beni neden öldürmüş olmak istesinler ki?</st></p>
		<p><st c="17166">Neden bilmiyorum ama Sezgin Şahane’yle ilişkimiz bir gün bıçak gibi kesildi. </st><st c="17244">Tamam aslında bir tahminim var. </st><st c="17276">Ona sadece bir kereliğine çiçek aranjmanını benim yapacağımı söyledim.</st></p>
		<p><st c="17346">Bunun büyüyü bozacağı konusunda uyarılarınaysa asla kulak asmadım. </st><st c="17414">Büyü dediği şeyin tecrübe olduğunu adım gibi biliyordum. </st><st c="17471">Ya da onun adından gelen güçle “sezgiler”. </st><st c="17514">Ondan öğrendiğim taktiklerle bir aranjman yaptım. </st><st c="17564">Veee… Hayatımın en kötü tepkisini aldım!</st></p>
		<p><st c="17604">Resmen komik olmayan bir şaka gibiydi. </st><st c="17644">Nerede yanlış yaptığımı epey bir düşündüm ama bulamadım. </st><st c="17701">Ne kadar ısrar etsem de, çiçeği kimin için yaptırdığımın bilgilerini vermediğim için Sezgin Şahane hatamın ne olduğunu asla söylemedi. </st><st c="17836">Epey özür diledim ama sanırım bu yaptığımla çiçeklerinin ve tahminlerinin büyüsünü de kaçırmıştım. </st><st c="17935">Zira sonraki üç denememde de çiçeği kafama yedim. </st><st c="17985">Üstelik üç kadından biri annemdi ve bunu neden yaptığını kendi bile açıklayamamıştı.</st></p>
		<p><st c="18069">Her neyse, bu süre boyunca Aslı Şahane de yakın arkadaşım olmuştu. </st><st c="18137">Zira sürekli yanlış kargoların kapıma gelmesi yüzünden -ya da </st><em><st c="18199">sayesinde</st></em><st c="18208"> diyeyim-, internetten alışveriş yapmanın inceliklerini çözmeye başlamıştım. </st><st c="18285">Genelde ayaküstü “Kargonuz yanlışlıkla bana geldi” “Ah yine mi, çok özür dilerim”le başlayıp biten, kısa bir muhabbetti bu.</st></p>
		<p><st c="18408">Sonra bir gün kapım çaldı. </st><st c="18436">Aslı Hanım, Şahika’ya genleriyle ilettiği kızıl saçları, daracık deri pantolonu üzerine geçirdiği son moda tüylü montuyla dışarı çıkarken, yanlışlıkla zilime basmış gibiydi. </st><st c="18610">Buradan bakınca Sezgin Şahane’yle kesin bir tezat içinde olduklarını söyleyebilirdim.</st></p>
		<p><st c="18695">Onun serkeş, duygusal, biraz da nasıl desem, mıymıy duruşunun yanında, Aslı Şahane kelimenin tam anlamıyla çakı gibiydi.</st></p>
		<p><st c="18816">Hayır, tabii ki son günlerimde bana çiçek satmadığı için Sezgin beyciğim yerine Aslı hanımı övmüyorum. </st><st c="18920">Yani belki biraz. </st><st c="18938">Ama zaten Şahika’nın o güzel genleri aldığı belli olan bu kadını nasıl övmem.</st></p>
		<p><st c="19015">Ben melül melül bakarken, Aslı Hanım o çapkın bakışıyla beni süzmüş, gördüğünden memnun bir halde sorunundan bahsetmişti. </st><st c="19138">Evet, yani yanlışlıkla çalınmamıştı kapı, bir sorunu vardı ve elbette bana danışacaktı. </st><st c="19226">Zira bizim markanın kum ve kabından almış ama nasıl kullanacağını bir türlü çözememiş. </st><st c="19313">Tabii ki Uyum Apartmanı’nın beyaz atlı prensi olarak tüm kadınların yardımına koşmayı adet edinmiş ben, Berke Beyaz, uçarcasına dairelerine gittim.</st></p>
		<p><st c="19460">Şimdi size anlatacaklarımı görüp de normalmiş gibi davranmam epey zor oldu diyebilirim. </st><st c="19549">Evin ev olduğunu söylemek pek doğru olmaz. </st><st c="19592">Ama gözünüzde canlandırmanız için deneyeceğim.</st></p>
		<p><st c="19638">Ev aynen şöyleydi; ayakkabılıktan itibaren kutular, kutular, kutular, açılmamış kargolar ve yine kargolar. </st><st c="19746">Bir yana yığılı ambalajlarında kıyafetler, ayakkabılar, takılar ve tam karşılarında adeta bir dekorasyon dergisinden fırlamış salon köşesi. </st><st c="19886">Salonun karşısına kurulu tam profesyonel bir fotoğraf makinesi, yanında dev bir boy aynası ve kalan tüm boşluklarda da alabildiğine çiçek. </st><st c="20025">İsimlerini bile bilmediğim onlarca çiçek.</st></p>
		<p><st c="20066">Bir an klostrofobiyle karışık panik atak geçiriyorum sandım. </st><st c="20128">Salonun ortasında donup kaldığım birkaç saniyede Şahika yanımdan geçerken kulağıma “hayatıma hoş geldin” diye fısıldadı. </st><st c="20249">Ben Aslı Şahane’yi her gördüğümde, onun Desperate Housewives’ın yerli versiyonu olduğunu düşünmüştüm. </st><st c="20351">Oysa sonradan öğrendiğim, bir sosyal medya fenomeniydi. </st><st c="20407">“Merhaba arkadaşlar kanalıma hoş geldiniz!” diyenlerinden hem de. </st><st c="20473">O yüzden her gün giyinip süslenip evden çıkmak yerine, her gün giyinip süslenip kamera karşısına geçiyor Aslı Şahane hanımlar. </st><st c="20600">Bu yüzden, hangi markanın ürünlerini giyip çaktırmadan nasıl geri gönderebilirsiniz, geri gönderemediklerinizi hiç giyilmemiş niyetine “BAZAMDAN YENİ ÇIKTI” uygulamasında nasıl satabilirsiniz, hepsini ve daha fazlasını kanalından değil, bizzat kendinden öğrendim Şahane’nin. </st><st c="20875">Bence soyadlarınca, apartmanın en şahane ailesi cidden onlardı. </st><st c="20939">Yani en azından, haklarındaki gerçeği öğrenene kadar böyle düşünüyordum. </st><st c="21012">Merak etmeyin, hikâye bitene kadar herkesin kirli çamaşırlarını apartman teyzesi gibi iplerde sallandıracağıma söz veriyorum! </st><st c="21138">Ölü olmak bunu gerektirir, kaybedecek hiçbir şeyim yok!</st></p>
		<p></p>
		<p><st c="21193">Neredeyiz? </st><st c="21205">Evet 2 numaraya geldik sayın dinleyici. </st><st c="21245">Karşınızda Gökberk Görgün. </st><st c="21272">Apartmanın ilk olaylarından birini, o ve 3 numaranın biricik suratsız kızı Şahika Şahane’nin ilişkisi ortaya çıkınca inceden anlamaya başlamıştım. </st><st c="21419">Aslında şimdi düşününce çok mantıklı. </st><st c="21457">İkisi de Mad Max filminden fırlamış iki rahatsız karakter gibiydi. </st><st c="21524">Birlikte olmaları senaristlerin rüyası gibi bir şey olurdu. </st><st c="21584">Bir hacker ve bir dövmeci. </st><st c="21611">Dövmeci olması değil, Gökberk Görgün’ün ayaklı bir dövme kataloğu olmasıydı onları görsel olarak yakınlaştıran. </st><st c="21723">Onunla gerçek anlamda </st><em><st c="21745">bir kere</st></em><st c="21753"> göz göze gelmiştim, onun dışında konuşurken neresine bakacağım konusunda en ufak bir fikrim yoktu. </st><st c="21853">Göz kapakları dahil her noktası dövmelerle kaplı, adeta ayaklı bir sanat takvimi gibiydi. </st><st c="21943">Dövmeleri yüzünden yaşını kestirmek neredeyse imkansızdı. </st><st c="22001">Hâlâ bir çeşit üniversite öğrencisi olduğunu biliyordum ama yaşı 25 de olabilirdi 35 de. </st><st c="22090">Anneciğim “eller yaşı saklamaz” der ama çakal Gökberk ellerinde de boş yer bırakmadığı için durumu zorlaştırıyordu.</st></p>
		<p><st c="22205">Neyse olay, yaşı ya da dövmeleri değil zaten. </st><st c="22252">Şahika’nın kalçasına yaptığı kelebek dövmesinin, annesi tarafından fark edilmiş olmasıydı. </st><st c="22343">Kocasının bunu öğrenmesinden ödü kopan Aslı hanımcım bir gün kapı ağzında endişelerini bana dökülmüştü. </st><st c="22447">Tabii ki. </st><st c="22457">Bu kızla nasıl başa çıkacağını bilmiyordu. </st><st c="22500">Babası öğrenirse çok üzülürdü. </st><st c="22531">Kızmazdı o ama üzülürdü adamcağız.</st></p>
		<p><st c="22565">Üstelik apartmandaki delilere, özellikle de karşı komşusu Fena Feza’nın ağzına laf vermek istemiyordu. </st><st c="22669">O gün yine kargo yanlış kapıya gelmişti ve elimde kargoyla, yine bilmemem gereken bir hikâye dinlerken bulmuştum kendimi.</st></p>
		<p><st c="22790">Ertesi gün işe geç kalmışım, bir elimle kravatımı oturtmaya çalışırken diğer elimle çantamda araba anahtarına ulaşmaya çalışıyordum ki Gökberk’in dairesinin önüne geldiğimde kapı açıldı ve hunharca öpüşen bir çiftin kapı kemerine çarpması sesiyle irkildim. </st><st c="23048">“Yaşı ne olursa olsun, belli ki genç çocuk” diye geçirdim aklımdan. </st><st c="23116">Daha önce de şahit olmuştum evden birilerinin çıkmasına ama bu baya ateşliydi. </st><st c="23195">O an, sevişme seslerinin kimden geldiğini anlayıp, yüzüme oturan “çözdüm bu işi” sırıtmasıyla baktığım Gökberk Görgün’ün Nil yeşili gözleriyle eşleşiverdim. </st><st c="23352">Ama asıl şoku gözlerim yana kaydığında, yanındakinin Şahika olduğunu anladığımda yaşamıştım. </st><st c="23445">Şahika’yı ilk defa kulaklıksız görmüştüm ama bunun olayla bir ilgisi yoktu tabii. </st><st c="23527">Annesinden dinlemiş olsam da, o an kanlı canlı önümde vuku bulan olayın şokuydu.</st></p>
		<p><st c="23607">Acaba başka yerine de dövme yaptırmış mıydı? </st><st c="23653">Gökberk’in üzeri çıplaktı ve onunkilerle aynı renk gözlere sahip ejderha dövmesi, delici bakışlarıyla ağzından alevler çıkararak resmen üzerime uçuyordu. </st><st c="23807">Hipnotize olmuştum, katatonik bir hale geçmek üzereydim ki “Hayırdır dostum” dedi Gökberk.</st></p>
		<p><st c="23897">O tipten çıkacak sesin öyle ince olabileceği aklıma gelmemişti, sırıttım. </st><st c="23972">Evet yine. </st><st c="23983">Şahika’yı vücuduyla hafif arkaya aldı ama Şahika “ben kendime bakabilirim” edasıyla oradan sıyrılıp “Günaydın Berke” dedi. </st><st c="24106">Tabii ki yine tek bir mimik bile kullanmadan. </st><st c="24152">Ve merdivenlere yöneldi.</st></p>
		<p><st c="24176">“Ben…” dedim. </st><st c="24191">Ah sadece “ben” dedim! </st><st c="24214">Ulan karşımdaki yaşsız üniversite veledine tutulmuştum. </st><st c="24270">“İyi günler” deyip basıp çıktım ve kendimi arabaya attım.</st></p>
		</section>
<div id="charCountTotal" value="24327"></div></body>
</html>
