<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beni Kim Öldürdü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">İşe gidene kadar konuşmayı tamamladım zihnimde. </st><st c="49">“Ben Berke Beyaz, asıl sen hayırdır lan hıyar!” Yok bu çok babam oldu. </st><st c="120">“Sen hayırdır it! </st><st c="138">Apartmanın kızları dairenden çıkıyor, herhalde bakacağım.”</st></p>
		<p><st c="196">Bu ne bu, mahalle efesi miyim ben? </st><st c="232">Apartmanın kahramanıyım bir kere! </st><st c="266">Üstelik kız zor durumda bile değildi. </st><st c="304">Olay da </st><em><st c="312">kız</st></em><st c="315"> değildi zaten. </st><st c="331">Gökberk’in kendisine verilememiş bir cevaptı. </st><st c="377">Ölünceye kadar. </st><st c="393">Zaman zaman aynada verecektim cevapları ama o da ölene kadar beni rahat bırakmayacaktı zaten. </st><st c="487">Zira önce dövme ortaya çıktığında, ardından Gökberk’in başka kızların kalçalarına türlü kelebek, kuş ve çiçek dövmesi yaptıktan sonra onları da bademcik ameliyatıyla uğurlamasının fark edilmesinin ardından, bana iyice bilenecekti.</st></p>
		<p><st c="717">Sonradan yaşını da öğrendim. </st><st c="747">Ne 25 ne 35, tam tamına 38 yaşındaydı it. </st><st c="789">Babası “üniversite bitince paranı keserim” dediği için, o üniversite senin bu üniversite benim, yatay dikey demeden, Urduca dahil olmak üzere akla hayale gelmeyecek bir sürü bölümde okumuşluğu vardı. </st><st c="989">Ama bu, paravan hayatıydı tabii ki.</st></p>
		<p><st c="1024">İşin tuhafı, babasının da pek umurunda değildi. </st><st c="1073">Sadece kendi okumadığı için oğlan okusun istemişti. </st><st c="1125">Bu kadar da klişe bir gerçek. </st><st c="1155">Klişe olmayanı ise ailesinin gerçek birer hippi olduğuydu. </st><st c="1214">Bu yüzden, gündüzleri dövmecilik yapan, geceleriyse havalı partilerin aranan dj’lerinden olma yolunda ilerleyen Gökberk, çok da umurlarında değildi. </st><st c="1363">Ama sanırım hiçbir şey, o kapıdan Tarık Takıntı’nın çıktığını görmem kadar garip değildi.</st></p>
		<p><st c="1452">Olaydan birkaç gün önceydi. </st><st c="1481">Adamcağız usulca çıkmaya çalışıyordu ama tabii ki gizli bir şeyi -üstelik hızlıca- yapma şansı yoktu. </st><st c="1583">Ben de onu rahatsız etmemek için hızlıca basıp geçmiştim yanından, görmemiş gibi. </st><st c="1665">Tarık Takıntı’nın Gökberk Görgün’le nasıl bir işi olabilirdi ki. </st><st c="1730">Gözümün önüne gelen </st><em><st c="1750">kaba ette kelebek dövmesi</st></em><st c="1775"> imgelerini zor savuşturdum.</st></p>
		<p><st c="1803">Takıntı’nın Gökberk’le ne işi olabilirdi cidden? </st><st c="1853">Bu soru resmen takıntım haline gelmişti. </st><st c="1894">Bunu dünya kibarı Takıntı’ya soramazdım. </st><st c="1935">Ne diyecektim “Aga ne yaptırdın? </st><st c="1968">Zeytin dalı mı? </st><st c="1984">Çok acıyor mu? </st><st c="1999">Ben de yaptırsam mı?”</st></p>
		<p><st c="2020">En sonunda bir hafta sonu, düşmanla iş birliği yapmaya karar verdim. </st><st c="2090">Elime boş bir kase alıp, Feza Fena’nın kapısını çaldım. </st><st c="2146">Yine kocasının olmadığı hafta sonlarından biri olmasına dikkat ettim tabii ki, Faruk Fena ile yıldızımız asla barışmamıştı.</st></p>
		<p><st c="2269">Elimde kaseyle beni kapıda gören Feza Hanım “Ne o, internet paketin mi bitti bebişim” dedi.</st></p>
		<p><em><st c="2361">Tuşe</st></em><st c="2366">. “Hayır fena halde gıybete ihtiyacım var, senin taktiğini kullanıyorum” diyemedim.</st></p>
		<p><st c="2449">“Ofiste ve hayatımda hiç ilginç bir şey olmuyor, o yüzden bu apartmanı gündüz kuşağı niyetine kullanıyorum” da diyemedim. </st><st c="2572">Aslında apartmanda olanları kızlara anlatarak gündem yaratıyordum. </st><st c="2639">Bir nevi kız tavlama taktiği de denebilir. </st><st c="2682">Bu şekilde, iyi bir anlatıcı olduğumu da keşfetmiştim. </st><st c="2737">Olayları ne kadar abartırsam, şu tepkiyi o kadar çabuk alıyordum: “Ay çok merak ettim.” Yüzümdeki o muhteşem gülümseme artık gözünüzün önüne gelmiştir herhalde.</st></p>
		<p><st c="2897">Neyse, 3 numara Feza hanımdan yediğim tokat gibi cevap beni yıldırmadı tabii ki. </st><st c="2979">Net olarak şöyle dedim “Aslında dedikodum bitti.”</st></p>
		<p><st c="3028">Kısa bir sessizlik ardından dev bir kahkaha attı, “hahahah ay ilahi çocuk!” Sonra sesini ve gözlerini kısıp “Gel gel, bende hep fazladan gıybet olur çekmecede” diye kıkırdadı. </st><em><st c="3205">Berke Beyaz… Sen apartman teyzesinden bir kase gıybet dilenecek adam mıydın</st></em><st c="3280">?</st></p>
		<p><st c="3281">Paspasın üzerinden 3 numaralı dairenin içine girene kadar aklımdan geçen, hayatımın ne zaman bu kadar sıkıcı hale geldiğiydi. </st><st c="3407">Ama o değil, sanırım içten içe Gökberk’i kıskanıyor ve ne iş peşinde olduğunu çözmeye çalışıyordum. </st><st c="3507">Belki öldüğüm gün, “en kötü günü” </st><em><st c="3541">o</st></em><st c="3542"> geçirmişti.</st></p>
		<p><st c="3554">Bilmiyorum. </st><st c="3567">Yani o gün henüz bilmiyordum.</st></p>
		<p><st c="3596">Feza Hanımın evine girince ise neşem yerine gelmişti. </st><st c="3651">Kızlara anlatacak yeni bir anım vardı artık. </st><st c="3696">Fenomen Aslı Şahane’den sonra beni kimse şaşırtamaz diyordum ama yok. </st><st c="3766">Burası kesinlikle çok daha acayipti. </st><st c="3803">Bir kere hafiften yanık bir bitki kokusu geliyordu. </st><st c="3855">Av köpeği gibi kafamı kaldırdığımdan olsa gerek, “Adaçayı yavrum. </st><st c="3921">Kötü enerjilere iyi geliyor, yak sen de evde” dedi. </st><st c="3973">Salonun her köşesinde, astrolojik olduğunu tahmin ettiğim bir şeyler vardı. </st><st c="4049">Bir duvarda devasa bir harita, altında Buda heykelleri, yanında tuhaf, şekilsiz mumlar, renkli taşlar, boyanmış sopalar, bir nevi tuhaf, </st><em><st c="4186">ucubik</st></em><st c="4192"> bir sunak. </st><st c="4204">Diğer tarafta, üzerinde tüyler olan koltuk yastıkları rengârenk bir salon. </st><st c="4279">Tarzını kestirecek kadar dekorasyon bilgim yok ama kesinlikle insanı tuhaf hissettiren bir evdi.</st></p>
		<p><st c="4375">Apartman dairelerinde bu kadar rahat gezinmemin, (üstelik evlerin erkekleri yokken,) potansiyel bir ölü olma riskimi arttırdığını düşünebilirsiniz. </st><st c="4524">Belki haklısınızdır da. </st><st c="4548">Ama bu sadece, </st><em><st c="4563">kadınlara yakın olup onların dünyasını daha iyi öğrenme</st></em><st c="4618"> hobimden ileri geliyor. </st><st c="4643">Ve beyler, ister inanın ister inanmayın, fazlasıyla işe yarıyor. </st><st c="4708">Feza Fena sayesinde öğrendiğim yükselen burcumla kaç muhabbet konusu açtığıma dünyada inanamazsınız. </st><st c="4809">Ah ama bunların hepsi, Sezgin Şahane’nin efsunlu çiçek demetlerinin arkasından gelişen şeylerdi. </st><st c="4906">Neyse uzun lafın kısası, annemi bile kıskandıracak komşularım vardı ve ilişkilerimi güncellemek istememin tek nedeni, faydacılığımdı. </st><st c="5040">İkisinin de kedisi olduğunu ve günün sonunda onları da markamıza bağlamak istediğim gerçeğini de atlamayayım.</st></p>
		<p><st c="5149">Ben koltuktan ziyade yatağa benzeyen tuhaf şeye oturur oturmaz kucağıma gelen Miso, Feza Fena’nın yüzünü güldürdü. </st><st c="5265">“Bak, Misocum anlar insandan. </st><st c="5295">Nasıl sevdi seni kerata.”</st></p>
		<p><st c="5320">Bir ara vegan olmuştu,, sonra vejetaryen. </st><st c="5363">Sonra ketojenik mi katatonik mi bir tür beslenmeye geçtiğinde, önceki tüm savunma hatlarını indirmiş, kusursuz bir hayvani yağ tartışmacısı olmuştu. </st><st c="5512">Tüm bunların arasında kahve falından yıldız haritasına geçmiş ve günlerin aranan isimleri listesinde de en başa oturmuştu. </st><st c="5635">Hepsini bir çırpıda anlattı, ben de mecburen dinledim.</st></p>
		<p><st c="5689">En büyük korkum, kocasıyla ilişkisinin derinlerine girmesiydi ki o konudan uzak durdu şükür.</st></p>
		<p><st c="5782">Neyse, bizim konumuz Gökberk Görgün denen o münasebetsizdi. </st><st c="5843">Tamam, benim de misafirlerim oluyordu ama onunkiler kadar acayip tipler değildi en azından. </st><st c="5935">Feza Hanımın içinde kuru güller yüzen suyunu yudumlarken sordum “Siz hiç tanıdık birini gördünüz mü oradan çıkarken?”</st></p>
		<p><st c="6052">Kesinlikle yanlış sorulmuş bir soru. </st><st c="6090">Suyun üzerindeki güllerden birinin havalanıp, Feza hanımın gülümsemesinde kaybolduğuna yemin edebilirim. </st><st c="6195">Ve benim sahip olduğum o ışıltının, onun gözbebeklerinden geçtiğini: “çınnnnn”.</st></p>
		<p><st c="6274">“Neden evladım? </st><st c="6291">Sen kimi gördün?”</st></p>
		<p><st c="6308">Şimdi sıçtın oğlum Berke, dedim kendi kendime Gökberk’i düşman edinmeye niyetim yoktu. </st><st c="6396">Derdim, Takıntı’ya ne gibi belalar getirebileceğini çözmekti. </st><st c="6458">Şimdi düşünüyorum da, bende gerçekten kahraman kompleksi olmalı. </st><st c="6523">Tamam Şahika’ya ilgim olduğunu gizleyecek değilim sizden. </st><st c="6581">En azından </st><em><st c="6592">artık</st></em><st c="6597">. Bu yüzden, onun ilgisini çekmek için yaptığım bin bir harekete rağmen o boya suratlı Gökberk ile beraber olmasını anlayamıyordum. </st><st c="6729">Sonuç olarak Gökberk’in bir şeyler çevirdiğine emindim. </st><st c="6785">Bunu bulursam, Şahika’yı da ondan koruyacak (tabii ki yine kahramanlık) ve kim bilir, belki bana aşık olmasını sağlayacaktım.</st></p>
		<p><st c="6910">Hoş, işin bok tarafı, Sezgin Şahane’den izin alıp kendi yaptığım çiçek aranjmanı da Şahika içindi. </st><st c="7010">Oturup ona kendi kızını anlatamayacağım için böyle bir numara çekmiştim, ama ters tepmişti işte. </st><st c="7107">Her neyse, alacağım bilgilerin Feza hanımın tüm garipliklerine bedel olduğunu düşünmek istiyordum.</st></p>
		<p><st c="7205">Sonra başladı anlatmaya: “Şimdi yavrum, bu aşağıdaki çocuk epey bir sıkıntılı. </st><st c="7285">Ama hep böyleydi. </st><st c="7303">Annesi babası da hippi midir nedir. </st><st c="7339">Gördüm bir keresinde, onlar da dövmeli falan, tövbeler tövbesi. </st><st c="7403">Ay armut dibine işte annecim. </st><st c="7433">Kesin burcu akrep o çocuğun bak buraya yazıyorum…”</st></p>
		<p><st c="7483">Gereksiz tüm bilgileri almıştım ama asıl sorunun cevabı gelmiyordu. </st><st c="7552">Neden sonra, anlatırken oturduğu sallanan sandalyesinin gıcırtıları artmaya başladı. </st><st c="7637">Gırç gurç gırç gurç! </st><st c="7658">Bir an delireceğim sandım ki aniden durdurdu sandalyeyi. </st><st c="7715">Gözlerini kısıp sesine de gizemli bir hava vererek şu cümleyi kurdu: “Benim anladığım kadarıyla, bu karşıdaki Aslı Hanımla bir ilişkisi var.”</st></p>
		<p><st c="7856">Gülmemek için kendimi zor tutarak sordum, “Aslı mı? </st><st c="7909">Kızları Şahika olmasın?”.</st></p>
		<p><st c="7934">Dilini, damağındaki çikolatayı temizler gibi şaklatarak “cık” dedi.</st></p>
		<p><st c="8002">“Yani” dedim “tabii gönül bu ama sanki Şahika daha yaşı yaşına…” </st><em><st c="8068">hah şimdi dikkatleri çektin oğlum Berke</st></em><st c="8107">.</st></p>
		<p><st c="8108">Fezaaanımın sol gözü, hafif kısılarak sağ gözünü takip etti. </st><st c="8170">Benim gözlerimin derinliklerinde, sanki sandığın dibindeki mendili ararmış gibi oynamaya başladı, bir sağa bir sola.</st></p>
		<p><st c="8286">Dayanamadım.</st></p>
		<p><st c="8299">“Neyse size doyum olmaz Feza hanım, halletmem gereken işlerim var” cümlemle birlikte, Feza hanım rolünden sıyrıldı, “Aa nereye be, daha kahve kaynatacaktım.”</st></p>
		<p><st c="8457">Alacağımı almıştım, boş bir kase dolusu soru işaretiyle kapıdan fırladım.</st></p>
		<p><st c="8531">Demek Aslı Şahane ha? </st><st c="8554">“Ah hiçbir şey bilmiyorsun Feza Fena ya! </st><st c="8595">Ben de seni cidden fena sanmıştım!” diye söylendim. </st><st c="8647">Ama Feza hanımı hafife almıştım. </st><st c="8680">Hem de fena hafife…</st></p>
		<p><st c="8699">İçgüdüleri tahmin ettiği kadar doğru olmasa da bir noktadan yakalamıştı.</st></p>
		<p><st c="8772">Elimde boş kase ile apartman sahanlığında kendi kendime söylenirken, ışık söndü ve ben daha elimi kolumu fotosel görsün diye sallamaya başlamadan aynı hızla yandı. </st><st c="8937">Birileri tarafından görülseniz, dünyanın en saçma görüntüsüdür bu. </st><st c="9004">Tam yukarı, kendi katıma doğru yönelmiştim ki, aşağıdan önce bir, sonra iki kafa uzandı. </st><st c="9093">Bulunduğum yerden bakınca, mitolojik karakter Kerberos’un iki başlı hali gibi görünecek kadar birbirinin aynı iki kadın kafası! </st><st c="9221">Ayşe ve Fatma Misler…</st></p>
		<p><st c="9242">“Ay burada mıydınız?” dedi Ayşe Mis, “Tabii ki burada, yoksa onu nasıl görecektin yahu” dedi Fatma Mis. </st><st c="9347">Ya da tam tersi. </st><st c="9364">Sonra tatlı bir espri yapılmış gibi kıkırdadılar. </st><st c="9414">Bana döndüklerindeyse, birbirlerinin aynısı ciddi ifadeyi takınmışlardı bile. </st><st c="9492">Eş zamanlı “iyi akşamlar Berke” diye hunharca sırıttılar.</st></p>
		<p><st c="9549">“İyi akşamlar kızlar, ayakkabılarımın altı temiz. </st><st c="9600">Bunlar ev ayakkabılarım, siz hiç merak etmeyin” derken, onların çoktan Terminatör misali üzerimdekileri taradığını ve çamur izi göremedikleri için bu kadar sevimli olduklarını anlamamıştım o an.</st></p>
		<p><st c="9794">Tam sıyrılıyorum sandığım an, Misler’den biri çığlık attı “kedi tüyü mü o?”</st></p>
		<p><st c="9870">Bu kadarı fazla dersiniz tabii. </st><st c="9903">Ben de dedim. </st><st c="9917">Uyum Apartmanı’nın en tırstığım dairesi onlarınki. </st><st c="9968">1 numara. </st><st c="9978">Genelde kapılarının önünden parmak uçlarımda geçerdim ben ve apartmanın geri kalanının da böyle yaptığına eminim. </st><st c="10092">Mis’ler güzellik uzmanı. </st><st c="10117">Birbirlerinin tıpatıp aynı olmalarının yanı sıra, ilkokuldan beri aynı seçimleri yapıp, sonucunda ünlülerin bile kapısını aşındırdığı uzmanlar haline gelmişlerdi. </st><st c="10280">Kulağa hoş gelmese de, Aslı Şahane’nin ardından apartmanın ikinci ünlü dairesi onlar. </st><st c="10366">Ama bizim aramızda ünlü olmalarına neden olan şey, pek tabii titizlikleri. </st><st c="10441">Kapının önünde otomatik galoş makinesi olan tek daire onların ne de olsa. </st><st c="10515">Onları ışıltılı gülümsememle selamlayarak topukladım.</st></p>
		<p><st c="10568">Apartman yönetme işlerini bilirsiniz. </st><st c="10607">Kimse üzerine böyle bir yük almak istemez. </st><st c="10650">Emekliler dışında. </st><st c="10669">Ama apartmanın tek gerçek emeklisi Tarık Takıntı olduğu için, durumu zorlaştırmanın mânâsı olmayacaktı tabii. </st><st c="10779">Bu yüzden bir süre sırayla yapalım fikrine herkes sıcak baktı. </st><st c="10842">Neyse ki bana sıra gelmeden öldüm! </st><st c="10877">İlk sırayı işte bu titiz Misler almıştı. </st><st c="10918">İlk toplantı da onların evinde yapıldı tabii ki. </st><st c="10967">O zaman durumun vahametini daha iyi anlama şansım olmuştu. </st><st c="11026">Gerçekten bir insanı tanımak için evini görmenin şart olduğuna inanıyorum. </st><st c="11101">Yani sizin için hâlâ zaman var.</st></p>
		<p><st c="11132">Tatilmiş alışverişmiş bilmem ne, bunlar hep yalan. </st><st c="11184">Evini görün. </st><st c="11197">Aslan yattığı yerden falan, evet işte tam olarak o. </st><st c="11249">Mislerin evi bembeyazdı. </st><st c="11274">Duvarlar, halılar, eşyalar, her şey beyazdı. </st><st c="11319">Hani bir sürü boya kalemiyle girip, baştan aşağıya rengârenk yapmak isteyeceğiniz cinsten beyaz.</st></p>
		<p><st c="11415">Galoşlarımızın saçma hışırtısı arasında Aslı Şahane’yle göz göze gelmiş, kirpiğimizi kırpmadan şöyle konuşmuştuk.</st></p>
		<p><em><st c="11529">“Bunlar resmen deli”</st></em></p>
		<p><em><st c="11550">“Bir de bana deli derler. </st><st c="11577">Hiç olmazsa benim evimde yaşanmışlık var.”</st></em></p>
		<p><st c="11619">Kenarda, ara sıra hepimizin salonuna yayılan sesiyle bir kuyruklu piyano, tabii ki beyaz. </st><st c="11710">Beyaz köşe koltuklar üzerinde beyaz minderler, beyaz sehpalar... </st><st c="11775">Dünya üzerinde bu kadar </st><em><st c="11799">beyaz eşya olmayan beyaz eşya</st></em><st c="11828"> olduğunu ilk o zaman fark etmiştim. </st><st c="11865">Fakat bu arada usta bir çapkın olarak belirtmeden geçemeyeceğim, Misler dünya güzeli iki kadın. </st><st c="11961">Yani gerçekten Kerberos bile olsalar, fantezilere konu olacak cinsten güzeller. </st><st c="12041">O konuya daha sonra geleceğiz ama o gün, o bembeyaz evin içinde iki hülya gibi dolaşıyorlardı. </st><st c="12136">Aşağı yukarı 1.70 küsur boyları, kulak hizasında ve resmen cetvelle ölçülmüşçesine muntazam kesimli dümdüz kömür karası saçları, bal rengi gözler ve elbette evin pürüzsüzlüğüne yaraşır porselen bir cilt. </st><st c="12340">Gerçekten o gün yüzlerine ilk defa net olarak baktığımı fark etmiştim. </st><st c="12411">Yüzlerinde insan olduklarını gösterecek tek bir kusur bile yoktu. </st><st c="12477">Ayşe’nin Fatma’dan tek farkı, çıkık elmacık kemiğinin üzerindeki minik bendi. </st><st c="12555">Ki bu da onları ayırmaktan ziyade hangisinde ben vardı karmaşasına neden oluyordu. </st><st c="12638">Hoş, onu da istese silerdi ama eminim ki bu hoşuna gidiyordu. </st><st c="12700">Vitrin mankenlerinin yüzündeki hatasızlıkla doğmuş olamazlardı, o zaman işlerinde iyi olmalarının açıklamasıydı bu. </st><st c="12816">Zaten o günkü apartman toplantısı aşağı yukarı on dakika sürmüş, geri kalan bir buçuk saat boyunca, leke çıkartma formüllerinden, en iyi temizleyici maddelerden çıkıp, leke giderici maske yapımına, kaz ayaklarının nasıl ortadan kaldırılabileceğine kadar uzamıştı. </st><st c="13080">Aslı Şahane ilk intiba görüşlerini bir kenara bırakmış, blog’u için ipuçlarını kaçırmamak istercesine kitlenmiş, onları dinliyordu. </st><st c="13212">Kesinlikle ilk halinden eser yoktu. </st><st c="13248">Feza Fena işin suyunu çıkarmış, not alıyordu. </st><st c="13294">Toplantıya Gökberk Görgün değil bizzat babası katılmıştı ki Fena Hanım yine fena halde haklıydı, dövmeli vücudunun üzerine giydiği deri yelekle kesinlikle Misler dünyasından misli misli uzaktaydı. </st><st c="13491">Ve muhtemelen apartman toplantısını atlatabilmek için çektiği cigaranın son nefesini hâlâ ciğerinde tutuyordu. </st><st c="13602">Tarık Takıntı ise sayı takıntısı yüzünden içeri ancak girebilmişti. </st><st c="13670">Neler konuşulduğunu çözmeye çalışıyordu ki toplantı sona erdi.</st></p>
		<p><st c="13732">Bunlar kesinlikle iyi günlerdi. </st><st c="13765">Herkesin duvarlar arasından duyduğuyla birbirinin hayatını bildiğini sandığı günler yani. </st><st c="13855">Aslı Şahane kocası duymasın diye Gökberk Görgün’ün babasına çemkirememişti. </st><st c="13931">Mis’ler ev sahibi olduğu için büyük cümlelerden kaçınmıştı. </st><st c="13991">Feza Fena yeterince gıybet edinebilmek için sessiz kalmış, ben görünmezi oynamıştım. </st><st c="14076">Tarık Takıntı? </st><st c="14091">O Tarık Takıntı’ydı işte. </st><st c="14117">Ama bu sevimli –mış gibicilik, fazla uzun sürmeyecekti. </st><st c="14173">Uyum Apartmanı’nın kağıttan sağlam duran kalesi tek bir fikirle yerinden sarsılacak ve olanların olması için ilk adım belki de böyle atılacaktı.</st></p>
		<p><st c="14317">Fikir, benden sonra apartmanın en dijital insanı Aslı Şahane’den çıktı. </st><st c="14390">“Bakın artık insanlar apartman için Whatsapp grupları oluşturuyor. </st><st c="14457">Bir istek, dilek, şikayet oldu mu tıkır tıkır yazıyorsun gruba. </st><st c="14521">Herkes fikrini söylüyor falan filan. </st><st c="14558">Hepimizin işi gücü var. </st><st c="14582">Böyle zırt pırt toplanmak zor değil mi?”</st></p>
		<p><st c="14622">Homurdanmalar eşliğinde havada uçuşan soru işaretleri ve ünlemlerin hepsini bir el çırpmasında silen Şahane Hanım, kızı Şahika’nın grubu kurabileceğini söyleyiverdi. </st><st c="14789">Yüzüme koca bir gülümseme oturdu. </st><st c="14823">Bu, bröveli dalgıcın askerlikte akvaryum temizleme görevine verilmesi gibi bir şeydi ve Şahika bundan kesinlikle nefret edecekti.</st></p>
		<p><st c="14952">Tarık Takıntı “Beni biliyorsunuz” diyecek gibi oldu ama Faruk Fena lafa girdi, “Tarık bey sizin için yazışmaların zamanlarını ayarlarız hiç merak etmeyin kehkehkeh”</st></p>
		<p><st c="15117">Komik değildi. </st><st c="15133">Neyse ki kimse gülmedi. </st><st c="15157">Al sana Faruk Fena, gol yedin yine. </st><st c="15193">Hıyar herif.</st></p>
		<p><st c="15205">“Sorun olursa bana sorabilirsin Tarık ağabey” dedim. </st><st c="15259">“Olur evladım sevinirim” dedi Takıntı. </st><st c="15298">Şişinerek arkama yaslandım.</st></p>
		<p><st c="15325">Apartmanın bir sürü problemi oluyordu ve bunları sürekli birbirlerinin kapısını çalmadan grup üzerinden konuşmak… İşte bu dahiyane bir fikirdi!</st></p>
		<p><st c="15469">Toplantının ertesi günü Şahika herkesin kapısını tek tek çalıp, en fazla iki kelime harcayıp tek bir mimiğini bile israf etmeden grubu kurup sistemi anlattı. </st><st c="15628">Aslında o iki kelimelik cümleyi yalnızca bana kurdu sanırım.</st></p>
		<p><st c="15688">Kapı çaldığında hazır ve nazır bekliyordum zaten. </st><st c="15739">En yakışıklı gülüşümü takınıp aynada nasıl göründüğüne baktım </st><em><st c="15801">“Evvet mükemmel.”</st></em><st c="15818"> Kapıyı açtım. </st><st c="15833">İfadesiz Şahika, hazırladığım tüm zekice esprileri boğazıma tıkıp şöyle dedi: “Sen halledersin”. </st><st c="15930">Ve arkasını dönüp gitti.</st></p>
		<p><st c="15954">Tamam katılıyorum, üniversite çıkışına babasının çiçek evinden yaptırdığım -daha doğrusu kendim yaptığım- aranjmanla gitmem benim için bile hatalı bir hareketti. </st><st c="16117">“Geçerken uğradım” diyemeyecek kadar net bir </st><em><st c="16162">epic fail</st></em><st c="16171">. Ama rakibimin boyalı bebek Gökberk olduğunu bilseydim, ona göre gardımı alırdım. </st><st c="16254">Hayır işin kötüsü, Şahika’ya kafayı neden böylesine taktığımı bugün bile bilmiyorum. </st><st c="16339">Reddedilmek alışık olmadığım bir tavırdı belki de, ondan. </st><st c="16397">Her neyse son bahanem de yalan olmuştu zaten, o gün kibar bir erkek gibi kenara çekileceğime dair kendime söz vermiştim.</st></p>
		<p><st c="16517">Bu arada Whatsapp, zaten gündemin ta kendisi olmayı başarmıştı bile. </st><st c="16587">Önce yapıcı fikirler, bahçeye ekilmesi gereken çiçekler, dış cephe boyasının zamanı gibi klasik apartman dertleri konuşuluyordu. </st><st c="16716">Birkaç gün heves içinde altı daire, teknolojiyi yeniden keşfeden yetişkin çocuklar gibi eğlendi. </st><st c="16813">Feza Fena’nın astrolojik yorumları, ikizlerin kimsenin aklına bile gelmeyecek leke çıkartma formülleri, Sezgin Şahane’nin botanik fikirleri ve karısı Aslı Şahane’nin alışveriş indirim haberleri… Derken iş çığırından çıkmaya başladı. </st><st c="17046">Önce gece yarısı, zil zurna sarhoş Gökberk Görgün’ün yarı çıplak fotoğrafları düştü gruba bomba gibi.</st></p>
		<p><st c="17147">Kader ağlarını benden yana örmüştü anlaşılan. </st><st c="17194">En azından o günlük. </st><st c="17215">Ertesi gün bin bir özürle, isteyen herkese ücretsiz, istediği dövmeyi yaptıracağını duyursa da orta yaşlı bir topluluğun aklını böyle alamayacağını anladı geç de olsa. </st><st c="17383">En azından genel düşünce oydu. </st><st c="17414">Ama benden başka, Tarık Takıntı’nın onun evinden çıktığını da gören olmamıştı.</st></p>
		<p><st c="17492">Ardından kaçınılmaz tartışmalar başladı. </st><st c="17534">Faruk Fena onu sevmediğimi hissediyor olsa gerek, her fırsatta müziği kısmam için uyarılarda bulunuyor, kahkaha ve yürüme seslerinden rahatsızlığını dile getiriyordu. </st><st c="17701">Feza Fena ise Aslı Şahane’ye takmıştı kafayı. </st><st c="17747">Gün içinde kapı zilinin bu kadar sık çalmasını manasız buluyor, zillerini değiştirmeleri gerektiğini söylüyordu. </st><st c="17860">Sonuçta Mozart’ın 9. </st><st c="17881">Senfonisi oldukça uzun bir eserdi. </st><st c="17916">En azından daha kısa bir ses bulabilirdi. </st><st c="17958">Titizler, aman ikizler ise tabii ki temizlikten şikayet ediyordu. </st><st c="18024">Onların takıntısı da Gökberk Görgün’dü. </st><st c="18064">Çok fazla giren çıkan oluyordu, buna bir çözüm gelmesi gerekiyordu.</st></p>
		<p><st c="18131">Tüm grupta bir Tarık Takıntı’nın sesi çıkmıyordu. </st><st c="18182">İtiraf ediyorum, ben bile sadece ortalık biraz daha karışsın diye bir iki laf atmış olabilirim. </st><st c="18278">Her kafadan bir ses çıkmaya başladığı andan itibaren, zembereği boşalmış saatmişçesine dökülmeye başladı herkes. </st><st c="18391">Zurnanın zırt dediği yerlerden biri, beklenen temizlik yaptırımıyla ikizler sayesinde oldu. </st><st c="18483">“Yeni kural getirmeliyiz” diye yazdı ikizlerden Ayşe Mis, “kesinlikle katılıyorum” diye kardeşini destekledi Fatma Mis. </st><st c="18603">Sanki yan yana oturmuyorlarmış gibi, gruptan birbirlerine yazmaları yeterince şizofrenik değilmiş gibi, üzerine uydurdukları şahane kural da şuydu: “Bundan sonra herkes, ayakkabılarını apartman kapısının önünde çıkarsın”.</st></p>
		<p><st c="18824">Yok artık! </st><st c="18836">Grupta bu dünyanın en saçma konuşmaları dönerken ben ofisteydim ve “yok artık” içimden değil, neredeyse haykırarak söylediğim bir ünlem olmuştu! </st><st c="18981">Sırf bu yüzden yan masamdaki arkadaşım, havalı üçüncü nesil kahvesini üzerine döküvermişti.</st></p>
		<p><st c="19072">Hızlı yükselişim yüzünden, ofisin çok sevilenlerinden değildim. </st><st c="19137">Ama kedi kumu kutusu sektöründe yükselmenin ne kadar zor olduğunu siz de tahmin edebilirsiniz sanırım. </st><st c="19240">Üstelik bu sıradan kedi kumu kutusu değil. </st><st c="19283">Yalnızca kendini değil, kedinizin poposunu da temizleyen, ona parfüm sıkıp pışpışlayarak gönderen bir kum. </st><st c="19390">Evet ağzınızı kapatabilirsiniz. </st><st c="19422">Pışpışlama kısmı ben öldüğümde henüz yeni geliştirilen gizli bir özellikti ama son kez söylüyorum, artık ölü olduğum için bir önemi kalmadı. </st><st c="19563">Bunu tahmin etmeniz zor olmasa gerek. </st><st c="19601">Pışpışlamayı değil, işimin önemini.</st></p>
		<p><st c="19636">Bilmeyenler için söyleyeyim, bir beyaz yakalı için sahip olduğu sektör, dünyayı kurtaracakmış ya da dünyanın sonunun gelmesini engelleyecek tek bilgi ondaymışçasına önemlidir! </st><st c="19813">Bu yüzden ben ve iş arkadaşlarım bunun bilincinde olarak çalışıyorduk. </st><st c="19884">Ve yoğun bir iş gününün ortasında atılan kahkaha, birkaç kaş kalkmasına neden olmuş olabilir. </st><st c="19978">Şimdi düşünüyorum da evet, orada bile beni öldürmek isteyecek kadar kötü gün geçirmiş bir sürü insan olabilirdi.</st></p>
		<p><st c="20090">Öyleyse bile bu bir erkek işidir. </st><st c="20125">Çapkın olmam, kadınların kalbini kırdığım anlamına gelecek değil ya. </st><st c="20194">Söyledim size, bir çiçekle bile kadınlardan ayrılmışlığım var. </st><st c="20257">Bu dönemde benim gibisi kalmamıştı, işte James Bond gibi adammışım. </st><st c="20325">Bu yüzden ofisteki erkeklerin dikkati çok üzerimdeydi yalan değil.</st></p>
		<p><st c="20391">Misal, kahvesini döktüğüm Bay Saç. </st><st c="20427">Haftada bir saç modelini değiştirerek dikkat çekmeye çalışsa da nafile. </st><st c="20499">Sonra karşımda oturan Jilet var. </st><st c="20532">Free friday’de bile jilet gibi takımıyla gelir. </st><st c="20580">Ama yok, onun da şansı yok beyler. </st><st c="20615">Bu iş kılıkla kıyafetle olmuyor. </st><st c="20648">Biraz araştırsanız, artık olayın sapyoseksüellik olduğunu çözerdiniz ama işte bunun için de zeka gerekir.</st></p>
		<p><st c="20753">Tuhaf ama ofisteki tek rakibim, ofis boy Ahmet’ti. </st><st c="20805">Ahmet, cep boy bir çocuktu. </st><st c="20833">Ama kata adımını attığında önce parfümü gelir, erkekler dahil olmak üzere herkesin kafaları bilgisayarların üzerinden yükselirdi. </st><st c="20963">Çakaloğlunun parfüm değil, bir çeşit feromon sürdüğünü düşünürdüm. </st><st c="21030">Nasıl dişlerimin üzerinde reklamlardaki gibi ışıltı çınlıyor, -yani ben duyuyorum en azından haha- işte Ahmet yürürken de etrafında bir ışıltı halkasının yanıp söndüğüne yemin edebilirdim. </st><st c="21219">Bir kızın yanına geldiğinde, dünyanın en nemrut hatunu bile olsa beş dakika sonra kıkırdamaya başlardı. </st><st c="21323">Egom bu soruyu Ahmet’e sormamı yasakladığı için kızlardan birini kahve alırken sıkıştırmıştım.</st></p>
		<p><st c="21417">“Allah aşkına, bıdık Ahmet’te ne buluyorsunuz.”</st></p>
		<p><st c="21465">“Ne mi buluyoruz? </st><st c="21484">Bir şey aramıyoruz ki! </st><st c="21507">Harika bir enerjisi var. </st><st c="21532">Ve hepimizi o kadar iyi tanıyor ki. </st><st c="21568">Geçen hafta kedimin hasta olduğunu aklında tutuyor mesela, ya da başkasının en sevdiği rengin kırmızı olduğunu hatırlıyor. </st><st c="21691">Ve bizden hiçbir şey beklemiyor. </st><st c="21724">En azından öyle </st><em><st c="21740">hissettirmiyor</st></em><st c="21754">. Üstelik etrafında bir ışık halkası var, hiç görmedin mi?”</st></p>
		<p><st c="21813">Tamam sonuncuyu ben ekledim. </st><st c="21843">Ama muhabbet neredeyse oraya doğru gidiyordu. </st><st c="21889">Üstelik kız haklıydı, Ahmet herhangi birisiyle birlikte olma ümidiyle yapmıyordu bunları. </st><st c="21979">Baya çapkın bir Noel baba gibiydi. </st><st c="22014">Sadece mutluluk saçıyordu.</st></p>
		<p><st c="22040">Gördünüz mü beyler, asıl cevaplar kadınlarda.</st></p>
		<p><st c="22086">Ama yok. </st><st c="22096">Ahmet “kötü bir gün” geçirecek tipte biri değildi. </st><st c="22147">Ahmet beni rakip görecek tipte biri bile değildi. </st><st c="22197">Ahmet, Ahmet’ti işte ya. </st><st c="22222">Sevimli, cep boy, kırmızı yanaklı bir sır.</st></p>
		<p><st c="22264">O gün ben düşünürken Ahmet geçti yanımdan. </st><st c="22308">O gülümseyen yüzünün bana döndüğünde sert bir hâl aldığına yemin edebilirim. </st><st c="22385">Ya da bilmiyorum, belki o ışık halkası gibi bir şeydi. </st><st c="22440">Ama beni öldürmek isteyecekler listesine giriş yapabilecek kadar hızlı bir giriş değildi bu. </st><st c="22533">Ya da belki öyle düşünmenizi istemiş olabilirim. </st><st c="22582">Ama işte Ahmet, bana Şahika ile ilgili fikir vermişti. </st><st c="22637">Onu daha yakından tanımam gerekiyordu. </st><st c="22676">Hayır ısrarcı değilim. </st><st c="22699">Yanlış bir başlangıç yaptım ve herkesin ikinci bir şansa ihtiyacı olduğuna inananlardandım. </st><st c="22791">Tabii ki en çok benim.</st></p>
		<p><st c="22813">Bu arada grup iyice çığırından çıkmıştı. </st><st c="22855">Apartmanda sık sık ana şalterler atıyordu. </st><st c="22898">Suç önce Gökberk’in elektronik aletlerine atıldı. </st><st c="22948">Sonra Misler’in durmadan çalışan elektrik süpürgesine.</st></p>
		<p><st c="23002">Bir ara benim son model ses sistemim de nasibini aldı davadan. </st><st c="23066">Sonra, ama epey sonra, Tarık Takıntı’nın bir şeyler yazmaya çalıştığını fark ettim. </st><st c="23150">Saate baktım 15:15’ti. </st><st c="23173">Adamcağız muhtemelen sayısını tamamlamak için yazıp yazıp siliyordu. </st><st c="23242">Sonunda caps’i açık halde yazılmış mesajı geldi kocaman harflerle, “HEPİNİZDEN ÖZÜR DİLİYORUM.”</st></p>
		<p><st c="23337">Grup sessizliğe büründü. </st><st c="23363">Muhtemelen her daire kendi arasında tartışıyordu. </st><st c="23413">Soru sorsalar da saat 15’i geçtiğinden, cevap alınamayacağı biliniyordu. </st><st c="23486">Takıntı neden özür dilesin ki? </st><st c="23517">Apartmanın en sessiz sakin dairesi onunki. </st><st c="23560">Ardından o akşam, sorunun ne olduğuna dair açıklama Feza Hanım’dan geldi. </st><st c="23634">Tabii ki bu işi yarım bırakacak değildi. </st><st c="23675">Doğru saati beklemiş Tarık Bey’in kapısını çalmış ve gerçekleri bir çırpıda öğrenmişti. </st><st c="23763">Aslında çok basitti. </st><st c="23784">Bir odanın ışığını 15 defa açıp kapamak zorunda kaldığı için zaman zaman eski apartmanın devreleri karışıyor, ev sigortalarının dandikliğinden, olay ana sigortaya kadar sirayet ediyordu. </st><st c="23971">Tartışma orada son buldu. </st><st c="23997">Sezgin Şahane “benim tanıdık bir elektrikçim var” diye yazdı gruba “Konuşur, ne yapabileceğine bakarız.” Benimle konuşmasa da seviyordum bu adamı. </st><st c="24144">Kahramanlığı ve kibarlığı benden kapmış olması üzücüydü tabii ama söz konusu Tarık Takıntı olduğu için çok da umursamadım. </st><st c="24267">Sonradan yaşananlara bakınca, belki de umursamamız lazımdı diye düşünüyorum. </st><st c="24344">Yani Tarık Takıntı’yı ve onun takıntılı hayatını. </st><st c="24394">Ama biz daha çok acımakla üzülmek arasında gidip geliyor, mümkün olduğunca yardım etmeye çalışıyorduk…</st></p>
		<p><st c="24496">Kendimi ne kadar oyalamaya çalışırsam çalışayım, Şahika fikrini kafamdan atamıyordum. </st><st c="24583">İşe bir görüşme bahanesi uydurup, gün ortası arabama atladığım gibi eve doğru yol aldım. </st><st c="24672">Canım yeni arabam. </st><st c="24691">Küheylan gibi şahlandı. </st><st c="24715">Direksiyonu okşadım, “canım kızım…” Radyoya bastım, “All You Need is Love” çalmaya başladı. </st><st c="24807">Kesinlikle neşem yerine gelmişti. </st><st c="24841">Aslı Şahane’ye çaktırmadan Şahika hakkında bilgi alacaktım. </st><st c="24901">Aslında ona söyleyebilirdim bile “Aslı hanım, nasıl oldu bilmiyorum ama ben Şahika’ya aşık oldum”</st></p>
		<p><em><st c="24998">Aşık mı oldum?</st></em><st c="25013"> Gerçekten aşık mı olmuştum. </st><st c="25042">Bakın bu yeniydi işte. </st><st c="25065">Ben, Berke Beyaz, aşık olmuştum.</st></p>
		<p><st c="25097">O sırada radyo “Yüzyüzeyken Konuşuruz - Esen” çalmaya başladı. </st><st c="25161">“</st><em><st c="25162">Dalga geçen sözlerinleee, ama korkak gözlerinleee bilsen nasıl delip geçtiiin</st></em><st c="25239">”</st></p>
		<p><st c="25241">Bu, evrenden bir mesaj olmalı. </st><st c="25272">Ya da Feza Fena ile fazla vakit geçirmiş de olabilirim.</st></p>
		<p><st c="25327">Aşkın 500 Günü’nü bilir misiniz? </st><st c="25361">Çocuk aşıktır, herkes dans ediyordur, kulağında The Smiths çalar bangır bangır falan. </st><st c="25447">O misal yol almaya başladım. </st><st c="25476">Trafik polisleri gülümseyerek el sallıyor, kırmızı ışıkta önümden geçen baloncu anlamsızca balonlarını göğe bırakıyordu. </st><st c="25597">Bir anne, bebeğini hoplata zıplata dans ediyor, herkes kahkaha atıyordu. </st><st c="25670">Gülümseyerek indim arabadan. </st><st c="25699">Evet aşıktım! </st><st c="25713">Ben, Berke Beyaz, aşık olmuştum!</st></p>
		<p><st c="25745">Apartmana yaklaşırken boyalı bebek Gökberk’in dairesinden gelen müzik seslerine güldüm. </st><st c="25834">Kafamdaki aşk şarkılarını susturacak kadar baskındı. </st><st c="25887">Canım sıkılır gibi oldu ama Şahika’nın okulda olduğu gerçeğiyle, her daim evde olduğundan emin olduğum Aslı Şahane’ye açılacak olmanın heyecanını bastırmadı. </st><st c="26045">Pencerenin önünde dans eden silüetleri görene kadar…</st></p>
		<p><st c="26097">Hava henüz aydınlık olduğu için perdeler çekilmemişti. </st><st c="26153">Biraz daha yaklaşırsam… Biraz daha… Evet. </st><st c="26195">Müzik değişti. </st><st c="26210">Evet, Şahika. </st><st c="26224">Her şeye rağmen Şahika. </st><st c="26248">Diğer kelebek dövmelerine rağmen Şahika… İşte oradaydı. </st><st c="26304">Dudakları Gökberk’in ejderhasıyla öpüşüyordu. </st><st c="26350">Ay sıçayım içine be. </st><st c="26371">Kafamı eğip hızla 3 numaraya doğru koşarak çıktım. </st><st c="26422">Tam o sırada kapı açıldı. </st><st c="26448">Bir adım daha atacaktım ki, içeriden bir erkek ayağının öne doğru hamle yaptığını gördüm. </st><st c="26538">Kapı biraz daha aralandı. </st><st c="26564">Artık şevkle öpüşen çifti net olarak görebiliyordum. </st><st c="26617">Şahaneler’in hâlâ bu kadar tutkulu olduklarını bilmiyordum. </st><st c="26677">Ama bir dakika. </st><st c="26693">Bu… Bu Sezgin Şahane değil, karşı komşu, Feza Fena’nın kocası Faruk Fena!</st></p>
	</section>
<div id="charCountTotal" value="26766"></div></body>
</html>
