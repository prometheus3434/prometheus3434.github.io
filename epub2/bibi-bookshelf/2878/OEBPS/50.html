<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>50</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Üstelik daha sonraları müthiş bir demokrasi ve insan haklan savunucusuna dönüşecek Mesut Yılmaz'ın </span>
      <span>Başbakan, üç kere darbelerle şapkasını alıp gitmiş ve bir halk kahramanı olmuş Süleyman Demirel'in </span>
      <span>Cumhurbaşkanı, yine darbelerden mağdur olmuş îsmet Sezgin'in Milli Savunma Bakanı olduğu bir dönemde </span>
      <span>böyle bir şeye izin verilebilir miydi? Hadi canım sen de. Olacak şey mi o? Devletin en üst katlarında bu kişilerin </span>
      <span>onayı ve bilgisi olmadan, bu savcı beni tevkif etmeye cesaret edebilir mi? "Herhalde, edemez" diye düşündüm. </span>
    </p>
    <p class="calibre1">
      <span>Ama yanılmışım. Yine de savcının sözlerine inanmış gibi görünerek yaklaşık bir saat sonra ifade </span>
      <span>vermeye karar verdim, ifade verirken savcının benim söylediklerim yerine kendi bildiklerini yazdığını fark </span>
      <span>edince, yine ifade vermekten vazgeçtim. Bir sayfalık ifademin alınması yaklaşık iki saat sürmüştü. (Deniz </span>
      <span>Kuvvetleri Askeri Mahkemesinin yargılama süreci içinde, Deniz Kuvvetleri istihbarat Başkanı Albay Eser Sahan </span>
      <span>ve bazı görevliler, mahkemede, savcının aldığı ifadelerin büyük bir kısmının kendi ifadeleri olmadığını, savcının </span>
      <span>ifadeleri kendi istediği şekilde kayda geçirttiğini, mahkeme başkanına açıklamışlardı.) Askeri savcı tarafından </span>
      <span>kâtibe yazdırılan ifadem Özetle şöyleydi: </span>
    </p>
    <p class="calibre1">
      <span>"10 yıldır il emniyet müdürü olarak görev yaptım. Terör ve istihbarat faaliyetlerinde 12 yıl çalıştım, Em. </span>
      <span>Gn. Müdürlüğü İsth. D, Başkanlığı'na 12 Mart 1997 tarihinde başladım. Göreve başladıktan kısa bir süre sonra </span>
      <span>Hürriyet gazetesi köşe yazarı Enis Berberoğlu tarafından kaleme alınan ve şahsıma mal edilmek istenen 'Askere </span>
      <span>meydan okuyan polis şefi' başlıklı haber yayımlandı. Bu habere konu olan açıklamayı yapan polis şefinin ben </span>
      <span>olmadığımı defalarca kamuoyunda ve basında açıklamama rağmen haber bana mal edilmeye çalışıldı.  </span>
    </p>
    <p class="calibre1">
      <span>Deniz Kuvvetleri'nden belge sızdırdığı iddia edilen Kadir Sarmusak İstihbarat Daire Başkanı olduğum ilk </span>
      <span>günlerde iki defa yanıma geldi. Geliş nedeni Deniz Kuvvetleri Komutanlığı İstihbarat Daire Başkanı Albay Eser </span>
      <span>Şahan'ın beni ziyaretiyle ilgiliydi. Kendisini, şahsıma Deniz Kuvvetleri İstihbarat Başkanı göndermişti. Göreve </span>
      <span>başladıktan bîr müddet sonra bana kendiliğinden bazı bilgi ve belgeler ulaşmaya başladı. Bunların arasında bazı </span>
      <span>bilgi ve belgelerin hukuka uygunluğu konusunda ben ve yardımcımda tereddütler hasıl oldu. Burada başkan </span>
      <span>yardımcısının kimliği konusunda bilgi vermek istemiyorum. Ayrıca bu bilgi ve belgelerin İlk olarak kime geldiğini </span>
      <span>bilmem, hiyerarşi sistemi içinde ilgili başkan yardımcısının bana vermiş olması gerekir. Söz konusu bilgi ve </span>
      <span>belgeler tarafıma intikal ettikten sonra yazdığımız bir üst raporla konu hiyerarşik silsile içinde, önce Emniyet </span>
      <span>Genel Müdürü'ne, daha sonra İçişleri Bakanı'na, Polis Vazife Salahiyetleri Kanunu'nun ek 7'ncİ maddesi gereği </span>
      <span>intikal ettirildi. Bu raporun kaydı yoktur. Zira hassas konularda tek rapor hazırlanır ve üst makamlara sunulur. </span>
    </p>
    <p class="calibre1">
      <span>İçişleri Bakanı Meral Akşener tarafından bu konuda şahsıma bir emir verilmemiştir. Bilgi ve belgeler bize </span>
      <span>kendiliğinden gelince PVSK Ek 7'nci maddesi gereği görev yapılmıştır.  </span>
    </p>
    <p class="calibre1">
      <span>Emniyet Genel Müdürlüğü İstihbarat D. Başkanlığı Merkez ve Taşra Üniteleri Kuruluş Görev ve Çalışma </span>
      <span>Yö-netmeliği'nin 14.4.1997 tarihinde değiştirilen 84, 88, 89, 90 maddelerinin değiştirilmesi tarafımdan </span>
      <span>hazırlanmış, İçişleri Bakanı tarafından da onaylanmıştır. Bu yasal bir tasarruf olup, İstihbarat Daire Başkanı'nın </span>
      <span>yetkisindedir. </span>
    </p>
    <p class="calibre1">
      <span>Emniyet Genel Müdürü Alaaddin Yüksel'i takibe aldırdığım iddiaları yalandır. Aladdin Yüksel'in görevden </span>
      <span>alınarak geçici olarak atanması ve yerine Kemal Çelik'in getirilmesi sırasında geceleyin Emniyet Genel Müdü-</span>
      <span>rü'nün makam odasının açılması olayını organize ettiğim iddiaları yalandır, ayrıca Kemal Çelik'e göreve </span>
      <span>başlamasından önce makam aracı tahsis ettiğim, atanmamı Özer Çiller aracılığıyla yaptırdığım iddiaları da </span>
      <span>kesinlikle doğru değildir." </span>
    </p>
    <p class="calibre1">
      <span>Askeri savcıya verdiğim bu ifadeden sonra bir müddet dışarıda bekledim. Bu bekleme sırasında bana </span>
      <span>refakat eden kimse yoktu, istesem, elimi kolumu sallayarak binadan ayrılabilirdim. Beni tevkif edeceklerine </span>
      <span>emindim. Belki de kasıtlı olarak bana kaçma fırsatı veriliyordu. Öyle ya kaçmak demek suçu kabul etmek </span>
      <span>demekti. Benim yurtdışından gelip, beni suçlayanlarla hesaplaşmak için 'Hodri meydan' diyeceğimi tahmin </span>
      <span>edemeyenler, şimdi bîr yanlış daha yapıyorlardı. Sabırla, bir yarım saat kadar daha dışarıda bekledikten sonra </span>
      <span>askeri savcının tevkif talebi ile askeri mahkemeye sevk edildim. </span>
    </p>
    <p class="calibre1">
      <span>SİZ DEMOKRASİYİ YARGILIYORSUNUZ   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>Askeri mahkeme, Onbaşı Kadir Sarmusak'ı devletin güvenliğiyle ilgili belgeleri çalmaya azmettirmek </span>
      <span>suçundan dolayı askeri savcının iddialarını okuyarak savunmamı sorduğunda;  </span>
    </p>
  </body>

</html>
