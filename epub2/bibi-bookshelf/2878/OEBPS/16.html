<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>16</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>nereden bulduğuydu. Çok geçmeden müsteşarın arkasındaki derin ve zinde gücün kim olduğunu, istihbarat </span>
      <span>Daire Başkanlığı görevimden uzaklaştırılmam için hazırlanan senaryonun düğmesine basılması nedeniyle </span>
      <span>öğrenecektim. </span>
    </p>
    <p class="calibre1">
      <span>Göreve başladığım günden itibaren, çevremde oluşturulmak istenen olumsuz havaya rağmen </span>
      <span>çalışmalarıma büyük bir şevk ve güçle devam ediyordum. Bir taraftan bakanlık, genel müdürlük ve taşra </span>
      <span>teşkilatlarından tebrik ziyaretine gelen zevatı kabul ediyor diğer taraftan da daire başkanlığı içindeki </span>
      <span>çalışmalarımı sürdürüyordum.   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>ARI KOVANINA ÇOMAK SOKMAYA BAŞLIYORUZ </span>
    </p>
    <p class="calibre1">
      <span>(Göreve başladığım ilk haftada ülkemizin bir numaralı iç tehdidinin bazı siyasilerce desteklenen organize </span>
      <span>suç örgütleri ve mafya liderlerinin devlet kurumları içindeki uzantıları yani 'çete' örgütlenme ve faaliyetleri </span>
      <span>olduğunu, o dönemde faili meçhul olarak kalmış siyasi ve adi cinayetlerin kamuoyu vicdanını olumsuz yönde </span>
      <span>etkilediğini tespit ederek bu yönde çalışmalara başladım, Bu konular ile ilgili olarak başkan yardımcısından, </span>
      <span>Türkiye'de bugüne kadar çıkarılan bütün çetelerle ve Nesim Malki ve Uğur Mumcu cinayetleri ile ilgili olarak </span>
      <span>başkanlıkta bulunan tüm dosyaları acil olarak istedim. </span>
    </p>
    <p class="calibre1">
      <span>Ancak başkanlıkta özellikle çete faaliyetleri ile ilgili dosyaların yetersiz olduğu, yine aynı şekilde siyasi ve </span>
      <span>adi faili meçhul cinayetlerle ilgili dosyaların da illerdeki istihbarat şubelerinde olabileceği söylenince, illere </span>
      <span>talimat verilip bu dosyaların gönderilmesinin sağlanması konusunda emir verdim. Kısa süre içinde Türkiye çete </span>
      <span>haritasını çıkararak bu konuda çalışmalara başladım. Görev yaptığım dönemde çeteci siyasetçi bürokrat ilişkileri </span>
      <span>ve bazı isimler medyada sürekli olarak yer almasına rağmen adli ve idari yönden bu kişilere herhangi bir işlem </span>
      <span>yapılamaması veya yapılan yargılamalardan bir sonuç alınamaması, bu kişilerin güçlerini artırarak devam </span>
      <span>ettirmeleri gibi göstergeler, çete bağıntılarının çok üst seviyelerde korunduğunu ortaya koyuyordu. </span>
    </p>
    <p class="calibre1">
      <span>Devletin üst katlarında da çeteler ve ilişkileri ile ilgili yapılan mücadelelere, çeşitli çekincelerle tam </span>
      <span>destek verilmediğine dair kamuoyunda ciddi endişeler bulunuyordu. Bu durumda, çalışmalarımızın çok gizli </span>
      <span>olarak yapılması gerekiyordu. Çünkü araştırdığımız Her olayın arkasında çok güçlü ve etkili isimlerin karşımıza </span>
      <span>çıkma ihtimali vardı. Güvenlik güçlerince daha önce yapılan operasyonlarla Söylemez Kardeşler, Mehmet Hadi </span>
      <span>Özcan ve Yüksekova çetelerine darbeler vurulmuş, çete elemanları yakalanarak adalete teslim edilmişlerdi. </span>
      <span>Ancak yurtdışında firarda bulunan Alaattin Çakıcı'nın çete elemanlarının, İstanbul başta olmak üzere, ülkenin </span>
      <span>birçok kentinde yasadışı faaliyetleri sürüyordu. Çakıcı'nın yurtdışından bu çeteleri idare ettiği, devlet içerisindeki </span>
      <span>uzantılarının çok üst seviyelerde olduğu, bazı siyasi parti liderleri, bakanlar, milletvekilleri ve MÎT içinde bazı üst </span>
      <span>düzey yöneticilerle aşırı samimiyet içinde olduğu, bu ilişkilerini kullanarak devletin büyük ihalelerine müdahale </span>
      <span>ettiği, kendisine karşı çıkanlara da mafya usulü eylem koyduğu, basına yansıyan haberlerden ve aldığımız </span>
      <span>istihbaratlardan anlaşılıyordu. Çakıcı konusuna ileride tekrar değineceğim. </span>
    </p>
    <p class="calibre1">
      <span>Çetelerle mücadele çalışmalarımızın başlangıcında, ilk olarak, Hanefi Avcı ile birlikte İstanbul'da görev </span>
      <span>yapan ve çetelerle mücadelede başarılı çalışmalar yaptığı bilinen Başkomiser Şentürk Demiral'ı Ankara'ya </span>
      <span>çağırdım. Önce kendisiyle daha sonra da konuyla ilgili başkan yardımcılarımla yaptığım toplantılarda, başta </span>
      <span>Şentürk Demiralp olmak üzere Türkiye genelinde çetelerle mücadele edebilecek tüm personele, istihbarat Daire </span>
      <span>Başkanlığı'nın her türlü desteği vereceğini kararlaştırdık. Kısa sürede verilen desteğin semereleri alınmaya </span>
      <span>başlandı. Cezaevi firarisi Kürşat Yılmaz'ın, Tevfik Ağansoy'u vuran ve Mehmet Üstünkaya'ya suikast planlayan </span>
      <span>Kenan Ali Gürsel ve Adnan Çiçek'in yakalanması gibi pek çok başarılı operasyonla birçok çeteye ciddi darbeler </span>
      <span>vuruldu. </span>
    </p>
    <p class="calibre1">
      <span>Ancak başkanlık içerisinde malum çevrelere yakın olan bazı şube müdürlerinin, bu görevlerin istihbarat </span>
      <span>Başkanlığı'nın görevleri arasında olmadığı şeklindeki dedikoduları ve asparagas haberler de kulağıma gelmiyor </span>
      <span>değildi. Oysa ki 'çok gizli' dereceli Emniyet Genel Müdürlüğü istihbarat Daire Başkanlığı Merkez ve Taşra </span>
      <span>Ünitelerinin Kuruluş Görev ve Çalışma Yönetmeliği'nin ilgili maddelerinden birinde, kamuoyu vicdanını rahatsız </span>
      <span>eden, toplumda infial uyandıran olayların tespit ve tayin edilerek araştırılması yetkisi, başkanlığımıza verilmişti. </span>
      <span>Bu nedenle toplumda infial yaratan siyasi ve faili meçhul cinayetler de şüphesiz ki istihbarat Daire </span>
    </p>
    <p class="calibre1">
      <span>Başkanlığı'nın ilgi alanı içindeydi.  </span>
    </p>
    <p class="calibre1">
      <span>NESİM MALKİ OLAYI VE BİLİNMEYENLER </span>
    </p>
  </body>

</html>
