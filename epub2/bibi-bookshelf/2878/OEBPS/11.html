<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>11</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Emniyet Genel Müdürlüğü'ne gittim. Genel Müdür'ün makamına vardığımda birçok daire başkanının özel </span>
      <span>kalemde beklediğini gördüm. Saat tahminen 16.00 sıralarıydı. Emniyet Genel Müdü-rü'nün saat 10.00'da </span>
      <span>randevu verdiği daire başkanları bile gö-rüşemeden bekliyorlardı. Özel Kalem Müdürü'ne Genel Müdür'ün beni </span>
      <span>beklediğini, haber vermesini söyledim. Yaklaşık bir saat makamda bekledikten sonra Emniyet Genel Müdü-</span>
      <span>rü'nün makam odasına çağrıldım. Emniyet Genel Müdürü Alaaddin Yüksel, haber vermeden niçin ilişiğimi </span>
      <span>kestiğimi sordu. Kendisini saat 09.00'da aradığımı ancak görüşemediğimi, bila-hara özel kalem müdürüne bilgi </span>
      <span>vererek ve bakanın emrini ileterek ilişiğimi kestiğimi bildirdim. </span>
    </p>
    <p class="calibre1">
      <span>Genel müdür, yine de kendisine haber vermem gerektiğini söylüyordu. Türk Polis Teşkilatı'nın Susurluk </span>
      <span>kazası ve sonrasında ortaya çıkan ilişkiler ağı nedeniyle büyük yara aldığını, ayrıca telefon dinleme ve Susurluk </span>
      <span>ile ilgili Meclis araştırma komisyonları kurulduğunu, bütün medya ve kamuoyunun dikkatleri polis teşkilatı </span>
      <span>üzerindeyken istihbarat Daire Başkanı'nın değişmesinin teşkilatı olumsuz yönde etkileyeceğini, teşkilatın asıl </span>
      <span>sahiplerinin bizler olduğumuzu, bu nedenle Niğde Emniyet Müdürlüğü görevine geri dönmemin uygun </span>
      <span>olacağını, kendisinin emrinin de bu olduğunu söylemesi üzerine, Niğde'den resmi veda ve uğurlama ile </span>
      <span>ayrıldığımı, ayrıca gerek atanma gerekse ilişiğimi kestiğimin haber olarak basında yer aldığını, Niğde'ye bu </span>
      <span>saatten sonra dönmemin görev ve halkla ilişkiler açısından büyük sıkıntı yaratacağını, bakanın yeni bir geçici </span>
      <span>onayla beni merkeze alabileceğini söyledim. </span>
    </p>
    <p class="calibre1">
      <span>Ancak basında bu konuda haysiyet kırıcı nitelikte yayınlar yapılması halinde, bu ani değişikliğin perde </span>
      <span>arkasını bildiğim kadarıyla basınla paylaşabileceğimi Genel Mü-dür'e izah ettim. Emniyet Genel Müdürü, o anda </span>
      <span>hiç beklemediğim bir şekilde, tabiri caizse benimle pazarlık yapmaya başladı. </span>
    </p>
    <p class="calibre1">
      <span>Bana, önce Organize Suçlarla Mücadele Daire Başkanlığı görevini, daha sonra da daire başkanlığı </span>
      <span>görevinden daha üst bir görev verebileceğini belirtti. Emniyet Genel Müdürü'ne, 10 yıldır kesintisiz olarak </span>
      <span>Türkiye'de il emniyet müdürü olarak görev yaptığımı, Niğde ilinde ve tüm ülkemizde istihbarat Dairesi </span>
      <span>Başkanlığı'na atandığım haberlerinin medyada yer aldığını, bu nedenle beni kendi imzaladığı atama yazım </span>
      <span>nedeniyle istihbarat Dairesi'nde başlatıp, daha sonra merkeze almasını, bu durumun devlet geleneklerine göre </span>
      <span>ancak bu şekilde çözülebileceğini, bu seçenekler dışında hiçbir görevi kabul etmemin mümkün olamayacağını </span>
      <span>söyledim. </span>
    </p>
    <p class="calibre1">
      <span>Alaaddin Yüksel sinirleniyordu. Yapacak bir şeyim yoktu. Gözlerimin içine bakarak Polis Evi'nde istirahat </span>
      <span>etmemi, kendisinden gelecek olan emri beklememi söyledi. Beni Ankara'ya getiren Niğde makam otosunu geri </span>
      <span>gönderdim. Bu arada bakanın Güneydoğu'dan döndüğünü ve Ankara'da olduğunu öğrenince, Genel Müdür'ün, </span>
      <span>bakanın bilgisi dahilinde benimle görüştüğünü anladım. Çok yorgun olduğum için Polis Evi'nde is-tirahata </span>
      <span>çekildim. Bütün telefonları da kapatarak durumu değerlendirmeye çalıştım.  </span>
    </p>
    <p class="calibre1">
      <span>Dalmışım. Gecenin geç saatinde odamın kapısının vurulduğunu duydum. Bakanın koruma polisi, </span>
      <span>bakanın benimle görüşmek istediğini söyledi. Canım çok sıkılmıştı. Bana verilen sözlere rağmen Ankara'da çok </span>
      <span>kötü bir duruma düşürülmüştüm. Meslek hayatımın en kötü günlerini geçirdiğimi düşünüyordum. Meğer beni </span>
      <span>daha kötü günler bekliyormuş. Bakanın Reşit Galip Sokak'taki konutuna girdim. Bakan, beni güler yüzle </span>
      <span>karşıladı. Bildiğim kişilerin bu işe mani olmaya çalıştıklarını, nedense benim atanmama DYP içindeki polis </span>
      <span>kökenli bazı milletvekillerinin karşı çıktıklarını, hatta bu kişilerle birlikte hareket eden bir iki bakanın da </span>
      <span>bulunduğunu ama bütün bunlara rağmen bu engelleri aşmaya çalıştıklarını söyledi ve benden sabırlı olmamı </span>
      <span>istedi.  </span>
    </p>
    <p class="calibre1">
      <span>AĞARLA UZLAŞTIRMA ÇABALARI </span>
    </p>
    <p class="calibre1">
      <span>Ertesi gün bakan beni tekrar çağırarak "Mehmet Ağar'a başsağlığında bulunmamışsın. Bugün kendisini </span>
      <span>Meclis'te ziyaret et, bir görüş" dediği anda, zaten bildiğim durum iyice ortaya çıkmıştı. Ağar'a, kızının vefatı </span>
      <span>nedeni ile bir başsağlığı mesajı çekmiş olmama rağmen içine düştüğüm durumdan bir an önce kurtulmak için </span>
      <span>çaresizce Akşener'in dediğini yapmak durumunda kaldım. Ağar'ı cep telefonundan arayarak görüşmek </span>
      <span>istediğimi söyledim. Meclis'te, kuliste randevu verdi. Meclis'e gittim. Ağar ile kuliste iki dakikalık bir görüşme </span>
      <span>yaptım. Ağar, "Hayırlı olsun" dedi. Ben de "Sağ olun" dedim ve ayrıldım. </span>
    </p>
    <p class="calibre1">
      <span>Tahminen bir saat kadar sonra Emin Arslan beni cep telefonu ile arayarak "Ağabey, hayırlı olsun. Ben </span>
      <span>Emniyet Genel Müdürü'nün 'Ayrılma' emrine rağmen ilişiğimi kestim. Yeni görev yerimde başlıyorum" dedi. </span>
      <span>Bakanın koruma amirinin, başlama emrini iletmesiyle istihbarat Daire Başkanlığı görevime başlamak üzere </span>
      <span>Yıldız'daki istihbarat Daire Başkanlığı binasına hareket ettim. Ama son iki gün içinde kolumu kanadımı kırarak </span>
    </p>
  </body>

</html>
