<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>61</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Mamak Askeri Cezaevi'nde ilk ayım geçmişti. Cezaevi şartlarına çok kısa sürede uyum sağlamıştım. </span>
      <span>Sürekli spor yapıyor, duıuşmalara hazırlanıyordum. O günlerde Yunanistan için casusluk yapmak suçlaması ile </span>
      <span>cezaevine rütbeli subay ve astsubaylardan 3-4 kişi gelmişti. Bu şahıslar hakkında henüz iddianame </span>
      <span>hazırlanmamıştı ve hazırlık soruşturması ise devam ediyordu. Ancak bu kişiler hep birlikte subay koğuşunda </span>
      <span>kalıyorlardı. Bu görevliler için başka bir devlet hesabına çalışmak ve Türk Silahlı Kuvvetleri'ne ait gizli ve </span>
      <span>stratejik değerdeki bilgi ve belgeleri bu devlet ajanlarına para karşılığı satmak iddiası olmasına rağmen bir </span>
      <span>arada kalmalarına ve görüşmelerine sınır getirilmiyordu. </span>
    </p>
    <p class="calibre1">
      <span>Buna rağmen bana ve Kadir Sarmusak'a, aynı cezaevinde farklı koğuşlarda bulunmamıza rağmen </span>
      <span>görüşme yasağı koyan nasıl bir anlayıştı? Hâlâ anlayabilmiş değilim. Ama şundan eminim ki o dönemin güçlü </span>
      <span>ismi Çevik Bir ve ekibi kasıtlı olarak üzerimize geliyor, hukuk ve demokrasiyle bağdaşmayan davranışlar, bana </span>
      <span>ve arkadaşlarıma reva görülüyordu.  </span>
    </p>
    <p class="calibre1">
      <span>Darbe Şakşakçıları  </span>
    </p>
    <p class="calibre1">
      <span>Ancak elimiz kolumuz bağlı bir halde, medya kuruluşlarına hakkımızdaki iftira ve manipülasyon amaçlı </span>
      <span>haber ve yorumlara cevap veremeyecek bir durumda cezaevindeyken Milliyet gazetesi, 11 Ağustos 1997 </span>
      <span>gününden başlayarak 15 Ağustos 1997 gününe kadar sürmanşet ve tam sayfa olarak dört gün boyunca </span>
      <span>dönemin Deniz Kuvvetleri Komutanı Güven Erkaya ile Yavuz Donat'ın yaptığı röportajı yayımlıyordu.Aynı şekilde </span>
      <span>Hürriyet gazetesi de Sedat Ergin'in kaleminden, 22 Ağustos 1997'den başlayarak 10 holüm halinde '90 sıcak </span>
      <span>günün hikâyesi: Fırtına dosyası' adlı yazı dizisiyle tek taraflı ve yasalara aykırı bir şekilde (devam eden bir </span>
      <span>davada askeri mahkemeyi etkileyerek) kamuoyunu manipüle edecek yayınlar yapmıştı. </span>
    </p>
    <p class="calibre1">
      <span>Şimdi bu satırlar aracılığıyla bu değerli basın mensuplarına sormak istiyorum: Hani gazetecilik etiği? </span>
      <span>Yasalara, kişilik haklarına hiç mi saygınız yok sizin? Kendinizi büyük gazeteci Uğur Mumcu'nun çizdiği gerçek </span>
      <span>gazetecilik çerçevesi içinde nereye koyuyorsunuz? Yoksa siz, devamlı güçlülerin yanında olan, onların verdiği </span>
      <span>bilgi kırıntılarını satırlarına taşımak için her türlü gazetecilik ilkelerini göz ardı edenlerden misiniz? </span>
    </p>
    <p class="calibre1">
      <span>28 Şubat döneminin güçlü Genelkurmay Genel Sekreteri Erol Özkasnak Paşa'nın Sedat Ergin'le ilgili </span>
      <span>söyledikleri ne kadar manidar! </span>
    </p>
    <p class="calibre1">
      <span>Hatırlanacağı gibi, Hürriyet gazetesi, 28 Şubat döneminde isimsiz bir komutana atfen 'Silahsız Kuvvetler' </span>
      <span>haberini verirken bu açıklamayı yapan komutanın kimliğini gizli tutmuş ancak Tümgeneral Erol Özkasnak'ın </span>
      <span>gazeteci Sedat Ergin'e haber kaynağının kimliğini ısrarla sormuş, Ergin ise haber kaynağı komutanın kimliğini </span>
      <span>açıklamamış ve bu konuda Erol Özkas-nak'a bilgi vermediğini belirtmişti.   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>ÖZKASNAKTAN BASINA: CESARET EDEMEZLERDİ </span>
    </p>
    <p class="calibre1">
      <span>Tümgeneral Erol Özkasnak, 14 Ocak 2001 tarihinde bu konu ile ilgili olarak, Milliyet gazetesine çok net </span>
      <span>açıklamalar yapmıştı: Cesaret edemezdi. O dönemde bize yaranmak için çalışanların, şimdi aslan kesilmeleri hiç </span>
      <span>inandırıcı değil. </span>
    </p>
    <p class="calibre1">
      <span>Açıklamalar zehir zemberekti. "O dönemde (28 Şubat) Genelkurmay Karargâhı ile çalışabilmek için asker </span>
      <span>kaynaklı haber kırıntılarını bile manşet yaparak 'KOMUTANLARA YARANMAYA ÇALIŞAN, KARARGÂH BİR ŞEY </span>
      <span>SÖYLEMEDEN HABER KAYNAKLARINI İHBAR EDEN KALEMLER' bugün benim kaynak soruşturmasını yaptığımı </span>
      <span>iddia eden kalemlerdir. 'Silahsız kuvvetler' kavramı, benim Oramiral Erkaya ile her sohbette kullandığımız bir </span>
      <span>kavramdır. Oramiral Erkaya'nın böyle bir demeç vereceği, dönemin Genelkurmay Başkanı ve karargâhının </span>
      <span>bilgisi dahilindeydi. Bu nedenle benim Sedat Ergin'i arayıp kaynak soruşturması yapmaM söz konusu değildir. </span>
      <span>Durum böyle olduğu halde, Erkaya'nın rahmetli olmasından ve koşulların değişmesinden yararlanılarak bu tür </span>
      <span>haber yapmaya yönelenlerin kendilerini 'KAHRAMAN VE ETİK SORUMLUSU' gibi yansıtmaları yadırgatıcıdır." </span>
    </p>
    <p class="calibre1">
      <span>Özkasnak Paşa, açıklamalarını şu sözlerle noktalıyordu: "Ben edebiyatçı ve yazar değilim. Her gün </span>
      <span>kullanacağım bir kalemim de yok. Bugün bana dönük olarak ortaya konulan 'Haberin kaynağını sordu ama </span>
      <span>söylemedim' ifadeleriyle böbürlenilerek sunulan, masa başında oluşturulmuş haber, bana, kundakçıların yangını </span>
      <span>çıkardıktan sonra karşısına geçip keyifle seyretmelerini hatırlattı." </span>
    </p>
  </body>

</html>
