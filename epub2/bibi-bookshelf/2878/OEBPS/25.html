<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>25</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>ANAP Genel Başkanı Mesut Yılmaz, Akşener'in gece telefonla aldığı emir üzerine, emniyete baskın </span>
      <span>yapıldığını öne sürerek gazetecilere "Araştırın bakalım. Ticaret Bankası'yla mı ilgili?" diye soruyordu. </span>
    </p>
    <p class="calibre1">
      <span>DSP Grup Başkanvekili Hüsamettin Özkan da bunun hukuk devleti ile bağdaşabilecek, hoş görülebilecek </span>
      <span>bir davranış olmadığını söyleyerek İçişleri Bakanı'nı istifaya davet ediyordu. CHP lideri Deniz Baykal ise DYPRP </span>
      <span>hükümetini istifaya çağırıyordu.   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>YÜKSEL GÖREVE DÖNÜYOR </span>
    </p>
    <p class="calibre1">
      <span>Bu arada, Ankara 5'inci idare Mahkemesi'nce 8 Mayıs 1997 tarihinde Alaattin Yüksel'in göreve iadesi </span>
      <span>yönünde bir karar verildi. Bu karar, 9 Mayıs 1997 tarihinde İçişleri Bakanlığı'na tebliğ edildi. </span>
    </p>
    <p class="calibre1">
      <span>İçişleri Bakanlığı'nın Alaattin Yüksel'in yürütmeyi durdurma kararına yaptığı karşı itiraz, Ankara Bölge </span>
      <span>idare Mahkemesi'nce oybirliğiyle reddedildi. Ankara 5'inci idare Mahkemesi'nin kararı yerinde bulunarak onandı. </span>
      <span>Kararın bakanlıkça uygulamaya konulması üzerine, 15.5.1997 tarihinde Alaattin Yüksel, tekrar Emniyet Genel </span>
      <span>Müdürü olarak göreve başladı. </span>
    </p>
    <p class="calibre1">
      <span>Alaattin Yüksel'in göreve başlamasıyla birlikte, İçişleri Bakanı Akşener, Emniyet Genel Müdürü'nün tüm </span>
      <span>yetkilerini kısıtlayan bir genelge yayımladı. Alaattin Yüksel'in göreve başladığı tarihte İstanbul ilinde yapılmakta </span>
      <span>olan bir istihbarat çalışmasının yakından takibi maksadıyla İstanbul'da bulunuyordum. Emniyet Genel </span>
      <span>Müdürü'nün beni üç gün devamlı olarak makam telefonundan aratarak beni makamına çağırdığını </span>
    </p>
    <p class="calibre1">
      <span>sekreterlerimden daha sonra öğrendim. Cep telefonlarım devamlı olarak yanımda olduğu ve sekreterler </span>
      <span>tarafından İstanbul'da görevde bulunduğum kendisine bildirildiği halde, beni niçin cep telefonumdan </span>
      <span>aratmadığını, makamdan arattığını anlayamamıştım. Ancak Emniyet Genel Müdürü Alaattin Yüksel, Deniz </span>
      <span>K.Komutanlığı Askeri Savcılığı'na verdiği ifadede şunları söylemişti: </span>
    </p>
    <p class="calibre1">
      <span>"Ayın l6'sında göreve başladım. Üç gün arka arkaya özel kalem müdürüm vasıtasıyla İstihbarat Daire </span>
      <span>Başkanı'nı, yokluğumda yapılan çalışmalarla ilgili bilgi almak üzere yanıma çağırdım. Önce istihbarat Daire </span>
      <span>Başkanı sekreteri geleceğini bildirmiş. Ancak birinci gün gelmedi, ertesi gün tekrar arattım yine gelmedi. </span>
      <span>Üçüncü gün sekreterine ulaşıldığında, bakanın emri gereğince İstanbul'a özel bir görevle gittiği bildirilmiş. </span>
      <span>Halbuki sonradan yaptığım incelemede, Ankara'da olduğunu, benimle görüşmemek için bu tür bahaneler </span>
      <span>bulduğunu öğrendim. Kemal Çelik'in görevde bulunmadığı dönemde kendisine Bülent Orakoğlu tarafından </span>
      <span>İstihbarat Dairesi'ne ait araçların tahsis edildiğini, her gece Kemal Çelik ve Bülent Orakoğlu ile sayın bakanın </span>
      <span>konutunda toplantılar yapıldığını tespit ettim." </span>
    </p>
    <p class="calibre1">
      <span>Emniyet Genel Müdürlüğü makamında bulunmuş, halen izmir gibi büyük bir ilin valisi olan Alaattin </span>
      <span>Yüksel, Deniz K.Komutanlığı Askeri Savcısı'na onu hiç ilgilendirmeyen konularda, adeta ihbarcılık yaparak kendi </span>
      <span>daire başkanını şikâyet etti. Genel Müdür'ün bu ihbar gibi asılsız şikâyetlerini ilginç bir şekilde, hukuksuzca </span>
      <span>iddianamesine taşıyan askeri savcının bu iddianamesinin, Deniz K.Komutanlığı Askeri Mahkemesi'nce güvenilir </span>
      <span>bulunmadığı gerekçeli kararda da belirtilmişti. </span>
    </p>
    <p class="calibre1">
      <span>Emniyet Genel Müdürlüğü'ne yapılan atamanın bir krize dönüşmesinin ardından, Cumhurbaşkanı </span>
      <span>Demirci, kendisine sunulan kararnameyi bir müddet bekleteceğini, bu süre zarfında Alaattin Yüksel'i tekrar </span>
      <span>Emniyet Genel Müdürlüğü makamında görmek istediğini, daha sonra Alaattin Yüksel'in Balıkesir Valiliği'ne </span>
      <span>atanması ile ilgili kararnameyi imzalayacağını hükümete bildirdi. 26.5.1997 tarihinde Alaattin Yüksel, Balıkesir </span>
      <span>Valiliği'ne, Kemal Çelik de asaleten Emniyet Genel Müdürlüğü'ne atandı. </span>
    </p>
    <p class="calibre1">
      <span>Göreve başladığım 12 Mart 1997 günü, İstanbul'da borsa çevreleriyle yakından irtibatlı olan Adil Ongen, </span>
      <span>Çakıcı'nın adamları tarafından pusuya düşürülerek suikasta uğruyordu. Olayı araştırdığımızda, bu suikastın </span>
      <span>arkasında Türk Ticaret Bankası'nın satışı olduğuna dair bilgiler gelmeye başlıyordu. Medyada bu konu ile ilgili </span>
      <span>yer alan haberlerde Çakıcı'nın, Türk Ticaret Bankası'nın yakın arkadaşı Erol Evcil'e verilmesini istediği, Adil </span>
      <span>Ongen, Özer Çiller ve Mehmet Üstünkaya'nın yakın arkadaş oldukları, Türk Ticaret Bankası'nın Erol Evcil'e </span>
      <span>verilmesi için Adil Öngen'in Özer Çiller'e verilmek üzere milyon dolarlar istediği yer aldı. Adil Ongen, 11.10.1998 </span>
      <span>tarihli Radikal gazetesine yaptığı açıklamada, "Türkbank ile hiçbir ilgisinin olmadığını, satışı konusunda da bilgi </span>
      <span>sahibi olmadığını iddia ederek Çakıcı'yı eskiden beri tanıdığını, Türkbank Teftiş Kurulu'ndan tanıdığı yakın bir </span>
      <span>dostunun; Erol Evcil'in Türk Ticaret Bankası'ndan aldığı kredilerde usulsüzlük görerek kredilerini engellediği, bu </span>
    </p>
  </body>

</html>
