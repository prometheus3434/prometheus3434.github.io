<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>17</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Bu cinayetlerden en önemlilerinden biri, faili meçhul olarak kalmış 5 Kasım 1996 yılında işlenen Malki </span>
      <span>cinayetiydi. Malki cinayeti ile ilgili olarak göreve başladığım ilk günden görevden ayrıldığım güne kadar </span>
      <span>yaptığımız çalışmalarda, ilişkiler açısından oldukça vahim bulgulara ulaşmıştık. Malki cinayetiyle ilgili yapılan </span>
      <span>çalışmaları zaman zaman bakana iletiyordum. Önce, bu cinayetle ilgili olarak Bursa'ya gönderdiğim bir ekip </span>
      <span>gizlice yaptığı araştırmalarda, Bursa'da güvenlik kuvvetleri içinde cinayetin kimler tarafından işlenildiği </span>
      <span>konusunda tahminden öte bilgisi olanlar olduğu ancak bu şahısların çeşitli çekincelerle olayın üzerine </span>
      <span>gidemedikleri, vatandaşlar arasında fısıltı ve dedikodu olarak Erol Evcil'in adının telaffuz edildiği, Erol Evcil'in i1 </span>
      <span>Emniyet Müdürü ve 11 Jandarma Alay Komutanı başta olmak üzere çok sayıda devlet görevlisinin yanı sıra bazı </span>
      <span>bakanlarla da samimi olduğu tespit edildi. Yine yapılan istihbarat çalışmalarında, üniversitelerde kantin işleten </span>
      <span>Şükrü Elverdi'nin bu cinayetten sonra göze çarpar şekilde para harcadığının, Erol Evcil'in cinayetten kısa bir </span>
      <span>süre önce bazı kaçakçılardan silah temin ettiğinin ancak bu kaçakçılardan birinin Şükrü Elverdi'ye bu silahı </span>
      <span>vermeden önce bu silahla atış yaparak iki kovanı sakladığının tespit edilmesi üzerine, olayı araştıran ekipçe bu </span>
      <span>kovanlar elde edilerek tarafıma intikal ettirildi. </span>
    </p>
    <p class="calibre1">
      <span>Erol Evcil'in üst düzey ilişkileri nedeniyle konu ile ilgili başkan yardımcısıyla bu kovanların ekspertiz </span>
      <span>raporunu Kriminal Polis Laboratuvar Dairesi'nde gizlice yaptırıp yaptıramayacağımızı değerlendirdik, ilgili </span>
      <span>Başkan Yardımcısı, Kriminal Daire'de güvenilir bir arkadaşının olduğunu, kendisini makama çağırabileceğini </span>
      <span>belirtti. Kısa bir süre sonra Kriminal Polis Laboratuvarı'ndaki görevliye bu boş kovanları teslim ettik. Yaptığımız </span>
      <span>diğer bir araştırmada Nesim Malki'nin öldürüldüğü günün gecesi, kendisini polis olarak tanıtan bir kişinin </span>
      <span>Malki'nin evine giderek Malki'ye ait cep telefonunun sim kartını aldığını belirledik. Erol Evcil'in yanında koruma </span>
      <span>görevi yapan Yusuf ilhan ve diğer görevlilerin fotoğraflarının bulunduğu bir albüm hazırlanarak bu albümü, </span>
      <span>Malki'nin sim kartını alan kişinin teşhisi için eşine yaptırmak üzere, MiT Daire Başkanı Mehmet Eymür'ün </span>
      <span>makamında, Malki ailesi ile yakın ilişkiler içinde bulunan mutemet bir kişiye teslim ettik. Burada, niçin bizzat </span>
      <span>Malki'nin eşinin emniyete çağırılarak bu teşhisin yaptırılmadığı sorusu akla gelebilir. </span>
    </p>
    <p class="calibre1">
      <span>Malki cinayetinin araştırıldığı günlerde, bazı konularda bilgisine başvurmak için Mehmet Eymür'ün </span>
      <span>Bahçelievler'deki MiT Müsteşarlığı makamına benim Eymür'e ricam üzerine gizlice getirilen Malki'nin avukatı </span>
      <span>Aydoğan Semizer'in, öldürülmekten aşırı derecede korktuğu, ayrıca Malki'nin aile fertlerinin de öldürülmekten </span>
      <span>korktukları, kimseyle görüşmek istemedikleri yönündeki ifadeleri ve verdiği kaçamak cevaplardan, avukatın bu </span>
      <span>olayla ilgili olarak çok şey bildiği ancak tehdit edildiği veya bu işin içinde olabileceği kanaati bizde oluşmuştu. </span>
      <span>Ayrıca cinayetin faillerini tespit ettikten sonra bu kişilerin teknik takip ile bürokrasi ve siyasetteki bağlantılarını </span>
      <span>ortaya çıkarmak için de son derece gizli hareket edilmesi gerekiyordu. Kanımca, bugün de bu olay tam olarak </span>
      <span>çözülememiştir. Operasyon yarım kalmıştır. Malki'nin arkasındaki dış güçler, kara para baronları ye yabancı gizli </span>
      <span>servis ilişkilerinin üzerine gidilememiştir. Olayın tetikçileri ve azmettiren kişi yakalanmış ancak Malki'nin her </span>
      <span>türlü yasadışı faaliyetini bilen ortağı ve muhasebecisi Erol Erkohen ise cinayetin çözülmesinden kısa bir süre </span>
      <span>sonra elini kolunu sallayarak yurtdışına çıkmıştır. Daha sonra bu şahsın israil'de ifadesinin alınması için Adalet </span>
      <span>Bakanlığı ve İçişleri Bakanlığı'ndan oluşan bir ekip israil'e gitmişse de maalesef düğümü çözebilecek bir </span>
      <span>neticeye ulaşılamamıştır.   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>AKŞENER: HÜKÜMETİN DÜŞMESİ İLE MALKİ   </span>
    </p>
    <p class="calibre1">
      <span>ARAŞTIRMASI ARASINDA İLİŞKİ VAR </span>
    </p>
    <p class="calibre1">
      <span>Genelkurmay ikinci Başkanı Çevik Bir'in isteği üzerine görevden alınmamdan bir iki gün önce 'kriminal'e </span>
      <span>gönderdiğimiz mermilerin incelenmeden geri gönderildiği, laboratuvardaki görevlinin çekindiği, bana başkan </span>
      <span>yardımcısı tarafından iletildi. Malki cinayeti ile ilgili gelişmelerden her safhada kendisini bilgilendirdiğimiz İçişleri </span>
      <span>Bakanı, Mamak Askeri Cezaevi'nden serbest bırakıldığım günlerde bana "Refahyol hükümetinin yıkılmasında </span>
      <span>Malki cinayeti ile ilgili yaptığımız araştırmaların önemli bir rolü olduğunu" söylemişti.  </span>
    </p>
    <p class="calibre1">
      <span>Malki cinayetini araştırdığımız dönemde Başkan Yardımcısı Hanefi Avcı, bana, İstanbul'da görevli olduğu </span>
      <span>dönemde, Cinayet Büro Amiri Başkomiser Şentürk Demiral'la birlikte 28.11.1996'da gerçekleştirilen Nesim Malki </span>
      <span>cinayetinin azmettiricisinin Erol Evcil olduğuna dair, cinayetten sonraki 12 hafta içinde aldıkları istihbaratı, </span>
      <span>dönemin İstanbul Emniyet Müdürü Orhan Taşanlar'a, Asayiş Şube Müdürü Sedat Demir'e ve sıralı amirlere </span>
      <span>ilettiğini ifade etmişti. </span>
    </p>
  </body>

</html>
