<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>26</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>müfettişle yakın dostluğu nedeniyle Alaattin Çakıcı ve Erol Evcil'in Türkbank'tan aldıkları kredilerin </span>
    </p>
    <p class="calibre1">
      <span>engellenmesinin faturasını kendisine çıkararak eylemi gerçekleştirdiklerini" iddia ediyordu. Adil Ongen, yaptığı </span>
      <span>açıklamada, ayrıca kendisine karşı yapılan suikast teşebbüsünde, Alaattin Çakıcı ve adamlarının taşeron </span>
      <span>olduklarını, esas işvereni bulmak gerektiğini de söylüyordu.  </span>
    </p>
    <p class="calibre1">
      <span>Flaş Tv Olayı ve Alaattin Çakıcı </span>
    </p>
    <p class="calibre1">
      <span>Ongen. MiT mensubu Yavuz Ataç'ın çocukluk arkadaşı olduğunu ve bu olaydan sonra kendisini arayarak </span>
      <span>yardım istediğini. Özer Çiller'i 20 yıldır tanıdığını da belirtmişti. </span>
    </p>
    <p class="calibre1">
      <span>Adil Öngen'e yapılan suikast girişiminin ardından, Alaattin Çakıcı ile ilgili olarak yaptığımız </span>
      <span>araştırmalarda, Çakıcı'nın yurtdışında olmasına rağmen MiT, Emniyet ve siyaset üzerinde çok etkin ilişkileri </span>
      <span>bulunduğunu, İstanbul'da mutlak bir hâkimiyet sağladığını, devlet ihalelerinde yadsınamaz bir ağırlığının </span>
      <span>olduğunu gördük. Buna mukabil, bu kişinin Türkiye'de çeşitli suçlardan aranmasına rağmen, hakkında </span>
      <span>uluslararası alanda aranması için hiçbir girişimin yapılamadığı, bunun nedeninin de ilişkileri olduğu apaçık </span>
      <span>ortaya çıkmıştı. </span>
    </p>
    <p class="calibre1">
      <span>Adil Öngen'in vurulması ile birlikte Emniyet istihbaratı olarak dikkatlerimiz Çakıcı'nın üzerine </span>
    </p>
    <p class="calibre1">
      <span>yöneldiğinde, ilginç bilgiler elde ettik. Çiller ailesi hakkında çok önemli bilgilere sahip olduğu iddia edilen </span>
      <span>Çakıcı'nın, ANAP'lı bazı eski bakan ve milletvekilleriyle de ilişki içinde olduğu, Çiller ailesi ile ilgili bazı yolsuzluk </span>
      <span>iddialarının bizzat Çakıcı tarafından bir televizyon kanalında açıklanacağı, alınan istihbaratlar arasındaydı. Nisan </span>
      <span>ayının son haftasında Alaattin Çakıcı'nın, Çiller ailesi ile ilgili olarak bomba suçlamalar yapacağı, bunun için de </span>
      <span>uygun bir televizyon kanalı arandığı fısıltıları, İstanbul'a bomba gibi düşmüştü. 1 Mayıs 1997 günü gecesi </span>
      <span>Çakıcı, Kadir Çelik'in sunduğu programda, Flash TV'de canlı yayına çıkarak kamuoyunda şok etkisi yaratan </span>
      <span>iddiaları içeren bir konuşma yaptı. Çakıcı bu iddialarında özetle: Mehmet Üstünkaya ile yaptığı telefon </span>
      <span>görüşmesinde; Kanal 6 işini bitirdiğini, Adil Öngen'in Türkbank olayı ile ilgili olarak kendilerinden Özer Çiller'e </span>
      <span>verilmek üzere 20 milyon dolar istediğini, onlarla böyle anlaşmadıklarını ifade ederek "Onlarla bir daha </span>
      <span>görüşün. Bu iş bitmezse sonu kötü olur" dediğini, Çiller'in bir yurt gezisinde herkesi atlatarak ortadan </span>
      <span>kaybolduğunu, zenci bir kişi ile hissi olarak buluşma yaptığını açıklayarak Türkiye gündemine oturuyordu. </span>
      <span>Türkiye Cumhuriyeti'nde başbakanlık yapmış, evli ve anne olan bir kadın için çirkin bir şekilde iftiralarla </span>
      <span>dedikodulara dayalı mesnetsiz, bir haber, Çakıcı'nın Flash TV'ye çıkmasını organize edenlerin telkinleriyle </span>
      <span>yayımlatılıyordu.  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>Çakıcı'nın Flash TV'deki bu konuşması, başta DYP çevreleri olmak üzere toplumun büyük bir kesiminden </span>
      <span>tepki aldı. 2 Mayıs 1997 tarihinde Flash TV'nin İstanbul Beyoğlu'ndaki merkezine bir grup tarafından silahlı </span>
      <span>baskın düzenlendi. Polis kayıtları ve basındaki haberlere göre saldırganların kırk kişi civarında olduğu, olayda </span>
      <span>7.65 ve 9 mm çaplarında 5 adet silah kullanıldığı, toplam 62 el silah atıldığı, saldırganların kaçarken </span>
    </p>
    <p class="calibre1">
      <span>kullandıkları otomobillerin plakalarının da sahte olduğu tespit edildi. </span>
    </p>
    <p class="calibre1">
      <span>Emniyet, sanıkları yakalamak için çalışmalarını sürdürürken bu olay kamuoyunda ve siyaset cephesinde </span>
      <span>geniş yankı buldu. ANAP ve DSP, saldırıya uğrayan ve kapatılan Flash TV için, TBMM Başkanlığı'na Meclis </span>
      <span>Araştırma Önergesi verdi. </span>
    </p>
    <p class="calibre1">
      <span>ANAP Genel Sekreteri Yaşar Okuyan, Flash TV'nin 'yalı çetesi' artıklarınca basıldığını iddia ederek </span>
      <span>medyaya 'Çiller ailesi aleyhine yayın yaparsanız başınıza neler gelecek mesajı verildiğini' ifade etti. İçişleri </span>
      <span>Bakanı Meral Akşener de Flash TV'ye yapılan saldırıyı kınayarak saldırıyı yapanların yakalanarak adalete sevk </span>
      <span>edileceğini açıkladı. </span>
    </p>
    <p class="calibre1">
      <span>Olaydan kısa bir süre sonra baskın esnasında kullanılan otonun sahibinin 'emniyet'e kendiliğinden teslim </span>
      <span>olmasıyla Mehmet Tunçdemir ve Erdal Coşkun'un da aralarında bulunduğu baskına katılan beş sanık yakalandı. </span>
      <span>Sanıkların üzerinden çıkan tabancaların, balistik muayenesinde, Flash TV baskınında kullanıldığı tespit edilerek </span>
      <span>adalete teslimi sağlandı, İstanbul Emniyet Müdürü Ramazan Er, basına yaptığı açıklamada, DYP İstanbul H </span>
      <span>Başkanı Celal Adan'a, bu şahısların kimlik bilgileri ve partiye kayıtlı olup olmadıkları hususlarının sorulduğunu, </span>
      <span>partiyle bir ilgilerinin olmadığının öğrenildiğini belirtti.   </span>
    </p>
  </body>

</html>
