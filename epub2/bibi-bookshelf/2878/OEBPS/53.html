<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>53</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>yargılanacağımız bile bu haberlerde telaffuz ediliyordu. 17 Temmuz 1997 tarihli gazetelerin büyük bölümü </span>
      <span>konuyu manşetlerine taşımış, büyük puntolu başlıklarla olayı duyuruyordu. Yine fotoğrafım, Çiller ve </span>
      <span>Akşener'inkilerin yanında yer alıyordu. </span>
    </p>
    <p class="calibre1">
      <span>Radikal gazetesi, sürmanşet ve tam sayfa olarak verdiği haberde, 'Orakoğlu hapiste', 'Genelkurmay'dan </span>
      <span>Çiller'e soruşturma', 'Akşener'e azmettirme suçlaması' başlıklarına yer veriliyordu. Haberde, özetle şunlar yer </span>
      <span>alıyordu: </span>
    </p>
    <p class="calibre1">
      <span>"Çember daralıyor. Genelkurmay, eski Başbakan Yardımcısı Tansu Çiller hakkında, CIA ajanlığı </span>
      <span>suçlamasıyla soruşturma başlattı. Çiller'in suçlu olduğu kanaatine varılırsa, hakkında dava açılması talebinde </span>
      <span>bulunulacak."   </span>
    </p>
    <p class="calibre1">
      <span>  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>ORAKOĞLU'NA 8 YIL HAPİS </span>
    </p>
    <p class="calibre1">
      <span>Deniz Kuvvetleri'nden gizli bilgi ve belge sızdırılmasıyla ilgili soruşturmada şok gelişme yaşandı. Eski </span>
      <span>istihbarat Daire Başkanvekili Bülent Orakoğlu, askeri mahkeme tarafından tutuklandı. Karar, duyurulması </span>
      <span>yasaklanan bilgileri elde etmek suçuna dayandırıldı. Orakoğlu, 8 yıla kadar ağır hapis cezası alabilecek. </span>
    </p>
    <p class="calibre1">
      <span>Akşener talimatı mı? </span>
    </p>
    <p class="calibre1">
      <span>Askeri Başsavcılık, 'casuslukla İlişkili gördükleri hakkında da yargılanma isteminde bulunabilecek. </span>
      <span>Başsavcılık, eski İçişleri Bakanı Akşener'in 'casusluk' için talimat verdiği ya da 'köstebek'in elde ettiği evrakı </span>
      <span>alarak başka makamlara İlettiği sonucuna varırsa dokunulmazlığının kaldırılması İçin fezleke hazırlayabilecek. </span>
    </p>
    <p class="calibre1">
      <span>Sabah gazetesinde yine 1 inci sayfadan resmi elbiseli bir fotoğrafım eşliğinde tam sayfa verdiği </span>
      <span>haberde; "Şok tutuklama. Genelkurmay'daki casus skandalinin kilit ismi polis müdürü Orakoğlu, askeri </span>
      <span>mahkemece tutuklandı" deniliyordu. </span>
    </p>
    <p class="calibre1">
      <span>16.7.1997 tarihli Hürriyet, Milliyet, Akşam gibi gazetelerde Tansu Çiller ve Meral Akşener'in fotoğrafları </span>
      <span>altında yer alan fotoğrafımla birlikte verilen, askeri mahkemenin tutuklama kararı, Çiller ve Akşener hakkındaki </span>
      <span>İddialar, casusluk ve ajanlık suçlamalarına İlişkin haberler, kuşkusuz ki tam bir yargısız infazdı, işin ilginç yanı, </span>
      <span>hazırlık soruşturmasının gizli olması kanun emri gereğiyken askeri savcılıkça alınan bütün ifadeler ve </span>
      <span>soruşturmanın bütün ayrıntıları, 16 Temmuz 1997 tarihini takip eden gün ve aylarda devamlı olarak basında </span>
      <span>yer aldı. Anlaşılan birileri bu gizli bilgileri basına ve medyaya sızdırmakta sakınca görmüyordu.  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>Hakkımda çıkan haberlerde, 'casusluk' suçu nedeniyle tutuklandığım bilgisi yanında, 8 yıl hapis cezasına </span>
      <span>çarptırılacağım yönünde yorumlar da yapılıyordu, iş o kadar ilerilere götürüldü ki bazı televizyon kanalları, </span>
      <span>askeri mahkemece hakkımda idam cezası verileceği önkabulünden hareketle ekranlarında idam sehpası </span>
      <span>görüntülerine yer veriyordu. 'Orakoğ-lu'na kelepçe' başlığı ile çıkan bir haber ise tam anlamıyla gerçek dışıydı. </span>
      <span>Zira cezaevine götürülürken kesinlikle kelepçelenmedim. </span>
    </p>
    <p class="calibre1">
      <span>Bu haberler, toplumu yanlış bilgilendirip yönlendirmeye dönük bir planın parçasıydı.  </span>
    </p>
    <p class="calibre1">
      <span>Bir dönem devlete Emniyet istihbarat Dairesi Başkanlığı, İçişleri Bakanlığı ve Başbakan Yardımcılığı </span>
      <span>yaparak hizmet etmiş insanlar, tamamen hukuk dışı ve keyfi suçlamalarla karalanmaya ve medya tarafından </span>
      <span>adeta linç edilmeye çalışılıyordu. </span>
    </p>
    <p class="calibre1">
      <span>Refahyol Hükümeti bu ülkenin hükümeti değil miydi? Yoksa bu hükümet, başka bir devlet hesabına mı </span>
      <span>çalışıyordu? Öyle ya, askeri savcılık tarafından hazırlanan iddianamede, Emniyet istihbarat Daire Başkanı'nın, </span>
      <span>kendisine gelen bilgi ve belgeleri Türkiye Curnhuriyeti'nin devlet hiyerarşisi içinde, İçişleri Bakanı'ndan </span>
      <span>başlayarak Cumhurbaşkanı'na kadar uzanan bir silsileye iletmesi, başka bir devlet lehine yapılmış bîr istihbarat </span>
      <span>faaliyeti kabul ediliyor, casus ve vatan hainliği suçlamalarında bulunuluyordu. Yoksa Çevik Bir döneminde, bazı </span>
    </p>
  </body>

</html>
