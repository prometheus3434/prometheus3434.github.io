<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>54</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>askeri kışlaların kapılarına asılan 'Orduya sadakat şerefi-mizdir' sözündeki 'Orduya sadakat' kavramı, vatana ve </span>
      <span>millete sadakat ve hizmetten daha mı ön planda tutulmak isteniyordu? Askeri savcının, emir-komuta zinciri </span>
      <span>içinde hareket eden bir kişi olduğu düşünülürse, basına el altından sızdırılan hazırlık tahkikatına ait gizli kalması </span>
      <span>gereken bilgi ve belgeler, araştırılmadan, soruşturulmadan ve en önemlisi hiçbir şekilde muhakeme edilmeden </span>
      <span>bazı gazete ve televizyonlarda nasıl olup da haber olabiliyordu? Ülkemizde medya casus kelimesinin anlamını </span>
      <span>bilmiyor muydu? Yoksa emir-komuta zinciri içinde gazetecilik yapmak daha mı kolaydı?  </span>
    </p>
    <p class="calibre1">
      <span>MAMAK CEZAEVİNE GİRİYORUM </span>
    </p>
    <p class="calibre1">
      <span>Emniyet Genel Müdürlüğü istihbarat Daire Başkanlığı görevine başladığım 12 Mart 1997'den yaklaşık </span>
      <span>dört ay sonra 16 Temmuz 1997 günü akşamı saat 16.00 sularında, Deniz Kuvvetleri Komutanlığı'na ait bir </span>
      <span>araçla 4. Kolordu içinde bulunan Mamak Askeri Cezaevİ'ne doğru yol alıyordum. </span>
    </p>
    <p class="calibre1">
      <span>Daha bir iki ay önce, yaklaşık 5 bin personeli bulunan bir haber alma örgütünün başındayken şimdi bir </span>
      <span>tutukluydum. Neden? Kanunlar çerçevesinde görevimi yaptığım için. Üstüne üstlük beni hukuksuz bir biçimde </span>
      <span>tutuklayan bir birimin cezaevine götürülüyordum. Tüm bunların bende yarattığı sıkıntı çok büyüktü. Ancak </span>
      <span>bunlardan hiç biri, bana İsnat edilen suçun, yani casusluk ve vatana ihanetin ailem ve yakınlarıma getireceği </span>
      <span>manevi sıkıntı kadar büyük olamazdı. </span>
    </p>
    <p class="calibre1">
      <span>Bu suçlamaların yapıldığı tarihten, şu satırları yazdığım bugüne ve son nefesime kadar, şahsıma ve </span>
      <span>başında bulunduğum teşkilata bu komployu kuranlar ve bu komplonun bir şekilde parçası olan grup ve kişilerle </span>
      <span>mücadelem devam edecek. Mesleğim gereği, güçsüzlerin hak ve hukukunu korumak zorunda olan bir kişi </span>
      <span>olarak, eğer kendi hak ve hukukumu koruyamaz-sam, suç ve suçluları kamuoyu önünde teşhir edip adalete </span>
      <span>sevk edemezsem, benim kişiliğimin, insanlığımın ve beni ben yapan değerlerimin ne anlamı kalır? </span>
    </p>
    <p class="calibre1">
      <span>Mamak'a giriş, nizamiyeden geçiş ve 5 dakika sonra askeri cezaevine geliş.. Yanımdaki tuğamiralle </span>
      <span>birlikte cezaevi kapısından içeri giriyor ve cezaevi komutanının odasına çıkıyoruz. Devlet hizmetinde </span>
      <span>bulunduğum uzun yıllar içinde yaptığım, sayısız cezaevi ziyareti aklıma geliyor. Bir an nerede bulunduğumu </span>
      <span>unutur gibi oluyorum. Sanki hafızam bana isyan ederek  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>bugüne dönmek istemiyor. Ancak cezaevi komutanının "Hoş geldiniz" sözü ile kendime geliyorum. </span>
      <span>Komutana baktığımda yüzü birden tanıdık geliyor. Niğde İI Emniyet Müdürlüğü görevim yürüttüğüm sırada, </span>
      <span>Nevşehir Alay Komutanı olduğunu hatırlıyorum. Şu kaderin garip cilvesine bakın ki yıllar önce birkaç ilin valisini, </span>
      <span>emniyet müdürünü ve alay komutanını bir araya getiren 'İl koordinasyon toplantıları'nda devletin güvenliği için </span>
      <span>alınacak tedbirleri tartıştığımız birinin önüne, şimdi devlet aleyhine suç işlediği iddia edilen birisi olarak </span>
      <span>çıkıyordum. </span>
    </p>
    <p class="calibre1">
      <span>Bu ağır ruh hali İçinde, İçimde patlayan volkanları söndürmeye çalışarak, şu an bile hatırlayamadığım 3-</span>
      <span>5 dakikalık bir konuşma yapıyoruz, birlikte çay içiyoruz. Albay, bana cezaevinde her zaman birlikte voleybol </span>
      <span>oynayabileceğimizi söylüyor. Beni cezaevine getiren tuğamiralle vedalaştım mı? Albayın odasında birlikte </span>
      <span>miydik? Bunları hiç hatırlayamıyorum.  </span>
    </p>
    <p class="calibre1">
      <span>Daha sonra Cezaevi görevlisi başçavuşun odasına gidiyor, burada gri renkli mahkûm elbisesini </span>
      <span>giyiyorum. Üzerimdeki takım elbise, gömlek, kravat, cep telefonu ve diğer özel eşyalarımı teslim ediyor, uzun </span>
      <span>yıllar boyunca sayısız suçluyu yolladığım parmaklıkların öte tarafına geçiyorum. </span>
    </p>
    <p class="calibre1">
      <span>Hayatımın bir dönüm noktası... Cezaevine giriş kapısının önünde bulunan ve avukatlarla görüşme yeri </span>
      <span>olarak kullanılan bölümden, koğuşların olduğu kısma açılan ve oradan uzun bir koridora çıkan bölümün demir </span>
      <span>kapı kilitleri açıldı. </span>
    </p>
    <p class="calibre1">
      <span>Koridorda 20-30 metre gittikten sonra 'subay koğuşu' olarak adlandırılan bîr koğuşun önünde durduk. </span>
      <span>Görevli gardiyanlar, demir kapının kilitlerini açarak beni koğuşun içerisine bıraktılar ve arkamdan aynı şekilde </span>
      <span>kapıyı kilitlediler, içeri girdiğimde büyük bir odanın içinde 40-50 ranzadan oluşan yatakların, koğuşun hemen </span>
      <span>girişinde küçük bir mutfağın ve mutfağın arkasında tuvalet ve duşların bulunduğunu gördüm. Koğuş duvarının </span>
    </p>
  </body>

</html>
