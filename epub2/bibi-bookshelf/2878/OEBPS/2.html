<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>2</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>ÖNSÖZ </span>
    </p>
    <p class="calibre1">
      <span>Takvimler, 3 Kasım 2000 tarihini gösteriyordu. Susurluk kazasının 5'inci yıldönümü ile ilgili sabah </span>
      <span>haberlerini izliyordum. Duyduğum cümleler, beni bir anda şaşkına çevirmişti. Haberde aktarılan 'Susurluk </span>
      <span>Albümü'nde benim de fotoğrafım bulunuyordu. Sabırla, spikerin beni Susurluk'la ortaya çıkan ilişkiler ağının </span>
      <span>hangi karesi içine sokma becerisini göstereceğini beklerken fotoğrafımla ilgili herhangi bir yorumda </span>
      <span>bulunulmadığını gördüm. Internete girerek ulusal basının günlük haberleriyle ilgili kısa bir tur yaptığımda, </span>
      <span>Radikal gazetesinin Susurluk anısına özel hazırladığı albümün içinde de fotoğrafımı gördüm: </span>
    </p>
    <p class="calibre1">
      <span>"Dönemin Emniyet Genel Müdürlüğü istihbarat Dairesi Başkanvekili Bülent Orakoğlu'nun, Çakıcı'nın </span>
      <span>ABD'de firarda bulunduğu sırada planlanan operasyonu, Akşener'in talimatıyla durdurduğu öne sürüldü." </span>
    </p>
    <p class="calibre1">
      <span>Hiçbir gerçek yanı olmayan, haberden çok önyargılı bir 'yorum' olduğu açıkça anlaşılan bu metni kaleme </span>
      <span>alanlarla ilgili duyduğum tepkiyi, içimde hep saklı tuttum. </span>
    </p>
    <p class="calibre1">
      <span>Ancak şahsıma ve Emniyet istihbarat Dairesi'ne karşı 1997 yılı temmuzunda gündemi manipüle ederek </span>
      <span>hazırlanan ve sahneye konan 'andıçlı' komplo ve bu komploya bilerek ya da bilmeyerek alet olan, haksız ve </span>
      <span>hukuksuz bir şekilde yargısız infaz yapan medyayı, yüreğim buruk bir şekilde anımsıyorum. </span>
    </p>
    <p class="calibre1">
      <span>ÖNSÖZ  </span>
    </p>
    <p class="calibre1">
      <span>  </span>
    </p>
    <p class="calibre1">
      <span>Susurluk kazasının dördüncü yılında yine aynı gazetenin, çıkardığı Susurluk albümünde şahsıma yer </span>
      <span>verdiğini, fotoğrafımın altına Genelkurmay'a köstebek soktuğumu iddia eden bir önsöz koyduğunu ve internet </span>
      <span>sitesine de bu albümü dahil ettiğini hatırlıyorum. Hatta aynı gazetenin değerli bir yazarıyla yaptığım bir </span>
      <span>söyleşide, bu konudan dolayı rahatsızlığımı ileterek kamuoyuna 'Köstebek Skandalı' olarak yansıyan olaylarla </span>
      <span>ilgili bilgi veriyordum. Bu olayın Susurluk'la yakından uzaktan hiçbir bağlantısının olmadığını belirtmeme </span>
      <span>rağmen Susurluk kazasının beşinci yıldönümünde aynı gazetenin bu albüme fotoğrafımı dahil ederek Alaaddin </span>
      <span>Çakıcı'nın yakalanmasını eski İçişleri Bakanı Meral Akşener'in emri ile durdurduğum iddia ediliyordu. </span>
    </p>
    <p class="calibre1">
      <span>Hafızamı yokladım. Tüm gazete arşivlerini, bu konu ile ilgili tüm yazı, yorum ve haberleri taradım. Ancak </span>
      <span>bu yoruma neden olabilecek tek bir habere rastlayamadım. Alaaddin Çakıcı'nın yakalanması ile ilgili </span>
    </p>
    <p class="calibre1">
      <span>operasyonel çalışmayı başlatan ismi, yani beni, Bülent Orakoğlu'nu Susurluk'un içinde gösterme çabası ne </span>
      <span>anlama geliyordu?  </span>
    </p>
    <p class="calibre1">
      <span>Susurluk kapsamı içinde adı geçenlerle ilgili olarak şahsıma herhangi bir dava açılmamışken, bu konuda </span>
      <span>herhangi bir suçlama da yapılmamışken, insanların şeref ve haysiyetlerine reyting uğruna saldırmak, hangi </span>
      <span>vicdan ve meslek haysiyeti ile bağdaşıyordu? </span>
    </p>
    <p class="calibre1">
      <span>Elimde hiçbir belge ve delil yokken ben de bu gazetecinin, ülkemizde gündemi manipüle eden ajan </span>
      <span>provokatörlerin istekleri doğrultusunda kamuoyunu yalan haberlerle bilgilendirdiğini iddia etsem doğru olur </span>
      <span>mu? Kuşkusuz bu, doğru bir davranış olmaz. Esasen tam bu noktada 'Basın Konseyi'nin yayımladığı ve her </span>
      <span>basın mensubunun uymak zorunda olduğu ahlak bildirgesini hatırlatmak istiyorum. </span>
    </p>
    <p class="calibre1">
      <span>  </span>
    </p>
    <p class="calibre1">
      <span>Hürriyet gazetesi köşe yazarı Sedat Ergin'in muhtelif tarihlerde Emniyet istihbarat Dairesi'ni ve şahsımı </span>
      <span>hedef alan yazılarını ibret vesikası olarak okudum. Bu yazarımızın derin ve gizli yerlerden aklığı izlenimini veren </span>
      <span>bazı bilgilere, 'andıclı' yorumlarını da katarak kamuoyuna sunması, hiç şüphesiz gazetecilik mesleğinin en </span>
      <span>başarılı örneklerini teşkil etti! </span>
    </p>
    <p class="calibre1">
      <span>Sedat Ergin gibi tecrübeli bir gazeteci muhakkak ki kamuoyunu aydınlatacak sansasyonel haber, yorum </span>
      <span>ve analizlerde, doğrular üzerine oturmuş bazı kaynaklardan faydalanacaktı. Ancak bu haber ve yorumlar, bir </span>
      <span>hukuk devletinde, yargıda devam eden davalar hakkında kesinlikle olmamalıydı. </span>
    </p>
  </body>

</html>
