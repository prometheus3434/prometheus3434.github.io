<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-15</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-15" lang="tr-TR" xml:lang="tr-TR">
<div>
<p><st c="0">Cisco’nun temel ilgi alanı işlevsellikti. </st><st c="43">Bugün ya da yirmi yıl sonra ağa bağlanan uygulamalar ve ikincil araçlar Songdo’yu farklı yapacaktı ama tüm bunlar sadece destekleyici ağın güvenilir olması durumunda yararlı olabilirdi.</st></p>
			<p><st c="228">Bununla birlikte, Cisco, masaya oyun değiştirici nitelikte bir teknoloji getiriyordu. </st><st c="315">Songdo’nun bağlanabilirliğinin en önemli bileşenlerinden biri, Cisco’nun TelePresence teknolojisi olacaktı. </st><st c="423">İlk olarak büyük fiyat etiketine güç yetirebilen büyük şirketlere pazarlanan bu çok kameralı, teknoloji harikası iletim ünitesi gözü ve kulağı aldatabilen insan kopyalar yaratıyordu. </st><st c="606">Seyahat giderlerini azaltmak için ideal bir araç olarak pazarlanıyordu. </st><st c="678">NSIC ve Cisco, IBD’deki her eve bir TelePresence (TP) ekranı koyarak büyük bir riski göze aldı. </st><st c="774">TP üniteleri (mikrodalga fırınlar kadar yaygınlık gösterecek olmasına karşın) basit bir elektrikli ev aleti olmanın ötesindeydi ve Songdo’da trafiği azaltmada önemli bir rol oynayacağı umuluyordu. </st><st c="971">Tıpçılarla, hükümet yetkilileriyle ve eğitimcilerle yapılacak görüşmeler evden gerçekleştirilebilirdi ve bu da tıpkı özel sektör girişimlerindeki çalışanlar ve danışmanlar için yaptığı gibi ofis ziyareti ve toplantı yapma ihtiyacını ortadan kaldırabilirdi. </st><st c="1228">Hastalanıp evde kalan çocuklar bile derslere uzaktan katılabilirlerdi. </st><st c="1299">Profesyonel hizmetlerde ise ofis ziyaretlerinin yerini kişiselleştirilmiş “ev ziyaretleri” alabilirdi. </st><st c="1402">İki yönlü sanal iletişimin yararlarının sonu yok gibi görünüyordu ama hepsi bir varsayıma dayanıyordu: Songdo sakinlerinin, geliştiricilerin coşkusuna ortak olacağı varsayımına. </st><st c="1580">Bu coşku, bu teknolojik açıdan gelişmiş ülkede kaçınılmaz son gibi görünüyordu.</st></p>
			<p><st c="1659">Dokunmatik duvar yüzeyleri her apartman dairesinin ortamının (aydınlatma, ısıtma, iklimlendirme ve güç kullanımı denetleyicisinin) kontrolünü evdeki içgüdüsel odak noktası haline getirecekti. </st><st c="1852">Duvar yüzeyindeki kontrollere akıllı telefonlar, tabletler ve bilgisayarlarla uzaktan erişim mümkün olacaktı. </st><st c="1962">Sadece cep boyutlarında bir alet evdeki kontrollere dışarıdan erişim olanağı sağlamakla kalmayacak ayrıca insanların işten eve dönmeden önce küçük işleri anımsamasına ve klimanın çalışmasının ayarlanmasına yardımcı olmak için evdeki sensörler de programlanabilecekti. </st><st c="2230">Songdo’nun enformasyona dayalı olarak işlev görmesi isteniyordu; şehir, bu süreçte, enformasyon alışverişi ve geliştirme konusunda yeni bir düzey yaratacak ve bu düzey de zamanla Nesnelerin İnterneti olarak bilinecekti.</st></p>
			<p><st c="2449">Politik diyaloglar akıllı bir şehrin fiilen yeşil bir şehir olacağı noktasına kadar ilerledi; Songdo ise kentsel karbon ayak izinin azaltılmasında lider olacaktı. </st><st c="2613">Gale’in ısrarı ile IBD’deki geliştirme çalışmaları Enerji  ve Çevre Tasarımında Liderlik (LEED) sertifikası dikkate alınarak tasarlanıyordu. </st><st c="2753">Amerikan Yeşil Bina Konseyinin bir ürünü olan LEED derecelendirme sistemi küresel olarak yeni geliştirme çalışmalarında bir onay damgası haline gelmişti. </st><st c="2907">LEED sertifikası, yerleşim ve ticaret alanlarının ve kamusal alanların inşasında dokuz farklı kategori için geçerliydi. </st><st c="3027">2012 ortalarına dek, Songdo IBD’nin 1,3 milyon metrekare civarında bir alanı çeşitli LEED sertifikası türlerini almıştı.</st><sup><st c="3147">13</st></sup><st c="3150"> Binalardaki iklimlendirme kontrol özelliklerine bağlanan sensör sistemleri tüm bölgede enerji israfının önüne geçecekti. </st><st c="3272">Diğer çevre mühendisliği başarıları, örneğin evsel atıkları yeraltı işleme ve geri dönüşüm merkezine, kelimenin tam anlamıyla emen pnömatik sistem, yağmur suyu toplama ve tarım için atık su geri dönüşüm sistemleri, trafik gürültüsünün azalması (çünkü çöp kamyonları olmayacak) ve içme suyunun sulama yerine içmek için kullanılması gibi yararlar sağlayacaktı. </st><st c="3631">Ayrıca şehir kelimenin tam anlamıyla yeşildi: IBD’nin yüzde 40’ı açık alandı ve bölgenin neredeyse tam ortasında bulunan Central Park bir havaalanı şehrinin belirleyici özelliklerinden biri olarak yoğun bir seyahat merkezi olmak yerine, Seul sakinleri için çarpık şehirleşmenin sorunlarından uzaklaşma alanı olacaktı. </st><st c="3949">Ek olarak, çatıların yüzde 40’ı yeşil alan olacaktı. </st><st c="4002">Toplamda, Songdo’da atıkların yüzde 75’i şu veya bu şekilde geri dönüştürülecekti—burası yayaları ve bisikletlileri sürücülerin önünde tutan, elektrikli ve içinde birden fazla insan olan araçlara standart benzinli araçlardan daha iyi park alanları sunan bir şehir olacaktı. </st><st c="4276">RFID teknolojisi plakaları okuyabilecek ve trafik yığılmalarını tıkanıklığa dönüşmeden önce saptayabilecekti.</st></p>
			<p><st c="4385">En iyi durumda, Songdo, şehir sakinlerinin ve ziyaretçilerin davranış ve tercihlerini önceden tahmin edecek, eylemin bir ya da iki adım önünde duracak ve her şeyi tertemiz ve kontrol altında tutacaktı.  </st><st c="4588">En sonunda, şehir efendilerine etkili ve verimli bir şekilde hizmet edebilecekti.</st></p>
			<p><st c="4669">Bu planlar akıllı ve etkiliydi ama bazı önemli sorulara yanıt bulunana dek rafta bekleyecekti. </st><st c="4765">Bunların ücreti nasıl ödenecekti, hizmetler ve bu hizmetlerin sunulması nasıl gelir getirecekti? </st><st c="4862">Bu acı gerçek, Songdo’nun büyük vaadinin bazı havai anlatımlarında göz ardı edilmişti. </st><st c="4949">Ekip, bölge için mekanizmayı yaratan fiber optik geniş bant sayesinde geleneksel aklın Cisco’ya kazandıramayacağı danışmanlık becerileri kazandı. </st><st c="5095">Yani, sorunları çözmek için gayrimenkul geliştiricileri ya da inşaatçılar gibi düşünmeye başladılar.</st></p>
			<p><span><st c="5195">BAĞLANTILI BİR GAYRİMENKULÜN FİYATI</st></span></p>
			<p><st c="5231">Cisco’nun akıllı ve bağlantılı şehir inşa etme ekibi daha önceki bir bağlantılı gayrimenkul bölümünden doğmuştu. </st><st c="5345">Ekibin en önemli üyelerinden bazıları sorunlara bir gayrimenkul geliştiricisinin bakış açısıyla yaklaşmaya alışkındı: Apartman dairelerine, binalara ve caddelere Cisco teknolojisinin konulması gerçekten ne kadara mal olur? </st><st c="5568">Metrekare maliyeti ne kadardır ve bu fiyat gayrimenkulü ve IT hizmetlerini nasıl etkiler? </st><st c="5658">Gale International bu tür bir analiz yapmaya alışkındı ama Cisco’nun danışmanları bunu IBD geliştirme çalışmalarındaki işlerine ikincil bir iş olarak eklemek zorundaydı. </st><st c="5828">Şehir planlaması onların sadece IP tabanlı platforma bakmalarını gerektirmiyordu; aynı zamanda bu platformun diğer bina özellikleriyle nasıl etkileşime gireceğine ve en önemlisi geliştirme çalışmalarına ne kadar değer katacağına da bakmak zorundaydılar. </st><st c="6082">Bunu yapabilmek için de ekibin iş modellerindeki metrekare maliyetini hesaplaması gerekiyordu, hem de en az Gale ya da POSCO’nun yaptığı titizlikle. </st><st c="6231">Alan uzmanlıklarını masaya koyabiliyorlardı ama Cisco’nun geneli için bu, yeni bir iş hesaplaması yapma yoluydu.</st></p>
			<p><st c="6343">Ağda yer alacak olan hizmetler daha karmaşıktı. </st><st c="6392">Hangileri Cisco’nun modellerindeki maliyetleri karşılayacaktı? </st><st c="6455">Hangilerinden ücret alınacaktı? </st><st c="6487">Hangileri U-Life markasını inşa etmek için uygundu ve gelir eksileri olabilirdi? </st><st c="6568">Ekibin iş modellerinin bu sorulara yanıt vermesi gerekiyordu çünkü bu sorular 2009’da hâlâ eğitimsiz bir göze bir inşaat alanı olarak görünen bir şehir için yaşamsal önemdeydi.</st></p>
			<p><st c="6744">Ancak kullanımla ilgili sorular her zaman geçerliydi. </st><st c="6799">Şehre daha fazla ticari ve normal kiracı taşındıkça gelir artacaktı, öyleyse Songdo ne kadar hızlı dolacaktı? </st><st c="6909">Yatırım giderleri, işletme giderleri, ücretlendirme ve doluluk oranları ayrıntılı bir matriste bir araya getirilmeliydi. </st><st c="7030">Sahadaki partnerler böyle ince hesaplar bekliyordu ama Cisco’nun yatırımın uygun ve hızlı bir şekilde geri dönüşünü bekleyen satış ekipleri ve komuta zincirindeki diğer birimler için bunların hepsi yeni şeylerdi.</st></p>
			<p><st c="7242">İş modeli geliştirme süreci uzayıp işler daha karmaşık hale gelince ekip on yıllık bir sınırı zorlayan yatırım getirisi projeksiyonlarıyla bile Songdo’nun nasıl iş yapabileceğini açıklamanın bir yolunu buldu. </st><st c="7452">Kaynak olarak gayrimenkul modellerine baktılar; eğer Cisco şehir çapında bir ağ altyapısı inşa etmek istiyorsa şirket de şehir ölçeğinde bir modelleme yapmak zorundaydı.</st></p>
			<p><st c="7621">Gayrimenkul sektörü yönelimli uzun dönemli yatırım getirisi modellerinin farklı paydaşlar için farklı şekillerde paketlenmesi gerekiyordu. </st><st c="7761">Hükümet yetkilileriyle görüşürken ekibin kârlı olmasını beklemediği hizmetlere dikkat çekmek ve hükümete teşvik vermesini teklif etmek önemliydi. </st><st c="7907">Kurum içi gözden geçirmelerde ise uzun dönemli yatırım getirisi projeksiyonlarını yönetmek ve savunmak zorundaydılar. </st><st c="8025">Her biri farklı bir bakış açısından bakan bu kadar çok paydaşa hitap etmek çok zordu. </st><st c="8111">Ama Cisco’nun Songdo gemisinin kaptan köşkündeki yerini koruyabilmek için ekibin yapması gereken buydu.</st></p>
			<p><st c="8214">Cisco, kuracağı IP tabanlı platformdan işlev görebilecek hizmetlerden uzun bir liste oluşturdu. </st><st c="8311">Bazıları zaten katalogda yer alıyordu; diğerleri, örneğin TelePresence teknolojisinin yaygın kullanımı gibi hizmetler ise başkaları için olduğu gibi tasarım ekibi için de yeniydi. </st><st c="8491">Bu durum Songdo projesinin orada çalışan herkesin bakış açısını ne kadar çabuk değiştirdiğini gösteriyor. </st><st c="8597">Geçmişte de sıfırdan yeni şehirler kurulmuştu ama bu kadar çok teknolojik olanak eklenmemişti.</st></p>
			<p><st c="8691">Hizmetler abonelik ve hak sahipliği kategorilerine ayrılmak zorundaydı. </st><st c="8764">Örneğin, Songdo sakinlerinin sensörlere dayalı akıllı sokak aydınlatması yönetimi için ödeme yapmalarını beklemek mantıklı olmazdı; bütün dünyada şehir sakinleri sokak aydınlatmasının ücretsiz olmasını bekler. </st><st c="8974">Bu hizmetlerin bedeli gayrimenkul metrekare fiyatlarında ya da arazi fiyatlarında yapılacak artışlarla karşılanabilir miydi? </st><st c="9099">Cisco teknolojisi sayesinde mümkün olan maliyet düşüşleri de dikkate alınan diğer bir etkendi. </st><st c="9194">Güvenlik ve asayiş zaten bir vatandaşlık hakkıydı ama sokaklardaki kamera sayısının artırılmasıyla Songdo’daki güvenlik güçlerinin sayısı azaltılabilir miydi? </st><st c="9353">Yanıtlar her zaman kolayca bulunabilecek türden değildi ama toplantılarda hep bu tür sorular soruluyor ve ardından şirkete dönünce iş analistleri, teknolojinin uygunluğu ve üstün lojistiğin ürettiği gerçekçi bir fiyat artışı modeli oluşturuyordu. </st><st c="9600">Songdo hazır altyapılı bir şehir olarak satılıyordu; kiracıların hizmetleri kullanmak için tek yapması gereken taşınmaktı. </st><st c="9723">Bu, şehir planlamacıları ve valiler tarafından çıkarılacak konfor ücretleri olacak demekti. </st><st c="9815">Ekip, Songdo’nun doğrudan tüketiciyle ilgili abonelik hizmetleri için mantıklı bir şekilde ne kadar ücretlendirme yapabileceğini belirlemek için ölçütler elde etmek amacıyla Güney Kore kablo endüstrisini ve ilgili etkenleri gözden geçirdi.</st></p>
			<p><st c="10054">Her gün ele alınması gereken yeni veri grupları ortaya çıkıyor gibi görünüyordu. </st><st c="10136">İşin lojistik temelleri yeni değildi çünkü iş analistleri ve teknik mimarların çoğu Suudi Arabistan’da benzer ayrıntılı hesaplamalarla uğraşmıştı. </st><st c="10283">Ama Kore pazarı, pazarın talepleri ve partnerler farklıydı; her toplantının başarılı geçmesini beklemek gerçekçi değildi. </st><st c="10405">Songdo’nun bir laboratuvar olarak tarif edilmesi olağanlaşmış olmakla birlikte bu hiç de yanlış değildi.</st></p>
			<p><st c="10509">Her zaman olduğundan daha çok şey gerektirmesine karşın çalışmalar heyecan verici bir olasılık anlayışı yarattı. </st><st c="10623">Güvenlik, telekomünikasyon, enerji ve hizmet devamlılığının tek bir altyapıya bağlanması gelişmiş bir kentsel yaşam ve kaynakların daha akıllıca ve daha etkin kullanılması konusunda sayısız sonuçlar getiriyordu. </st><st c="10835">Cisco bu yeni ekosistemi ne kadar iyi anlarsa geliştirdiği IT altyapısı, uygulama ve hizmetlerden o kadar çok değer elde edebilirdi. </st><st c="10968">Elbette akıllı bir ağın sahip olması gereken işlev de tam olarak buydu, yani kullanıcılar ve ağ arasındaki ilişki, doğası gereği bir ortak yaşam ilişkisidir. </st></p>
			<p><span><st c="11126">ALTYAPININ ÜSTÜNDEKİ HİZMETLER,</st><br /><st c="11157">BUGÜN VE YARIN İÇİN</st></span></p>
			<p><st c="11177">Hizmetler ve uygulamalar her kentsel gelişimin en önemli öğeleridir. </st><st c="11247">Makinelerden insanlara arayüz bağlantısı merak kadar kaygı da yaratır. </st><st c="11318">Songdo’nun planındaki sensör bolluğu tasarımcılar ve IFEZ valileri için en önemli pazarlama özelliklerinden biriydi ama tepkiler bu kadar coşkulu değildi. </st><st c="11473">Bazı insanlar kullanım modellerini izleyen sayaç sensörleri ve sokak sensörlerinin zaten bazı Avrupa şehirlerinde kullanıldığına dikkat çekiyordu ama U-Life’ın her yere yayılmış olma özelliğinin anlaşılacağı yer de burasıydı. </st><st c="11699">Bu teknoloji, bir şehir sakininin çevresine o kadar derinlikli bir şekilde yerleştiriliyordu ki kelimenin tam anlamıyla her yerde karşısına çıkıyordu. </st><st c="11850">2005 kadar erken bir tarihte basın Songdo’nun hizmetlerini hayranlıkla görmek için davet edilmişti. </st><st c="11950">Otomobillerde bulunan ve coğrafi konum enformasyonunu ileten Radyo Frekansıyla Tanımlama (RFID) teknolojisi ya da bir akıllı telefonla ön kapıyı açabilen ya da müzik seçebilen ev otomasyonu seçenekleri, Güney Kore’nin canlı teknolojik farkındalığının doğal bir gelişimi olarak övgüyle tanıtılıyordu. </st><st c="12250">Songdo’nun özelliklerinin çoğu (örneğin RFID kartları) LG CNS tarafından prototip olarak Seul’de ve diğer şehirlerde üretilmişti; bu bakımdan, IT inovasyonunun ön cephesinde bulunan bir ülke için Songdo yeni bir gelişme aşamasıydı.</st></p>
			<p><st c="12481">Ancak U-Life köken olarak Güney Koreli olmasına karşın onun başarısında Cisco’nun da payı vardı. </st><st c="12579">Şirket bu hizmetleri kullanarak yaşamlarını sürdürecek olan insanların onayına ihtiyaç duyuyordu. </st><st c="12677">Her bilimsel alanda olduğu gibi, bu alanda da IP mimarlarının başarılı bir model oluşturmaya çalışırken arkalarına yaslanıp yaptıkları çalışmalara nasıl tepkiler geleceğini gözlemleme zamanı gelmişti.</st></p>
			<p><st c="12877">Bunu yaptıklarında teknoloji kullanımının sosyal bir bileşeni ortaya çıktı; Güney Kore gibi yetenekli ve gururlu bir ülkede Cisco gibi bir  yabancı şirketin çalışmaları hemen alkış almaz. </st><st c="13065">Aslında Songdo’nun yaratım çalışmalarına katılması biraz tepki bile aldı (ara sıra yeni binalardan birine “Cisco Go Home” yazılı afişler asılıyordu). </st><st c="13215">Bu rahatsız edici olsa da—çünkü IP mimarları, Songdo’nun </st><span><st c="13272">çalıştığını</st></span><st c="13283"> görmeyi gerçekten istiyordu—Cisco ekibi biliyordu ki Güney Kore çıkarları doğrultusunda çalışma becerilerinin gerçek sınaması, Gale International, POSCO E&amp;C ve Incheon yöneticileriyle yaptıkları partnerlikti. </st><st c="13493">Onların uygulama ve stratejiyle ilgili düşüncelerini anladıklarını ne kadar iyi kanıtlarlarsa bu ilişkiler o kadar sağlam hale gelirdi.</st></p>
			<p><st c="13628">Ama bu olumlu gelişmeler de sahne arkasında gerçekleşiyordu. </st><st c="13690">Güney Kore basını genellikle Songdo konusunda destekleyici bir tutum içindeydi ve her şeyin bir anda mükemmel hale getirilemeyeceğini kabul ediyordu. </st><st c="13840">Bununla birlikte, batılı yorumcular kaygılarını erkenden dile getirmeye başladı; Cisco, Songdo projesinin bir ortağı olmadan çok önce özel hayatın gizliliği ile ilgili kaygılar dile getirildi; “her yere yayılmış olan [aynı anda her yerde] yaşam” anlamına gelen “ubiquitous life” teriminin çevirisi yapılırken bazen iyi çağrışımlar ortaya çıkmıyordu. </st><st c="14190">Halkın hizmetlere vereceği tepki ise daha da önemliydi. </st><st c="14246">Bir ürünün sunulması ile ürüne uyum sağlanması ve yaygın bir şekilde kullanılması ayrı şeylerdi. </st><st c="14343">Daha 2005’te, Stanford Üniversitesinden insan davranışı ve ikna teknolojisi uzmanı B.J. </st><st c="14431">Fogg, U-Life’ın tanıtımlarından bazılarını eleştiriyordu. </st><st c="14489">Güney Kore’nin, bu hizmetleri açık pazarda sınamaya yönelik bu fırsattan bir “rekabet avantajı” elde ettiğini kabul etmesine karşın yakın gelecek hakkında o kadar umutlu değildi: “Birçok hizmetin başarısız olacağını tahmin ediyorum… deneylerin doğasında bu vardır. </st><st c="14754">İnsan doğasında ortaya çıkacak kırılganlıklara hazırlıklı olmaları gerekir.”</st><sup><st c="14830">14</st></sup></p>
			<p><st c="14833">Şehre ilk yerleşen sakinlerden yorumlar gelmeye başladıktan sonra bazı hizmet dikeylerinin geliştiricilerin umduğu şekilde çalışmadığına dair açık işaretler ortaya çıktı. </st><st c="15005">Gelişmiş tıp ve eğitim hizmetlerinin (ve ayrıca yolculuk gereksinimini azaltmanın) temeli olan TelePresence teknolojisi çalışmıyordu. </st><st c="15139">Korelilerin büyük bir kısmı sanal evlerinin bu genişlemesine kuşkuyla bakıyordu ve evlerindeki özel hallerinin “konuklar” tarafından görülmesi konusunda umulduğu kadar istekli değillerdi. </st><st c="15327">Songdo’nun geliştirme ekibi işe başladığında hâlâ inovasyonun en uç noktası olan RFID teknolojisinin yerini yeni teknolojiler alıyordu. </st><st c="15463">İnsanlar şehre taşınıyordu ve gayrimenkul fiyatları yüksekti ama Songdo’nun yeni sakinleri şehirde şirketlerin ve hizmet analistlerinin öngörmediği şekillerde deneyimler yaşamak istiyordu.</st></p>
			<p><st c="15651">Genel ekonomik göstergeler ise daha sorunluydu. </st><st c="15700">Ekonomik bölgenin avantajlarının hedefindeki büyük kiracıların gelişi yeterince hızlı olmuyordu. </st><st c="15797">Kuzeydoğu Asya Ticaret Kulesinin (NEATT) yapımı askıya alındı. </st><st c="15860">Ülkenin en yüksek binası olan NEATT, NSIC’nin tacında bir mücevher olacaktı. </st><st c="15937">Karma kullanımı ve son teknolojiyle donatılmış etkinlik merkeziyle Songdo’nun akıllı özelliklerinin en iyilerini sergileyecekti. </st><st c="16066">Binanın yapısı 2011’de tamamlanmış olmasına karşın şirketlerin kullanımına açılmadı ve beklenen ekonomik canlanma gerçekleşmediği için iç kısımlarda birçok şey yarım bırakıldı. </st><st c="16243">Ekonomik iklim hâlâ fazla olumsuzdu ve gelecek fazla belirsizdi; bu yüzden pek çok çokuluslu şirket Songdo’ya yatırım yapmaya gelmiyordu. </st><st c="16381">NEATT, 2014’e dek Songdo’nun yerine gelemeyen beklentilerinin acı bir hatırlatıcısı olarak dikkatleri üzerine çekti.</st><sup><st c="16497">15</st></sup></p>
			<p><st c="16500">Yavaş büyüme geliştiricilerin çabalarının bir sonucu değildi. </st><st c="16563">IBD ve çevresinde yapılmış çalışmaların kalitesi hakkında hiçbir sorun yoktu. </st><st c="16641">Güney Koreliler sundukları hizmet çeşitliliğinde oldukça cömertti. </st><st c="16708">Batıdaki en iyi üniversitelerle bağlantılı mükemmel okullar türemişti; yasal düzenlemeler yatırım için uygundu; ülkede işe almak için iyi eğitimli çalışanlardan oluşan büyük bir havuz vardı; şehir istisnai bir metro sistemiyle övünüyordu; lüks ve konforda eksik yoktu, ünlü eski golfçü Jack Nicklaus tarafından tasarımlanan bir golf sahası bile vardı. </st><st c="17060">Cevabı kimse bilmiyordu ama Gale International gibi gayrimenkul geçmişi olanlar Roma’nın bile bir yıl, hatta beş yıl içinde gelirde artıya geçemeyeceği tahminine sığınabilirdi. </st><st c="17237">Bununla birlikte, Songdo’daki caddeler böyle ıssız kaldığı ve Cisco’nun tüm şehre yerleştirdiği sensörleri ve tüm hizmetleri izlemek için sadece bir tek veri kontrol merkezi yeterli olduğu sürece gelir konusunu tartışmanın da fazla bir önemi yoktu. </st><st c="17486">Bazı yorumcular Güney Kore hükümetinin geliştirme projesinde tümden fişi çekip çekmeyeceğini ya da ülkenin ününü korumak için ilerleme yönünde baskı yapmaktan başka seçeneği olup olmadığını sorgulayacak kadar ileri gittiler. </st><st c="17711">Ama ileride Songdo’ya yeniden değinirken göreceğimiz gibi, bu kuşkucular yanılıyordu ve gerçekten de başarılı bir akıllı şehir ortaya çıkacaktı.</st></p>
			<p><span><st c="17855">BAĞLANTININ BAŞARISI MI YOKSA </st><br /><st c="17886">ŞEHRİN BAŞARISI MI?</st></span></p>
			<p><st c="17905">Burada Cisco’nun hikâyesi, yaratılmasına yardımcı olduğu şehrin hikâyesinden ayrılıyor. </st><st c="17994">Şirketin adı kalıcı bir şekilde Songdo’yla birlikte anılıyordu: Cisco büyük bir yatırım yapmıştı; John Chambers mutabakat sözleşmeleri imzalamıştı ve Başkan Lee Myung-bak ile görüştüğü gizlenmemişti; şirket Kore’de inovasyonun tanımlanmasına yardımcı olmak ve başka şehirlere de akıllı ve bağlantılı çözümler önerebilmek için Songdo IBD’de Akıllı ve Bağlantılı Topluluklar İçin Bir Küresel Merkez inşa etmeyi taahhüt etmişti.</st></p>
			<p><st c="18419">Cisco ekibi, partnerlerinin modern bir şehir için cesur bir tasarımı uygulamaya geçirmelerine yardımcı olmak amacıyla Songdo’ya gelmiş ve hedefine başarıyla ulaşmıştı. </st><st c="18588">Bu partnerlerle birlikte çalışırken onların bakış açılarını da anlayarak paha biçilmez bir deneyim kazanmıştı.</st></p>
			<p><st c="18698">Her Şeyin İnternetini ortaya çıkaran temel fikir, mantıklı sınırlarının sonuna kadar zorlandı. </st><st c="18794">Cisco’nun bağlantılı gayrimenkul ekipleri, bina yapımındaki çoklu ağları tek bir IP protokolüyle değiştirmek için birkaç yıl boyunca çalışmalar yapmıştı. </st><st c="18948">Yirmi birinci yüzyılın başlarında hâlâ en ileri fikirlerden biri olan yakınsak ağlar artık standarttı ve Songdo IBD bu konseptin istisnai bir vitrini oldu. </st><st c="19104">Ekibin en yetenekli üyelerinden bazıları Cisco ürünlerinde uzman değildi; onların değeri, Her Şeyin İnternetinin yakınsama özelliğinden yararlanabilecek “IT olmayan” sistem ve aygıtlar hakkındaki bilgilerinden geliyordu. </st><st c="19325">Cisco’nun akıllı ve bağlantılı şehir danışmanlığı artık sadece Cisco ürünleri için bir araç olmaktan çıkmıştı. </st><st c="19436">Ekip artık IoE ilkelerinin tam benimsenmesinden nasıl değer elde edebileceğini biliyordu. </st><st c="19526">Bu, artık anlaşıldığı üzere, istisnai bir şekilde pazarlanabilir bir varlık haline gelecekti. </st><st c="19620">Daha da önemlisi, ekibin üyeleri diğer birçok pazardaki paydaşlarla konuşabilecekleri bir ilerleme dili geliştirmişti. </st><st c="19739">Çözümler aramaya devam edeceklerdi ama bu çözümler daima bir değer ifade eden ve geleceğe hazır halde olacakları bir bağlamda sunulacaktı.</st></p>
			<p><st c="19877">Geliştirme ekipleri Songdo’da başka ülkelerden şehir planlamacılarını konuk etmeye başlamıştı. </st><st c="19973">Cisco’nun ağları, veri analizleri ve Songdo’nun altyapısının ayrıntılı bir şekilde anlatımı açık bir mesaj gönderiyordu: </st><span><st c="20094">Bunu sizin için de yapabiliriz.</st></span><st c="20125"> Eleştirmenler IBD’nin yerleşim komplekslerine ve yeşil alanlarına bakıp yapaylığı görüyordu. </st><st c="20219">Ama orayı ziyaret eden karar vericilerin çoğu olasılığı fark ediyordu. </st><st c="20290">Çin’den gelenler (ki muhtemelen on yaşındaki “hayalet şehirler”i en boş halleriyle görmüşlerdi) Songdo’nun net çizgileri ve yavaş yavaş ilerlemesinde olumlu bir gelişim rotası fark ediyordu. </st><st c="20481">Gale ile partnerlik yapan Cisco ekibi, Asya’nın birçok yerinde yeni şehirlerin temelleri atılırken Songdo’daki başarısını yineleyebileceğine inanmaya başladı. </st><st c="20640">Songdo’daki Küresel Merkez dünya çapında geliştirme modelleri için bir fikir fabrikası ve bir vitrin olabilirdi.</st></p>
			<p><span><st c="20752">ÇIKARILAN DERSLER</st></span></p>
			<p><st c="20770">Songdo ekibe—ve aslında tüm sektöre—akıllı şehirleşmenin olabilirliği hakkında önemli dersler öğretti. </st><st c="20874">Bu derslerin her birinden, Cisco’nun iş geliştirme ekiplerinin Songdo’daki çalışmalar devam ederken bile araştırdığı geliştirme çalışmaları için önemli sonuçlar çıkarılabilirdi.</st></p>
			<p><span><st c="21051">• Bir metropolün gelişen sağlığını öngörmek için pek çok değişken vardır.</st></span><st c="21125"> Akıllı şehir geliştirme çalışmaları kolaylık, daha iyi bir işlevsellik ve sürdürülebilirlik getirir ama bir şehrin ani sıçramalarla büyümesini sağlayan ekstra faktör bu çalışmalarla kendiliğinden oluşmaz. </st><st c="21331">Bir şehrin popülerliği her zaman bileşenlerinin toplamından daha büyük olabilir.</st></p>
			<p><st c="21411">Bununla birlikte, yirmi birinci yüzyılda, başarılı bir şehir fiilen akıllı ve bağlantılı olacaktır. </st><st c="21512">Pek çok diğer şehir gibi, Songdo da en iyilerin ilgisini çekmeye çalışıyor: en dinamik şirketlerin, inovasyonda en yetenekli insanların. </st><st c="21649">Kazançlarının çok büyük bir bölümünü IT ile ilişkili ya da doğrudan bağlantılı pazarlardan elde eden bu kesimin aygıtlar, evler, işyerleri ve güvenlik donanımları arasında en iyi bağlanabilirlik uygulamasından daha azına razı olacağına inanmak mantığa aykırıdır.</st></p>
			<p><span><st c="21911">• Akıllı ve bağlantılı şehir inşa etmek uzun süren bir oyundur.</st></span><st c="21975"> Songdo’daki paydaşların çoğu gibi Cisco ekibi de geliştirme ve gelir elde etme süreleri hakkında olması gerekenden daha düşük tahminlerde bulundu. </st><st c="22123">Proje o kadar büyüktü ki çok büyük rakamlar ortaya atıldı; sözleşme baskıları da aşırı agresifti. </st><st c="22221">Ekonomik gerçeklikler kendini göstermeye başlayınca yöneticiler aşırı uzama tehlikesiyle karşı karşıya olduklarını fark etti. </st><st c="22347">Songdo IBD’nin sunduğu iş potansiyelini doğru anlamışlardı ama ilk başta bunların tümünün kısa dönemli kazançlar olarak gerçekleştirilemeyeceğini görememişlerdi.</st></p>
			<p><span><st c="22508">• Akıllı ve bağlantılı şehir geliştiricileri sorunları müşterilerden bile önce sezmelidir.</st></span><st c="22599"> Cisco’nun Songdo IBD’deki çalışmalara dahil olmasının zamanlaması rastlantısaldı: İnovasyon odaklı, hırslı bir ülke bir dönüşüm aşamasındaydı ve vizyonunu uygulamaya geçirmesine yardımcı olması için bir çokuluslu şirket arıyordu.</st></p>
			<p><st c="22829">Ekibin karmaşık yetenek yelpazesinin bir kısmı kasıtlı olarak öyle oluşturuldu; diğerleri ise şirketin partnerlerinin isteklerini daha iyi karşılama ihtiyacının bir sonucuydu. </st><st c="23006">ICT teknolojisi gerçekten de modern bir şehirde en önemli hizmet olabilir ama bu teknolojinin tedarikçisi diğer hizmetlerle ve şehrin önemli işlevleriyle kesişme noktalarını anlamak zorundadır. </st><st c="23200">Cisco, “usta tesisatçı” rolünün ötesine geçmek için partnerlerinin çalışmalarıyla ilgili sorunları, maliyet ağaçlarını ve gelir analizlerini tahmin etmek ve ilgili bağlama hitap eden çözümler sunmak zorundaydı.</st></p>
			<p><st c="23410">Songdo, Cisco’nun Akıllı + Bağlantılı danışmanlık hizmetleri için önemli bir görgü okuluydu. </st><st c="23504">Yeni proje ve pazarların her biri yeni bir araştırma, modelleme ve uzlaşma sağlama süreci gerektirecek olmasına karşın şirket artık bu çok aşamalı süreç için bir şablona sahipti.</st></p>
			<p><span><st c="23682">• Akıllı ve bağlantılı Songdo, Her Şeyin İnterneti için çok önemli bir test alanıydı.</st></span><st c="23768"> Songdo denizden kazanılan arazi üzerinde yükseldikçe terminoloji değişti ama en önemli gelişmeler anlambilimsel olmanın çok ötesindeydi. </st><st c="23906">Cisco ekibi, Güney Kore’de, akıllı bir ağın nasıl uygulamaya geçirilebileceğini, iyileştirilebileceğini, yükseltilebileceğini ve tekrar aynısının nasıl yapılabileceğini görmeye başladı. </st><st c="24092">Kontrol merkezleri, sensörler, kameralar ve IP ağları çevresindeki yaşam değişken, rastlantısal doğasını koruyacaktı ama Her Şeyin İnterneti (IoE), ortak bir sinir sistemi olarak işlev görmeye devam edecekti. </st><st c="24301">IoE, yeşil alan kategorisindeki geliştirme projelerinde beton dökülürken ve yollar asfaltlanırken kök salabilirdi; kahverengi alan projelerinde ise binalarda, hizmet dikeylerinde ya da bölgelerde birer birer ele alınıp sonunda başka bir bağlantılı oluşumla birleştirilebilirdi. </st><st c="24579">Bu çabanın amacı Her Şeyin İnternetini etkinleştirme fırsatları bulmak olamazdı. </st><st c="24660">Cisco’nun önündeki zorlu görev, akıllı geliştirme projelerine ihtiyaç duyan, ekonomik sürdürülebilirliği sağlamak için geliştirilmesi zor olan çözümleri aramaya istekli, motive olmuş partnerler bulmaktı.</st></p>
			<p><st c="24863">Cisco’nun yöneticileri Gale International ile çalışmaya başlayınca uygun bir partner bulduklarını düşünmüştü. </st><st c="24974">İki şirket de Songdo’nun, büyük bir potansiyeli olan bir işbirliğinin başlangıcı olarak göründüğünü ifade etmişti. </st><st c="25089">Gittikçe daha fazla sayıda şehir yöneticisi Songdo’yu gezmeye ve geliştirme fırsatlarını görüşmeye davet edildikçe yeni pazarın Kore sınırının tam karşısında olacağı açıklık kazanmaya başladı. </st><st c="25282">Çin’in büyümesi 2008 krizi öncesindeki kadar sağlıklı değildi ama hâlâ dünyadaki diğer ülkelerin çoğunu kıskandıracak düzeydeydi. </st><st c="25412">Şehirleşme gereksinimi çok büyüktü ve “hayalet şehirler”deki boşluk oranı azalmaya başlıyordu. </st><st c="25507">Çin’in ekonomik gücü, büyük bir ihtiyacı ve üzerine sıfırdan düzinelerce şehir kurulabilecek açık alanları vardı. </st><st c="25621">Cisco yıllar önce orada bir varlık göstermeye başlamıştı ama bu varlığın boyutları büyümek üzereydi. </st><st c="25722">Güneş gerçekten de doğudan doğuyor olmasına karşın Cisco Çin’in “vahşi” batısına önem veriyordu.</st></p>
			<p><span><st c="25818">NOTLAR</st></span></p>
			<p><st c="25825">1 “South Korea: Finding its place on the world stage,” McKinsey &amp; Company, Nisan 2010, http://www.mckinsey.com/global-themes/asia-pacific/south-korea-finding-its-place-on-the-world-stage.</st></p>
			<p><st c="26013">2 Akamai’nin “State of the Internet” raporu, İkinci Çeyrek 2014, https://www.akamai.com/us/en/about/news/press/2014-press/akamai-releases-second-quarter-2014-state-of-the-internet-report.jsp.</st></p>
			<p><st c="26205">3 Alexey Volynets, “Case Study: Korea’s Transition Towards Knowledge Economy,” World Bank, 2016, http://go.worldbank.org/2KQGBF91M0.</st></p>
			<p><st c="26338">4 Anthony Townsend, </st><span><st c="26359">Smart Cities: Big Data, Civic Hackers and the Quest for a New Utopia</st></span><st c="26427"> (W.W. </st><st c="26434">Norton, 2013), S. </st><st c="26452">28.</st></p>
			<p><st c="26455">5 Microsoft “Geleceğin Şehri” Projesinde Tercih Edilen Teknoloji Ortağını Belirledi, Microsoft basın duyurusu, 9 Mayıs 2008, http://news.microsoft.com/2008/05/09/microsoft-named-preferred-technology- partner-in-city-of-the-future-project/#sm.0000sejqhlx73ddjydb1lilqjfiiy#7vXsTmeBmQGoO2ky.97.</st></p>
			<p><st c="26748">6 Greg Lindsay, “Cisco’s Big Bet on New Songdo: Creating Cities From Scratch,” </st><span><st c="26828">Fast Company</st></span><st c="26840">, Şubat 2010, https://www.fastcompany.com/1514547/ciscos-big-bet-new-songdo-creating-cities-scratch.</st></p>
			<p><st c="26940">7 Dijital köpekleri iş başında görmek için bkz. </st><st c="26989">YouTube: www.youtube.com/watch? </st><st c="27021">v=IrxKIRIp3nw.</st></p>
			<p><st c="27035">8 Gale International LLC, Songdo IBD basın duyurusu (2015), http://songdoibd.com/.</st></p>
			<p><st c="27118">9 U-Life LLC, 2006’da LG CNS ve Songdo International City Development LLC (NSIC) tarafından yaratılan bir ortak girişimdi. </st><st c="27242">Görevi “ubiquitous city” konseptini işlevselleştirmek ve temel kentsel hizmetlere uygulamaktı.</st></p>
			<p><st c="27336">10 Böyle büyük bir projede denetim zorunlu olarak karmaşık bir işti ve bazen tanımlanması bile zordu. </st><st c="27439">POSCO’nun NSIC LLC’nin bir yüklenicisi olarak görevinde, NSIC’in kredi finansmanıyla bağlantılı garanti yükümlülükleri dahil olmak üzere belirli denetim mekanizmalarını yerli yerine oturttuğu söylenebilir.</st></p>
			<p><st c="27644">11 In-Soo Nam, “South Korea’s $35 Billion Labor of Love,” </st><span><st c="27703">Wall Street Journal</st></span><st c="27722"> online, 6 Aralık 2013, www.wsj.com/news/articles/SB10001424052702304579404579236150341041182.</st></p>
			<p><st c="27816">12 Gale International LLC, Songdo IBD basın duyurusu, 4 Temmuz 2011, http://songdoibd.com/.</st></p>
			<p><st c="27908">13 “Korea’s Songdo International Business District—One of Asia’s Largest Green Developments—Surpasses Milestone of 13 Million Square Feet of LEED Certified Space,” USGBC basın duyurusu, 26 Haziran 2012, www.usgbc.org/Docs/News/LEED%20Release%20Final.pdf. </st><st c="28164">2015’teki hesaplamalar, toplam alanı 1,7 milyon metrekare civarına çıkardı.</st></p>
			<p><st c="28239">14 Pamela Licalzi O’Connell, “Korea’s High-Tech Utopia, Where Everything Is Observed,” </st><span><st c="28327">New York Times</st></span><st c="28341">, 5 Ekim 2005, www.nytimes.com/2005/10/05/technology/techspecial/koreas-hightech-utopia-where-everything- is-observed.html.</st></p>
			<p><st c="28464">15 In-Soo Nam, “For Rent: South Korea’s Biggest Skyscraper,” </st><span><st c="28526">Wall Street Journal</st></span><st c="28545"> online, 10 Temmuz 2014, http://blogs.wsj.com/korearealtime/2014/07/10/for-rent-south-koreas-biggest-skyscraper/. </st><st c="28659">NEATT Temmuz 2014’te şirketlere açıldı. </st><st c="28699">POSCO ile birlikte kulenin eş sahibi olan Daewoo International’ın bir temsilcisi “beklentiler umut verici olmadığı” için kiracı bulma işinin “baş ağrısı” yaratacağını itiraf etti.</st></p>
		</div>
	<div id="charCountTotal" value="28878"></div></body>
</html>
