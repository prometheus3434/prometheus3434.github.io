<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-19</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-19" lang="tr-TR" xml:lang="tr-TR">
<div>
<p><st c="0">Japonya’nın tarihsel olarak sadece soğuk bir ilişki içinde olduğu bir ülkeye yatırım yapmak için tabii ki stratejik nedenleri vardı. </st><st c="134">Hindistan’da, elverişli bir coğrafya, ucuz insan gücü ve neredeyse ortak rakipleri Çin kadar etkileyici bir ölçekte büyümek için teşvik sunan bir ortak bulmuş oluyordu. </st><st c="303">Japonya başbakanı Shinzo Abe’nin 2007’deki ilk ziyareti, ülkesinin Hindistan’da son derece tutkulu bir yatırımcı haline gelmeye hazır olduğu yönünde açık bir sinyaldi. </st><st c="471">En önemli proje DMIC projesiydi; Japon fonlarının projenin finansmanının üçte birini karşılaması bekleniyordu. </st><st c="582">Kamu-özel sektör partnerlikleri ve çeşitli kurumsal ve finansal varlıklar oluşturulması yoluyla iki ülkenin sağlayacağı fonlar bir araya getirilecekti ama bunların çoğu, Abe’nin ziyaretini büyük ölçüde sembolik bir jest olarak bırakacak kadar uzak bir gelecekteydi. </st><st c="848">Yine de bu bir başlangıçtı. </st><st c="876">Sonraki birkaç yıl içinde yatırım sermayesi gerçekten de meydana getirilecekti ama hemen mühendislik ve yapım planlamalarına hücum edilecek kadar büyük miktarlarda olmayacaktı. </st><st c="1053">DMIC projesinde, bürokratik zorluklar olmaksızın bile çalışmaların fiziksel kanıtlarının gözle görülür hale gelmesi yıllar alacaktı.</st></p>
			<p><st c="1185">Bu durum akıllı ve bağlantılı şehir yapımının uzadığı yönündeki bazı eleştirileri açıklamaya yardımcı olacaktır. </st><st c="1299">DMIC ya da Songdo kadar tutkulu hedefler kaçınılmaz olarak yüksek beklentiler yaratır ve sonuç alınması için gereken süre yıllarla ölçülebilir ve bu da toplum bilinci üzerinde pek hayranlık uyandırıcı bir şey değildir. </st><st c="1518">Açık konuşmak gerekirse, akıllı şehirlerin mimarları sabırsızlığı insan doğasının bir işlevi olarak kabul etmek zorundadır; kuşkuculuk ve eleştiri çoğu zaman umutların ertelenmesinden doğar. </st><st c="1709">Ayrıca gözlemcilerin büyük ölçekli planların beraberindeki birçok olası kaza ve gecikmeyi hesaba katmaları da adil olacaktır.</st></p>
			<p><st c="1834">Hindistan örneğinde pek çok engel vardı: Yeni şehirleri kurmak için geniş toprak parçaları gerekiyordu; koridor boyunca karşılaşılan bazı çevre ve mühendislik problemleri hemen çözülemiyordu; çok ihtiyaç duyulduğu halde Japon finansmanı zorunluluk olmadan gelmiyordu ve Hindistan’daki bazı insanlar teoride herkese açık olan bir üretim havzasındaki bir ülkeye yapılan kayırmacılık hakkında kaygı duyuyorlardı. </st><st c="2245">Gayrimenkul açısından, bütçe aşımı, onay gecikmeleri ve bitiş tarihlerinin kaçırılması olasılıkları vardı. </st><st c="2352">Tüm bu hesaplamalardan daha önemlisi, her zaman akıllarda duran ekonomi sorusu vardı: Bu yeni şehirler ve bağlantılı altyapı yatırımcı ve kiracı çekebilecek miydi? </st><st c="2516">Bu şehirler onlara evim diyecek olan insanlar için bir değer ifade edecek miydi?</st></p>
			<p><st c="2596">Tüm bunlara rağmen, DMIC projesini ve Hindistan’daki diğer mega projeleri eleştirenler mutlak ve geri döndürülemez gerçeği yadsıyamazdı, yani ülkedeki nüfus patlamasını ve kaynaklara olan talebi. </st><st c="2793">Hem başarı hem de berbat sorunlar için büyük bir potansiyeli olan bir ülkede geleneksel şehir planlaması yöntemlerinin geçerli olmadığı açıktı. </st><st c="2937">Eski çalışma yönteminin aldığı önlemlerin çoğu yetersizdi ve süregiden bir yoksulluk ve baştan savma inşaat uygulamaları yaratmıştı.</st></p>
			<p><st c="3069">Hindistan, sonuç almayı bekleyen güçlü bir ortak sayesinde tarihsel sicilinden uzaklaşmaya daha fazla motive oldu. </st><st c="3185">Ama bu yine de pek çok küresel şirketin yeni bir değerlendirme yapması için yeterli değildi. </st><st c="3278">Çoğu için Hindistan’ın riski avantaja dönüştürülemezdi. </st><st c="3334">Bununla birlikte, Cisco Hindistan’a büyük bir yatırım yapmaya istekliydi. </st><st c="3408">Bu, onun, döngülerin önünde olmak istediğini ve bu yeni fırsatı, bir yatırım furyası başlamadan önce yakalamak istediğini gösteriyordu.</st></p>
			<p><span><st c="3543">DHOLERA: DENİZİN DÜZLÜKLERİNDE PLANLANAN </st><br /><st c="3585">BİR BAŞKA ŞEHİR </st></span></p>
			<p><st c="3601">Chongqing’de olduğu gibi, DMIC projesinde de en önemli hedeflerden biri ana ICT ağı altyapısı tasarımlamaktı. </st><st c="3711">Bununla birlikte, Hindistan’da ilk önce hangi şehrin planlarının olgunlaşacağı sorusu yanıtsız kaldı. </st><st c="3813">DMIC altı eyaleti kapsayan bir projedir; bir projenin bölgesel otoritelerden alabileceği destek ve kullanılabilir kaynaklar çok değişkenlik gösteriyordu. </st><st c="3967">Çokuluslu bir şirketin eyaletten eyalete değişen farklı muameleler gördüğü ABD’deki gibi, Hindistan’daki eyaletler de kendi yasalarına, ekonomik canlılıklarına ve eyaletteki halkın arasındaki iş yanlısı ya da karşıtı örgütlenmelerin düzeyine bağlı olarak bir işe destek de olabilirler engel de. </st><st c="4262">Bu nedenle Cisco ekibinin izlediği iş stratejisi, diğer tutkulu projeler için, örneğin birçok partner olmasına karşın sadece bir tek kuşatıcı otoritenin—Incheon Serbest Ekonomik Bölgesi Otoritesi IFEZA’nın—olduğu Songdo gibi projeler için yaratılmış olan modelden çok daha karmaşıktı. </st><st c="4547">Ekip, Hindistan’da sadece merkezi hükümetin bakanlarını, DMIC Development Corporation (DMICDC) adlı şirketi ve yerel otoriteleri hesaba katmak zorunda kalmıyordu ayrıca bu birimlerin her birinin etkisi de coğrafyaya göre ve projeden projeye değişiyordu. </st><st c="4801">Ve DMICDC tek parça bir şirket gibi görünmesine karşın gerçekte bu projenin çıkar gruplarının çok yüzlü doğasını sergiliyordu. </st><st c="4928">Hindistan’ın Ticaret ve Sanayi Bakanlığının yanı sıra Sanayi Politikası ve Teşvik Bakanlığı hükümeti temsil ediyordu ve şirketteki hisselerin yüzde 49’unu elinde bulunduruyordu. </st><st c="5106">Japonya’nın Uluslararası İşbirliği Bankasının (JBIC) payı yüzde 26’ydı ve geri kalan hisseler üç Hintli özel şirket arasında bölüştürülmüştü.</st><sup><st c="5247">9</st></sup><st c="5249"> Yani DMICDC şirketi dev bir kamu-özel sektör partnerliğiydi ve şirkette fonlama için—ya da yapım aşamasındaki planlara itiraz için—birçok kanal vardı.</st></p>
			<p><st c="5400">Cisco ekibi Songdo’ya ilk gittiğinde gözle görülür bir gelişme vardı: Ekip üyelerinin kalacağı oteller, Seul’e bağlanmış yollar—yani bir şehrin geliştirilmekte olduğunu gösteren yeterince işaret vardı. </st><st c="5603">DMIC projesinin bir parçası olan Dholera Özel Yatırım Bölgesi (DSIR) ise aksine yeni bir şehir için neredeyse Suudi Arabistan çölü kadar olanaksız bir yer gibi görünüyordu. </st><st c="5776">Bununla birlikte, yaklaşık 40.000 kişiden oluşan bir nüfusu vardı ve bunların çoğu geçimlik tarımla uğraştıkları küçük köylerde yaşıyordu. </st><st c="5915">DMIC yetkililerinin burada Mumbai’den bile daha büyük 903 kilometrekarelik bir metropol yaratılmasını beklediklerine inanmak zordu. </st><st c="6047">Ancak yine de Cisco’nun gerçekleştirmeye çalıştığı plan bu geliştirme çalışmalarının birçok aşamasını mümkün hale getirmeyi amaçlıyordu.</st></p>
			<p><st c="6183">Songdo’nun planlama aşamalarının 2001’e dek uzandığını unutmamak gerekir; Cisco şehrin ana imar planına ICT katmanlarını eklemek üzere projeye katıldığında yaklaşık yedi yıl geçmişti. </st><st c="6368">Dholera 2014’te hâlâ bir iş destinasyonu değildi ama daha 2007’de çizim masalarına gelmişti. </st><st c="6461">Şehir planlarını ve ana mimariyi hazırlamak, eyalet düzeylerinde ve yerel düzeylerde onay almak ve taahhüt edilen finansmanı almak yıllar sürer. </st><st c="6606">Bu durumda, ekip teknik uzmanlığından çok daha fazlasını uygulamaya geçirmeyi başardı. </st><st c="6693">Ayrıca program yönetimi konusunda DMIC Development Corporation (DMICDC) ile beş yıllık bir sözleşme imzalayarak şehir planlamasını etkilemeyi de başardı.</st></p>
			<p><st c="6846">2009 başlarında Dholera’nın özel yatırım bölgesi statüsü kabul edilince geliştirme çalışmasının ilk aşaması başlamış oldu. </st><st c="6970">Bu statünün kabul edilmesiyle idari altyapı, endüstriyel alanların ve yatırım bölgelerinin resmi tanımları, anlaşmazlıkları çözümleme metodolojisi ve özel yatırımların mevcut yerel yasalarla DSIR projesine aktarılabileceği resmi kanallar belirlenmiş oluyordu. </st><st c="7230">Böylece eyalet yönetimi, ulusal düzenleme idaresiyle ve DMICDC ile ilgili interaktif süreci oluşturdu. </st><st c="7333">Sonuçta karmaşık bir otoriteler şablonu ortaya çıktı ki bu da Songdo’daki ya da Çin’deki düzenleme kurullarıyla uzlaşma süreçlerinden çok daha zor bir yapı anlamına geliyordu.</st></p>
			<p><st c="7508">Artık Cisco danışmanları şehir ana planlarında uygulayacakları teknolojinin rolünü anlamayı da aşan birçok zorlu görev üstleniyordu. </st><st c="7642">Ekip ayrıca bu para, yetki ve etki şablonunun nasıl işlediğini ve bu şablonun içindeki öğeleri ne zaman harekete geçireceğini de anlamak zorundaydı. </st><st c="7791">Birçok kavşakta yerel, eyalet bünyesindeki ve merkezi denetçilerin fikir ve emirlerinin dikkate alınması gerekiyordu. </st><st c="7909">Ayrıca bulunacak çözümler de tarafların her birinin gereksinim ve kaygıları arasında bir denge oluşturmak zorundaydı. </st><st c="8027">Hindistan’da bunları yapmak çok büyük bir hazırlık gerektirir. </st><st c="8090">ICT teknolojisi bir şehrin birçok dikeyini bağlayan bir yapı haline geldikten sonra bu teknolojinin potansiyelini ve gerektirdiklerini konuyla ilgisi olmayan yönetici ve denetçilere anlatmak önemlidir. </st><st c="8292">Dahası, teknoloji bu yeni kentsel peyzajlardaki yüksek kaliteli hizmet ve yaşam biçimlerinin anahtarı olduğu için bu teknolojinin savunucularının bu şehirlerde yaşayacak insanlarla da temas kurmaları gerekir.</st></p>
			<p><st c="8500">Dholera’nın ana planını hazırlamak 2010 sonlarına dek süren yeni bir aşamaydı. </st><st c="8580">Cisco’nun “müşterisi” olmaya en yakın hale gelen eyalet yönetimi en ilgili partnerdi ama bu yetkililer sık sık ekibin belediye düzeyindeki toplantılara katılmasını da istiyordu. </st><st c="8758">Planın ayrıntıları ana ICT altyapısının şehir altyapısıyla nasıl iç içe geçeceğini tam olarak gösteriyordu. </st><st c="8866">Su, tesisler, fiber ağlar, aydınlatma ve güvenlik özellikleri ve tüm bunların merkezileştirilmiş izleme merkezleri sıfırdan tasarlandı; verimli bir su ve elektrik dağıtımının maliyet yararları vurgulanıyor ve yerel standartlarla karşılaştırılıyordu (ki bu standartlar Hindistan genelinden çok daha iyiydi ve Gujarat’ın dağıtım sistemi çoğu eyaletten daha güvenilirdi).</st></p>
			<p><st c="9234">Tüm ekonomi stratejisinin önemli bir varlık nedeni olan demir ve karayolu altyapısı, şehir planları için çok önemliydi. </st><st c="9355">Dholera gelecek on yıllarda ne kadar kalabalık bir nüfusa sahip olursa olsun bu altyapı  Delhi’yle Mumbai arasındaki 1483 kilometrelik özel yük taşımacılığı koridorunda önemli bir kavşak olarak tasarlandı.</st><sup><st c="9559">10</st></sup><st c="9562"> Demiryolu hatlarının etrafında uzanan endüstriyel koridor zaman içinde yolun her iki tarafında 150 kilometreye çıkacak. </st><st c="9683">DMICDC şirketi, 2012’de koridordaki ilk iki şehrin ana planlarının geliştirilmesi işi için Cisco A+BŞ Danışmanlık Hizmetlerini seçti.</st></p>
			<p><st c="9816">Sağlık ve eğitim dikeylerinin geliştirilmesi de ana plan kapsamındaydı ve girdi sağlanması ve gözden geçirme belediye düzeyinde yapılıyordu. </st><st c="9958">Bu, sonraki on dört ay boyunca süren ve Aralık 2011’de tamamlandığı duyurulan Geliştirme Planına doğal bir geçişti. </st><st c="10074">Bu süre boyunca yerel yetkililerle yapılan toplantılarda, halktan gelen şikâyetlerin çözüme kavuşturulması ve arazi kayıt yönetimi dahil vatandaşların etkileşime girme yöntemleri ve hizmetler konusunda düzenli olarak öneriler ve açıklamalar yapıldı.</st></p>
			<p><st c="10323">Hindistan’da sunulan ana planlar Cisco’nun yazılım ve donanım çözümlerinden iyi hizmetler almış olabilir ama şirketin telefon, yönlendirici, kamera ve IP hatları satışı da ek bir yarar olarak kalıyordu. </st><st c="10527">Akıllı ve bağlantılı şehirlerin yıllık satış döngüleriyle değil on yıllarla ölçülen projeler olduğunu unutmayın. </st><st c="10640">Bir, hatta birkaç yıl içindeki durum ve gidişat şirketin bu tutkulu planlardaki yatırımının tüm kapsamını göstermeyecektir. </st><st c="10764">Cisco içindeki A+BŞ savunucuları, sadece akıllı şehir çözümlerine yapılmaya devam eden yatırımlara değil aynı zamanda Her Şeyin İnternetinin vazgeçilmez doğasına da güveniyor. </st><st c="10940">Uzun vadede, rakipleri de büyüyecek ve daha fazla gelişecek olmasına karşın Cisco’nun hem A+BŞ girişimlerinin planlanmasında hem de teknolojik sinir sistemlerinin ve komuta merkezlerinin yapımında son derece önemli bir konumda kalacağı beklenmelidir. </st><st c="11191">Cisco ekibi, Hindistan’da şirketin mührünü taşıyan mevcut beş DMIC ana planından dördünde, teslimatı planlanan şekilde yaptı.</st></p>
			<p><span><st c="11316">TOPRAK VE SUDA A+BŞ DENEMELERİ</st></span></p>
			<p><st c="11347">Tüm diğer yeşil alan projeleri gibi, Dholera planları da 2014 boyunca çeşitli zorluklarla karşılaştı; oysa daha tek bir bina için temel bile atılmamıştı. </st><st c="11502">Hindistan burada da yine demokratik değerlerine sıkı sıkıya bağlı kalmanın bedelini ödemektedir. </st><st c="11599">920 kilometrekare olarak planlanan (Mumbai’den daha büyük) alanın çoğu bugün tarım arazisidir. </st><st c="11694">Bu arazilerin sahipleri haksız toprak alımları olasılığı konusunda seslerini yükseltti; bunun sonucunda arazi değerleri ve hakları konusunda yapılacak uzlaşmalar planlama sürecine dahil edildi. </st><st c="11888">Küçük toplulukların kendi kendini geçindirmesi anlayışına bağlılıkla geçen uzun bir tarihi olan bir ülkede bu pek şaşırtıcı değildi; Gandi’nin, ülkenin parlak geleceğinin “70.000 köy” tarafından inşa edileceği yönündeki açıklamasında da bu kolaylıkla görülebilirdi. </st><st c="12154">Araziler için yapılacak ödemeler ve kentsel bölgelerde tarımın sürdürülmesi zorlu konular olarak ortaya çıktı. </st><st c="12265">Dholera Özel Yatırım Bölgesi yetkilileri toprak sahipleriyle ilgili adil bir düzenleme yapmak için çok uğraştı. </st><st c="12377">Cisco danışmanları da birçok toplantıya katılarak pek çok güçlü geleneği olan ama aynı zamanda yerleşik bir yoksulluk tarihi olan ve yeni kuşaklar için yeterince fırsat sunamayan bir bölgede teknolojik gelişmenin erdeminin anlatılmasına yardımcı oldu. </st><st c="12629">Narendra Modi’nin seçilmesinden önce ulusal yasalar toprak alımlarına sert kısıtlamalar getiriyordu ve söz konusu arazilerin sahiplerinin en az yüzde 80’inin yaptığı alımlar da buna dahildi. </st><st c="12820">Dolayısıyla akıntıya karşı kürek çekilen konu sadece A+BŞ geliştirmesiyle sınırlı değildi; enerji, iskân ve diğer temel hedeflerle bağlantılı altyapı projeleri de benzer bir durumdaydı.</st><sup><st c="13005">11</st></sup></p>
			<p><st c="13008">Dholera Özel Yatırım Bölgesinin imara açılmasından etkilenen köylerdeki çiftçilerin temsilcileri 2013’te ellerinde kaygılarını yazdıkları bir listeyle zamanın eyalet başbakanı olan Modi’ye gelmişti. </st><st c="13208">Topraklarının zorla ellerinden alınabileceği ya da satış koşullarının toprak sahiplerinin aleyhine olabileceği yönünde kaygıları vardı ve bazıları bir hükümet kurumuyla anlaşma yapmak yerine Dholera’nın gelecekteki sakinleri ya da kiracılarıyla anlaşma yapmayı yeğliyordu. </st><st c="13481">Ayrıca ne kadar arazinin kentsel ya da endüstriyel imara ayrılacağı konusunda da sorunlar vardı. </st><st c="13578">Gujarat eyalet yetkilileri planı özendirmek için toprak sahiplerinin arazilerinin parça parça satın alınmasını ve böylece onlara zamanla değeri çok artacak parseller bırakılmasını destekledi.</st></p>
			<p><st c="13769">Eyaletin de geliştiricilere satacak toprakları vardı ve şirketlerin teklif ettiği ilk baştaki parsellemelerin yaptıkları ön ödemelerin karşılığı  olmadığı ve sonra da bu tekliflerin reddedildiği durumlar da oldu. </st><st c="13982">Bazı otomobil şirketlerinin en başından itibaren Dholera Özel Yatırım Bölgesi (DSIR) projesinin içinde olduğu ama bu endüstriyel kiracıların muson yağmurları döneminde bölgenin sele maruz kalma eğiliminde olması nedeniyle kaygılı olduğu yönünde (hükümet yetkililerinin itiraz ettiği) haberler vardı. </st><st c="14282">Yatırımcılar her çekingen davrandığında DMICDC şirketinin yatırım meyve vermeden önce mühendislik araştırmaları yapmak ve çözümler uygulamak zorunda kalacağı ortaya çıktı.</st></p>
			<p><st c="14453">DSIR toprak satın alma tartışmasına özel yatırım bölgesinin boyutunu yaklaşık yüzde 80 oranında küçülterek karşılık verdi. </st><st c="14577">Bu, Dholera vizyonunun uyum içinde daraldığı anlamına gelmiyor; şimdi topraklarını satmaya daha eğilimli olan köylerin sahip olduğu araziler üzerine odaklanılıyor. </st><st c="14741">Burada amaç, projeyi aşamalara bölmek ve böylece geliştirme çalışmalarının tamamının bürokratik işlemler tarafından çıkmaza sokulmasının önüne geçmektir.</st></p>
			<p><st c="14894">Arazi alımlarındaki zorluklar hem Hindistan’ın Çin modeli şehir inşasına ilgisini hem de bunu Hindistan’da uygulamanın sınırlarını göstermektedir. </st><st c="15042">Çin’deki merkezi hükümet tarımsal nüfusun yerlerini değiştirebiliyor ve emir vererek arazi satış koşullarını az ya da çok belirleyebiliyordu. </st><st c="15184">Hint hükümeti ve kamu-özel sektör partnerlikleri ise bunun yerine demokrasinin değişken ve çoğu zaman tartışmalara yol açan işleyişiyle uğraşmak zorunda kalıyor.</st></p>
			<p><st c="15345">Bu arada bir deltada yer alan Dholera Özel Yatırım Bölgesinin sele maruz kalabilme özelliğini azaltmak için yapılan mühendislik çalışmalarının da açık ve anlaşılır bir planlama ve uygulama sürecinin üstesinden gelmesi gerekecek ki bu da zaman alacak ve pahalı bir süreç olacaktır. </st><st c="15627">Sel sorunu büyük oranda Özel Yatırım Bölgesinde birbirine yaklaşan beş nehirdeki alüvyon oluşumundan kaynaklanıyor ve muson mevsiminde bu kanallarda su akışını kapsayacak yeterince hacim olmuyor. </st><st c="15823">Bu nehirler taraklanacak ve sorun düzeltilecek. </st><st c="15871">Ama o zamana dek Hintliler geliştirme çalışmalarının ne kadar süreceğini ve şu ana kadar bunun ne kadara mal olduğunu sormakta özgür olacaklar.</st></p>
			<p><st c="16014">Bu sorular anlaşılabilir olmasına karşın yeşil alan imar çalışmalarının süresini, projeye kuşkuyla yaklaşanların ağaçlar yüzünden ormanı göremeyebileceği bir noktaya kadar daraltma girişimidir. </st><st c="16209">Şehir geliştirme çalışmaları hakkındaki bazı tahminlerin gerçekçi olmayacak kadar iyimser olduğu doğru olsa da bu planlarda yatan potansiyel hayalciliğin çok uzağındadır. </st><st c="16380">DMICDC şirketinin temel atma törenleri için hazırlanması yıllar almıştır ama burada da yine planlı bir yirmi birinci yüzyıl şehrinin büyümesi ile on dokuzuncu ve yirminci yüzyıllardaki şehirlerin organik büyümesi arasında önemli farklılıklar vardır. </st><st c="16630">Modern gelişme kullanılan kaynakların, yaratılan kirliliğin ve tıkanıklığa kurban edilen verimliliğin titiz bir şekilde hesaplanmasını gerektirir, derme çatma yapılan gecekondu mahalleleri ve varoşlarda oluşan insani sefalet de cabası. </st><st c="16866">Cisco’nun Hindistan’da birlikte çalıştığı şehir planlamacıları, felaket düzeyindeki emisyonlardan kaçınmak ve ülkeyi sıkıştıran nüfus baskısına yeterli bir karşılık vermek için bütün bir kentsel inşaat döneminin pas geçilmesi gerektiğini biliyorlar. </st><st c="17116">Genişleyen banliyölerle çevrili ve otomobil kültürünün baskın olduğu, yani yirminci yüzyıl Amerika’sının standardı olan bir şehir modeli bu yüzyılın Hindistan’ı için kesinlikle savunulabilir bir model değildir. </st><st c="17327">Ama uygunluk açısından sistemli altyapı planları ve stratejileri olmazsa bu şehirler, yeşil alan tipi şehirlere kuşkuyla yaklaşanların savunduğu en kötü durum senaryolarını gerçekliğe dönüştürecektir.</st><sup><st c="17527">12</st></sup></p>
			<p><st c="17530">Bununla birlikte, Hindistan’ın akıllı şehirlerinin inşasının önündeki yasal ve uygulamayla ilgili engellerin üstesinden gelebilecek bir plan, aşırı titizlik ile halkın güvenini kazanma arasında bir denge oluşturmak zorundadır. </st><st c="17758">Cisco, DMICDC şirketindeki partnerlerinin ve hükümet katmanlarının medyayla ve projeden etkilenen insanlarla temas halinde olmalarının ve A+BŞ projeleriyle oluşacak bir geleceğin hem zorluklarını hem de yararlarını açıklamalarının uygunsuz bir durum olmadığına inanıyor. </st><st c="18029">Şehir geliştirme kuruluşlarının kontrolü dışında olan birçok kuvvet var ve Narendra Modi ile müttefikleri sürecin onay ve gözetimini kolaylaştırmaya kendilerini adayarak ürkütücü bir görev üstlenmiş durumdalar. </st><st c="18240">DMIC ve akıllı şehirler stratejisinin başarısı pekâlâ ilk baştaki bir avuç projenin başarısına bağlı olabilir. </st><st c="18351">Bu amaçla, Cisco’nun projeye katılması, şirket kademelerinde kesinlikle bir iyimserlik yaratmıştır.</st></p>
			<p><st c="18450">İnovasyon tüm cephelerde bir önkoşul olacaktır. </st><st c="18499">Bu projelerin finansmanı açısından, Hintli A+BŞ şirketleri bile eski taktiklere başvuruyor.  </st><st c="18591">Hindistan’da 1998’e dek belediye tahvilleri piyasası yoktu (ilk belediye tahvilini Ahmedabad çıkardı) ve aradan geçen on sekiz yıl içinde sadece iki düzine kadar arz yapılabildi. </st><st c="18770">Belediye tahvillerinin inşaat projelerine milyarlarca dolar sağladığı ABD, Kanada ve Güney Afrika gibi pazarlara bakılınca Hindistan’da iyi bir gelir kaynağının kullanılmadığını görmek zor değil. </st><st c="18966">DMIC projesinin maliyetinin yüzde 10’undan fazlasının belediye tahvilleriyle karşılanabileceği yönünde tahminler yapılıyor.</st></p>
			<p><st c="19089">Peki, buradaki zorluk nedir? </st><st c="19119">Hindistan’ın temel sorunu: yani, eskimiş sistemler ve yolsuzluklarla dolu bir geçmiş. </st><st c="19205">Hindistan’da belediye tahvilleri satmak zordur çünkü şehirler geleneksel olarak finans konusunda eyalete bel bağlamış durumdadır ve bu nedenle kendi başlarına garanti veremiyorlar. </st><st c="19386">Çoğunlukla modası geçmiş muhasebe süreçleri ve gereksiz bir şekilde karmaşıklaştırılmış bürokrasileriyle, belediye sistemleri kendi kredi alabilirliklerini nadiren teyit edebiliyorlar. </st><st c="19571">Ama tutkulu planları için çalışan DMICDC ve şehir düzeyindeki planlamacılar kontrolü yerleşik otoritelerin elinden almak ve kendi kaderlerini kontrol edebilmek için bu fırsat konusunda lobi yapıyorlar.</st></p>
			<p><st c="19772">Hindistan çok büyük olduğu için şehirler hiçbir zaman yüzyıllardır var olan kırsal sistemi ortadan kaldırmayacaktır.</st><sup><st c="19889">13</st></sup><st c="19892"> Ama IoE teknolojisinin potansiyeli şehrin inşasından ibaret değildir. </st><st c="19963">Sağlık ve eğitim dikeyleri TelePresence gibi inovasyonlar için olağanüstü olasılıklar sunmaktadır, yeter ki siyasi irade ile altyapı harcamaları yan yana gelebilsin. </st><st c="20129">Akıllı şehirler Gandi’nin 70.000 köy vizyonuyla birlikte var olabilir mi? </st><st c="20203">Bu, yanıtı yıllarca uzakta olan bir sorudur. </st><st c="20248">Bununla birlikte, Hindistan’da şaşırtıcı ilerlemeler için bir potansiyel görüyoruz, Cisco’nun hem yatırımlarını hem de en iyi teknolojik olanaklarını uygulamaya geçirmesini haklı çıkaran bir potansiyel.</st></p>
			<p><st c="20450">Hindistan’ın sanayi devrimini “kaçırmış” olduğu söyleniyor. </st><st c="20511">Bu durum ülkenin altyapısında ve siyasi yapısında görülen yetersizlikleri açıklayabilir. </st><st c="20600">Eğer büyüme Batılı ülkelerden örnekleri temel alıyorsa zaman ve kaynak kıtlığı Hindistan’ın büyüme oranlarını düşürmeye devam edecek gibi görünüyor. </st><st c="20749">Bununla birlikte, Cisco’nun teklifi, Hindistan’ın ateşli bir şekilde IoE teknolojisine dayalı çözümlere başvurması halinde, yirminci yüzyıl ekonomilerinde yaşanan büyüme sancılarından kaçınılabileceği inancını temel alıyor. </st><st c="20973">Bu tüm ilgililer için riskli bir bahis; eğer genç nüfusu için fırsat yaratırsa Suudi Arabistan gibi Hindistan da şık bir kazanç elde edebilir, aksi halde o nüfusun ağırlığı altında ezilebilir.</st></p>
			<p><st c="21165">Elfrink, on yıl kadar önce, “Suudi Arabistan’ın şimdi petrolle anıldığı gibi Hindistan da IT alanındaki varlığı ve uzmanlığı ile anılabilir” demişti.</st><sup><st c="21315">14</st></sup><st c="21318"> Sonrasında DMIC ve diğer A+BŞ girişimlerinin yükselişi bunu haklı çıkarıyor gibi görünüyor. </st><st c="21411">Ama yüz tane yeni şehir 2022’den önce yapım aşamasına girmiş olacak mı? </st><st c="21483">Bu, IoE teknolojisinin büyük potansiyeline dayanan diğer pek çok tahmin gibi biraz abartılı görünüyor. </st><st c="21586">Eğer beş şehrin ana planı önümüzdeki on yıl içinde uygulanabilirse ve bu yeni şehirler sırasıyla ticareti ve demografik yapıyı etkileyebilirse daha fazla yatırımın ve DMIC ve başka yerlerde daha fazla şehrin yolu açılabilir. </st><st c="21811">Kısacası, ürkütücü demografik sorunların ve kaynak kıtlığının sıkıştırdığı bir ülkenin çok miktarda yetenek ve dürtüye ihtiyacı vardır ve bu niteliklerin ikisi de Hindistan’da bolca bulunuyor. </st><st c="22004">Ülke akıllı şehir ve IoE vizyonunu uygulamaya geçirdikçe bu niteliklerden yararlanmaya devam edecektir. </st><st c="22108">Akıllı şehir projelerinin çoğu gibi bu çalışmaların kendisi de engellerle dolu bir yolda yolculuk yapmaya benziyor. </st><st c="22224">Bununla birlikte, belki de 2014’ün iyimserliği yanlış değildi. </st><st c="22287">En sonunda A+BŞ teknolojisini ateşleyecek kıvılcımın hangi pazarda çakacağını söylemek zor. </st><st c="22379">Ama dünyanın iyiliği için olduğu kadar ülkenin kendi iyiliği için de Hindistan bunun için mükemmel bir aday olabilir.</st></p>
			<p><st c="22496">Kritik komuta ve operasyonları Uzakdoğu’ya taşıma kumarına gelince, oyun yıllarca oynanmaya devam edecek. </st><st c="22603">Dünyanın en tutkulu mühendislik projelerinden birine—Suudi Arabistan, Malezya ve Çin’deki yeni şehirler de cabası—kısa bir uçuş mesafesindeki Bangalore’da konuşlanan Cisco uygun bir şirket olarak kalacaktır. </st><st c="22811">Ama başarı sadece şirketin hisse değeri ya da satışlarındaki iniş-çıkışlarla ölçülemez. </st><st c="22899">Her Şeyin İnterneti, Hindistan ve Güneydoğu Asya’nın gelecekteki refahının yaşamsal önemdeki bir parçası olacaktır; büyüyen bir orta sınıfın kurtarılıp güvence altına alınmasına ve daha temiz, daha az kalabalık şehirler geliştirilmesine yardımcı olacaktır. </st><st c="23156">Güvenli, dijital bir gelecek, Cisco’nun başarısının gerçek göstergesi olacaktır.</st></p>
			<p><span><st c="23236">NOTLAR</st></span></p>
			<p><st c="23243">1 “Promising Good Times,” </st><span><st c="23270">Economist</st></span><st c="23279">, 24 Mayıs 2014, http://www.economist.com/news/briefing/21602710-overwhelming-election-victory-promises-reshape-indian-politics-promising-good-times.</st></p>
			<p><st c="23428">2 </st><span><st c="23431">Wall Street Journal</st></span><st c="23450"> video, 24 Eylül 2014, http://www.wsj.com/video/cisco-chambers-why-im-betting-on-india/BF716B7F-4C94-4E0C-880D-36DB35AE51F5.html.</st></p>
			<p><st c="23579">3 Şehir ölçeğinde tek bir IT tedarikçisinin tüm kentsel peyzajı donatmasının uygulanabilirliği kuşkuludur. </st><st c="23687">Songdo bunun için mükemmel bir sınama örneğidir. </st><st c="23736">Cisco’nun IT ağıyla donatılan IBD, yeni şehirdeki sekiz bölgeden sadece biriydi. </st><st c="23817">Cisco projeye katılmadan önce zaten IBD’deki bazı binalar Cisco ürünlerinin teknik özelliklerine uygun olmayan (hatta birbirine bile uymayan) IT donanımlarıyla donatılmıştı. </st><st c="23991">Şehirler herhangi bir şirketin tek başına tasarımlayıp inşa edemeyeceği kadar büyük projelerdir. </st><st c="24088">Yeşil alan tipi yerler bile, kaçınılmaz olarak, yapım zamanı ve mimarlarının standartlarının farklı olması nedeniyle birbirinden farklı olan geliştirme çalışmalarının IT özelliklerine entegre edilmesi için ekstra bir çalışma gerektirecektir.</st></p>
			<p><st c="24329">4 Moinak Mitra, “Cisco’s Campus in Bangalore: Lessons for PM Modi’s Smart Cities,” </st><span><st c="24413">The Economic Times</st></span><st c="24431">, 12 Kasım 2014, http://economictimes.indiatimes.com/magazines/corporate-dossier/lessons-for-pm-narendra-modis-smart-cities-from-ciscos-smart-campus-in-bangalore/articleshow/45058047.cms.</st></p>
			<p><st c="24618">5 2020’de, Çin’de yaş ortalaması otuz yedi, Japonya’da kırk beş, Hindistan’da ise yirmi iki olacak: “India’s Demographic Dividend: Asset or Liability?” Wharton University of Pennsylvania, 9 Ocak 2013, http://knowledge.wharton.upenn.edu/article/indias-demographic-dividend-asset-or-liability/.</st></p>
			<p><st c="24911">6 Rukmini S, “65 million people live in slums in India, says census data”, </st><span><st c="24987">The Hindu</st></span><st c="24996">, 1 Ekim 2013, http://www.thehindu.com/todays-paper/tp-national/tp-newdelhi/65-million-people-live-in-slums-in-india-says-census-data/article5188234.ece. </st><st c="25150">Resmi olarak Hindistan’daki bir gecekondu mahallesinin gecekondu mahallesi olarak bildirilmesi, tanınması ve tanımlanması gerekmektedir. </st><st c="25287">Sadece “tanınmış” gecekondu mahalleleri gayri resmi olarak gecekondu mahallesi kabul edilir ama bunların bile “en az 300 nüfuslu ya da genellikle altyapısı yetersiz, uygun sağlık ve içme suyu olanakları bulunmayan, hijyenik olmayan bir çevrede derme çatma bir şekilde tıkış tıkış yapılmış 60-70 gecekondudan oluşan sıkıştırılmış bir alan” tanımına uygun olmaları gerekir. </st><st c="25659">Bkz. </st><st c="25664">Census of India 2011, “Primary Census Abstract for Slum,” http://www.censusindia.gov.in/2011-Documents/Slum-26-09-13.pdf.</st></p>
			<p><st c="25785">7 2007’de, ülkedeki su arz ve talebi arasındaki uçurum günlük 27 milyar litreydi. </st><st c="25868">Bu rakamın 2030’a kadar 94 milyar litreye çıkacağı tahmin ediliyor. </st><st c="25936">McKinsey 2009’da Hindistan’ın su arzını 740 milyar metreküp olarak ölçmüştü; 2030’a dek talebin 1500 milyar metreküpe ulaşması bekleniyordu. </st><st c="26077">Bkz. </st><st c="26082">Water Resources Group, “Charting Our Water Future,” McKinsey &amp; Company, 2009, http://www.mckinsey.com/business-functions/sustainability-and-resource-productivity/our-insights/charting-our-water-future.</st></p>
			<p><st c="26283">8 Census of India 2011, “Primary Census Abstract for Slum,” http://www.censusindia.gov.in/2011-Documents/Slum-26-09-13.pdf.</st></p>
			<p><st c="26407">9 Bkz. </st><st c="26415">DMICDC şirketinin internet sitesi: http://www.dmicdc.com/cpage.aspx?pgid=5.</st></p>
			<p><st c="26490">10 DMIC projesinin toplam uzunluğunun yüzde 38’inin Gujarat’ta olması nedeniyle, projenin sağlığı ve geleceğinde bu eyaletin önemi yadsınamaz. </st><st c="26634">Bkz. </st><st c="26639">Dholera Özel Yatırım Bölgesi internet sitesi: http://dholerasir.com/dfcprojectdetails.aspx.</st></p>
			<p><st c="26730">11 2014 sonunda, hükümet arazi satın alma kısıtlamalarını hafifletmek için bir kararname çıkardı. </st><st c="26829">Özel olarak DMIC projelerinden söz edilmiyordu ama 2015’te Dholera ve diğer A+BŞ geliştirme çalışmalarındaki planlamacılar bu kararnamenin uzun süredir yapım onay süreçlerinin önünde duran bürokratik engelleri ortadan kaldırarak Modi’nin iş yatırımlarını teşvik etme stratejisinin önemli bir parçası olup olmadığını görmek isteyeceklerdir. </st><st c="27169">Bunun tartışmalı bir hamle olduğunda kuşku olmamasına karşın toprak sahiplerine yapılacak ödemelerin mevcut piyasa fiyatının dört katında sabit kaldığına dikkat etmek gerekir. </st><st c="27345">Bkz. </st><st c="27350">Nigam Prusty ve Krishna N. </st><st c="27377">Das, “India clears order to ease land acquisitions in reform push,” Reuters, 29 Aralık 2014, http://in.reuters.com/article/india-reform-idINKBN0K70I920141229.</st></p>
			<p><st c="27535">12 Ayona Datta, “India’s Smart City Craze: Big, Green and Doomed from the Start?” </st><span><st c="27618">Guardian</st></span><st c="27626">, 17 Nisan 2014, https://www.theguardian.com/cities/2014/apr/17/india-smart-city-dholera-flood-farmers-investors. </st><st c="27740">Dholera karşıtı bir sürü iddiayı ayrıntılarıyla veren bu makale, konuyu şöyle bağlıyor: “Bazı Hintlilere göre, Dholera’nın akıllı bir şehir olabilmesinin tek yolu, hiç inşa edilmemesidir.” Yazarlar ardı arkası kesilmeyen şehirleşme trendine dikkat çekmelerine karşın makale yazarın bu görüşünün en önemli sonucu konusunda sessiz kalıyor: yani, Hindistan nüfus, kirlilik ve azalan kaynakların baskısıyla başka nasıl hesaplaşabilir? </st></p>
			<p><st c="28171">13 Hindistan’da ve diğer yoğun nüfuslu ülkelerde bolluğun ve yaşam standartlarını yükseltmenin sınırlarını gösteren mükemmel kanıtlar var. </st><st c="28310">Daha ayrıntılı bir değerlendirme için Dokuzuncu Bölüme bakabilirsiniz.</st></p>
			<p><st c="28380">14 Steve Hamm, “Inside Cisco’s Bangalore Play,” </st><span><st c="28429">Bloomberg Businessweek</st></span><st c="28451">, 12 Aralık 2006, http://www.bloomberg.com/news/articles/2006-12-12/inside-ciscos-bangalore-play.</st></p>
		</div>
	<div id="charCountTotal" value="28548"></div></body>
</html>
