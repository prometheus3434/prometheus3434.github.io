<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-19</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-19" lang="tr-TR" xml:lang="tr-TR">
		<div>
			<h1 id="_idParaDest-9"><span><st c="0">HİNDİSTAN’I DİJİTAL BİR ÜLKEYE DÖNÜŞTÜRMEK, DEMOKRATİK YÖNTEM</st></span></h1>
			<p><st c="62">2014 YILI, HİNDİSTAN’IN POLİTİKASI ve kentsel tutkuları için önemliydi. </st><st c="135">Bharatiya Janata Party (BJP—Hindistan Halk Partisi) meclisteki sandalyelerin açık bir çoğunluğunu kazandı ve 1984’ten beri rakip partilerle koalisyon kurmadan ülkeyi yönetmeye yetecek kadar güç kazanan ilk siyasi parti oldu. </st><st c="360">Narendra Modi, Gujarat eyaletinin başbakanı olarak geçirdiği on üç yılın ardından ülkenin başbakanı oldu. </st><st c="466">Parti programı reformist olarak kabul ediliyordu: Kalkınma yanlısı, iş dünyası dostu ve küresel ekonomide daha yüksek bir konuma gelme amacı güden bir program. </st><st c="626">Ülkenin kentsel gelişim projeksiyonları ve ekonomik rekabet gücü en önemli tartışma konularıydı.</st></p>
			<p><st c="722">Modi’nin Gujarat’taki sicili, seçim kampanyasının en önemli öğesiydi. </st><st c="793">Gujarat, Hindistan’ın ekonomik olarak en güçlü ve çeşitlilik içeren eyaletlerinden biridir ve özel sektör yatırımlarına sıcak yaklaşımı eyalete uluslararası basında iyi bir ün kazandırmıştır. </st><st c="985">Modi’nin yönetim tarzında tartışmalı öğeler olmakla birlikte Hindistan, onun yükselişiyle birlikte dünyanın dikkatini üzerine çekti. </st><st c="1118">Çoğu insan potansiyel bir dönüm noktasının açıkça belirdiği görüşündeydi ama ülkenin içinden ve dışından gözlemciler bunun gerçekliğe dönüştürülme olasılığı hakkında ikiye bölünmüştü. </st><st c="1302">Seçimin ardından </st><span><st c="1319">Economist</st></span><st c="1328"> şöyle diyordu: “Onun başbakan olarak önündeki zorlu görev, uzun süredir icraat yapamayan bir politik sistemden kararlı ve etkili bir hükümet çıkarabileceğini kanıtlamaktır.”</st><sup><st c="1502">1</st></sup></p>
			<p><st c="1504">Bir milyarın üzerinde bir nüfusu olan bir ülkede yapılması gereken işler listesinin sonu gelmez ve bunların çoğu da ulusal refah ve güvenlik için son derece önemli görevlerdir. </st><st c="1681">Hindistan’ın uzun süredir etkisizlikle, yolsuzlukla ve statükonun dışındaki şeylerin çoğuna ilgisiz kalmakla ün salmış olan liderlik yapısı tek bir liderin vizyonuna ikna olmayacaktı. </st><st c="1865">Pek çok insan yerleşik çıkarların başbakanın reform heveslerini kursağında bırakacağına, tek adam hatta bir siyasi parti çevresindeki kişi kültünün bir ülkeyi daha işlevsel hale getiremeyeceğine inanıyordu. </st><st c="2072">Bununla birlikte, BJP’nin çoğunluğu elde etmesi ve icraat yapma konusundaki kararlılığı, bu yeni dönemde işlerin farklı </st><span><st c="2192">olabileceği </st></span><st c="2204">ve daha iyiye doğru bir değişim yaşanabileceği duygusunu güçlendirdi.</st></p>
			<p><span><st c="2273">CISCO YENİ BİR YARIMKÜREYE ATLIYOR</st></span></p>
			<p><st c="2308">Cisco, da 2014’te manşetlere çıktı çünkü yakın bir gelecekte Hindistan’a yoğun bir yatırım yapacağını duyuruyordu. </st><st c="2424">Hindistan’ın gençliğine—her yıl 600.000 yeni mühendis çıkıyor (ABD’de 60.000)—ve iç etkenlerden güç alan ekonomiye dikkat çeken şirket, bu ülkenin başarılı olmak için gerekli araçlara sahip olduğunu savunuyordu. </st><st c="2636">Elbette risk barındırdığı için her bahsin kötü bir ünü olur. </st><st c="2697">Cisco’nun o zamanki CEO’su John Chambers “kendilerinin çıkardıkları” ekonomik sıkıntılarına ek olarak, “onlar dünyanın en büyük demokrasisinin sahip olabileceği tüm sorunlara sahipler” diyordu.</st><sup><st c="2890">2</st></sup></p>
			<p><st c="2892">Cisco Hindistan’ı pek çok batılı ülkeden daha iyi tanıyordu; sekiz yıl önce ilk büyük yatırımını Hindistan’da yapmıştı. </st><st c="3012">Şirket Bangalore’de Cisco East’ı açtığında yıl 2006’ydı. </st><st c="3069">Cisco East birkaç yıl içinde doğulu yükselen pazarlardaki çılgın hareketlilik için bir merkez haline gelecek olan bir kampüstü. </st><st c="3197">Bu yeni merkezi yönetmek için Cisco’nun küreselleşme başkanı Wim Elfrink görevlendirildi ve şirket 2006’dan bu yana Delhi-Mumbai Endüstriyel Koridoru (DMIC) projesindeki çeşitli kentsel peyzaj çalışmalarının ICT planlaması ihalelerine girdi—ve kazandı.</st></p>
			<p><st c="3449">Bangalore şirket için bölgesel bir merkez olmanın ötesine geçecekti. </st><st c="3519">Kampüs en son teknolojinin kullanıldığı minyatür bir akıllı şehir haline gelecek ve standart iş parkı işlevselliğinin bir adım ötesine geçecekti. </st><st c="3665">Pek çok yönden Nesnelerin İnternetinin gelişini kanıtlıyordu: Eğer internet bağlantısı geleceğe giden yolsa ve Cisco onun geliştirilmesinde önemli bir rol oynamaya hazırsa bölgesel partnerlere ve müşterilere bu teknolojinin şirketin kendi çalışmalarına nasıl yararlar sağladığını göstermemek için bir neden var mıydı? </st><st c="3983">Bangalore kampüsü TelePresence teknolojisi için ve modern iletişim teknolojisinin diğer özellikleri için bir test alanı haline gelecekti. </st><st c="4121">Bu, sırf inovasyon olsun diye yapılan bir inovasyon değildi. </st><st c="4182">Eğer altta yatan teknolojinin güvenilmez olduğu ortaya çıkarsa Cisco profesyonel bir saygınlık kaybından daha fazlasını riske atmış olurdu. </st><st c="4322">Temel iç iletişim ve operasyonlar da zarar görürdü.</st></p>
			<p><st c="4373">Küresel iletişim operasyonların da ötesine geçti, stratejik bir değişimin habercisi oldu. </st><st c="4464">Cisco, Doğu ve Batı yarımkürelere ayrılıyordu. </st><st c="4511">Kaliforniya’daki San Jose merkez üssü olarak kalacaktı ama Bangalore’un zamanla eşit hacim, güç ve önemde bir komuta merkezi haline gelmesi bekleniyordu. </st><st c="4665">Her Şeyin İnterneti ve şehir genelindeki uygulaması Güneydoğu Asya, Çin ve Ortadoğu’da şekillenmeye başladıkça şirket Pasifik’in aynı tarafında bir komuta merkezine ihtiyaç duyacaktı.</st></p>
			<p><st c="4848">Cisco’nun merkez dışında bir merkez kurması için Bangalore pek çok bakımdan ideal bir yerdi. </st><st c="4942">Uzun bir inovasyon ve mühendislik becerileri geçmişi vardı. </st><st c="5002">Hindistan’ın inovasyon enerjisinin nabzı bu şehirde atar ama şehri ziyaret edenler Hindistan’ın genel sorunlarından bu şehrin de muaf olmadığını hemen fark eder: Çürük altyapı, aşırı kalabalık, kirlilik ve yoksulluk, havaalanından başlayıp şehrin doğu banliyölerinden birinde bulunan Cisco kampüsüne giden yol boyunca açık bir şekilde göze çarpar. </st><st c="5350">Modern otoyolun genişliği, kısa bir süre sonra sizi, gelişigüzel bir şekilde asfaltlanmış, şeritleri belirsiz, trafik ışıkları yetersiz yollara ulaştırır ve yapacak çok şeyi olmayan genç erkeklerden oluşan kalabalık grupların günün ve gecenin her saatinde bir araya toplandıklarına tanık olursunuz. </st><st c="5649">Cisco East iş parkına gözleri kapalı bir şekilde getirilen bir ziyaretçi kendisinin o sırada dünyanın herhangi bir yerinde olduğunu düşünebilir. </st><st c="5794">Ama 2015’te bile, parkın duvarlarının hemen dış tarafı, yani otelin üst katlarında kalan konukların görebileceği yerler, derme çatma çatılı gecekonduların serpiştirildiği ve ineklerin dolaştığı boş arazilerden oluşan bir tablo çizer. </st><st c="6028">Bangalore’un modern yüzü şehrin yirminci yüzyıldaki kalabalığı ve dışa genişlemesinin yarattığı üretken bölgeler tarafından çevrelenen ceplerde görünür. </st><st c="6181">San Jose 14.000 kilometre uzaktadır ama pekâlâ bir milyon kilometre uzakta da olabilir.</st></p>
			<p><st c="6268">Chambers, Aralık 2006’da şu açıklamayı yaptı: “Cisco küreselleşme vizyonunu yaymaya başlayacağı bir merkez olarak Hindistan’ı seçti çünkü Hindistan’da son derece yetenekli bir işgücü, destekleyici bir hükümet, inovasyon odaklı müşteriler ve zaten küresel kapasiteleri olan birinci sınıf partnerler var.” Hindistan’da 2000 çalışanıyla ve 2005’te duyurulan 1 milyar dolar değerindeki yatırımla, Cisco Hindistan pazarındaki varlığını genişletmeye hazırdı. </st><st c="6722">Bu erken evrede bile en öncelikli hedefin, Delhi-Mumbai Endüstriyel Koridor Projesinin planlama ve geliştirme süreçlerini kolaylaştırmak olacağı açıktı.</st></p>
			<p><st c="6874">Yine de Asya’nın 2005-2006 yıllarındaki genel görünümüne bakmak gerçek bir Doğu komuta merkezinin önemini anlamaya yardımcı olacaktır. </st><st c="7010">Güney Kore, Çin ve Suudi Arabistan gelecek on yıllar için olağanüstü bir kalkınmanın işaretlerini veriyordu. </st><st c="7119">Malezya ise otonom komşusu Singapur’un doksanlarda gerçekleştirdiği gibi bir modernizasyona doğru gidiyordu. </st><st c="7228">Kıtanın her tarafından yeni havaalanları ve “aerotropol”ler fışkırıyordu. </st><st c="7302">Sıcak iklimli, kalabalık nüfuslu, kentsel eğilimleri artan ve kentsel modernizasyon ve büyüme anlamında Batının önüne geçme ihtiyacı duyan bu ülkeler, yüzyılımızın en temel sorunlarından bazılarına çözüm bulma ve Cisco markasını küresel çapta yerleşik hale getirme konusunda olağanüstü büyüklükte fırsatlar sunuyordu. </st><st c="7620">Bu açıdan bakıldığında Bangalore kampüsü hakkındaki planların hırslı olması gerekiyordu.</st></p>
			<p><span><st c="7708">BANGALORE’DA IT KİMLİĞİNİ</st><br /><st c="7734">—VE PROTOTİPİNİ—OLUŞTURMAK</st></span></p>
			<p><st c="7761">Aslında akıllı ve bağlantılı bir şehir olmayan Bangalore, pek çok kişiye göre modern Hindistan’ın öncü gücüdür. </st><st c="7874">Sadece Cisco’nun “ikinci evi” değil aynı zamanda kendini küresel bir pazarın içinde bir şehir olarak tanımlamayı başarmış ve hem IT alanında yetenekli insanların hem de bu alanda diğerlerinden üstün olan şirketlerin buluşma noktası haline gelmiş bir şehirdir. </st><st c="8134">Pek çok insan, bu şehrin, Hindistan’ın gelecekte kentsel merkezlerinde nasıl iş yapacağının bir göstergesi olmasını umut ediyor.</st></p>
			<p><st c="8262">Cisco’nun Aralık 2006’da Doğu Küreselleşme Merkezinin tamamlandığını duyurması, hem Hindistan yönetimine yapılan bir duyuruydu hem de genel olarak şirkete teknolojik oyunda çıtayı yükseltme çağrısıydı. </st><st c="8465">Diğer çokuluslu IT şirketleri gibi Cisco’nun gerçek zamanlı, IP tabanlı bir bağlanabilirliğe giden yolu da şimdi geriye dönüp bakıldığında kısa görünebilir ama bu çalışmalarda yer alanlar müşterilerine çözümler önerirken bile Cisco’nun iç operasyonlarını bu teknolojiye uyumlu hale getirmek için çok çalışmışlardır. </st><st c="8781">Bangalore kampüsü pek çok yönden önce bir test uygulaması, sonra da dünyanın her tarafındaki Cisco tesisleri için işletme standardı oldu. </st><st c="8919">Merkez aynı zamanda A+BŞ olanaklarının gözlemlenebilen, analiz edilebilen ve kentsel geliştirme çalışmalarında kullanılmak üzere uyarlanabilen gerçek zamanlı ve canlı bir sunumu haline geldi. </st><st c="9111">Cisco için bu merkez, yeni standart ve ölçeklendirilebilir çözümlerin bir kalite işareti haline geldi; ayrıca kapsam olarak değilse de işlevsellik açısından Songdo’ya rakip olabilecek bir A+BŞ prototipiydi. </st><st c="9318">Burası bir şirket kampüsünden daha fazlasıydı; yeni yeni gelişmeye başlayan Her Şeyin İnterneti için geçerli bir kavramsal kanıttı.</st></p>
			<p><st c="9449">Bu on yılın başından önce başlamış olan pek çok Cisco projesi gibi Bangalore kampüsü de IoE’ye özgü terminolojinin gelişmesinden önceki bir tarihe uzanır. </st><st c="9605">Ama bu teknolojiyi geliştirmiş olan örnek olay çalışmaları bu kampüste yapılmıştı (ve yapılıyor). </st><st c="9703">Doksanlarda Cisco’nun ürettiği yönlendiricilerin internetin gelişmesindeki ilk dalgaya yol açmış olması gibi Bangalore’da vitrine koyulan bu yeni teknolojiler de yeni nesil bağlanabilirlik ve hızın müjdecisi olacaktı. </st><st c="9921">Cisco’nun geliştirdiği teknolojilerin en iyileri birbirleriyle bağlantılıdır ve şirket için değer ürettiği kadar, partnerleri için ve Cisco’ya ev sahipliği yapan ülkeler için de değer üretir. </st><st c="10113">Her yıl mezun olup küresel pazara katılan 600.000 Hintli mühendisi düşünün; onlara ülke içinde, çekici, en ileri teknolojinin kullanıldığı, DMIC ve bağlanabilirlikle ilgili diğer altyapı çalışmalarının temsil ettiği kapsamlı A+BŞ gayrimenkul girişimlerine uygulanabilen iş fırsatları sunmak hem şirketin hem de ülkenin en temel çıkarıdır.</st></p>
			<p><st c="10451">Bangalore kampüsünde sekiz bina, iki bin otomobil kapasiteli bir otopark ve yüz seksen altı bin metrekare civarında açık çalışma alanı vardır. </st><st c="10595">Kampüs, şu anda Hindistan’daki en başarılı, interaktif A+BŞ iş örneği olması bakımından “akıllı” bir kampüstür. </st><st c="10707">Ama kampüsün önemi daha da derinlere gider: Kampüs kentsel altyapının ölçeklendirilebilir bir modelidir, yani bir anlamda Hindistan’ın teknoloji tutkusunun yoğunlaştırılmış bir yansımasıdır. </st><st c="10898">Ve bünyesinde gençler vardır: Cisco’nun Y Kuşağı çalışanlarının yüzde 60’ı Bangalore’daki çalışanlardır. </st><st c="11003">Bu genç çalışanlar sadece Cisco’nun Hindistan’daki çalışmalarının yüzünü değil aynı zamanda metodolojisini de değiştiriyor. </st><st c="11127">Cisco’ya tercih hakkı ve inovasyon getirmişlerdir ve çalışma alanı da buna göre tasarımlanmıştır. </st><st c="11225">Şirket bunun da geleceğin küçük—ama şimdilik küçük—bir modeli olduğuna inanıyor.</st></p>
			<p><st c="11305">Mükemmel bir dünyada Cisco gibi teknoloji şirketleri kendi özel tercihlerine uygun işyerleri ve ofisler inşa edebilir. </st><st c="11425">Ayrıca bu iç işlevlerin dış dünyaya “aktarılması” da gerekmez. </st><st c="11488">Dünya Gezegeninde, her zaman, enerji iletimi, telekomünikasyon, giriş ve çıkış yolları ve tesisat eksikliği konularında değişiklikler ve işletme silolarının her birinde bir yığın potansiyel karmaşa olacaktır. </st><st c="11697">Bu gerçeklik bir binanın işlevlerinin her birine eklenen bağlantı hatları aracılığıyla çevresiyle “konuşabilen” bir hizmet sunma platformunun temel işlevini açıklar. </st><st c="11863">Hizmet sunumunun son mili, yerel ağın paylaşıma açıldığı yer genellikle birçok farklı özelliklerin kaynağıdır, yani pek çok olasılığın planlanabileceği ve süreçte hiçbir standardın olmayacağı yerdir. </st><st c="12063">En iyi çalışan hizmet sunma platformu çok yönlüdür ve kesişme noktalarında ortak bir dil bulabilir. </st><st c="12163">IoE teknolojisinin gelişmesiyle bu kesişme noktaları çoğalmakta olduğu için platform tüm akıllı düzenek için kilit bir merkez olarak işlev görür.</st></p>
			<p><st c="12308">Bu platform “pürüzsüz” bir IT deneyim ve işlevinin kaynağıdır. </st><st c="12372">Pürüzsüz sözcüğü pazarlama literatüründe yaygın olarak kullanılan bir terimdir ama ne anlama gelir? </st><st c="12472">Bu, kişinin yönelimine göre değişir. </st><st c="12509">Bir şirketin çalışanlarının ve konuklarının, yani son kullanıcıların çoğunun açısından bakarsak kullandıkları uygulama ve programlar için güvenilir bir bağlantı kurmayı başarmak anlamına gelir. </st><st c="12703">Bina yöneticileri ise maliyet tasarrufları yapabilirler çünkü en uygun çalışma koşullarını sürdürmek için daha az zaman ve enerji harcarlar. </st><st c="12844">Güvenlik ve mevcut güç kaynaklarına IP etkin entegrasyon konusuna odaklanan mühendislere gelince; A+BŞ tesisinin, IT altyapı ağında yeni, sömürülebilir güvenlik açıkları yaratmaksızın diğer şirket ve/veya güvenlik sitelerine veri iletimi için temiz yollar anlamına gelir.</st></p>
			<p><st c="13115">Tıpkı Paris ve diğer şehirlerin bir zamanlar son “modern” çağdaki su dağıtım ve kullanımı için kullanışlı ve etkili yöntemler uygulamış olması gibi Bangalore kampüsü de veri iletiminin potansiyelini göstererek kanıtlamaktadır. </st><st c="13343">Veri, kontrol altında tutulması gereken suyun aksine, bir binanın, iş kulesinin ya da şirket kompleksinin içindeki siloların ortadan kaldırılmasını teşvik eder. </st><st c="13504">Verilerin bu pürüzsüz yayılımı kaostan çok, gelişmiş ve etkili bir işlev oluşmasına destek olur. </st><st c="13601">Bu, yeşil alan tarzı A+BŞ bir yapının belirgin bir avantajıdır: Bütünleştirilecek eskiden kalma varlıklar olmadığında yeni bir bina kompleksi tek ve yekpare bir tasarım üzerinden çalışabilir.</st><sup><st c="13792">3</st></sup></p>
			<p><st c="13794">Bangalore büyük bir önem taşıyordu çünkü küresel strateji ve etkileşimi San Jose’deki tek bir merkezden kontrol etmek artık pek mümkün değildi. </st><st c="13938">Bu, Roma’nın doğuda yeni bir başşehir yaratmasının çokuluslu şirket bağlamındaki bir uygulamasıydı. </st><st c="14038">Bangalore’un, bundan sonra Cisco’nun Singapur, Macau, Malezya ve başka yerlerdeki kampüsleriyle enformasyon paylaşımı yapabileceği, acil durumlarda kontrolü üstlenebileceği ve toplantılara katılabileceği bir platform geliştirmesi gerekiyordu. </st><st c="14281">Şirketin standartlaştırılmış ve ölçeklendirilebilir bir çözüme ihtiyacı vardı.</st></p>
			<p><st c="14359">Bangalore’un IP altyapısı, sadece iç çalışmalarının verimliliğini artırmakla kalmadı aynı zamanda Güvenlik ve Tesis İşletme Merkezini (SFOC) destekleyen beş kampüsten biri haline getirdi. </st><st c="14548">SFOC, herhangi bir Cisco kampüsünün güvenlik aygıtının gerçek zamanlı olarak izlenebileceği bir komuta merkezidir. </st><st c="14663">Acil bir durumda, erişimi önlemek ya da işletim sistemlerini çalışır durumda tutmak için gerekli buton ve kodlar başka bir SFOC’den etkinleştirilebilir. </st><st c="14816">Diğer bir standart özellik olan IP telefonlar ise Cisco ağının geri kalanına sağlam, pürüzsüz bir bağlantıyı daha da etkin hale getirir.</st></p>
			<p><st c="14952">A+BŞ teknolojisinin yararlarını gözlemek için birkaç yıl geçtiği dikkate alınırsa Bangalore kampüsü teknolojik sonuçlara birkaç önemli değer eklemeleri yapmıştır. </st><st c="15116">En önemlileri şunlardır:</st></p>
			<p><span><st c="15140">• Dakikalar içinde bakım.</st></span><st c="15166"> HVAC, aydınlatma, atık tasfiyesi ve diğer hizmetlerin tek bir yedekli IP platformundan çalıştığı sistemlerde rutin kontroller, parçalara ayrılmış bir bina düzeneğini gözden geçirmek için gereken zamandan çok daha kısa bir sürede tamamlanabilir. </st><st c="15412">Ayrıca IP platformu da bir binanın kullanımda olmayan alanlarının saptanmasını çok kolaylaştırır ve enerji çıkışını gerekli olan en düşük düzeye indirir.</st></p>
			<p><span><st c="15565">• İçeride ve dışarıda daha etkili bir güvenlik.</st></span><st c="15613"> Şirketin servis otobüsleri yaygın bir ulaşım biçimidir; her biri GPS ve RFID etiketleriyle donatılmıştır. </st><st c="15720">Eğer araçlardan biri normal rotasından saparsa Bangalore güvenlik güçlerine bir alarm gönderilir.</st></p>
			<p><span><st c="15817">• Bulut aracılığıyla hasta sınıflandırması (triyaj).</st></span><st c="15870"> Bangalore’un tıp merkezi, hastanelerle iletişim için TelePresence teknolojisinden yararlanır; sağlık görevlileri bulut aracılığıyla ilgili tıbbi verileri yükleyerek teşhis ve tedaviyi hızlı ve kolay bir hale getirebilir.</st></p>
			<p><span><st c="16091">• Park yeri bulma sorununa çözüm.</st></span><st c="16125"> Bangalore’daki park alanları, şehir ortamlarında olağanüstü sonuçlar veren bir özellik olarak, nerelerde boş yerler olduğunu gösteren sensörlerle donatılmıştır. </st><st c="16287">Daha az araç sürmek, çalışanlar için telefonlarına ve diğer aygıtlarına güvenle bakmak için daha fazla zaman anlamına gelir.</st></p>
			<p><span><st c="16411">• Komuta merkezini konferans salonuna getirmek.</st></span><st c="16459"> Toplantı yerlerinin aydınlatma ve ısı koşulları IP telefonlarıyla önceden belirlenebilir ve ayarlanabilir. </st><st c="16567">IP ağı da daha güncel mesaj ve sinyal gönderme olanağı vererek daha az aksaklık olmasını sağlar. </st><st c="16664">Konferans salonundayken teknik destek çağırmadan teknolojik aksaklıklarla ilgilenmek çok daha kolay hale gelmiştir. </st><st c="16780">Bu durum, daha iyi koşullara ve etkinliğe ek olarak, Bangalore’daki çalışanlara binaların kendilerine hizmet ettiğini hissetme olanağı verir.</st></p>
			<p><st c="16921">Bu özelliklerden herhangi biri diğerlerinden ayrı tutulduğunda daha iyi yaşam standartları açısından önemsiz ve hatta gereksiz görünebilir. </st><st c="17062">Ama işletme maliyetindeki fark tartışılmaz bir düzeydedir. </st><st c="17121">Bangalore kampüsü bu ve diğer özelliklerin tek bir tesise yılda 150.000 dolar tasarruf sağladığını hesaplamaktadır. </st><st c="17237">Bir şehir ölçeğinde, birbirine bağlı taşıma, eğitim ve turizm dikeylerinin eklenmesiyle IoE teknolojisinin verimliliği tam bir rahatlama yaratır.</st></p>
			<p><span><st c="17382">YÜKSELEN KUŞAKLAR VE ÖTESİ İÇİN İNŞA VE YATIRIM</st></span></p>
			<p><st c="17430">Cisco, Bangalore kampüsü ve operasyonlarının, altyapının da ötesinde, şirketin işe yaklaşım tarzında temel bir değişimi temsil ettiğine inanıyor. </st><st c="17577">Yerleşik çokuluslu şirketler genellikle kadrolarına yeni giren genç çalışanların tercihlerine uyum sağlamada daha yavaştır. </st><st c="17701">Yeni kurulan yenilikçi teknoloji şirketleri dünyasının düzenli olarak gösterdiği gibi, daha küçük bilançoları ve daha az yatırımcıları olan yalın şirketlerin işe yaklaşımlarında genç yetenekleri kendine çeken inovasyon odaklı yeni yollar yaratması çok daha kolaydır. </st><st c="17968">Ancak Cisco ve diğer çokuluslu şirketler inisiyatifi daha küçük kaygılara bırakamaz. </st><st c="18053">Bangalore kampüsü bir Silikon Vadisi ya da New York girişimci şirketinde bulunabilecek iş yaklaşımı ve çalışma ortamının aynısıyla genç yetenekleri kendine çekmek için yapılan atılgan bir girişimdir.</st></p>
			<p><st c="18252">2015 itibariyle bu çaba sonuç veriyor gibi görünüyordu. </st><st c="18309">Bangalore’un 8500 kişilik işgücü gerçekten de gençtir. </st><st c="18364">Ayrıca Y Kuşağı ya da Millenniallar denilen bu kuşağın bu küresel şirkette en yoğun olarak bir arada bulunduğu tek yer burasıdır. </st><st c="18494">“Pürüzsüz” IT deneyimi burada kaliteli bir iş/yaşam dengesi olarak geçerlidir. </st><st c="18573">Kampüs açıktır; iş istasyonları belirli bir gün için bir çalışanın tercihi üzerine kişisel aygıtlar ve QR kodlarıyla tahsis edilebiliyor (ve aydınlatma, ısı ve diğer özellikler açısından izlenebiliyor). </st><st c="18776">Çalışanlar ofislerdeki verimsiz bölmeli çalışma alanları yerine bahçelerde çalışmayı ya da oyun merkezlerinde veya  TelePresence odalarında toplantılar yapmayı yeğleyebiliyor. </st><st c="18951">Kampüs, çalışma alanı için “rezervasyon” takibi yapan bir bina içi sistemi aracılığıyla alan kullanımını en yüksek düzeye çıkarabiliyor (2014 sonu itibariyle yaklaşık yüzde 58).</st><sup><st c="19128">4</st></sup></p>
			<p><st c="19130">Bangalore’un vaadi akışkanlıkla yoğunluğun bileşiminde yatıyor. </st><st c="19194">En iyi A+BŞ toplumları işlevlerini kontrol altına alacaklar ve kentsel yayılmayı akıcı ve interaktif olan dar, hareketli ortamlar yaratmak üzere yapacaklar. </st><st c="19351">Gelecek on yıl içinde (Çin ve Japonya yaşlanırken)</st><sup><st c="19401">5</st></sup><st c="19403"> daha da gençleşecek ve çok büyük miktarlarda eğitimli çalışan üretecek olan Hindistan nüfusu, en iyi yeteneklerini ülke içinde tutmak için dinamik şehirlere gereksinim duyacaktır. </st><st c="19584">Hindistan’ın yeni kuşaklarının eğitim ve öğretim gereksinimine çok vurgu yapılıyor ama bu kuşakların en yetenekli en enerjik gençlerini bulmak için endüstri ve fikri sermaye merkezleri kurmak da büyük önem taşıyor. </st><st c="19799">Cisco ve diğer çokuluslu şirketler Hindistan’a yatırım yaparken akıllı çalışma ve yaşam alanları ve eğitim kurumları inşa etme hedefleri birbirinden ayrı tutulamaz.</st></p>
			<p><span><st c="19963">NEDEN HİNDİSTAN: EN BÜYÜK SORUNLAR, </st><br /><st c="20000">EN BÜYÜK FIRSATLAR</st></span></p>
			<p><st c="20018">Hindistan, akıllı ve bağlantılı şehir geliştirme çalışmalarının genel hikâyesiyle ilgili olarak komşusu Çin’e özgü ekonomik itici kuvvetlerin pek çoğuna sahiptir. </st><st c="20182">Hindistan, 2008’e kadar, kırk yıldan daha az bir sürede kentsel çevrelere 230 milyon insan eklemişti; 2030 yılına dek 250 milyon kişi daha eklemesi bekleniyor. </st><st c="20342">2013’te 1,252 milyarlık bir nüfusla, hem kırsal bölgelerde hem de çoktan aşırı kalabalıklaşmış şehirlerin aceleyle yapılaşmış uzantılarında büyük bir alt sınıf kalmıştır. </st><st c="20513">Sağlıklı bir durumda olan orta sınıfta gelecek yirmi yıl içinde bir nüfus patlaması bekleniyor; Çin’de olduğu gibi, ulusal kalkınma projeksiyonlarını bu sınıfın kazançlarının beslemesi bekleniyor.</st></p>
			<p><st c="20709">Bu arada Hindistan, kurumsal gücünü şaşırtıcı büyüklükte bir inşaat projesini desteklemek için kullanıyor, tıpkı Çin’in Batıya Gidiş politikasıyla yaptığı gibi. </st><st c="20871">Bu proje Delhi-Mumbai Endüstriyel Koridoru (DMIC) projesidir. </st><st c="20933">Projede, ülkenin iç bölgelerinin büyük bir bölümünün bir üretim merkezine dönüşecek şekilde geliştirilmesi planlanıyor. </st><st c="21053">Projenin kapsamında ayrıca ulaşım, mevcut şehir ve kasabaların genişletilmesi ve Her Şeyin İnterneti ile ICT ağı katmanları olan yeşil alan tarzı modern şehirler de bulunuyor. </st><st c="21229">Bir kamu-özel sektör partnerliği (PPP) olan DMIC projesinin başlangıç fiyat etiketi 100 milyar dolara yakın ama gerçekçi olursak, fütürist haritalardaki işaretlemelere bakılınca, proje çok daha fazla para gerektirecek. </st><st c="21448">Üç tane liman, yük hatlarının modernizasyonu ve bağlanabilirliğin yüzlerce küçük kahverengi alan geliştirme çalışmalarını kapsayacak şekilde genişletilmesine ek olarak, yirmi dört tane de yeni şehir kurulması öneriliyor. </st><st c="21669">Çalışanlar kadar planlayıcılar tarafından da yüksek bir olasılık olarak görülen yetenekli teknisyen ihtiyacının artma olasılığına karşı mesleki eğitim tesisleri, yedi tane yeni üretim bölgesi ve yetenek bölgeleri de projelendirilmiş durumdadır.</st></p>
			<p><st c="21913">2014 seçimlerinin ardından Hindistan’ın dönüşümü doğrultusundaki bu teklifler daha güçlü bir şekilde gündeme geldi ve daha da büyük bir önem kazandı. </st><st c="22064">DMIC yıllardır planlama aşamasındaydı; bu arada Narendra Modi, eyalet yönetiminin başında bulunduğu görevi süresince Gujarat’a akıllı sistemlerin kurulmasının sıkı bir savunucusuydu. </st><st c="22247">Modi bu ulusal tutkuların bir aracısıdır; yani bu tutkuları yaratan o değildir. </st><st c="22327">Hindistan, halkı tarafından yaratılan bu baskıya karşılık vermek için uzun süredir daha zengin ve daha etkili bir ülke olmanın yanı sıra akıllı teknolojilere yönelme ihtiyacını da kabul etmiştir. </st><st c="22523">Bu arada, Cisco doğuya gitmeye karar verdiğinde Hindistan’ın parlak ama güvencesiz geleceği şirket üzerinde büyük bir etki yapmıştı.</st></p>
			<p><st c="22655">Çin’deki çalışmalar politik oyunlar nedeniyle orada iş yapmanın daha zor olduğunu gösterdi. </st><st c="22748">Songdo tamamen gelişmiş bir ülkede tuhaf bir yeşil alan çalışması gibi duruyordu. </st><st c="22830">Bu arada Hindistan, uluslararası teknoloji şirketlerinin ekmek yiyebileceği bir yer olma potansiyeline sahipti. </st><st c="22942">Son yıllarda GSYH’daki büyüme yavaşlamış olmasına karşın 2014 seçimleri gerçekten de bir işaret gibiydi. </st><st c="23047">İşlevsiz iş iklimiyle ünlü Hindistan kendi ellerindeki zincirleri kırmaya niyetli görünüyordu. </st><st c="23142">Cisco ön hazırlık yapmaya çalışarak geçen yılların ardından modern Hindistan hamlesine yardımcı olmaya hazırdı. </st><st c="23254">Büyüme potansiyelinin tek rakibi, 2014’te birçok çokuluslu şirket için daha zorlu bir hale gelecek olan Çin’di.</st></p>
			<p><span><st c="23365">JAPONYA VE HİNDİSTAN: </st><br /><st c="23388">SIRADIŞI BİR EKONOMİK İTTİFAK</st></span></p>
			<p><st c="23417">Akıllı ve bağlantılı şehirler bağlamında, belki de hiçbir ülke hem ivedi bir modern şehir planlaması gereksinimini hem de yaşam kalitesinin artırılması konusunda muazzam olasılıkları aynı anda içinde barındırmaz. </st><st c="23631">Hindistan yetersiz şehir planlamasının ya da tamamen plansız şehirleşmenin yarattığı sorunların karışımından oluşan bir ülkedir. </st><st c="23760">Gecekondu mahallesi koşullarında yaşayan insanların sayısı, Hindistan nüfus sayımı verilerine göre, 2011’de altmış beş milyona ulaştı; bu, 2001 rakamlarına göre yüzde 25 oranında bir artışa işaret ediyor.</st><sup><st c="23964">6</st></sup></p>
			<p><st c="23966">Şehirleşme geri döndürülemez bir eğilimdir. </st><st c="24010">Orta sınıfın tüketiminin gittikçe daha gösterişçi hale gelmesi ve gittikçe küçülen kırsal bölgelerde idare etmekten fazlasını yapabilme fırsatlarının oluşması nedeniyle şehirler dolmaya devam edecek ve bunun sonucu olarak doğal kaynaklar ve çevresel etkenler üzerindeki baskı artacaktır. </st><st c="24298">Kötü yollar (hiçbir ülkede trafik ölümleri buradan daha fazla değildir), aşırı kalabalık (Mumbai’nin nüfus yoğunluğu New York City’nin on katıdır), güvenilir olmayan elektrik şebekesi (kesintiler sık ve günlerce sürebiliyor, üretimde milyonlara varan kayıplara ve sağlık alanında sorunlara yol açabiliyor, yaşam kalitesinin düşmesinden söz etmeye bile gerek yok) ve içme suyu rezervlerinin azalması</st><sup><st c="24696">7</st></sup><st c="24698"> gibi sayısız sorun anlatılıyor. </st><st c="24731">Nüfus artışı ile kaynak yönetimi arasındaki çatışma belki de başka hiçbir yerde Hindistan’daki kadar şiddetli değildir. </st><st c="24851">Bu bağlamda, akıllı şehir planlaması ve gerekli altyapı bizi yaşam kalitesi bağlamının çok ötesine götürür. </st><st c="24959">Bir ülkenin ilerlemesi ya refaha ya da sürekli büyüyen sorunlara ve yetersizliklere yol açabilirken teknolojik çözümler de zamana karşı yapılan yarışın bir parçası haline gelir.</st></p>
			<p><st c="25136">Sanayi, doğal kaynaklara olağanüstü bir vergi getiriyor olmasına karşın Hindistan’da uzun bir süredir ülkenin yükselişi için bir anahtar olarak görülmektedir. </st><st c="25296">Dahası, ülke büyük çapta ilerlemeler kaydetmeye yetecek kadar çeşitlilik arz ediyor. </st><st c="25381">Örneğin, Gujarat, en müreffeh bölgelerden biri olarak öne çıkmaya devam ettiği on yıllık bir süre içinde gecekondu mahallelerinin sayısında bir düşüş oldu.</st><sup><st c="25536">8</st></sup><st c="25538"> Bu arada Delhi-Mumbai Endüstriyel Koridoru (DMIC) için ulusal planlar tamamlandı ve ortaya ilginç partnerlikler çıktı.</st></p>
			<p><st c="25657">Siyasi irade, yatırım sermayesi olmadan fazla bir değer taşımaz. </st><st c="25723">2005’te, uluslararası bir yatırım ortağı bulundu: Japonya. </st><st c="25782">2006’da, iki ülke DMIC çalışmalarının rupi ve yenlerle mali açıdan garanti altına alındığını duyurdu. </st><st c="25884">Japon hükümeti, özellikle otomotiv şirketleri için üretim üssünü Hindistan’ın bu açılımına dahil ederek genişletmeye istekliydi. </st><st c="26013">Bu ekonomik etmen ayrıca ülkenin endüstriyel kapasitesi kadar demiryollarının modernizasyonuna da ivme kazandırdı. </st><st c="26128">Yük taşıması Hindistan’da hızlı olmuyor. </st><st c="26169">Bugün denizle bağlantısı olmayan bölgelerden bir yükün limanlara gelmesi günlerce sürebiliyor. </st><st c="26264">DMIC, büyük yabancı şirketlerin ürünleri kadar, ulusal ürünlerin de üretilmesi ve taşınması için bir araç olarak tasarlandı.</st></p>
			<p><st c="26388">Paydaşlar ve potansiyel partnerler projeye ihtiyatla bakıyordu. </st><st c="26453">Güçlükler, büyük ölçüde, rekabet halindeki çıkar gruplarından ve yerel ve eyalet düzeylerindeki yolsuzluklardan kaynaklanıyordu. </st><st c="26582">Örneğin, yeni binalar için bir yığın gözden geçirme süreci vardı ve çoğu zaman projelerin kaynaklarını tüketerek yavaşlamalarına neden oluyordu. </st><st c="26727">Bu döngü, 90’larda ve 2000’li yılların başında Hindistan’da iş yapmış olan herkesin çok iyi bildiği bir durumdu.</st></p>
			<p><st c="26839">Bununla birlikte, DMIC projesinin arkasında yatan düşünce mantıklıydı. </st><st c="26911">Üretim ve tedarik zinciri altyapısının iyileştirilmesiyle Hindistan küresel erişimini genişletebilirdi. </st><st c="27015">Koridordaki yeni ve canlı kentsel ortamlarda daha fazla iş yaratılması umudu, kırsaldan kentsele geçiş devam ettiği sürece kabaran işsizlik dalgasının önüne geçmek için en iyi umuttu. </st><st c="27199">Hindistan mühendislik başarıları için bir merkez olma kimliğini parlatırken Japonya ile ulaşım ve taşımacılık altyapısı geliştirme konusunda becerikli bir ortak bulmuş oldu. </st><st c="27373">Teoride DMIC projesine karşı fikir öne sürebilen çok az yorumcu vardı; mantıklı bir kuşku noktası ise daha önce yapılmamış olanı yapma üzerinde yoğunlaşıyordu.</st></p>
			</div>
	<div id="charCountTotal" value="27532"></div></body>
</html>
