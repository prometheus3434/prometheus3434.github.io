<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-29</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-29" lang="tr-TR" xml:lang="tr-TR">
		<div>
			<h1 id="_idParaDest-14"><span><st c="0">SONUÇ</st></span></h1>
			<p><st c="6">YAZAR, GERİYE DÖNÜP ON YILLIK ÇALIŞMALARI ve bu çalışmaların dijital şehirlerin geleceğine etkileri üzerinde düşündüğünde, çok az ayrıntının uzun süre yerinde kaldığı olgusunu görüyor. </st><st c="192">Bu on yılın sonunda, modern, dijital güdümlü şehrin peyzaj planları, şu anda ancak sezinleyebileceğimiz şekillerde değişmiş olacaktır. </st><st c="327">Bu kitabın temelinde yatan konular büyük önem taşımaktadır ve bu konular, bazılarını öngörebileceğimiz ama çoğunu öngöremeyeceğimiz koşullar altında ilerlerken bize ders vermeye devam edecektir. </st><st c="522">Bu konulardan üçü öne çıkıyor.</st></p>
			<p><st c="552">Birincisi, teknolojinin öyküsü ve gelişimi. </st><st c="597">Ürün merkezli bir düzenle yola çıkıp bir dijital platform aracılığıyla ve kilit aygıt olan akıllı telefonla tüketilen bir hizmetler menüsüne kadar geldi. </st><st c="751">Yazar ve ekibi 2006-2007 yıllarında Suudi Arabistan’da “akıllı” bir şehir fikrini ilk kez tasarımladığında dijital teknoloji “dördüncü kamu hizmeti” idi ve ayrıca bir yeşil alan geliştirme çalışması olan “ekonomik şehrin” yollarına, binalarına, limanlarına ve geri kalan tüm fiziksel altyapısına milyarlarca dolar yatıran geliştirici ve karar vericilerin sonradan aklına gelen bir fikirdi. </st><st c="1141">Şirketlerin piyasa değerlerini canlı tutmak için sürekli olarak havalı terimler yaratmak ve desteklemek teknoloji dünyasının, özellikle küresel şirketlerin doğasıdır. </st><st c="1308">Bu yüzden şehir teknolojisinin gelişimi pek çok etiketle damgalanmıştır—akıllı + bağlantılı, akıllı, dijital, IoT, IoE, vs. </st><st c="1432">Ama temel olgular bu katmanların altında yatıyor: Fiziksel nesneler internet aracılığıyla birbiriyle bağlantı kurarak Nesnelerin İnterneti IoT katmanını oluşturur. </st><st c="1596">Cisco ekibi, önce Suudi Arabistan’da, sonra da daha başarılı bir şekilde Kore’de IP tabanlı bir hizmet menüsü geliştirdi. </st><st c="1718">Bu sistem, bağlantılı nesneler tarafından üretilen verileri, hem şehir sakinlerine hem de yöneticilerine hizmet vermek için  kullanıyordu. </st><st c="1856">Bu hizmetler sayesinde şehir sakinleri şehirde daha verimli ve güvenli gezebiliyor, şehir ve inşaat yöneticileri de yerleşim ve ticaret için daha güvenli, daha fazla maliyet ve enerji etkili alanlar sağlayabiliyordu. </st><st c="2073">Songdo ve Macau’daki ölçeklerde bir öncü olan bu hizmetler artık şehir çapındaki platformlarda kullanım için yaygınlaşmış durumda. </st><st c="2204">Ama akıllı </st><span><st c="2215">ürünler</st></span><st c="2222">den çok akıllı hizmetler kavramı için verilen ilk destek olmasaydı bugün açıkça görülebilen şey mümkün olmayacaktı. </st><st c="2339">Bu hizmetler, bir şehirle ilgili paydaşlar grubunun her birinin gereksinimlerine uyarlanabilen bir paket olarak, akıllı ve dijital şehrin ve akıllı ve dijital ulusun çekirdeği haline geldi.</st></p>
			<p><st c="2528">İkinci konu, büyük bir organizasyondaki girişimcilikle ilgilidir. </st><st c="2595">Kaliforniya’nın klişeleştirdiği bir garajda girişimcilik başlatma ve çerez parasıyla büyük inovasyonlar yapma uygulaması birçok teknolojik başarı öyküsünün özünü oluşturmaktadır ve muhtemelen asla yok olup gitmeyecektir. </st><st c="2816">Ama bu öyküler iş planlarının yaşama geçmesi için gerekli pek çok fikri, planlamayı ve katkıları kolayca özetlenemeyecek olan çalışanları dikkate almaz. </st><st c="2969">Binlerce küresel şirketten çıkan iyi fikirlerin babaları, savunucuları ve karşıtları vardır, tıpkı garaj girişimleri aşamasındaki büyük fikirlerin de olduğu gibi. </st><st c="3132">Hizmet menüsü ve bu menünün akıllı şehir uygulaması da böyle bir büyük fikirdi. </st><st c="3212">Bu fikri ilk başlardaki aksilikler karşısında dirençli, en sonunda da başarılı yapan şey, her başarılı şirketin ayırt edici özelliği olan kararlı inovasyon kültürüydü. </st><st c="3380">Yazar ve çalışma arkadaşları sadece küresel şirketlerin verebileceği bir fırsat yakalamıştı: Gelişmekte olan, en heyecan verici, teknoloji dostu birçok pazarda aynı anda tutkulu denemeler yapma fırsatı. </st><st c="3583">İlk başta Suudi Arabistan’daki bir aksiliğin ardından ekibin dijital şehir denemesine devam etmek için yeni bir yere ihtiyacı vardı; Güney Kore bununla ilgilenmeye ve fikri daha ileriye taşımaya hazırdı. </st><st c="3787">Ekip, Çin’de ölçekleme, Hindistan’da dijital bir ülke inşası olanağı buldu. </st><st c="3863">Bu sırada ana şirketimiz, yazara ve çalışma arkadaşlarına deneme yapma izni verdi ve hesap verebilirlik, gelişme sağlama ve çıkarılan derslerin uygulanması gibi talepleri oldu. </st><st c="4040">Tutkuyu, risk toleransını ve yeni partnerlerle işbirliğini teşvik eden bu kültür, gelecekteki şehir inşa projelerinin başarısı için son derece önemlidir.</st></p>
			<p><st c="4193">Üçüncü ve en kişisel konu ise ikinci konuyla doğrudan bağlantılıdır: Şehir ölçeğinde mühendisliğin kaçınılmaz bir yan ürünü olan hatalarla yüzleşmek. </st><st c="4344">Bir de bunun doğal bir sonucu olarak, yüzeyin ya da gerçek zamanın ötesine uzanan başarının takdir edilmesi ihtiyacı var. </st><st c="4466">Kurumsal hiyerarşilerde—ve politikada—çoğu zaman hatalar başarı olarak gösterilir ve gerçek başarılar anlaşılmaz ya da bunlardan yararlanılmaz çünkü büyük organizasyonlar bir sonraki fırsata ya da pazara ulaşma ihtiyacı duyar. </st><st c="4693">İşler yolunda gitmiyorken sorumluluk almak, altta yatan nedenleri anlamak, (çoklu paydaşların işine yarayan) gerçek bir başarı elde etmek ve olumsuz geribildirimleri göğüslemek zor deneyimlerdir. </st><st c="4889">Ama nihayetinde yaşamdaki en ödüllendirici şeyler bunlardır.</st></p>
			<p><st c="4949">Bu üç konu, bir bütün olarak—tıpkı Nesnelerin İnterneti olarak bildiğimiz süreçler ve teknolojiler bütünü gibi—daha büyük temel bir gerçek yaratır. </st><st c="5098">Yararlarının peşinden koşarken bile kendi yarattığımız teknolojiden korkmak biz insanların doğasıdır. </st><st c="5200">Bazı kaygılar haklıdır ve teknolojinin iyi bir şekilde yönetileceğinin bir garantisi yoktur. </st><st c="5293">Ama nihayetinde, yazarın kanaati şudur: Yarının şehirleri, büyük ölçüde bugün yaratmakta olduğumuz teknoloji sayesinde milyonlarca insana daha iyi bir yaşam sunacaktır. </st><st c="5462">Ve makinelerin bizi kontrol altına alacağı distopyacı bir gelecekten çok, bir şehrin ne olduğunu ve ne işe yaradığını yeniden tanımlamaya devam edecek olan sensörlerin, ağların, algoritmaların ve veri toplayıcılarının meyve verdiğini göreceğiz. </st><st c="5707">Eğer en cesur ve en iyi fikirlerimiz doğrultusunda hareket etmeye devam edebilirsek akıllı şehir, özünde, </st><span><st c="5813">iyi</st></span><st c="5816"> bir şehir olacaktır.</st></p>
		</div>
	<div id="charCountTotal" value="5837"></div></body>
</html>
