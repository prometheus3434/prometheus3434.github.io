<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-11</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-11" lang="tr-TR" xml:lang="tr-TR">
		<div>
			<h1 id="_idParaDest-5"><span><st c="0">AKILLI ŞEHRİN AKIŞKAN TANIMI </st><br /><st c="30">—VE BUNUN YAPTIKLARI</st></span></h1>
			<p><st c="50">2005 YILINDA, akıllı şehir bir gerçeklik olmaktan çok bir konseptti. </st><st c="120">On yıl sonra, ilk fiili akıllı şehirlerin şekillendiğini ve mevcut birçok şehrin de sakinlerine karşı daha duyarlı ve interaktif hale geldiğini gördük. </st><st c="272">Bir beş yıl daha geçince akıllı şehir yeni ve genellikle beklenmedik şekillerde tanımlanacaktır. </st><st c="369">Bu ilerlemedir, işlev bozukluğu değil. </st><st c="408">Yeni bir teknolojinin yaratılması çoğu zaman başlangıçta karmakarışık, darmadağınık bir görüntü verir. </st><st c="511">Bununla birlikte, amaçlarımız doğrultusunda, akıllı şehrin bugün ne olduğuna ilişkin birkaç tanım yapabiliriz.</st></p>
			<p><st c="621">Teknolojik ağ mimarisi şirketleri, destekledikleri topluluklar için geniş kapsamlı sonuçları olan ürün ya da hizmetler üretir ve uygulamaya geçirir. </st><st c="771">Söz konusu topluluk ne kadar büyükse hesaplamalar o kadar karmaşık, şehir hizmetleri ve şehir teknolojisi için yeni tanımlar yapma gereksinimi de o kadar büyük olur. </st><st c="937">Her Şeyin İnterneti ve potansiyeli konusundaki algılamalarımız daha net hale geldikçe akıllı şehirleri tanımlayan dil de değişmeye devam edecektir.</st></p>
			<p><span><st c="1084">ŞEHİR SADECE BİR YER DEĞİL BİR SÜREÇTİR</st></span></p>
			<p><st c="1124">Her şehir nefes alan, tepki veren bir organizmadır. </st><st c="1177">Duyuları vardır, enformasyon kaydı yapar, uyarıcılara tepki verir ve içinde bulunduğu çevrenin ve kendi içindeki organizmaların yol açtığı normal yıpranma ve aşınmalara maruz kalır. </st><st c="1359">Bununla birlikte, bu kitabın amaçları doğrultusunda bir şehrin neler yaptığı bağlamında ele alınması yararlı olacaktır: Şehir, hizmetleri nasıl yaratır ve sakinlerine sunar; onları nasıl barındırır ve besler; enerjiyi nasıl üretir ve depolar ve kendisini nasıl güvende tutar.</st></p>
			<p><st c="1634">Bu kentsel işlevler geleneksel olarak birbirinden bağımsız, </st><span><st c="1695">silolaştırılmış</st></span><st c="1710"> altyapı, süreç ve enformasyon ağları olarak gelişmiştir. </st><st c="1768">Enerji tedarikçileri, trafik koordinatörleri, tıp ve eğitim yöneticileri ve polis kuvvetleri kuşaklar boyunca kendi topluluklarına özgü farklı ağlar geliştirmiştir. </st><st c="1933">Elektronik sensörlerin olmadığı ya da az gelişmiş bir durumda olduğu geçmişteki şehirlerde sahadaki teknisyen ya da operatörlerin çalışırken gördüklerinin ötesinde paylaşılacak çok enformasyon  olmuyordu.</st></p>
			<p><st c="2136">Modern bir şehir ile geçmişin şehirleri (ve şu andaki çoğu şehir) arasındaki en önemli fark nasıl veri topladıklarıyla ilgilidir. </st><st c="2267">İnternetin erişimi insanlardan nesnelere kadar uzandı. </st><st c="2322">Her bilgisayar sahibi, bir  IP adresi tarafından sabit olarak belirleniyor; şimdi trafik ışıklarına, elektrikli aletlere, taşıtlara, yollara—yani bir şehirde gördüğünüz ya da kullandığınız her şeye—takılan sensörlerin de kendi IP adresleri olabiliyor. </st><st c="2573">Dolayısıyla veri toplayabiliyorlar, fiber optik kablo ağına bağlanabiliyor ve topladıkları verileri bireylere ya da veri işleme merkezlerine gönderebiliyorlar.</st></p>
			<p><st c="2732">Veri agnostiktir, yani farklı amaçları olan çok çeşitli alıcılara yararı olabilir. </st><st c="2816">Şehir bağlamında, yoğun bir cadde ya da anayol boyunca uzanan bir sensör ağından gelen veri akışının sayısız operatöre yararı olabilir. </st><st c="2952">Aynı veri akışı sayesinde, örneğin bayındırlık işlerinden sorumlu birimler nerede yol onarımına ihtiyaç olduğunu görebilir; sürücüler belirli güzergâhlara girmeyi sakıncalı kılan tıkanıklık ya da kazaların yerini önceden öğrenebilir; polis trafik kuralı ihlallerini ve kazaları görüp ekipler gönderebilir ve şehir planlamacıları trafik akışlarını uzun dönemli olarak kaydedip kirliliği, trafik yoğunluğunu ve yolların güvenlik kayıtlarını izleyen modeller üretebilirler.</st></p>
			<p><st c="3422">İdeal bir akıllı şehirde veri ortak enformasyon haline gelir. </st><st c="3485">Tek bir birim, kamu kurumu ya da çalışma grubu yararına kullanılmak yerine aynı anda bir şehrin birçok işlevi için kullanılabilir. </st><st c="3616">Şehir hizmetlerini birbirinden ayıran silolar ortadan kalkar; zamanla veri paylaşımı ve veri derleme çalışmaları artar ve derinlik kazanır. </st><st c="3756">Şehir ortamı hakkındaki farkındalık keskinleşir ve önceden olanaksız olduğu düşünülen çözümler hızla çoğalır. </st><st c="3866">Şehrin öğeleri ve ağları zamanla daha akıllı hale gelir ve şehir sınırlarını aşıp eyalet ya da ülkenin diğer oluşumlarını, diğer şehirleri ve hatta başka ülkeleri kapsayan bir ağa uzanabilecek verimli bir kalite ve verimlilik zinciri yaratabilir.</st></p>
			<p><st c="4112">Şu anda Nesnelerin İnterneti ya da daha kapsamlı olarak Her Şeyin İnterneti denilen şeyin pratik uygulaması işte budur. </st><st c="4233">Her yeni kavram gibi, IoT/IoE kavramı da hâlâ şekillenmeye devam ediyor ve farklı ilgi alanları olan taraflar için farklı anlamlara geliyor. </st><st c="4374">Ama bu kitabın amacı doğrultusunda, Her Şeyin İnternetini akıllı şehrin en birincil semeresi olarak düşünmek uygun olacaktır.</st></p>
			<p><st c="4499">Pek çok ülkede patlama yapması beklenen kentsel nüfus göz önüne alındığında mevcut kentsel manzara yeterli değildir. </st><st c="4617">Ya devlet talimatıyla (Çin’de olduğu gibi) ya da devlet teşvikiyle (Hindistan ve Suudi Arabistan’da olduğu gibi) veya kendi başlarına daha iyi bir şans yakalamaya karar vererek (neredeyse her ülke ve her bölgede olduğu gibi) kırsal kesimlerden ayrılan tüm insanlara yer açmak için tamamen yeni şehirlere ihtiyaç var.</st></p>
			<p><st c="4933">Çin, Hindistan ve diğer Asya ülkelerinde, gelecek on yıllar içinde bir şehre yuvam diyecek olan tüm insanları barındırmak için yeterli kapasite yok. </st><st c="5083">Bu ülkeler sıfırdan yeni şehirler kurmak zorunda. </st><st c="5133">Bu büyük altyapı projelerine yeşil alanlar deniliyor. </st><st c="5187">Bazı durumlarda şehir var olan bir kentsel alanın genişlemesi, hatta harap olmuş bir altyapının yenilenmesi şeklinde ortaya çıkıyor. </st><st c="5320">Enerji iletim sistemleri, içme suyu iletimi ve atık su tahliye ağları ve HVAC (ısıtma, havalandırma ve iklimlendirme) sistemlerinin yanı sıra kablosuz IoE ağları ve fiber optik kablolar, sensörler ve veri toplama noktaları gelişmenin temel bileşenleri olarak kullanılabiliyor. </st><st c="5597">Her şey yeni; bina standart ve vasıflarının tutarlı bir şekilde uygulanması son derece önemli. </st><st c="5692">Bu projeler çok büyük olmasına ve kelimenin tam anlamıyla arazilerin görünümünü dönüştürmelerine (ya da sığ su üzerine bir şehir kuruyor olmasına) rağmen temizlenecek ya da üzerinde çalışma yapmaktan sakınılacak hiçbir şey ya da pek bir şey olmadığı için pek çok bakımdan planlanmaları ve inşa edilmeleri daha kolay. </st><st c="6009">Örnek olarak, Songdo (Güney Kore), Kral Abdullah Ekonomik Şehri (Suudi Arabistan) ve Dholera (Hindistan) yeşil alan gelişmeleri gösterilebilir. </st><st c="6153">Bu devasa projelerin her biri milyarlarca dolarlık yatırım demektir ve birçok partner ve karmaşık bir finansman gerektiren bir meydan okumayı temsil etmektedir. </st><st c="6314">Bu şehirler, en iyi durumda, birkaç yıl içinde öncü sakinlerin yuvası haline gelir. </st><st c="6398">Diğer durumlarda ise ekonomik gerileme dönemleri, finansman sorunları, siyasi anlaşmazlıklar ya da gayrimenkul geliştirmede yaygın olarak görülen gecikmeler nedeniyle şehrin şekillenmesi on yıl ya da daha uzun bir zaman alabilir.</st></p>
			<p><span><st c="6627">MEVCUT ŞEHİRLERİN İYİLEŞTİRİLMESİ</st></span></p>
			<p><st c="6661">Batılı ülkelerde çok daha yaygın olan uygulama, kahverengi alan geliştirmeleridir. </st><st c="6745">New York, Amsterdam, San Francisco ya da Guayaquil kısıtlı bir hizmet ya da altyapı genişlemesi için genellikle sadece birkaç milyon dolarlık bir fon ayırdığında IoE teknolojisini tek bir siloda uygulamaya geçirme ya da belki iki veya daha fazla silonun hizmetlerini birbiriyle bağlantılı hale getirme fırsatı doğar. </st><st c="7062">Malezya’nın Iskandar bölgesi uzaktan interaktif bir sağlık ağı kurmak istediğinde ya da Hangzhou Belediyesi akıllı aydınlatma ve LED kullanımını uygulamaya geçirdiğinde belirli hizmetler bunlardan yarar görür ve hedeflenen sonuçlar alınır. </st><st c="7302">O şehir ya da bölge gerçekten “daha akıllı” hale gelir ama bu projeler kademeli bir sürecin parçalarıdır. </st><st c="7408">Ancak şehir sakinleri, şirketler ve hükümetler için sınırlı sonuçları olsa bile kahverengi alan projeleri, teknoloji tedarikçilerinin yöntemlerini daha da geliştirmelerine yardımcı olan uygulama örnekleri olarak son derece yararlıdır. </st><st c="7643">Ayrıca bu projeler gelecekteki müşteriler için örnekler sunmaktadır.</st></p>
			<p><st c="7711">Tek akıllı şehir yeşil alan projeleriymiş gibi görünebilir ama şehirler sadece fiziksel yerler olarak değil birer süreç olarak tanımlandığında kahverengi alanların önemi ve uygunluğu açıklığa kavuşur. </st><st c="7913">Her Şeyin İnterneti modern yaşam ve ticaretin neredeyse hayal edilebilecek her yönünde gerçekliğe dönüşüyor ama kaydettiği ilerlemeler ilk başta bazı sektörlerde ve bazı şehirlerde diğerlerinden daha görünür bir halde olacaktır. </st><st c="8142">Buna karşılık kahverengi ve yeşil alanlar aynı sürecin parçalarıdır; her ikisi de burada kullanılan anlamıyla akıllı şehir olarak kabul edilir. </st><st c="8286">Her ikisinde de eskisinden daha iyi ve daha fazla hizmet sunmak için bir internet ağının aklından yararlanılır. </st><st c="8398">Artırılmış enformasyon akışının yararları sayesinde şehirlerin işlevleri iyileştirildiği için kaynak, enerji ve zamandan tasarrufu sağlanır.</st></p>
			<p><span><st c="8538">DÖRDÜNCÜ KAMU HİZMETİNİ </st><br /><st c="8563">GÖZÜMÜZDE CANLANDIRMAK</st></span></p>
			<p><st c="8585">Bir kahverengi alan içinde çalışmalara başlarken genellikle belediye yöneticileri bir keşif süreciyle baş başa kalır. </st><st c="8704">Neredeyse herkes IoE teknolojisinin olanaklarını araştırmaya başlamış olsa da bu teknolojinin sahadaki uygulamaları özel ve kamu sektörlerindeki pek çok kişi için hâlâ yeni. </st><st c="8878">Akıllı ve bağlantılı bir şehir vizyonunu benimseyen yöneticilerin bile en başta yapmaları gereken tercihler olacaktır. </st><st c="8997">En büyük yükseltme ihtiyacı en çok hangi hizmet alanlarında hissediliyor? </st><st c="9071">Hangileri, gelir ya da halk desteği bağlamında hızlı bir kazanç sağlayabilir? </st><st c="9149">Bu incelikli sorular son on yıldır belediyelerin paydaşlarına ya da gayrimenkul geliştiricilerine sorulduğu kadar teknoloji şirketlerine de soruluyor.</st></p>
			<p><st c="9299">Akıllı şehir çalışma ekipleri bu konuda birçok analiz yapmıştır ve bunların çoğu, zorunlu olarak, oldukça teknik analizlerdir. </st><st c="9427">Bu konuyu burada ele alırken okurların IT mühendisliğinin ayrıntılarını bilmesi gerekmiyor ama optimum akıllı şehir yapımının temel öğelerini ve hizmetlerin kesişerek birbirini desteklemesini sağlayan araçların ana bileşenlerini anlamak çok yararlı olacaktır.</st></p>
			<p><span><st c="9686">AĞ</st></span></p>
			<p><st c="9689">Her şehir çeşitli veri geçitleri üzerinden akıllı hale gelir. </st><st c="9752">Bulut bilişim, mobil operasyonlar, sosyal medya, yerel alan ağlarındaki ethernet kabloları, (bazıları yüksek sıcaklıktaki fabrikalar, okyanuslar ve uzaktan verilen hizmetler gibi zorlu çevresel koşullarda kullanım için sağlamlaştırılmış olan) fiber optik kablolar; bunların hepsi kullanılır ama zamanla teknoloji değiştikçe bazı ağ geçitlerinin değişmesini bekleyebiliriz. </st><st c="10125">Her şehirde verilerin toplanıp analiz edildiği ve çeşitli ağlardaki iletişimlerin izlendiği operasyon merkezleri vardır. </st><st c="10246">Ağların farklı düzeyleri vardır, bazılarını teknisyenlerden başka hiç kimse göremez ya da kullanamaz. </st><st c="10348">Diğer düzeylerdeki ağlarda ise son kullanıcılar arayüzü kullanır. </st><st c="10414">Paket halindeki bu ağlardan ve veri geçitlerden ne kadar fazla varsa şehir de o kadar akıllı olur. </st><st c="10513">Mevcut şehirlerin önündeki zorluk, mevcut ağlara olağanüstü sayıda aygıt ve sensör bağlama görevidir. </st><st c="10615">Şu anda internete bağlanan şeylerin sayısı muazzamdır—hangi hesaplamanın kullanıldığına bağlı olarak muhtemelen on iki milyar civarında.</st><sup><st c="10751">1</st></sup><st c="10753"> Ama uzmanlar 2020’ye dek bağlantı oranı katlanacağı için bağlantılı nesnelerin sayısının da elli milyarı bulabileceğini tahmin ediyor—üstelik bu tahmin de ılımlı bir tahmin olarak kabul ediliyor. </st><st c="10950">Burada asıl önemli olan, şu anda ağlarımızın akıllı olduğu ama on yıla kalmadan çok daha akıllı olacağının beklenmesidir. </st><st c="11072">Her bir sensör ve aygıtın kendi IP adresi ve zamanla enformasyon işlem yetenekleri olabilir. </st><st c="11165">Sadece bağlantıların sayısı değil aynı zamanda enformasyon alışveriş oranı da artacak ve böylece karar alma da ileriye doğru şaşırtıcı sıçramalar yapacak.</st></p>
			<p><st c="11319">Bununla birlikte, yeşil alan geliştirme projeleri daha yaygınlaştıkça (doğulu ülkelerde bu neredeyse bir zorunluluktur), hizmet sunma platformları daha standart hale gelecek, çünkü bugünün prototipleri sürekli iyileştiriliyor ve en sonunda IT tedarikçilerinin yerleşik ürünleri haline geleceklerdir. </st><st c="11620">Bir şehri hangi çevre destekliyor olursa olsun ya da işlevlerini hangi yönetim kontrol ediyor olursa olsun belirli hizmet dikeyleri daima olacaktır: elektrik, su ve gaz dağıtımı; bina yönetimi (akıllı ve bağlantılı gayrimenkuller); ulaşım; sağlık ve eğitim altyapıları; güvenlik ve asayiş. </st><st c="11910">Yeşil alan tipi bir şehirde, bu dikeylerden her biri, dikeyin ağlarının diğer dikeylerin ağlarıyla örtüşmesi, iletişim kurması ve veri erişiminde paylaşım yapması, tüm bunlar imar planında ayrıntılı olarak yer alacaktır.</st></p>
			<p><st c="12130">Şehrin farklı birimleri arasındaki veri paylaşımı muhtemelen hepimize sezgisel olarak mantıklı gelecektir; örneğin bayındırlık işleri, trafik izleme ve meteoroloji birimlerinin hepsi yol koşulları hakkında enformasyon sahibi olmaktan önemli yararlar elde eder. </st><st c="12392">Buradaki zorlu görev veri paylaşımının otomatikleştirilebileceği ağ geçitlerini yaratmaktır. </st><st c="12485">Ayrıca geliştiricilerin de en başında nelerin mümkün olabileceğini dikkate almaları gerekir. </st><st c="12578">Yıllar içinde birlikte çalıştığım ekipler ağlarla kaplanmış dinamik, kümülatif ağ olasılıklarını gösteren pek çok diyagram çizdi. </st><st c="12708">Bu süreçte biz de bir şehrin işleyiş biçimi hakkında yeni, karşılıklı bağımlı bir konsept yaratılmasına yardımcı oluyoruz.</st></p>
			<p><span><st c="12830">ZORUNLULUKLAR: ŞEHRİN MEVCUT İHTİYAÇLARI</st></span></p>
			<p><st c="12871">Kahverengi alan projeleri, henüz çözülememiş bir sorun ya da karşılanmamış bir ihtiyaçtan doğmaktadır: Verilerin daha şeffaf hale gelerek şehir sakinlerinin ve yetkililerinin erişimine açılması gerekiyor mu? </st><st c="13080">Hizmet dikeylerinin daha verimli ve daha az savurgan olması ya da daha iyi gelir kaynakları haline gelmesi gerekiyor mu? </st><st c="13201">Enerji tüketimi şehir düzeyinde nasıl azaltılabilir? </st><st c="13254">Risklerin ya da vatandaş güvenliğinin daha iyi yönetilmeye ihtiyacı var mı? </st><st c="13330">Şehir, şirketleri ve yetenekli insanları kendine çekecek inovasyon odaklı, dinamik bir ortamı desteklemek için yeterli kaynak sağlıyor mu? </st><st c="13469">Bu acil ihtiyaçların da ötesinde daha önemli sorular da var: Şehir, imajını değiştirmeye yani sürdürülebilirliği teşvik etmeye çalışıyor mu? </st><st c="13610">Ekonomik açıdan refah içinde olmasına rağmen şehir sakinlerinin beklemeye başladığı yaşam kalitesini henüz sağlayamıyor mu?</st></p>
			<p><st c="13733">Her Şeyin İnterneti günlük yaşamlarımızı etkilemeye devam ettikçe bu son soru daima geçerliliğini koruyacaktır. </st><st c="13846">İnsanlar iletişim ve hizmet konusunda akıcı deneyimler yaşadığı için bunlardan hoşlanması ve beklenti içine girmesi hiç şaşırtıcı değil. </st><st c="13983">Kamu hizmetlerinin çoğunda çok az münferit “onarım” olacaktır. </st><st c="14046">Yakın bir gelecekte enformasyonun daha hızlı, daha şeffaf bir şekilde ve daha fazla sayıda hizmet sağlayıcıya akacağını bekleyebiliriz. </st><st c="14182">Şehirlerin teknolojik ilerlemelere ayak uydurmaları beklenecek; bu gerçek zamanlı olarak karşımızda duran zorlu bir görevdir. </st><st c="14308">Son birkaç yıl içinde üretilen veri çığı için kullanılan  “Büyük Veri” terimi, aslında uygarlığın şimdiye dek yarattığı enformasyonun çoğunu temsil etmektedir. </st><st c="14467">Ama bu veri katlanarak büyüyecektir.</st><sup><st c="14503">2</st></sup><st c="14505"> Artan sayıda insan çok yüksek bilişim gücüne sahip aygıtları ustalıkla kullandığından bunu desteklemek için gereken bağlantıların, beslemelerin ve işlemcilerin sayısı akıl almayacak kadar fazladır. </st><st c="14704">Veri analitiği ve depolama yöntemleri çok hızlı ve etkili olduğu için Büyük Veri hâlâ el atılamayacak kadar büyüktür. </st><st c="14822">Bu nokta akıllı şehirlerin, özünde teknolojiyle ilgili olmadığının altını çizmektedir. </st><st c="14909">En önemli konu, akıllı bir şehrin </st><span><st c="14943">vatandaşlar</st></span><st c="14954">, </st><span><st c="14956">şirketler</st></span><st c="14965"> ve </st><span><st c="14969">şehir yönetimi</st></span><st c="14983"> için ölçülebilir yararlarının olmasıdır. </st><st c="15025">Toplanan verilerin nerede ve nasıl kullanılacağını belirleyen tercihler veri toplama sürecinin kendisinden daha önemli olacaktır. </st><st c="15155">Ufukta, IoE teknolojisinin potansiyelinin en çok değeri sunmak için kullanıldığı bir ütopya—ya da distopya—görünmüyor. </st><st c="15274">Doğal kaos öğesi ve kendiliğindenlik yok edilemez. </st><st c="15325">Şehirlerin yaşamak için daha iyi bir yer mi yoksa daha kötü bir yer mi olacağı, araçlarımızı nasıl kullanacağımıza bağlıdır, araçların kendilerine değil.</st></p>
			<p><st c="15478">Bu olgu elbette bu araçların bilişim gücü, her yerde bulunabilirliği ve güvenilirliği konusundaki talebin sürekli artmasına engel değildir. </st><st c="15619">Cisco ve diğer şirketler pazarın gelişkin karşılıklı bağlanabilirlik konusundaki baskısına yanıt vermek zorundadır. </st><st c="15735">Daha fazla hizmet birleştirildikçe ve silolar ortadan kaldırıldıkça kentsel peyzajın dijital kaplaması genişlemeye devam edecektir.</st></p>
			<p><st c="15866">Verimli ve otomatikleştirilmiş yönetimdeki artıştan toplumun her bileşeni yarar görebilir. </st><st c="15958">Kütüphaneler, müzeler, okullar, hastaneler, spor merkezleri, özel konutlar ve şirketler bu ağın çeşitli katmanlarında bağlantılı hale gelecekler. </st><st c="16104">Temel katman olarak depolama, bilişim, güvenlik ve işbirliği hizmetleri, ara katman olarak yazılım işlev görecek ve bu ara katman da vatandaşlar tarafından kullanılan uygulamalarla, yani IoE sisteminin yüzey katmanıyla bir arayüzü olacak. </st><st c="16343">Akıllı aygıtlar, kiosklar, sinyal sistemleri, telekomünikasyon, sosyal medya, portallar, kameralar ve veritabanları şeklindeki son kullanıcı uygulamaları, her gün kullanacağımız (ve pek çoğumuzun çoktan kullanmaya başladığı) akıllı özellikler içerecek.</st></p>
			<p><st c="16595">Her katmanın uç noktasının ve IoE ağı kullanıcısının diğerleriyle bir ilişkisi vardır ama koşullar ağdan ağa ve aygıttan aygıta değişiklik gösterir. </st><st c="16745">Yine, müşteriler ve diğer son kullanıcılar çoğu zaman kendi aygıtlarının ya da kullandıkları hizmetin ötesindeki hiçbir şeyin farkında olmayacaktır. </st><st c="16894">Ama akıllı şehir sadece veri akışı konusunda değil aynı zamanda faturalama, izleme ve bakım konusunda da iki yönlü bağlantıları olan bir şehir olacaktır. </st><st c="17048">Günümüzün akıllı ve bağlantılı binalarındaki kontrol merkezleri zaten bu çok boyutlu ve değer katıcı hizmetleri sunduğu gibi bunlar arasında karşılıklı etkileşim olanağını da sağlıyor. </st><st c="17233">Gelecek ise daha fazla monitör, kontrol merkezlerinde daha fazla paketleme ve bu merkezlerin de daha fazla paketlenmesi, daha düşük bant genişliğinde daha iyi video beslemesi, daha geniş kapsamlı ağlar ve teknoloji ağının merkezi ile uçları arasında daha kapsamlı bir ortak yaşam önerisinde bulunuyor. </st></p>
			<p><span><st c="17535">PRATİKTE: 2010’LARIN ORTALARINDA AKILLI ŞEHİR </st></span></p>
			<p><st c="17581">IoE teknolojisi milyonlarca insanın çoktan kullanmaya başladığı hizmetlerin yaratılmasına yardımcı oldu. </st><st c="17686">Eğer hastaneniz kayıtlarınıza ulaşabileceğiniz, bir reçete talebinde bulunabileceğiniz ve randevu alabileceğiniz bir hasta portalı kurduysa internetin tıp alanına girmesinin küçük ama kayda değer bir yararını görmüşsünüz demektir. </st><st c="17917">Bu süreci birçok kademe ileriye taşıyacak teknoloji şu anda var. </st><st c="17982">Doktorlar TelePresence aracılığıyla hastalarıyla uzaktan ilgilenebilir. </st><st c="18054">Bu hem muayene için defalarca doktorun yanına gitme ihtiyacını ortadan kaldırır hem de hastanın az miktarda da olsa enerji, kaynak ve zaman tasarrufu yapmasını sağlar. </st><st c="18222">Ama bu miktar bir şehrin nüfusuyla çarpılınca, birdenbire, enerji ve yoğunluk konusunda çok büyük düşüşleri temsil eden veri göstergelerinden söz ediyor hale geliriz. </st><st c="18389">Daha güçlü veritabanları ve veriye erişim ağları yolcuların bir havaalanından ya da tren istasyonundan geçişini hızlandırabilir, bu da Atlanta ya da Dubai gibi aktarma merkezlerindeki güvenlik noktalarındaki kuyrukları çok büyük ölçüde kısaltabilir. </st><st c="18639">Su iletim sistemine yerleştirilen bir sensörler zinciri, sızıntıları ve zayıf noktaları saptayabilir; bunun sonucunda elde edilen koruma incelikli olduğu için abonelerin musluklarına hiçbir zaman ulaşmayan büyük miktarlarda içme suyu kaybının önemli oranda azaltılmasına yardımcı olabilir.</st><sup><st c="18928">3</st></sup><st c="18930"> Kaliforniya sakinleri 2015’te ya da Hindistan’dakiler 2020’de, bu gelişmelerin sonuçlarını görmekte güçlük çekmeyecekler.</st></p>
			<p><st c="19052">Ayrıca önümüzdeki yıllarda kentsel nüfusta büyük patlamalar yaşanmasının kaçınılmaz olduğu ülkeler üzerindeki etkinin de göz önünde bulundurulması gerekiyor. </st><st c="19211">Şehirler tamamen yeşil alan projeleri de olsa, mevcut şehirlerin yeni uzantıları şeklinde de olsa nüfus artışına yanıt verme ihtiyacı çok büyük ve hatta göz korkutucu. </st><st c="19379">Buna bir de yerleşik benimsenme kalıbını—daha fazla ve daha iyi hizmet ve dolayısıyla sürekli bir kalite talebi—ekleyin. </st><st c="19500">Zamana karşı yarış da cabası. </st><st c="19530">Yeni ve daha iyi enformasyon altyapıları sunma işine yatırım yapmış olan şirketlerin yükselen kentsel dünyanın gereksinim ve beklentilerine yetişmek için hummalı bir inovasyon ve uygulama temposu tutturmaları gerekecek.</st></p>
			<p><st c="19749">Şu anda ağla ilgili bir sonraki inovasyonun nereden geleceğini belirlemek için güvenilir bir yöntem yok. </st><st c="19855">Bu durum, planlama ve kotalara bel bağlayanlar için moral bozucu olduğu kadar mevcut olasılıkların da bir göstergesidir. </st><st c="19976">Şehirler her zaman birer laboratuvar olmuştur ama materyal kalitesi ve kazanç potansiyeli şimdiye dek hiç bu kadar büyük olmamıştı.</st></p>
			<p><span><st c="20107">NOTLAR</st></span></p>
			<p><st c="20114">1 Gartner, 2013’te, 2015 yılı için 4,9 milyar bağlantılı nesne olacak tahmininde bulundu. </st><st c="20205">Bu rakam IT analistleri arasında kabul gören bir rakam. </st><st c="20261">Ama 2020 ve ötesi için çok farklı tahminler var. </st><st c="20310">Bu, kısmen hangi “nesneler”in hesaplamalara dahil edileceği konusundaki görüş ayrılıklarından ve pazar eğilimleri analizinden kaynaklanıyor. </st></p>
			<p><st c="20451">2 2013’te, verilerin yüzde 90’ının sadece son iki yıl içinde üretildiğini açıklayan, IBM’den ABD Ticaret Odasına kadar uzanan birçok kaynak vardı. </st><st c="20598">Gelecek iki—ya da yirmi—yıl için yapılan tahminler ise ilginç karşılaştırmalar yapmayı gerektiriyor. </st><st c="20699">IDC, 2014’te, verilerde on yıl içinde yüzde 40 oranında bir artış olacağı tahmininde bulundu; 2020’ye dek dijital bitlerin sayısının evrendeki yıldızların sayısına denk olacağı tahmin ediliyor.</st></p>
			<p><st c="20892">3 “The Case for Fixing the Leaks,” Center for Neighborhood Technology (CNT), 2013, www.cnt.org/sites/default/files/publications/CNT_CaseforFixingtheLeaks.pdf. </st><st c="21052">CNT eski ve verimsiz su iletim altyapısı nedeniyle içme suyunda yüzde 14 ila 18 oranında kayıp olduğunu tahmin ediyor. </st><st c="21171">IoE sensör teknolojisi, kahverengi alanların bu sızdırma sorunlarıyla tek başına savaşması mümkün olmasa da yeni boru hatları döşendikçe ya da bütçe sınırlılığı nedeniyle tek uygulanabilir önlem olarak kademeli yükseltmeler yapılırken en büyük sorun oluşturan noktaların onarım çalışmalarında bakım ve arıza saptama konularında katkı yapabilir.</st></p>
		</div>
	<div id="charCountTotal" value="21515"></div></body>
</html>
