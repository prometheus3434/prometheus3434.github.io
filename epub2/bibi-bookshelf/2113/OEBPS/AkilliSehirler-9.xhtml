<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-9</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-9" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">AKILLI ŞEHİR—HEM FIRSAT </st><br /><st c="25">HEM GEREKLİLİK</st></span></h1>
			<p><st c="39">HERKESİN BİR ŞEHRİN NE OLDUĞUNA İLİŞKİN BİR FİKRİ VARDIR. </st><st c="98">Şehir, bazılarımıza göre sürekli bir etkinlik, yoğunlaştırılmış iş enerjisi ve olağanüstü inovasyon yeridir. </st><st c="207">Bazılarımız da şehri tüketim ve keşif için baştan çıkarıcı ve pahalı fırsatların olduğu bir oyun bahçesi olarak görür. </st><st c="326">Aleyhtekiler ise şehrin gürültüsünü duyar, kalabalığına kızar ve yoğunluğundan, sağlığa zararlı koşullarından ve aşırı kalabalık yerleşim bölgelerinden yakınır. </st><st c="487">Şehir planlamacıları hem ilerleme hem de sorunlar açısından büyük bir potansiyel görür. </st><st c="575">Şirketler büyüme ve uygun iş iklimi için fırsatları analiz eder. </st><st c="640">Neredeyse herkes geleceğin daha şimdiden şehirlerde tomurcuk halinde belirdiğini düşünüyor. </st><st c="732">Ama kişinin orada bir cennet mi distopya mı yoksa ikisinin arasında bir şey mi gördüğü, büyük oranda ekonomik duruma, coğrafi konuma ve kişisel deneyime bağlı.</st></p>
			<p><st c="891">Bakış açılarındaki bu farklılıklar yeni bir şey değil. </st><st c="947">Şehirler kuşaklar boyu hem esin verici hem ürkütücü olmuştur. </st><st c="1009">Şehir deneyimi hızlı bir tanımlama ya da değerlendirme yapmayı aşan bir deneyim olsa da korku çoğunlukla yeni olan ve yaşam biçimimize meydan okuyan şeyler karşısında şoka uğramaktan kaynaklanır. </st><st c="1205">Şehir yaşamının sorunları gerçektir, karmaşıktır ve çözülmesi zordur ama başarılı çözümlerin yarattığı fırsatlar da çok yönlü, geniş kapsamlı ve potansiyel olarak oyun değiştirici bir niteliktedir. </st><st c="1403">Ayrıca yirmi birinci yüzyılda geçen her yılla birlikte bunlar kaçınılmaz bir hale geliyor.</st></p>
			<p><span><st c="1493">YÜKSELEN ÜLKELERDE NÜFUS VE VERİ PATLAMASI: </st><br /><st c="1538">İKİ YÖNLÜ MEYDAN OKUMAYI YÖNETEBİLİR MİYİZ?</st></span></p>
			<p><st c="1581">Şehirler bugün bastırılamaz iki saldırıyla karşı karşıya. </st><st c="1640">Biri eşi görülmemiş bir nüfus artışı, diğeri ise dijital yetenekler gerektiren çok büyük miktarda veri. </st><st c="1744">Her ikisinin de yararları olmasına karşın ikisi de pek çok ülkede, özellikle yükselen ülkelerde şehir yaşamının kalitesine karşı yaygın bir tehdit oluşturuyor.</st></p>
			<p><st c="1903">Fiziksel olarak gerçek ve yaşamsal bir önemde olan ilk tehdit, insanlar—çok sayıda insan. </st><st c="1994">Dünya nüfusu 2014’te yedi milyarın üzerindeydi ve yüzde 54’ü şehirlerde yaşıyordu. </st><st c="2077">Bu oran daha 1960’ta yüzde 34’tü. </st><st c="2111">Önümüzdeki on beş yıl içinde ise bu oran her yıl yüzde 1,84 ile 1,44 arasında artabilir.</st><sup><st c="2199">1</st></sup><st c="2201"> Bu demektir ki şehirlerde yaşayan ve geçici olarak şehirlerde kalan insanlara yüz milyonlarca insan daha eklenecek, enerji ve kaynaklar konusunda devasa talep artışları olacak ve çok daha az sayıda insan için hazırlanmış olan mevcut altyapılar üzerindeki baskı artacak.</st></p>
			<p><st c="2471">Yerleşim olmayan Çinli “hayalet şehirler” hakkındaki ve Japonya, Avrupa ve Kuzey-Kuzeydoğu ABD’de nüfusun azaldığına ilişkin raporlara karşın sadece Çin ve Hindistan—rekor büyümeyi sürdürme ve küresel güç dengelerini yeniden belirleme mücadelesi verirlerken bile—önümüzdeki çeyrek yüzyıl içinde şehirli nüfusta beş yüz milyon kişilik bir artış yaşayacak.</st></p>
			<p><st c="2826">Bugünün şehirlerinin çoğu, devasa şehirli nüfus artışıyla başa çıkabilecek bir donanıma sahip değil. </st><st c="2928">Mevcut alanlar etkili bir şekilde kullanılmıyor. </st><st c="2977">Eskimiş, pahalı ve kirletici ulaşım araçlarının yanı sıra köhnemiş su şebekeleri ve kanalizasyon sistemleri hâlâ standart. </st><st c="3100">Pek çoğunda on dokuzuncu yüzyıl altyapılarının kullanıldığı yirminci yüzyıl şehir modeli fena halde çağdışı kalmış durumda. </st><st c="3224">Hizmetleri etkili ve verimli bir şekilde sunmadığı gibi modern teknolojiyi de hem işletme giderlerini düşürebilecek hem de yaşam standartlarını iyileştirebilecek şekilde kullanmıyor. </st><st c="3407">Hal böyleyken denetimsiz tüketim hâlâ temel büyüme ilkesi olmaya devam ediyor: Daha fazla yer, daha fazla ürün ve daha fazla hizmet isteyen daha fazla insan. </st><st c="3565">Böylece yeni küresel gerçekliğe uyum sağlayamayan şehirler tıka basa bir hale geliyor. </st></p>
			<p><st c="3652">Bununla birlikte, teknolojik inovasyon sayesinde yeni bir kentsel dinamizm de gelişmekte. </st><st c="3742">Şehirler için daha fazla geri dönüşüm yapan, kullanımı daha iyi gözlemleyen ve daha temiz, daha etkili yaşam standartları sağlayan modern imar planları çizim masaları üzerinde yerlerini aldı—ve bazıları da uygulandı. </st><st c="3959">Mevcut gereksinimlere uyarlanarak sıfırdan kurulan şehirler işleyiş biçimlerine ve sakinlerine hizmet sunmada devrim yapan dijital teknolojiden yararlanarak biçimleniyor. </st><st c="4130">Sensörler, veriler ve makine zekâsı, “akıllı şehirler” olarak bilinen gelişmiş şehir merkezlerini meydana getirerek bir şehrin işleyişinin nasıl olduğu ve ne kadar enerjiye ihtiyaç duyduğu konusundaki algılarımızı değiştiriyor.</st></p>
			<p><st c="4357">Akıllı şehir hem düz hem de mecazi bir tarif olabilir. </st><st c="4413">Bazen bir kentin bir parçasıdır ama istisnasız olarak şehir sakinlerinin şehrin geleceğinin en önemli parçası olarak dijital teknolojiye kucak açtığı bir yerdir. </st><st c="4575">Bu şehirler birçok biçimde ve farklı derecelerde akıllı olarak kurulacak ama en temel ilke, şehir hizmetlerinin tek bir platformda toplanmasıdır. </st><st c="4721">Tarihsel olarak ayrı ve verimsiz olan bu hizmetler dijitalleşme yoluyla birbirine bağlanabilir ve iyileştirilebilir. </st><st c="4838">Güney Kore’deki Songdo ve Suudi Arabistan’daki Kral Abdullah Ekonomik Şehri gibi bazı akıllı şehirler internet üzerinden yürütülen şehir hizmetleri için ilk sınama ortamları oldu. </st><st c="5018">Diğerleri, örneğin Barselona, Hamburg ve Guayaquil ise caddelerine, kamu hizmetlerine, eğitime ve sağlık altyapısına akıl ekleyerek ve bazı durumlarda sıfırdan bölgeler yaratıp oralarda dijital hizmetlerin tamamını vererek aşamalı bir şekilde daha akıllı hale geliyor. </st><st c="5287">Dolayısıyla başarılı bir dijital modernizasyon için tek bir formül olmasa da pek çok yeni akıllı şehirde bu çığır açılmıştır ve bunlara büyük gereksinim duyan ülkelerde daha birçok akıllı şehir planlanmaktadır.</st></p>
			<p><st c="5497">Bu kitap akıllı şehirlerle ilgili zorlukları saptıyor, sonra da bu şehirlerin tasarım ve uygulamaya geçirilme şekillerini araştırıyor; bunu yaparken de ilk elden deneyimlerden yararlanıyor. </st><st c="5688">Ayrıca akıllı şehirler hakkındaki literatürün çoğu Batı’da neler olup bittiğine odaklanmış olmakla birlikte, yükselen ve yeni yükselmiş ülkelerdeki bazı cesur, tutkulu yeni şehirler de akıllı ve küresel olarak bağlanmış şehirlerin yükselişine önemli katkılar yapmıştır.</st></p>
			<p><st c="5957">Bu yeni akıllı şehirler dijital altyapıyı kurmaları için ileri teknolojili endüstriyel öncüleri görevlendirmekte ve Cisco gibi şirketler de bu yoğun dijital genişleme çağında internet “tesisatı” sağlama konusunda başarılı olmaktadır. </st><st c="6192">Bu kitapta ele alınan ülke ve şehirler, akıllı şehirlerin gelişimini izleyebileceğiniz ve onların işler hale getirilmesi sırasında çıkarılan dersleri analiz edebileceğiniz mükemmel örneklerdir. </st><st c="6386">Bu da dolayısıyla fiziksel nesnelerin veri toplayıp veri değiş tokuşu yapabildiği bir ağ olan “Nesnelerin İnterneti” (IoT) ve aygıtların, ev aletlerinin, insanların ve süreçlerin küresel internet aracılığıyla birbirine bağlandığı bir geleceği temsil eden “Her Şeyin İnterneti” (IoE) için zemin hazırlıyor. </st><st c="6692">IoE, teknoloji sektörü için ve ayrıca iş dünyasının ve kamu kesiminin erken benimseyenleri için trilyonlarca dolar değerinde olduğu tahmin edilen bir değer önerisidir.</st></p>
			<p><st c="6859">Bu yeni dijital teknoloji aynı zamanda modern şehri boğma tehdidinde bulunan ikinci meydan okumanın kaynağını oluşturuyor: veri. </st><st c="6989">Sensörler, makineler, taşıtlar, bakanlıklar ve insanlar yakında nerdeyse hesaplanamayacak kadar çok enformasyon üretecek. </st><st c="7111">Veri modern yaşamın bir öğesidir, hayal edilebilecek her tür etkinliğin bir türevidir ve yaşam ve deneyimlerimizi iyileştirmeye devam etmektedir. </st><st c="7257">Ama bu verileri yönlendiren ve derleyen enformasyonsayar çipleri ve ayıklayan algoritmalar doğal bir yolla yerli yerine oturmayacak. </st><st c="7390">Donanım, yazılım, mühendis ve kodlayıcı talebi şaşırtıcı derecede büyük ve daha fazla şehir sistemi dijitalleşip sürekli enformasyon akışına bağımlı olmaya başladıkça bu talep kronik bir hale gelecek.</st></p>
			<p><st c="7590">Her bir sensördeki IP adresi konusunda bir güvenlik ihlali potansiyeli olması ise çok daha ürkütücü. </st><st c="7692">Bu belki de insanların önce icat edip uygulamaya geçirme ancak daha sonra sorular sorma eğiliminin bir sonucudur. </st><st c="7806">Akıllı teknolojiyi ilk geliştiren ve ilk kullanan insanların pek çoğu, sürekli genişleyen bir sensör ve aygıt ağına yönelik tehditleri düzenli olarak görmezden geldi. </st><st c="7973">Ama hackleme olayları yaygınlaştıkça ve önemli bilgilere erişim sağlamak için daha gelişkin aletler kullanıldıkça güvenlik ihlallerine karşı güvenilir savunma mekanizmalarının kullanılmasına ve hızlı tepkiler verilmesine duyulan gereksinim, şehir güvenliği sorumlularını yıllarca meşgul edecektir.</st></p>
			<p><st c="8270">Buna karşı “gelecek korumalı” güvenlik özellikleri, alternatif enerji sistemleri için girdiler ve video olanakları geliştirilmelidir. </st><st c="8405">Ayrıca daha akıllı hizmet ve uygulamalar eklendikçe neredeyse her özelliğin yeniden ayarlanması gerekecektir. </st><st c="8515">Başarı, teknoloji geliştiricileri ve mühendislerinin yaratıcılık ve içgörülerinden daha fazlasını gerektirir. </st><st c="8625">Her sorumlu vatandaşın teknolojinin ne için ve ne zaman kullanıldığının tanımlanmasına katkıda bulunmasını gerektirir. </st><st c="8744">Hiç kimsenin seyirci kalmak gibi bir lüksü yoktur.</st></p>
			<p><span><st c="8794">DOĞUDAN GÖRÜNEN VE </st><br /><st c="8814">BATIYA GELMEKTE OLAN GELECEK</st></span></p>
			<p><st c="8842">Çok fazla insanın yetersiz bir toprak üzerinde, yetersiz kaynaklarla ya da yetersiz işlerle yaşamaya çalıştığında neler olduğunu tarih bize tekrar tekrar göstermiştir. </st><st c="9011">Ayrıca veri belki nüfus artışıyla ilgili yeni bir ilgi alanı olabilir ama yarattığı fırsatlara ek olarak öngörülemez tehditler de ortaya çıkarmaktadır. </st><st c="9163">Tarihte şehir düzeyinde “çok fazla enformasyon”un mümkün olduğu bir zaman hiç olmamıştır denilebilir. </st><st c="9265">Ama Nesnelerin İnterneti, Her Şeyin İnterneti haline gelince enformasyon dolu yeni bir gerçeklikle karşılaşacağız. </st><st c="9380">Bugün uygulamada olan sistem ve platformlar bu verilerden az çok yararlanacak ve bu da verilerin ne kadar sistemli bir şekilde toplandığına ve insanların bu verilerin potansiyel kullanım alanlarının ne kadar farkında olduğuna bağlı. </st><st c="9613">İnsanlar söz konusu olduğunda veriler de ateş gibi bilinemezlik içerir—ya değerdir ya da tehlike; bu, tamamen kimin elinde olduğuna ve nasıl kullandığına bağlıdır. </st><st c="9777">Yeni veri kaynakları ve kullanım alanları keşfederken bile verilerimizi kontrol altında tutmamız gerekir ve bu da aynı anda birden çok şeyin yapılmasını gerektiren hassas bir durum yaratır.</st></p>
			<p><st c="9966">Görünen o ki verilere dayalı bir şehir, yani yirmi birinci yüzyılın tartışmasız en modern ilk şehrini inşa etme konusundaki en tutkulu girişimler Batı kaynaklı değil. </st><st c="10134">Bu şehirler, çoğunlukla, yükselen şehirleşme dalgasıyla mücadele etmek zorunda kalan ülkelerde yaratılıyor. </st><st c="10242">Bunlar genç nüfusların, yaygın yoksullukların ve ekonomik altyapıda yetersiz iş yaratma yatırımlarının olduğu ülkeler. </st><st c="10361">Hindistan, Kore, Çin, Malezya ve Suudi Arabistan gibi ülkeler için gelişmenin zamanlaması acil. </st><st c="10457">Bu ülkelerde şehirli nüfus olağanüstü bir hızla artarak yaşlanan altyapıya zarar verme tehlikesi yaratan koşullar ortaya çıkarıyor. </st><st c="10589">Bu ülke ve şehirler, daha çetin koşullar altında ve daha az kaynakla daha fazla insanı barındırmak için kentsel dijital devrimin takipçileri değil öncüleri olmak zorunda. </st></p>
			<p><st c="10760">Suudi Arabistan, Hindistan, Çin ve Güney Kore’deki yeni şehirler, bir şehrin işleyişinin nasıl olduğu konusundaki tanımda değişiklikler yapmayı vaat ediyor. </st><st c="10917">Dijital ağlar elektrik, su, atık ve gaz sistemlerini birbirine bağlayan fiili bir “beşinci kamu hizmeti” haline gelerek kentsel operasyonlar için birleşik bir ana yapı ve enformasyon paylaşımında çok büyük bir artış yaratacak. </st><st c="11144">Bu şehirler büyüdüğü ve yeni sakinler eklendiği için sisteme daha fazla sensör, kamera, yönlendirici ve veri depolama tesisi eklendikçe şehirlerin temel akıllarının kapasitesi de gerçekten artabilir. </st><st c="11344">Ama dijital teknoloji tek başına pürüzsüz bir işlev, gelir artışı, maliyetlerde düşüş ve diğer yararları garanti etmez. </st><st c="11464">Dijital hizmetler, öngörü ve dikkatli bir planlama olmazsa çözdükleri sorunlardan daha fazlasını çıkarır ya da çok sayıda insanı bu yararlardan mahrum bırakır. </st><st c="11624">Ayrıca her yere uyan standart bir çözüm de yoktur. </st><st c="11675">Her bir şehir ve ülke yeni şehirlerini kendi gereksinimlerini karşılayacak biçimde şekillendirmek zorunda kalacaktır. </st><st c="11793">Teknoloji tedarikçileri son derece işini bilen insanlar olmalı ve her bir ekonomik pazarın özelliklerine uyan iş durumları yaratmaya istekli olmalıdır.</st></p>
			<p><st c="11944">Bugün akıllı şehirler </st><span><st c="11967">kurabiliyoruz</st></span><st c="11980">—ve </st><span><st c="11985">kurmalıyız </st></span><st c="11996">da. </st><st c="12000">Binlerce gelişmiş şehir, dijital teknolojiyi miras aldığı varlıklarına uyarlamak ve daha yeni ve modernleştirilmiş şehirlerle rekabeti sürdürmek için bu teknolojiyi kademeli olarak uygulamak zorunda kalacaktır. </st><st c="12211">IoE gözlerimizin önünde büyük bir patlama yaparken bile verileri barındıran ve milyonlarca şehir sakinine güvenilir bir internet erişimi ve elektrik iletimi sağlayarak onların güvenlik içinde yaşamasına olanak veren çözümler yaratmamız gerekiyor. </st><st c="12458">Bu çok zorlu bir mühendislik görevi ama önümüzdeki yol açık ve net. </st><st c="12526">Batı ipuçlarını Doğu’dan almak zorunda kalacak. </st><st c="12574">IoE teknolojisi oyun sahasını belirli bir yöne doğru eğerek birilerine kolaylık sağlıyor; yirminci yüzyılda geride bırakılmış olan ülkeler ve şehirler birdenbire diğerlerine yetişip öne geçmeyi zorlayabilir. </st><st c="12782">Şu anda gelişmişliğin zirvesinde olan batılı ülkeler bu değişime direnemez: ABD ve Avrupa’daki şehirler modern ticaret ve iletişimin meydan okumalarına kendi akıllı çözümlerini bulmak zorunda. </st><st c="12975">Onlar da dijitalleştirilmiş hizmetlere, daha yoksul olan ve gereksinimlerini daha ivedi bir şekilde karşılamaları gereken ülkeler ya da şehirler kadar bağımlılar.</st></p>
			<p><span><st c="13137">YENİ ŞEHİRLERİN TEMEL HEDEFİ:</st><br /><st c="13167">AŞIRI NÜFUS VE KAYNAK KITLIĞI TEHDİTLERİYLE SAVAŞMAK</st></span></p>
			<p><st c="13220">Şu anda şehirlerimizin karşı karşıya olduğu ve geleceğe de uzanacak olan tehditler tarihte de vardı. </st><st c="13322">Sanayi Devrimi sırasında batılı ülkelerde ortaya çıkan en kötü kenar mahalleler ortadan kaldırıldı ama o baskı yapan aynı koşullar, gelişmekte olan pek çok ülkeye yayıldı ve ikiye katlandı. </st><st c="13512">Bu arada gelişmiş şehirler de tıkanıklıkla mücadele ederken, şehir sakinleri ve şirketler için daha iyi hizmetler geliştirirken, kaynakları ve ekonomik canlılığını korurken modernizasyonun meydan okumalarıyla karşı karşıya kalmış durumdalar. </st><st c="13754">Şu anda tarihin herhangi bir döneminde olduğundan çok daha fazla şehir ve megaşehir var ve önümüzdeki on yıllar içinde çok daha fazlası kurulacak.</st></p>
			<p><st c="13900">Dünya bir tercihle karşı karşıya. </st><st c="13935">Ya şehir geliştirme çalışmaları yeni teknolojilerden en çok yararlanacak şekilde bir ilerleme gösterir ya da kaynakları eski ve köhnemiş özellikleri yenilemeye ayırabilir ve teknolojiyi nüfus yoğunluğu ve çevre sorunlarıyla savaşmaya fazla bir katkısı olmayan gelişigüzel, güvensiz bir şekilde kullanabilir. </st><st c="14243">Kelimenin tam anlamıyla “akıllı” topluluklar ve şehir merkezleri yaratılmasında siyasi irade ve yatırım sermayesi esastır. </st><st c="14366">Farklı ve bazen rekabet halindeki paydaşlar, kentsel gelişimin her yönünde olduğu gibi karşılıklı yarar getiren düzenlemelerde de çalışmayı başarmak ve sürekli gelişme için yolu açarken kısa dönemli gereksinimleri de karşılamak zorundadır.</st></p>
			<p><span><st c="14605">AĞ VE AKILLI VE BAĞLANTILI ŞEHİR</st></span></p>
			<p><st c="14638">Şehirler her zaman zekâ ve yaratıcılık konusunda zengin kaynaklar olmuştur ama bir “akıllı şehir”in modern anlamı bu senaryonun karmaşıklığına yeni bir katman daha eklemektedir. </st><st c="14817">Şehirler artık sadece mükemmel beyin, şirket, sanatçı ve okulların bir arada bulunduğu yerler değil—şimdi şehrin altyapısına kendisine ait gerçek bir zekâ verilebilir. </st><st c="14985">Akıllı şehir, entelektüel parçalarının toplamından daha büyük olan bir kentsel gerçeklik yaratmaktadır.</st></p>
			<p><st c="15088">Kentsel yaşamı var eden temel görevlerden biri insanlara çeşitli kolaylıkların sunulması ve bunun sürdürülmesiyle ilgilidir. </st><st c="15214">Bu kolaylıklar geçen yüzyılda elektrik, su ve ısınma anlamına geliyordu. </st><st c="15287">Yeni kolaylık ise diğer tüm hizmetleri olduğu gibi başka birçok kaynaktan gelen enformasyon ve verileri de tek bir mimari haline getiren ağdır. </st><st c="15431">Bu ağ şehir planlamasındaki karmaşıklık konusunda muazzam bir gelişmeyi temsil ediyor ve sadece tepki verici kentsel hizmetler ile gerçek, ölçülebilir bir akılla donatılmış kentsel hizmetler arasındaki farkı bu ağ belirleyecektir. </st><st c="15662">Bu akıl, hızlı nüfus artışı, kaynakların korunması, iklim değişikliği ve modern standartlara göre barınma ve geçim olanaklarının olmayışı gibi büyük sorunlara karşılık veren çalışma ve yaşam ortamları yaratmak için anahtar olacaktır. </st><st c="15896">“Akıllı” kentsel peyzaj yaratmak göz korkutucu bir iştir ama bu gereksinim şimdiye dek hiç bu kadar güçlü olmamıştır.</st></p>
			<p><st c="16013">Bu nedenle bunlara zemin hazırlayan şirketler akıllı ve bağlantılı toplulukların vizyonlarını hem şekillendirmede hem de uygulamaya geçirmede önemli rol oynuyorlar. </st><st c="16179">Daha önce IT şebekesinin silolara ayrılmış öğelerini birbirine bağlayan “tesisatçılar” olarak tarif edilen bu şirketler başından beri daha akıllı şehirler inşa etmeye hak kazanmıştır. </st><st c="16363">Örneğin Cisco, geliştirme projelerinin genişlemesi sırasında farklı paydaşlar—kamu ve özel sektörden kuruluşlar—masaya oturduğunda gelişmeyi kolaylaştırma ve bir lider gibi davranma konumunu üstlenmiştir. </st><st c="16568">Şirketin teknolojik gücü kentsel planlama ve iş modeli oluşturmanın temelidir ve sonuçta şehir yöneticilerinin ilgili kesimler için en iyi sistemleri uygulamaya geçirmelerine ve artan nüfuslar için daha sürdürülebilir gelecekler sağlamalarına yardımcı olmaktadır.</st></p>
			<p><st c="16831">Bu zamanlamanın sunduğu fırsat küçümsenemez ama Cisco’nun kendi şansını kendisinin yarattığını söylemek de tam olarak doğru olmaz. </st><st c="16963">On yıl önce, birçok çokuluslu şirket gibi Cisco da iş potansiyelini önemli ölçüde Batı’dan Doğu’ya doğru kaydıran küreselleşme eğilimlerine tepki vermek zorunda kaldı. </st><st c="17131">Hindistan, Ortadoğu, Asya-Pasifik bölgesi ve Çin birer ekonomik dinamoya dönüştükçe Cisco’nun ürün ve danışmanlık hizmetlerinin hızla büyüyen bu pazarlardaki kamu ve özel sektörlerin dönüşümüne nasıl yardımcı olabileceği üzerinde düşünmek bir zorunluluk haline geldi.</st></p>
			<p><st c="17398">Şirket, şu anda uzmanlığını zenginliğin ve sürdürülebilir yaşam standartlarının batılı standartlardan—şimdilik—büyük farklılık gösterdiği toplumların karşılaştığı devasa meydan okumalar karşısında kullanıyor. </st><st c="17608">Asya ve Pasifik bölgesindeki enerji talebinin önümüzdeki yirmi yıl içinde dünya ortalamasını geride bırakması bekleniyor (dünya ortalaması yüzde 1,5 olduğu halde 2010 ile 2035 arasında yüzde 2,1’lik bir yıllık büyüme oranı artışı).</st><sup><st c="17839">2</st></sup><st c="17841"> 2010 yılı itibariyle bu bölgelerdeki kentsel nüfus dünyadaki en düşük ikinci nüfustu ama en hızlı artış konusunda ikinci sıradaydı. </st><st c="17974">2010 yılı aynı zamanda dünyadaki kentsel nüfusun toplam dünya nüfusunun yüzde 50’sini geçtiği yıldı. </st><st c="18075">Gelecek, büyük ölçüde Asya-Pasifik ve Latin Amerika’daki şehir ve megaşehirlerde karşımıza çıkacak ve bu büyüme patlaması sırasında benimsenecek tüketim ve verimlilik standartları tarafından şekillendirilecektir. </st><st c="18288">Kısa bir süre önce PricewaterhouseCoopers tarafından yapılan bir araştırma, Brezilya, Meksika ve Endonezya’yı 2050’de gayri safi yurtiçi hasıla (GSYH) bakımından ilk ona girerek küresel ekonomik dengenin bugünkü konumunu değiştirme konusunda Çin, Hindistan ve Japonya’ya katılacak ülkeler arasında gösteriyor.</st></p>
			<p><st c="18597">Bu kitabın önemli bir çıkış noktası, kişinin akıllı ve bağlantılı şehir anlayışının büyük ölçüde kendi bakış açısına dayalı olduğudur—tıpkı genel şehir anlayışında olduğu gibi. </st><st c="18775">Bugün Barselona, Bilbao, Kansas City, Guayaquil ve Sao Paolo gibi şehirler, IT ağı mimarisini aşama aşama uygulamaya geçirerek kentsel hizmetlere canlılık kazandırıyor. </st><st c="18944">Bu kahverengi alan (önceden endüstriyel amaçlarla kullanılmış ve şimdi terk edilmiş durumda olan arazi) projeleri, sıkışıklık ve nüfus yoğunluğu  sorunlarını hedef aldığı için hayal gücümüzü ateşliyor. </st><st c="19145">Barselona’da bir otomobilin park edilmesi, Guayaquil’de bir tele-tıp kioskunda teşhis konulması ve Kansas City’de akıllı aydınlatmayla enerji giderlerinin azaltılması kolaylaştıktan sonra kaliteli yaşam gelişmelerinin daha fazlası gelebilir. </st><st c="19387">Bir hizmet dikeyinde ulaşılan başarı diğer hizmetlerdeki enformasyon teknolojisiyle ilgili daha büyük denemeleri kolaylaştırır. </st><st c="19515">İnovasyon ve enformasyon paylaşımı aracılığıyla kökleri çok eskilere dayanan bir kentsel ortam kademeli olarak daha akıllı hale gelebilir.</st></p>
			<p><st c="19653">Bu görüşü kelimenin tam anlamıyla bomboş bir bölgede yükselen nüfus merkezleri bağlamında bir düşünün. </st><st c="19757">Hindistan, Kore, Çin ve Suudi Arabistan’da, göreceğimiz gibi, şehirler tasarım tahtalarında doğuyor ve tüm hizmetleri birleştiren bir IT mimarisiyle şekil alıyor. </st><st c="19920">Ayrı bir teknoloji olmaktan çok, bazı teknolojilerin yakınsaması olan Her Şeyin İnternetinin ürettiği güç ve akıl kademeli olarak ortaya çıkmayacak, tam tersine tüm kentsel ekosistemi tanımlayacaktır. </st><st c="20121">Güney Kore’deki Songdo şehrinde ve diğer hızla genişleyen şehirlerdeki iş/karma amaçlı bölgelerde, IoE teknolojisi yoğunluklu ekonomik bölgelerde avantajlı bir konum arayan şirketler için imrenilecek gayrimenkul seçenekleri yaratacaktır. </st><st c="20359">Zaten yeni gelenlerle tıka basa dolu olan ve büyük servetler yaratabildiği kadar hızlı bir şekilde büyük bir yoksulluk ve gecekondu bölgesi koşulları da üreten makroekonomik güçlerle boğuşan şehirlerde, yaşam standartlarının sürmekte olan artışı için tek umut IoE teknolojisi ve akıllı ve bağlantılı şehir (A+BŞ) planları olabilir.</st></p>
			<p><st c="20690">Önce şekillendirilen, sonra da kullanıcılarını ve çevreyi şekillendiren bir araç için verilebilecek klasik bir örnek olan Her Şeyin İnterneti, akıllı ve bağlantılı şehir projeleri potasında hızla gelişti. </st><st c="20896">Cisco icra kurulu başkanı John Chambers bunu şöyle özetliyor: “Ucuz ve her yere yayılmış olan sensörler, geniş kapsamlı ve yüksek hızlı kablosuz ağlar tarafından bir araya getirilir, bulutta depolanmak üzere veriler toplanır, gitgide değerli hale gelen veri analitiği tarafından çözümlenir ve milyarlarca akıllı telefon ve tabletteki basit uygulamalarla erişilebilir.”</st><sup><st c="21264">3</st></sup><st c="21266"> Bu tarifteki anahtar sözcük ya da ifadelere dikkatinizi çekmek istiyorum: “her yere yayılmış olan” ve “milyarlarca”—ikisi de abartı değil. </st><st c="21406">IoE teknolojisi şehir planlamasının temelini oluşturan bir özellik olacak ama bu teknolojinin tam kapsamını ve karmaşıklık düzeyini hayal etmek bile zor—ve bağlanabilirlik alanındaki potansiyel taleplere yetişme konusundaki zorlu mühendislik görevi de oldukça ürkütücü. </st><st c="21676">Bu durum, dünya çapındaki şehirleşme eğilimiyle de birleşince, IoE teknolojisinin zaferine kesin gözüyle bakılamamasının nedenlerinden birini oluşturur. </st><st c="21829">İnsanlar ve nesneler kelimenin tam anlamıyla şehirlere akıyor, hatta bazen elimizdeki teknik enformasyon, insani saat ölçüsüne, kaynak yaratmaya ve siyasi iradeye uygun düşmeyen bir hızla akıyor. </st><st c="22025">Bu arada Cisco ve diğer teknoloji şirketlerinin danışmanlık ve ürün hizmetlerinin de kârlı olarak kalması gerekiyor. </st><st c="22142">Ekonominin kötüye gittiği dönemlerde, IoE ve akıllı şehir anlayışının sürdürülmesi, büyük bir gereksinim duyuluyor olması halinde bile iç karartıcı bir hale gelebilir.</st></p>
			<p><st c="22309">Akıllı ve bağlantılı şehir geliştirme zaten sınır belirleyici gelişmelerde her zaman olduğu gibi bir dizi patlama ve çöküş dönemi yaşadı. </st><st c="22448">Şirketler açısından bakarsak çeyrekler yerine yıllarla ölçülen yatırımlar gerektiren pazar getirilerini savunmak çok büyük ustalık isteyen bir iş olabilir. </st><st c="22604">Siyasi liderlerin ve iş liderlerinin yeni şehirlere hem yatırım hem de yetenek çekme görevinin baskısına göğüs germeleri ve teknolojik altyapıyı uygulamaya geçirmek için gereken fonları bulmak için çoğu zaman bir savaş vermeleri gerekiyor. </st><st c="22844">İş modelinin ise aşırı iyimser olabilen tahminlere çekidüzen verecek yöntemleri bir araya getirmesi gerekiyor.</st></p>
			<p><st c="22954">Bu, akıllı ve bağlantılı şehir konseptinin her ne kadar geleceği temsil ediyor bile olsa savunulmaya ve desteklenmeye ihtiyaç duyduğu anlamına gelir. </st><st c="23105">Mimarlar yeni bir proje çizerken çeşitli ve kapsamlı bir değişkenler grubunu dikkate almalıdır. </st><st c="23201">Aynı zamanda yeni şehirlerin yatırımcılarının, sakinlerinin ve yöneticilerinin de birçok iş çeyreği boyunca bu teknolojinin gerekliliği konusunda ikna edilmeleri gerekecek.</st></p>
			<p><span><st c="23373">AKILLI VE BAĞLANTILI ŞEHİR YOLCULUĞU </st></span></p>
			<p><st c="23411">Bu kitabın ilk bölümlerinde kronolojik bir sıra izlenmiştir. </st><st c="23472">Bu bölümler, Suudi Arabistan’ın 2006-2008 yılları arasında çölde yeni ekonomik şehirler kurma yolunda ilk cesur adımlarını attığında ortaya çıkan büyük vaat ve coşkuyu yeniden yaşatıyor. </st><st c="23659">Her Şeyin İnterneti kavramsal bebeklik evresindeydi ve sıfırdan şehirler kurma fikri belki de yersiz bir atılganlıktı. </st><st c="23778">Yine de görünümünü entelektüel bir lidere dönüştürmeye kararlı bir ülke, neredeyse tamamen boş—coğrafi, tarihsel ve teknolojik anlamlarda boş—bir sayfa üzerinde yepyeni “enformasyon şehirleri” yaratmak için en ileri teknolojiye yatırım yapmaya yönelmişti. </st><st c="24034">Dönem, hırslı projeksiyon ve beklentiler dönemiydi. </st><st c="24086">Cesur ve yeni bir gelecek üzerindeki ilk denemelerin çoğu gibi, bu deneme de hemen hayal edilen noktaya ulaşmadı. </st><st c="24200">Ama yine de akıllı ve bağlantılı şehirlerin nasıl gelişebileceği konusunda paha biçilmez içgörüler sağladı. </st><st c="24308">Şimdi geriye dönüp bakıldığında işlerin ne kadarının iyi gittiği ve şirketlerin o ilk “patlama” yıllarında çizilen projeler üzerinde çalışmaya nasıl devam edebileceği görülebilir. </st></p>
			<p><st c="24488">Yolculuğumuz Ortadoğu’dan sonra Güney Kore’deki Incheon Serbest Ekonomik Bölgesinin bir parçası olan Songdo Uluslararası İş Bölgesine doğru sürecek. </st><st c="24637">Burada arazi doldurma yoluyla ortaya çıkan yepyeni bir “akıllı” topluluğun ilk doğrulanabilir, gösterilebilir örneği bulunuyor ve en sonunda diğer pek çok ülkeden şehir yönetici ve geliştiricileri bu teknolojiyi gerçek zamanlı olarak iş başındayken görebildi. </st><st c="24897">Bu, teknoloji ve Cisco için bir dönüm noktasıydı; şirket, tasarımlarını vurgulayabilir, tanıtabilir ve potansiyel partnerlerle ve müşterilerle paylaşabilirdi. </st><st c="25056">Songdo bugün de önemli ve ileri düzey bir yeşil alan (daha önce hiç geliştirilmemiş arazi) geliştirme örneği olarak kalmaya devam ediyor. </st><st c="25194">Songdo, öncülük rolünün getirdiği birçok zorluğun üstesinden geldikten sonra 2015’te olağanüstü bir başarı haline geldi. </st><st c="25315">Bu proje şirketin Çin, Hindistan, Güney Amerika, Güney Pasifik ve Avrupa’daki birçok akıllı ve bağlantılı şehir projesine dahil olması için bir sıçrama tahtası işlevi de gördü. </st><st c="25492">İlerleyen bölümlerde bu projeleri de ele alacağız.</st></p>
			<p><st c="25542">Kitap daha sonra akıllı ve bağlantılı şehir geliştirme çalışmalarının belirli bazı zorluklarını da irdeliyor. </st><st c="25653">Örneğin, teknolojik engeller, proje liderliği, mevcut teknolojilerin entegrasyonu, yerel iş partnerlerine ayrıcalık tanıma konusunda içgörüler ve bir projenin paydaşlarının verdikleri desteğe devam etmelerini sağlamak için yapılması gereken narin uzlaşmalar, vb. </st><st c="25916">Kitabın sonunda ise gelecekte, örneğin 2035’te, akıllı ve bağlantılı şehrin (A+BŞ) nasıl bir şey olacağı ele alınıyor. </st><st c="26035">Ayrıca bir sonraki mühendis ve karar vericiler kuşağının, milyarlarca şehir sakinine ileri hizmetler ve kaliteli yaşam sağlamaya çalışırken karşılaşabileceği zorluklar konusunda tahminler yer alıyor.</st></p>
			<p><span><st c="26234">ŞEHİRLERİN AKLININ ÖLÇÜLMESİ</st></span></p>
			<p><st c="26263">Dünyadaki tüm şehirleşme eğilimlerini bir araya toplamak bu kitabın kapsamının dışında kalıyor ama terminoloji konusunda birkaç ayrım yapmak açıklayıcı olacaktır. </st><st c="26427">Bir şirketin akıllı ve bağlantılı şehir projelerine dahil olması, bir akıllı şehir vizyonu geliştirmeye odaklanan danışmanlık hizmetlerinden başlayıp akıllı şehir ağının tasarımına, anahtar, yönlendirici ve üçüncü taraf donanımlarının tedarikine dek uzanabilen bir iştir. </st><st c="26699">Örneğin, Cisco hem yeni iş parklarının veya bütün bir şehrin sıfırdan bir çizim tahtasında oluşmaya başladığı yeşil alan projelerinde hem de eskiden beri var olan altyapı ve hizmetlerinde kademeli olarak IT geliştirmeleri başlatan ya da akıllı veya dijital hizmetler eklemek isteyen şehirlerde A+BŞ girişimleri başlatmıştır. </st><st c="27024">Hem kahverengi alan hem de yeşil alan projeleri şirketler açısından çekici yatırımlar olabilir; sonraki bölümlerde göreceğimiz gibi, bunların ikisinin de kendine özgü geliştirme ve uygulama zorlukları vardır. </st><st c="27233">Bu altyapı geliştirmelerinin arkasında yatan motivasyonun kaynakları da değişiklik gösterir. </st><st c="27326">İlk akıllı ve bağlantılı projelerin pek çoğu özel sektörde gayrimenkul alanındaki girişimci şirketler tarafından başlatıldı. </st><st c="27451">Şimdiye dek teknoloji şirketleri, ulusal hedeflerle çelişen değilse de onlardan bağımsız yeni fırsatlar yaratmak isteyen belediye yönetimleriyle ilişki kurma eğiliminde oldular. </st><st c="27629">Bazı durumlarda ise bu belediyeler iyi tanımlanmış bir ulusal dijital stratejiye uygun bir şekilde hareket edebiliyor. </st><st c="27748">Çin’in 2015’te başlatılan ve interneti geleneksel sektörlerle bütünleştirmeyi hedefleyen Internet “Plus” girişimi, böyle bir örnektir.</st></p>
			<p><st c="27882">Ama en sonunda, neredeyse tüm başarılı akıllı ve bağlantılı şehir girişimleri farklı çıkarların bir harmanını sergileyecektir. </st><st c="28010">Ağ mimarlarının sadece iş sonuçları modellemesi yapmak yerine, tüm paydaşların yararını ön planda tutan sürdürülebilir partnerlikler modellemesi gerekecektir. </st><st c="28169">Aynı zamanda teknoloji uzmanları ve mühendisler olumlu sonuçların diğer şehir ve pazarlarda da tekrarlanmasını sağlamak için küresel açık standartları savunmalıdır. </st><st c="28334">Ama tutarlı teknolojik operasyon standartları önemli bir hedef olmasına karşın karar vericilerin de akıllı sistemlerden yararlanması hedeflenen insanların tercihlerine duyarlı olmaları gerekir. </st><st c="28528">Halk düzeyindeki coşku bir güçlenip bir zayıfladığı için akıllı ve bağlantılı şehir girişimleri, büyük miktarda para kadar maharetli bir liderlikle birlikte güçlü bir siyasi irade de ister. </st><st c="28718">Paydaşların ise bu teknolojik yükseltmelerin yol açacağı tepkilere alıştırılmaları gerekir.</st></p>
			<p><st c="28809">Özellikle kahverengi alan geliştirme çalışmalarında, geliştirme için ayrılan fonlar kısıtlıysa teknoloji ekiplerinin paydaşların seçim yapmalarına yardımcı olması gerekir. </st><st c="28982">Boşluk analizi ve pazar karşılaştırmaları, şehirlerin hangi hizmetlerin maliyete kıyasla en yüksek faydayı getireceğine karar vermesine yardımcı olabilir. </st><st c="29137">Şehirler sağlık hizmetleri, ulaşım, tesis dışında eğitim ve sağlık hizmetleri, enerji verimliliği ve kamu hizmeti kullanımındaki hizmetleri iyileştirme gereksinimi duyuyorsa ama mevcut fonlar gerekenden milyonlarca dolar daha azsa başlangıç noktası neresi olur? </st><st c="29399">Sadece basit bir teknoloji sağlayıcısı olmayan teknoloji şirketleri rutin olarak bu zor analizi kolaylaştırma görevini de üstlenir.</st></p>
			<p><st c="29530">Her Şeyin İnterneti, hizmetleri izlemek ve atık üretimini, verimsizliği ve enerji kullanımını azaltmak için yeni yollar önerdikçe tüm şehirler daha akıllı hale gelecektir. </st><st c="29703">Ama geleceğin muhtemelen megaşehirlere (genellikle on milyonu aşkın nüfusu olan yerler olarak tarif edilen) ait olmayacağını belirtmekte de yarar var. </st><st c="29854">McKinsey Global Institute’a göre, öngörülebilir gelecekte küresel gayrisafi yurtiçi hasılanın yüzde 60’ını altı yüz şehrin üretmesini bekleyebiliriz ama büyümenin çoğu, yıllarca arka planda kaldıktan sonra hızla gelişen şehirlerde gerçekleşecek. </st><st c="30100">Nüfusları 150 bin ile bir milyon arasında değişen bu kentsel merkezlerin önümüzdeki on yıl içinde yerleşik megaşehirler aleyhine ekonomik etkinlik üretecekleri tahmin ediliyor. </st><st c="30277">Bunlardan bazıları megaşehirlere dönüşecek ama çok daha fazlasında daha az genişleme, daha az yoksulluk ve daha az gecekondu koşulları olacak. </st><st c="30420">Bu şehirler açısından aslan payı aslında yükselmekte olan ülkelere düşecek.</st><sup><st c="30495">4</st></sup><st c="30497"> En etkili ve en kapsamlı akıllı ve bağlantılı şehir gelişmeleri de bu çevrelerde bekleniyor. </st><st c="30591">Megaşehirler küresel ekonomide çok büyük bir rol oynamaya devam edecek olmasına karşın pek çok analist, kaliteli kentsel yaşam konusundaki en büyük umutların megaşehirlerin geniş çevrelerinin ötesinde yattığına inanıyor, en azından akıllı ve bağlantılı şehir geliştirme çalışmaları, kaynak kıtlığı sorununun aşılabilmesini sağlamaya yetecek kadar tekrarlanabilir olup kentsel etkinliklerin temeli haline gelene dek. </st><st c="31007">Gerçekten de yeterli sağlık hizmetleri, içme suyu ve güvenilir elektrik konusundaki sorunlar, gelişmekte olan ülkelerde hâlâ kentsel deneyimin temelini oluşturuyor. </st><st c="31172">Bir akıllı şehir ağının analiz ve uygulama olanakları, IoE teknolojisi ve sensörlerin tamamı devreye sokularak Manila, Cakarta ya da Rio de Janeiro’daki bir yerleşimin birçok kentsel sorununun nasıl çözüleceğini bulmak dünyayı daha iyi, daha elverişli ve daha eşitlikçi bir yer haline getirme konusunda bir hayli etkili olacaktır. </st><st c="31503">Akıllı ve bağlantılı şehir girişimlerinin küresel bir anlamda ne demek olduğunu düşünürken etkileyici bir GSYH’sı ve zenginlik üretimi olanlar da dahil pek çok pazarda temel hizmetlerin sunulmasının hâlâ uzun görev listesinin en tepesinde yer aldığını unutmamak gerekiyor.</st></p>
			<p><st c="31775">IT teknoloji ve mimarisinin, milyarlarca insanın daha kıt kaynaklarla idare etmek zorunda olacağı bir gelecek için önemi göz ardı edilemez. </st><st c="31916">Değişen hava koşullarına zekice uyum sağlayabilen ve hizmet kesintilerinin ardından yine zekice toparlanabilen şehir hizmetleri yaratmak kentsel genişlemenin temel bir bileşeni olacaktır. </st><st c="32104">Ayrıca en çok tutulan bakış açısı sadece “yeşil” gelişmeden çok “akıllı” gelişme yönünde olsa da bu iki bakış açısının özellikle kırılgan kıyı şehirlerinde gitgide örtüşmesi gerekiyor. </st><st c="32289">IoE teknolojisi doğası gereği yardımcı uygulama ve hizmetlerin etkili ve verimli bir şekilde sunulmasına ve atıkların azaltılmasına odaklanmaktadır ve bunlar kuşkusuz karbon üzerinde kısıtlamalar yapılmasını savunan çevrelerde yankı bulacak hedeflerdir. </st><st c="32543">Teknolojinin öğelerinin çoğunda olduğu gibi bu gelişmeler de A+BŞ mimarisi daha modüler ve daha oturmuş hale geldikçe kademeli olarak ölçülecektir. </st><st c="32691">Yapılacak daha çok şey olmasına karşın gerçekleştirilen ilerleme  yadsınamaz.</st></p>
			<p><st c="32767">Oyun değiştirici nitelikteki diğer teknolojik gelişmelerin çoğunda olduğu gibi, akıllı ve bağlantılı bir şehir de hangi iş çeyreğinin değerlendirildiğine bağlı olarak bir patlama ya da çöküş yaşıyor gibi görünebilir. </st><st c="32985">İlk akıllı şehirler ani başarılar ve öngörülemeyen engellerin harmanlandığı uçlarda dolaştı. </st><st c="33078">Ticaret ve yaşam standartlarını büyük ve küçük tüm şehirlerin sınırlarının çok ötesinde etkileyecek olan IoE teknolojisi, öncü teknoloji şirketlerinin geleceğe yönelik çalışma ve vizyonlarının doğrudan bir sonucuydu. </st><st c="33295">Yolculuk henüz bitmiş olmaktan çok uzak. </st><st c="33336">Ancak yine de gelecek hakkında iyimser olmak mantıklı olacaktır ve yarının şehir yaşamının canlanışlarının daha zengin, daha bağlantılı, daha zeki, daha eğlenceli ve daha kârlı olacağına inanmak için pek çok neden var.</st></p>
			<p><span><st c="33554">NOTLAR</st></span></p>
			<p><st c="33561">1 “Global Health Observatory (GHO) data,” Dünya Sağlık Örgütü, 2016, www.who.int/gho/urban_health/situation_trends/urban_population_growth_text/en/.</st></p>
			<p><st c="33710">2 “Energy Outlook for Asia and the Pacific,” Asya-Pasifik Ekonomik İşbirliği ve Asya Kalkınma Bankası, Ekim 2013, www.adb.org/sites/default/file/publication/30429/energy-outlook.pdf.</st></p>
			<p><st c="33893">3 John Chambers ve Wim Elfrink, “Cisco CEO: Why the future of the Internet is already here,” </st><span><st c="33987">Fortune</st></span><st c="33994">, 14 Temmuz 2014, http://fortune.com/2014/07/16/cisco-ceo-why-the-future-of-the-internet-is-already-here/.</st></p>
			<p><st c="34100">4 Richard Dobbs, Sven Smit, Jaana Remes, James Manyika, Charles Roxburgh, Alejandra Restrepo, “Mapping the economic power of cities,” McKinsey Global Institute, Mart 2011, http://www.mckinsey.com/global-themes/ urbanization/urban-world-mapping-the-economic-power-of-cities.</st></p>
		</div>
	<div id="charCountTotal" value="34374"></div></body>
</html>
