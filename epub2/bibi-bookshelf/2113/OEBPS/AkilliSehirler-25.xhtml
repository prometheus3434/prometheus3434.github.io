<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-25</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-25" lang="tr-TR" xml:lang="tr-TR">
		<div>
			<h1 id="_idParaDest-12"><span><st c="0">AKILLI ŞEHİRLER ÜZERİNE TEORİLER: </st><br /><st c="35">KALABALIK BİR DÜNYADA SÜRDÜRÜLEBİLİRLİK </st></span></h1>
			<p><st c="75">BUGÜN UYGARLIK HAKKINDA İYİMSER OLMAK İÇİN pek çok neden var. </st><st c="137">İyimserlik çoğu zaman haber olmaz ama bugün, tarihin herhangi bir diğer noktasında olduğundan daha çok insanın açlık, çatışma ve salgın hastalıktan uzak bir yaşam sürdüğü bir olgudur. </st><st c="321">Peki, önümüzdeki on yıllarda ne kadar insan daha umutsuz yoksulluktan kurtarılacaktır? </st><st c="408">Ve bunların kaçı şehirlerde yaşayacaktır?</st></p>
			<p><st c="449">İlk soru tartışmalıdır. </st><st c="474">Güney Asya’daki ekonomik stratejiler büyümeye dayalıdır. </st><st c="531">Bölgedeki pazarın potansiyeli, milyonlarca insanı yoksulluktan kurtarıp müşteri tabanlarına katmaktan kazanç sağlamayı bekleyen çokuluslu şirketler için karşı konulamaz bir çekiciliğe sahiptir. </st><st c="725">Dünya Bankası ve diğer önemli kuruluşlar önümüzdeki birkaç yıl için Doğu Asya ve Pasifik ülkelerinde büyümede bir yavaşlama olacağı yönünde tahminler yapıyor. </st><st c="884">Uzun süredir yüksek tek ya da çift rakamlı bir büyüme konusunda güvenilirliğini sürdüren Çin, hantal varlıklarından bazılarını yeniden yapılandırma ihtiyacını ve düşen talebi yansıtacak şekilde hedeflerini yeniden belirliyor. </st><st c="1110">Çinliler, denetimsiz büyümenin refaha giden yol olarak kabul edilmediği bir “yeni normal” beklentisi içine girmeye teşvik ediliyorlar. </st><st c="1245">Bununla birlikte, büyüme hâlâ birincil hedef. </st><st c="1291">Ülkenin şu anda yüzde 7 civarında dolaşan yıllık GSYH’sı bazı tahminlere göre 2020’de yüzde 6’ya düşebilecek olmakla birlikte Çin hâlâ dünyanın lider ekonomisi haline gelme konusunda kararlılığını sürdürüyor. </st><st c="1500">Yirmi birinci yüzyıl modelini hâlâ büyüme tanımlıyor.</st></p>
			<p><st c="1553">Bu arada zaten daha iyi yaşam standartlarını yakalamış olan milyonlarca Çinli—ve artan ulusal zenginlikten pay alma beklentisindeki diğer milyonlar—kazançlarının sürdürülebilir olmasını bekleyecek. </st><st c="1752">Aslında Pekin büyüme stratejisini çoğu zaman toplumsal huzursuzluğu frenlemek için bir araç olarak kullanıyor. </st><st c="1863">Bu büyümenin temeli tüketimdir: Çinlilerin daha fazla otomobil, daha pahalı evler, daha fazla mobilya, daha fazla elektronik alet almaları, yani Batı dünyasının tuzaklarından daha fazlasını satın almaları bekleniyor.</st></p>
			<p><st c="2079">Bu senaryonun, arzulanabilir hatta gerçekçi bir senaryo olduğuna herkes inanmıyor. </st><st c="2163">Çin’in yükselişi ve Hindistan ve diğer güney Pasifik ülkelerinin artan gücü yadsınamaz ama Asya’ya giden herkesin bildiği gibi, bu ülkelerin her birinde pek çok liderin kabul etmeye bile yanaşmadığı kadar büyük yoksulluk var. </st><st c="2389">Bu arada daha fazla altyapıya duyulan gereksinim o kadar büyük ve hem ekonomik etmenler hem de doğal kaynaklar üzerindeki baskı o kadar şiddetli ki Asya için bolluk içindeki yirminci yüzyıl batılı yaşam standardı ile bugün arasındaki fark gerçekten çok büyük. </st><st c="2649">Hatta o kadar büyük ki bazı kuşkucular tüm bu retoriğe bir son verilmesi çağrısında bulunuyor.</st></p>
			<p><st c="2743">Global Institute for Tomorrow (GIFT) adlı bağımsız, Panasyacı düşünce kuruluşunun kurucusu Chandran Nair, son on yıl içinde Doğulu iş liderleri ve iş danışmanları arasında tabuları yıkan biri haline geldi. </st><st c="2950">Nair, Asya’nın önde gelen düşünürlerinin süregelen küreselleşme tartışmalarında merkezi roller üstlenmesini savunuyor. </st><st c="3069">Asya’nın artan ekonomik gücüne tümden karşı değilse de bunun yöntemi onu kaygılandırıyor. </st><st c="3159">Nair, Asya’da tüketim temelindeki büyüme modelinin kasıtlı bir yanlış bilgilendirmeye ya da bazı rahatsız edici verilerin umursamazlıkla ya da dar görüşlü bir şekilde okunmasına dayalı olduğu yönünde son derece kararlı bir tutum sergiliyor. </st><st c="3400">2011’de yayınlanan </st><span><st c="3419">Consumptionomics</st></span><st c="3435"> adlı kitabının tezi çok temel bir soru hakkındaki yapılan bir yorum olarak açıklanabilir. </st><st c="3526">Bu soru şudur: Asyalılar—özellikle Çinliler ve Hintliler—Amerikalılar gibi yaşamaya, aynı miktarda kaynak tüketmeye, aynı miktarda kirlilik üretmeye ve belki de en önemlisi, liderlerinden bu yaşam biçimini desteklemelerini ve korumalarını beklemeye başlarsa ne olur?</st></p>
			<p><st c="3792">Nair, bir büyüme aracı olarak Batı tarzı tüketimi benimseyen ekonomik ve politik liderlerin, en azından mevcut teknolojimizin standartlarıyla böyle bir büyüme için kaynak olmadığı gerçeğini gözden kaçırdığını savunuyor. </st><st c="4013">Nair’e göre, eğer “Amerikan Tarzının” anlamı “her şeye sahip olmak” ise o zaman gerçek çok basittir: Asyalılar, küçük bir seçkin zümre hariç, bunu yapamaz. </st><st c="4169">Yükselen Asya ekonomilerinde bu düzeyde bir tüketim muhtemelen iklimi bozacak ve zaten baskı altında olan kaynakları tehlikeli düzeylere düşürecektir. </st><st c="4320">Nair bu bölgedeki yaşam standartlarını yükseltmeyi elbette şiddetle savunuyor ama </st><span><st c="4402">Consumptionomics,</st></span><st c="4419"> çokuluslu şirketlerin kârlarına ve onlara bu olanakları veren hükümetlere karşı eleştirel bir tutum içindeki kuşkuculuğu yoğun bir şekilde yansıtan bir kitap.</st></p>
			<p><st c="4578">Nair, dışarıdan bakıldığında, Asya ekonomilerinin genişlemesine büyük yatırımlar yapmakta olan çokuluslu şirketlerin kurumsal misyonuyla çelişen bir tutum içinde gibi görünebilir. </st><st c="4759">Özellikle kitabından aşağıdakine benzer bölümler okunduğu zaman bu düşünceye kapılmamak zor:</st></p>
			<p><span><st c="4851">Şirketler, doğaları gereği, üretim gereksinimlerini karşılamak için kaynakları yiyip bitirirler. </st><st c="4949">Bu yüzden onlardan kendi yarattıkları kaynak tükenmesi ve çevresel yıpranma sorunlarına anlamlı çözümler bulmalarını beklemek, onların ne iş yaptığını yanlış anlamak demektir.</st></span></p>
			<p><span><st c="5124">Asya’nın böyle bir modeli tehdit edebilecek olması şirketlerin göz ardı etmeyi yeğlediği türden bir düşüncedir. </st><st c="5237">Kıtanın tüm hacminin ve zaten aşırı baskı altında bulunan çevresel koşullarının, yirminci yüzyıl dünyasının zorla başa çıkabildiği bir şekilde kaynak kullanımını sürdürmeyi olanaksızlaştırabileceği konusu, çoğu yöneticinin işin kolayına kaçarak hiç üzerinde durmadığı bir konudur. </st><st c="5518">Bunun yerine, kıtanın büyük nüfusu ve bunun vaat ettiği büyüme potansiyeli, tüm kuşkuları susturuyor.</st></span><sup><st c="5619">1</st></sup></p>
			<p><st c="5621">Artan tüketimin zaten batılı toplumların son kuşaklarını sıkıntıya sokmuş olan bazı olumsuz yan etkilere şimdi bile neden olduğuna işaret ettiği için Nair’i eleştirmek zor. </st><st c="5794">Malezya, Çin, Güney Kore ve Hindistan’da obezite yükselişte; Çin şu anda dünyanın ikinci en yüksek obezite oranının sıkıntısını çekiyor ve özellikle çocuklarda sayı artmaya devam ediyor.</st><sup><st c="5980">2</st></sup><st c="5982"> Et tüketimi artarken çevre için daha az zararlı ve insan sistemleri için daha sağlıklı olan vejetaryen beslenme alışkanlıkları azalıyor. </st><st c="6120">Et ürünlerinde düşük olan işleme, nakliye ve depolama giderleri tedarik zincirlerinin bütününde artacak ve bu da kirlilikle sonuçlanacak. </st><st c="6258">Kaynak ve gıda israfı da artacak. </st><st c="6292">Asya ülkelerinde yukarı yönde hareketli toplumsal sınıflara ürün satan şirketlerin bu gerçekleri kabullenmesi zor, özellikle de tek amaçları büyüme olduğunda.</st></p>
			<p><st c="6450">Nair’in kitabı bu büyük sorunu saptamayı amaçlıyordu. </st><st c="6505">Ayrıca Nair, gerektiğinde pazarların çözümler yaratacağı şeklindeki sorgusuz-sualsiz inancı da kıyasıya eleştiriyor. </st><st c="6622">Ona göre, böyle bir inanç “hayal dünyasının” bir ürünüdür ve Asya’da kesinlikle sürdürülemeyecek bir kalkınma modeline dayanmaktadır. </st><st c="6756">Peki, ya alternatifler?</st></p>
			<p><span><st c="6779">AKILLI VE BAĞLANTILI ŞEHİR MODELİ VE SÜRDÜRÜLEBİLİRLİK</st></span></p>
			<p><st c="6834">Yarının şehirlerinin gereksinimleri geçen yüzyılınkilerden Nair’in ekonomik kalkınma hakkındaki görüşleri kadar farklıdır. </st><st c="6958">Asya ekonomilerinin yükselişi büyük bir vaat ve fırsat kaynağıdır ama hem tehlikeleri hem de dikkatli bir planlama yapma gereksinimini aynı anda kabul etmek çelişkili değildir. </st><st c="7135">Dahası, hem Doğu’daki hem de Batı’daki vatandaşların pek çoğunun farkında olmamasına ya da kabullenmeye eğilimli olmamasına karşın batılı deneyimin Asya’ya uygulanabilir olmayışı, bu tartışmanın önemli bir öncülüdür.</st></p>
			<p><st c="7351">Daha akıllı ve daha verimli şehirler oluşturulması yönünde geçen on yılda gerçekleşen gelişmeler şuna işaret ediyor: Bu projeler aslında Nair’in saptadığı tehlikeli çelişkiyi güçlendirmekten çok bu durumu tersine çevirmenin bir yolu olabilir. </st><st c="7595">Akıllı ve bağlantılı şehirler salt sağladıkları olanaklarla büyümeyi teşvik edebilirler. </st><st c="7684">Güvenilir ağlar, bulut hizmetleri ve iletişim olanakları, geleceğin rahat ve refah içindeki tüm şehirlerinin belkemiği olacaktır. </st><st c="7814">Enformasyon aktarımı için seçkin bir yapıya bel bağlamak, vatandaşların, yirminci yüzyıl ticaretinde olduğu gibi yoğun bir şekilde kaynak tüketen ve kirlilik üreten malları tüketmesini gerektirmez. </st><st c="8012">Elbette vatandaşların tümü finans ve bilişim çerçevesinde yaşayamaz; bazı şehirler ticari malların üretimi çerçevesinde organize olmaya devam edecektir. </st><st c="8165">Ama böyle durumlarda bile akıllı teknoloji daha yüksek bir verimlilik sayesinde çevresel zararları azaltabilir ve enerji ve hizmet sunumunu kolaylaştırarak kaynaklar üzerindeki baskıyı hafifletebilir. </st><st c="8366">Her Şeyin İnternetinin özelliklerinden hiçbiri tek başına yeni bir büyüme formülünün katalizörü olmayacaktır. </st><st c="8476">Ama vatandaşların ve şirketlerin katılımını arzulayan akıllı bir politika ve bir hesap verebilirlik zinciriyle birlikte ele alındığında, IoE teknolojisinin Asya’daki ve dünyanın diğer bölgelerindeki sürdürülebilir gelişmelerin en önemli öğelerinden biri olacağı kesindir.</st></p>
			<p><st c="8747">Akıllı hizmetlerin sağladığı büyüme, tam da (Asya’nın gelişmesinin yılmaz savunucularından biri olmayı sürdüren) Nair gibi tüketim karşıtlarının aradığı orta yol olabilir. </st><st c="8920">Eğer Asya ülkeleri bu kitapta savunulan teknoloji ana planlarını geliştirmeye devam edebilirlerse somut kaliteli yaşam faydaları, önümüzdeki yirmi yıl içinde şehirlere gitmesi beklenen milyonlarca insana ulaşabilir. </st><st c="9136">Nüfus yoğunluğu ve kaynakların tükenmesinin yol açtığı kısıtlamalar yüzünden bu insanların yaşam biçimleri, yirminci yüzyılın lüks düzeyine ulaşmada çok zorlanacaktır. </st><st c="9304">Bu standartlar ve beklentilerden tümden uzak durmayı savunan Chandran Nair ve diğer düşünürlerin üzerinde durduğu nokta da tam olarak budur. </st><st c="9445">Bununla birlikte, Manila ve Mumbai’nin yoksul halklarını içinde bulundukları durumdan kurtaran bir gelecek ile eşzamanlı olarak gerçekleşen ürün ve hizmet talebi arasında köprüler kurmak gerekiyor. </st><st c="9643">Asya ülkelerinin siyasi istikrarları bu köprülere bağlı olacaktır; bu köprüler mükemmel planlara dayalı olarak dikkatli bir titizlikle inşa edilmelidir. </st><st c="9796">Diğer bir deyişle, yeni kenar mahallelerin oluşumuna ve zamanla daha da kötüye gidecek olan kaynak kıtlıklarına yol açmamaları gerekir. </st><st c="9932">Bunun yerine, yeni gelişmelere uyarlanabilen ve şehir sakinlerine ve belediye yönetimlerine içinde bulundukları toplumları en iyi şekilde biçimlendirme olanağı veren teknolojik bir altyapısı olan topluluklar oluşturmalıdır.</st></p>
			<p><st c="10155">Bölümün başındaki ikinci soru (yeni olanaklar kazanan insanların çoğu şehirlerde mi yaşayacak?) işlerin gidişatına bakarak yanıtlanması  daha kolay bir sorudur. </st><st c="10316">Dünya gittikçe daha kentsel bir hale geliyor; gerçekten de Harvard’dan Edward Glaeser gibi pek çok düşünür, yüksek nüfus yoğunluklarının inovasyon ve verimliliğin temelini oluşturduğuna inanıyor. </st><st c="10512">Şehirlerin zamanla daha müreffeh bir hale geleceği neredeyse kesin ama daha iyi bir yaşamın yararlarının şehirlerle sınırlı kalması gerekmiyor. </st><st c="10656">Dijital Hindistan gibi girişimlerin pek çok olumlu etkisi olacak; hükümet kioskları, geniş bant ve Wi-Fi noktaları en ücra köylere bile bağlanabilirlik ve bilgiye erişim olanakları götürecek. </st><st c="10848">Bununla birlikte, bu hizmetler tek başına daha yüksek yaşam standartlarını garanti etmeyecektir: Son on beş yıl içinde cep telefonlarının şaşırtıcı bir hızla yayılmasının yoksulluğu yok ettiğini kimse ileri süremez. </st><st c="11064">Ama bilgi ve bilişim teknolojisinin kullanılması daha değerli hale geldikçe şehir merkezlerinden çok uzakta olan yerlerin bile yan yararlardan faydalanmasını bekleyebiliriz.</st></p>
			<p><span><st c="11237">ŞEHRİ KİM AKILLI YAPAR?</st></span></p>
			<p><st c="11261">Şehir planlamacılığı rolünü üstlenmeye doğru giden teknoloji liderlerinin rolü hakkında önemli eleştiriler yapılıyor. </st><st c="11380">Songdo’daki seçkin rolü sayesinde Cisco bu eleştirilerin darbelerinin çoğuna göğüs germeyi başardı. </st><st c="11480">Ama bazı darbeler kaçınılmazdır çünkü haber döngüleri iş döngülerinden çok daha hızlı hareket eder. </st><st c="11580">Ama tartışılmaya değer olan tutkulu şehir inşa projelerine kuşkuyla bakan insanları eğiten daha esaslı teoriler var.</st></p>
			<p><st c="11696">Anthony Townsend, 2013’te yayınlanan </st><span><st c="11734">Smart Cities</st></span><st c="11746"> adlı kitabında bir şehir yaratmak için uygulanabilen yöntemler arasındaki temel bir gerilimi ele alıyor. </st><st c="11852">“Her seferde bir uygulama”, aşağıdan yukarıya yaratım ve şehir hizmetlerinin uyarlanması yöntemini savunuyor. </st><st c="11962">Bunu yaparken otokrat belediye yönetimleri, dijital teknoloji uzmanları ve gayrimenkul geliştirme şirketlerinin bir araya gelerek yaptığı “basmakalıp”, yukarıdan aşağıya planlar ile vatandaşa dayalı gelişmeyi karşılaştırıyor. </st><st c="12188">Songdo’yu milyonlarca dolarlık sözleşmeler ve milyarlarca dolarlık yatırımlarla yürüyen bir şehir inşa çalışmasına tipik bir örnek olarak gösteriyor. </st><st c="12338">Şehrin hızlı yapımına ve birçok otomatikleştirilmiş özelliklerinin olmasına işaret ederek buna şaşırmadığını gösteriyor. </st><st c="12459">Şöyle diyor: “Songdo, kentsel denklemden mühendislik tesadüfleri elde etmeye kararlı görünüyor.” Halen yapım aşamasında olan şehir ona “yapay” görünüyor, akıllı özelliklerinin Kuzeydoğu Asya Ticaret Kulesinin tepesinden inmiş gibi göründüğünü ve sokak düzeyinde bunları kavramanın zor olduğunu ifade ediyor.</st><sup><st c="12766">3</st></sup><st c="12768"> Bu gözlemler, onun hem tasarımlanmış şehirlere hem de kitabında savunduğu vatandaşa dayalı erdemli inovasyonlarla bu şehirlerin taban tabana zıtlığına yönelik eleştirilerine destek oluyor. </st><st c="12958">Kitabın giriş bölümündeki bir iddia özellikle önemli:</st></p>
			<p><span><st c="13011">Aşağıdan yukarıya doğru bir yön izleyen çalışmalar kendi küçük ölçeklerinde başarılı ama internette viral olarak yayılmayı başaramıyor. </st><st c="13148">Sektörün temiz, bilgisayarlı, merkezi olarak yönetilen düzen vizyonunu uygulamaya giriştiği her yerde kendisine merkezi olmayan, dağınık, demokratik alternatifler öneriyorlar.</st></span></p>
			<p><span><st c="13323">Yumruk yumruğa gelmeleri an meselesi.</st></span><sup><st c="13361">4</st></sup></p>
			<p><st c="13363">Bu düzgün bir özet ama Asya’da ve başka yerlerde kazanılan deneyimler şunu gösteriyor: “Merkezi olmayan ve demokratik alternatifler” batılı şehirlerin başarısı için önemli olmakla birlikte Asya, Afrika ve Güney Amerika’da bu alternatifler tek başına yeni şehir peyzajları yaratamayacaktır. </st><st c="13653">Yeni bir kenar mahallenin oluşumu, bu yeni inşa sürecini yönlendiren bir ana plan yoksa muhtemelen serbest biçimli bir gelişme olmanın çok uzağında kalacaktır. </st><st c="13813">San Francisco, New York ve diğer önemli merkezler aşağıdan yukarıya inovasyon çalışmalarını zaten zaman içinde güçlendirilen temel bir altyapı üzerine yapıyorlar. </st><st c="13976">Elbette bu şehirler de gelecek yıllarda yeni teknoloji ve enformasyon aktarımının yoğun bir şekilde sistemlere dahil olmasına tanık olacaklar. </st><st c="14119">Ama bu şehirleri inşa edilmeyi bekleyen yeni şehirlerle ya da önümüzdeki on yıl içinde nüfusları iki ya da üç katına çıkacak olan şehirlerle karşılaştırmak zordur.</st></p>
			<p><st c="14282">“Yönetilen düzen” ve “merkezi olmayan ve demokratik alternatifler” şehir yapımında birbirine karşıt, birbirini dışlayan seçenekler değildir. </st><st c="14424">Yönetilen düzen, bir şehrin hizmet sunum platformu ilk kez kurulduğunda özellikle önemlidir. </st><st c="14517">Songdo pekâlâ bir istisna olabilir çünkü ham bir dolgu alandan hızla yaşanabilir bir şehir peyzajına doğru ilerleme tarzı, ülke çapında büyük rezervleri olan bir hükümet fonu olmadan başka yerlerde de yapılabilecek bir model değil. </st><st c="14749">Hindistan’daki ya da bir dereceye kadar Çin’deki herhangi bir şehrin Songdo kadar ulusal bir tutkunun odağı olabileceğini düşünmek zor. </st><st c="14885">Ama onlar da motive edilmiş—ve yatırım yapılmış—kurumların güçlü bir desteğine ihtiyaç duyacaktır. </st><st c="14984">Kurumsal güç bir şehir inşa etme sürecinden ayrı tutulamaz.</st></p>
			<p><st c="15043">Önceki bölümlerde gördüğümüz gibi, Cisco ve diğer teknoloji şirketlerinin çalışmaları, büyük miktarlarda trafik ve erişim noktalarının sürdürülebilirliğini sağlaması gereken hizmet sunum platformlarındaki sorunlu noktalara odaklanmıştır. </st><st c="15282">Hem çokuluslu şirketler hem de hükümetler sektörel çaptaki bu sorunlara büyük bir kaynak aktarabilirler. </st><st c="15387">Binlerce mühendis ve iş danışmanı olan teknoloji şirketleri temel atma, kablo döşeme ve bina dikme gibi önemli görevler sırasında hükümetler için mükemmel partnerlerdir. </st><st c="15557">Ama bu, bu şirketlerin altyapı tamamlandıktan sonra uygulamaya geçirilebilecek dağınık bir inovasyon uygulaması başlatılmasına karşıt bir tutum içinde olduklarını göstermez. </st><st c="15731">Aksine, akıllı altyapı ve bir şehir platformu kurulduktan sonra teknoloji şirketleri inovasyon merkezleri kurarak, başlangıç sermayesi vererek ve hatta sadece alan açarak yeni teknolojik girişim şirketlerini etkin şekilde desteklerler. </st><st c="15967">Ama Songdo, Dholera, KAEC ya da Chengdu’nun Seul, Barselona ya da San Francisco’nun bağlanabilirlik standartlarına ulaşmayı başarmaları, vatandaşların ve iş liderlerinin dağınık çalışmalarından daha olası ve ideale daha yakındır.</st></p>
			<p><st c="16196">Townsend, bir şehrin kendini tanımlamaya çalışırken karşılaştığı güçlükler hakkında gerçekten önemli noktalara parmak basıyor. </st><st c="16324">Deneme ve bilgi paylaşımı yirmi birinci yüzyıl şehirlerinin başarısı için son derece önemli olacaktır. </st><st c="16427">Ama bunlar bu kitapta ele alınan şehir planlarının çoğunda ikincil derecedeki güçlüklerdir. </st><st c="16519">Bununla birlikte, örneğin Dholera’nın planlama sürecinde şehir sakinlerinin katılımı en başından sürecin bir parçası olabilirdi. </st><st c="16648">Çin ve diğer ülkelerin şirketlere ve vatandaşlara sunulacak hizmetleri daha şeffaf hale getirmenin yollarını bulmaya devam etmeleri gerekecektir, tabii eğer şehirlerinin sadece birer endüstri merkezi olarak değil aynı zamanda yetenekli insanları çeken merkezler olarak başarıya ulaşmasını istiyorlarsa. </st><st c="16951">Singapur gibi bir şehir güçlü bir yönetimin teknolojik ilerlemenin önünde durması gerekmediğini gösterirken San Francisco da işbirliğine ve inovasyona dayalı bir ortam için güzel bir örnektir.</st></p>
			<p><st c="17143">Townsend’in aşağıdan yukarıya ve yukarıdan aşağıya teknolojik planlama konusundaki gözlemini yeniden tanımlamanın mükemmel bir yolu var: Bu tanımları, gelişmenin ayrı aşamaları olarak görmek. </st><st c="17336">Üzerinde yükselebilecekleri, paylaşılabilecekleri ve geliştirilebilecekleri bir hizmet sunum platformu olmazsa dünyadaki hiçbir uygulamanın fazla bir anlamı olmayacaktır. </st><st c="17507">Erişim ve hizmet sunum sistemlerinin temel bileşenleri kurulduktan sonra kamusal işlemlerin şeffaflaşması çok daha kolaylaşacaktır. </st><st c="17639">İdeal olarak, süreç vatandaşların gözetimi altında olabilir ama şehir çapında hizmet platformlarının planlanması, görece sınırlı bir paydaş grubuyla bile yeterince karmaşıklaşmaktadır.</st></p>
			<p><st c="17823">Townsend’in </st><span><st c="17836">Smart Cities</st></span><st c="17848"> adlı kitabında işaret edildiği üzere, “bilişim artık sadece büyük şirketlerin ve hükümetlerin elinde değildir. </st><st c="17960">Akıllı bir şehir üretmenin hammadde ve araçları—akıllı telefonlar, sosyal yazılım, açık kaynaklı donanım ve ucuz geniş bant—büyük oranda demokratikleştirilmiş ve ucuzlaşmıştır. </st><st c="18137">Bunları sonu gelmeyen biçimlerde birleştirmek ve sonra yeniden birleştirmek ucuz, kolay ve eğlencelidir.”</st><sup><st c="18242">5</st></sup><st c="18244"> Bu doğru ama yeni kablolar döşemek ve sensörler takmak için mevcut altyapıyı parçalamak ya da sıfırdan yeni bir sistem düşünmek ne ucuzdur ne de kolay. </st><st c="18397">Bunlar ucuz ve kolay bir hale gelene dek en kalabalık bölgeleri akıllı hale getirme süreçlerinde teknoloji şirketleri son derece önemli bir rol oynayacaktır.</st></p>
			<p><st c="18554">Peki, bir şehri kim akıllı yapar? </st><st c="18589">Gelişmekte olan ve gelişmiş ülkelerde Çin’deki merkezi hükümetin, Hindistan’daki DMIC Corporation’ın ve diğer merkezi kurumların ve güçlü fonları olan geliştiricilerin herhangi bir karşılığı yoktur. </st><st c="18788">Başka hiçbir kurum ya da kuruluş, yeni ya da genişleyen şehirlerin yirminci yüzyılın kirli, düzensiz şehir modelinin üzerinden atlayıp yirmi birinci yüzyıla ulaşmasına yardımcı olmak için gerekli gelir ve materyalleri üretemez. </st><st c="19016">Ondan sonra, şehir sakinleri de bir şehri diğerinden ayırt edecek önemli kentsel, yaratıcı ve işlevsel dokunuşlara önemli katkılar yapacaktır. </st><st c="19159">Ama yine de vatandaşların, teknolojinin yeni kullanım tarzlarını benimsemeye ve gelecek hakkında stratejik düşünmeye istekli, inovasyon odaklı hükümetlerle işbirliği yapmaları gerekecektir. </st><st c="19349">Pragmatik düşünen güçlü liderler, teknolojik iyileştirmeler yapmak için kurumsal gücü harekete geçirme konusunda önemli bir konumda olmayı sürdürecektir.</st></p>
			<p><st c="19502">Özellikle yazar Benjamin R. </st><st c="19531">Barber bu liderlerin gelecekteki refah için önemli olacağına inanmaktadır. </st><st c="19606">Ama Barber böyle liderleri ulusal düzeyde bulmayı beklemiyor. </st><st c="19668">2013’te yayımlanan </st><span><st c="19687">If Mayors Ruled the World</st></span><st c="19712"> [Dünyayı Belediye Başkanları Yönetseydi] adlı kitabında, iklim değişikliğinin etkisini yok etme (ya da en azından korunma önlemleri alma), sosyal dengeyi koruma ve farklı kültürler arasında verimli bir karşılıklı bağımlılık oluşturma potansiyeline sahip politika ve çözümleri uygulamaya geçirmek için en büyük umudun şehir yöneticilerinde olduğunu savunuyor. </st><st c="20072">Sıralanan bu görevlerde ulus devletlerin başarısız olduğuna inanıyor. </st><st c="20142">Singapur, Lagos, Londra ve Palermo gibi şehirlerden belirsiz bir gelecekte gereksinim duyulacak türden bir liderlik sergilemiş olan on belediye başkanından söz ediyor. </st><st c="20310">Ve şöyle diyor: “Eski yerlerin ulus mekânının yerini akışların yeni bir küresel mekânı alıyor.”</st><sup><st c="20405">6</st><span id="footnote-000-backlink"><a href="AkilliSehirler-25.xhtml#footnote-000"><st c="20407">[1]</st></a></span></sup></p>
			<p><st c="20410">Burada biraz abartı var. </st><st c="20436">New York City ile Albany arasındaki karmaşık etkileşim (liman idaresi ve federal kurumları saymıyorum bile), yönetim katmanları arasındaki karmaşık etkileşimin sadece bir örneğidir ve bu etkilemeler kolay kolay ortadan kalkmayacaktır. </st><st c="20671">Ulusal düzeydeki yönetimlerin hepsi bu boyutta başarısız olmuyor. </st><st c="20737">Aslında Hindistan’daki Modi hükümeti şehirlerin işine çok fazla karıştığı ve sorumluluğu DMIC Corporation gibi tek parçalı yapılara verdiği için eleştirilmektedir. </st><st c="20901">Bo Xilai gibi liderler bölgesel otoritelerin ne kadar güçlü bir yönetim sergileyebileceğini göstermiş olmakla birlikte Bo’nun düşüşü merkezi otoritelerin gözetiminin bir kanıtıdır. </st><st c="21082">İşlevsizliğin düzeyi sadece örnek olayların tek tek ele alınmasıyla değerlendirilebilir ve pek çok geliştirme çalışmasının adil bir şekilde değerlendirilebilmesi yıllar alacaktır. </st><st c="21262">Ama Songdo’nun yükselişinde Kore hükümetinin oynadığı rolü düşünürken ulusal eylemin umutsuz bir eylem olarak değerlendirilmesi zordur.</st></p>
			<p><st c="21397">Barber, akıllı şehirlerin başarısı üzerine nihai bir yargı belirtmiyor çünkü bu konseptin arkasındaki IoE teknolojisi o kadar yeni ki etkilerinin tam olarak görülebilmesi için beklemek gerekiyor. </st><st c="21594">Barber sadece kuşkucu sorular soruyor; bunlar arasında bu konuyla en ilgili olanı belki de en keskin olanıdır: “Akıllı Şehirler: Aptalca ve Daha Aptalca mı yoksa Her Zamankinden Daha mı İyi?” Barber’ın bu sorusu kentsel yaşamın yerel yönetim bileşenine odaklanıyor. </st><st c="21860">Townsend gibi o da internet teknolojisinin vaat ettiği şeyleri gerçekleştirmediği yönündeki kaygılarını ifade ediyor (dayanak noktalarından biri şu: 1990’lardan bu yana e-devlet hizmetleri övülüp duruyor ama belediyelerin çoğunun, yönetimsel işlevleri ve hizmetleri konusunda, IoE teknolojisinin potansiyelinin yüzeyinde kalmak yerine daha derinlere inmesi gerekiyor.) IoE olanakları aracılığıyla daha iyi şehir hizmetleri sağlanacağını söyleyen basın duyurularını abartılı bulan Barber, internetin yerel yönetim bileşeninin—özellikle de sosyal medyanın—toplumsal katılıma olanak veren bir toplum yaratmış sayılamayacağını ifade ediyor. </st><st c="22497">İnternetteki sohbet odaları dolu ama şehir meydanları hâlâ çoğu zaman boş.</st></p>
			<p><st c="22571">Barber’ın kitabı belediye girişimleri için bir vitrindir ve aslında bunlardan bazıları da teknik niteliktedir. </st><st c="22683">Ama ilerleme sağlanamamasının sorumluluğunun bir kısmı, Barber’a göre, belediye yöneticilerinindir. </st><st c="22783">“Teknoloji, şehirlerin karşılıklı bağımlılığı artırmak için yaptığı şeyleri hem kolaylaştırabilir hem de riske atabilir ama çoğu zaman teknolojiyi uygulamaya geçirenler aradaki farkı bilmiyorlar. </st><st c="22979">Güçlü özel sektör şirketleriyle partnerlik yapmanın ne anlama geldiğini de anlamıyorlar.”</st><sup><st c="23068">7</st></sup></p>
			<p><st c="23070">Peki, bu partnerlik ne anlama geliyor? </st><st c="23109">Townsend gibi, Barber da kentsel teknoloji işinin çokuluslu teknoloji şirketlerinin hissedarları için temsil ettiği milyarlarca dolara odaklanıyor. </st><st c="23257">Burada şöyle bir ima var: Bu şirketlerin geliştirdiği IoE teknolojisine dayalı çözümler, kâr getirdiği sürece bir şehrin gereksinimleriyle ya da çıkarlarıyla paralellik göstermek zorunda değil. </st><st c="23451">Aslında bu mantıksız bir iddia değil ama teknoloji şirketlerinin akıllı şehirlere para kazanmak ve pazarlarındaki değişimlere uyum sağlamak için yatırım yaptığı unutulmamalıdır. </st><st c="23629">Bu kitapta ele alınan projeler üzerinde çalışmış olan ekipler yaklaşan geleceği şekillendirdikleri gibi IoE teknolojisi ve akıllı şehir çözümlerinden çıkarılan dersler de bu ekipleri şekillendiriyor.</st></p>
			<p><st c="23828">Sadece kendi yatırımcılarına hizmet eden bir şirket, bir şehir (ya da ülke) için uzun dönemli bir partner olamaz. </st><st c="23943">Akıllı şehir inşasıyla ilgili iş modellerinin başarısı, şehirlerin büyük bir çeşitlilik gösteren şehir sakinleri için daha dayanışmalı, daha akıllı ve daha iyi yerler haline getirilmesine bağlıdır. </st><st c="24141">Bu bir öncelikler dengesi gerektirecektir. </st><st c="24184">Belediye yöneticileri de şehir yetkililerinin gereksinim duyduğu şeyler ile şehir sakinlerinin istediği şeyler arasında bir denge kurmak zorundadır. </st><st c="24333">Güvenlik ile gözetleme arasındaki ya da sorun giderme ile sorun çıkarma arasındaki fark çoğu zaman bu dengenin ne kadar sürdürülebileceğine bağlıdır.</st></p>
			<p><st c="24482">Modern bir şehirdeki tüm paydaşların gerçek zamanlı olarak bir paradigma değişimi geçirdiğini kabul etmemiz gerekir. </st><st c="24600">Hatalar yapılacaktır; bazı gelir kaynakları meyve vermeyecektir ve bazı hizmetler insanlardan rağbet görmeyecektir. </st><st c="24716">Elde edilen bu karma sonuçlar bir laboratuvarda iş yapmanın bedelidir. </st><st c="24787">Ama tek yol budur—karşılaşılması kesin olan zorluklara karşı hazırlık yapmak söz konusuysa çoğu şehrin böyle bir şey için zaman lüksü yoktur. </st><st c="24929">Bu koşullar altında, kentsel teknoloji geliştirme alanında en önemli güçler haline gelen ve bu konumlarını sürdüren şirketler sadece güvenli bağlanabilirlik, veri depolama, analiz ve hizmetler sunmayı başarmayacak aynı zamanda inovasyon odaklı liderlerin en iyi partnerleri haline gelecektir. </st><st c="25222">En akıllı teknoloji şirketleri, kentsel müşterilere somut sonuçlar yansıtılmadığı sürece, hissedar değerinin sınırlı bir değer ölçütü olduğunu fark eden şirketler olacaktır.</st></p>
			<p><st c="25395">Barber, Cisco’nun Barselona ile işbirliğine ve bunun bir sonucu olan Şehir Protokolü girişimine de değiniyor ama “en iyi uygulamaları ve inovasyon odaklı politika girişimlerini doğrudan üye şehirlere giden bir web yayınına koymak gerçekten kentsel manzarayı değiştirebilir mi?” diye soruyor. </st><st c="25688">Bu, enformasyon tedarikçileri ve kolaylaştırıcılarının dünyadan kopuk bir şekilde çalışmadığı olgusunu göz ardı eden bir yaklaşım. </st><st c="25819">Çözüm alışverişi ve çözümlerin daha da iyileştirilmesi için Şehir Protokolünü ve diğer araçları uygulamaya geçirmek, sadece etkin bir katılım olduğunda yarar sağlar. </st><st c="25985">Bu girişimler pek çok kaynaktan veri girilmesini gerektirir: Yönetim kademelerinden yetkililer, akademisyenler, iş liderleri ve vatandaşlar katkı yapmalıdır. </st><st c="26143">Bu katılımı teşvik edecek ve kolaylaştıracak araçlar bulunması ise devam etmekte olan bir süreçtir. </st><st c="26243">IoE teknolojisinin uygulamaya geçirilmesinde ve düşünce liderliğinde önemli deneyimleri olan şirketler, enformasyon güdümlü modern şehirler için yaşamsal önemdedir. </st><st c="26408">Eğer dünyayı gerçekten belediye başkanları yönetse, enformasyon teknolojisinin kentsel manzarayı nasıl destekleyip hareketlendireceği vizyonuna incelik kazandırmak için yine teknoloji şirketleriyle işbirliği yapacaklardır. </st><st c="26631">Nihayetinde bir şirket bu dinamik liderlere ve onların seçim çevrelerine karşı sorumludur çünkü akıllı şehir pazarının büyük bir bölümünü onlar kontrol etmektedir.</st></p>
			<p><span><st c="26794">ULAŞIMIN—VE BİR AKTARMA MERKEZİNİN—ÖNEMİ</st></span></p>
			<p><st c="26835">Son on yıl içinde Dubai’de en beklenmedik hikâyelerden biri ortaya çıktı. </st><st c="26910">Modern bir şehir, ilk bakışta milyonlarca ziyaretçi şöyle dursun yerleşik bir nüfusun sürdürebilirliğine bile olanak vermeyecek gibi görünen sert bir iklimde şaşırtıcı bir hızla büyüdü. </st><st c="27096">Ama Dubai’nin taşımacılık ve turizm merkezi olarak önemi artmaya devam ediyor. </st><st c="27175">Çöldeki bu beklenmedik gelişmenin yakıtının petrol—ama sadece petrol—olduğu sonucuna varmak zor değil. </st><st c="27278">Ancak Dubai’nin bir ticaret merkezi olarak rolü muhtemelen yazılı tarihin de öncesine uzanıyor ve şimdiki başarısında ulaşımın rolü son derece önemli. </st><st c="27429">O eski ticaret yollarının kanıtları elbette şu anda pek algılanabilir durumda değil. </st><st c="27514">Burası, kentsel işlevlerin ve ulaşım ağının bir arada yer alması konusunda seçkin bir örnek sergileyen bir yirmi birinci yüzyıl şehridir.</st></p>
			<p><st c="27651">Dubai, hava ticareti uzmanı John Kasarda’nın ifadesiyle bir </st><span><st c="27712">aerotropol</st></span><st c="27722">, yani havaalanı ve civarındaki yerlerin işlevsellik ve çekiciliğiyle tanımlanan bir şehir. </st><st c="27814">Çalışma hayatı, pek çok insanın sürekli olarak şehirden çıkmasına ve şehre gelmesine yol açıyor ve uluslararası havalimanının bekleme salonları ve yürüme yolları kendi evleri kadar bildik yerler haline gelmiş. </st><st c="28024">Burada yaşayan pek çok kişi için yaşam, gidişler ve dönüşlerden oluşan bir döngü gibi ama yine de Dubai’nin ayırt edici bir varlık sergilemeyi başarıp başarmadığı konusunda hiç kuşku yok. </st><st c="28212">Buraya seyahat etmiş olan herkes (sadece aktarma için beklemiş bile olsa) eğer yorgunluktan gözleri kapanacak kadar bitkin değilse, Dubai’nin, şehir sakinleri gibi ziyaretçileri de ağırlama konusundaki pek çok yöntemini mutlaka algılamıştır. </st><st c="28454">2008’deki küresel finans krizini izleyen ciddi ekonomik sorunlara ve petrol rezervlerinin tükenme beklentisine karşın her nasıl olduysa Dubai bir iş, turizm ve ticaret merkezi olarak ayakta kalmayı başardı ve bu arada hava yolculuğu için yeni yüksek standartlar belirledi. </st><st c="28727">Bunlar olanaksız görünen ekonomik etmenler ama yine de etkileyici. </st><st c="28794">Çünkü şehir, bir vizyonun ürünü.</st></p>
			<p><st c="28826">Kasarda, Dubai’yi yüzyılın ilk aerotropolü olarak nitelendiriyor ama Dubai’nin başkan yardımcısı ve başbakanı (ve Dubai’nin şimdiki lideri Muhammed bin Raşid el-Mektum’un babası) Raşid bin Said el-Mektum’un öngörüsü sayesinde şehrin başkalaşımı daha önce başlamıştı. </st><st c="29094">Dubai’nin ticarete odaklanması, 1970’lerde ve 80’lerde bir derin su limanı ve Jebel Ali Serbest Bölgesinin (JAFZA) kurulmasıyla başladı. </st><st c="29231">Altyapıyı petrol gelirleri finanse ediyordu ama bu şehir, sensör uygulamalarının başlamasından ve akıllı teriminin IT tarafından kökünden değiştirilmesinden çok önce tüm bu işleri akıllı tarzda yapıyordu. </st><st c="29436">Dubai yönetimi birbiri ardınca farklı ekonomik etmenler geliştirmek için sürenin kısıtlı olduğunu anlamakla kalmamış aynı zamanda birlikte işlev gören ve birbirini güçlendiren etmenler geliştirmeyi seçmişti. </st><st c="29644">Dubai bir şehrin sunabileceği en iyi olanakları sunan mükemmel bir örnektir.</st></p>
			<p><st c="29720">Kasarda ve eş yazarı Greg Lindsay’in dediği gibi, “Dubai 11 Eylül’den sonra en büyük varlığının petrol değil </st><span><st c="29830">coğrafya</st></span><st c="29838"> olduğunu fark etti, bu coğrafya herhangi bir haritanın çizgileriyle değil modern yolcu uçakların uçuş süreleriyle belirleniyordu.”</st><sup><st c="29969">8</st></sup><st c="29971"> Songdo’daki gibi, Dubai’den de bir günlük ya da daha kısa süreli bir uçuşla dünya nüfusunun büyük bir bölümüne ulaşılabiliyor. </st><st c="30099">Kişisel gelir vergisi olmayan kurumsal vergilerden on beş yıl muaf olan JAFZA, yabancı çalışanları ve uluslararası toplantı ve aktarmaları bir mıknatıs gibi kendine çekiyor. </st><st c="30273">Şehrin gösterişli ve iklimlendirmeli bir şekilde yeniden doğuşu ve kıvrım kıvrım uzanan sarmalıyla (unvanını ancak 2020’ye dek koruyacak olsa da dünyanın şu an en yüksek yapısı olan) Burç Halife gibi mimari zaferleri, Dubai’yi, inanmak için görülmesi gereken bir yere, yani bir tür kentsel Disneyworld’e dönüştürdü. </st><st c="30589">Birleşik Arap Emirlikleri’nin (BAE) bu şehrine gitmek için yapılan yolculuk bile özel. </st><st c="30676">Bir kamu kuruluşu olan Emirates Airlines rakiplerinden daha çok Airbus A380 siparişi veriyor. </st><st c="30770">Bu modern yolcu uçaklarının birinden Dubai’deki 4,5 milyar dolarlık Terminal 3’e inildiğinde Amerika ve Avrupa’daki yaşlanan, tıklım tıklım havaalanları hakkında iyi şeyler düşünmek zor oluyor.</st></p>
			<p><st c="30963">Kral Abdullah Ekonomik Şehri, Bilgi Şehri, Dholera ve doğrudan yirmi birinci yüzyıl kentsel deneyimine geçmeye çalışan diğer şehirler için geliştirilen şehir planlarının arkasında yatan düşüncede Kasarda’nın tezi önemli bir rol oynamıştır. </st><st c="31204">Kasarda aerotropolün bazı ilginç öncelleri olduğunu kabul ediyor; Dulles Havaalanı ve Kuzey Virginia gibi bu ilk aerotropoller farkına bile varılmayacak kadar günlük deneyimlerin derinliklerine yerleşmiştir. </st><st c="31412">Washington D.C.’nin merkezine çok daha yakın olan Ronald Reagan Havaalanı (eski National Airport), hiçbir zaman kıtalararası uçan büyük uçaklara iniş olanağı sunmamıştır ki bu da genellikle kargolarıyla birlikte düzenli ziyaretler yapan iş liderleri, askeri yükleniciler ve diğerlerinin işlerini aksatan bir şeydir.</st></p>
			<p><st c="31727">Washington D.C., katı bir tanımla, bir aerotropol değildir; Dulles Havaalanını çevreleyen bölge ise zengin, büyüyen ve gümrüklerinden geçen yük ve yolculara karmaşık bir şekilde bağımlı olan bir “görünmez şehir” niteliğindedir. </st><st c="31956">İşlevsel, büyük bir havaalanı ile bütün dünyayı iş yapmaya davet edebilirsiniz. </st><st c="32036">Dubai’nin arkasında yatan düşünce de budur ve muhtemelen önümüzdeki yıllarda Asya ve Çin’deki yeni şehirlerin planlarının temelinde de bu düşünce olacaktır.</st></p>
			<p><st c="32192">Ama son derece önemli bir adım daha var. </st><st c="32234">Rekabet, varlıklı ama hâlâ gelişmekte olan ülkelerde hava yolculuğunda ilerlemelere yol açtı. </st><st c="32328">Singapur, Hong Kong, Güney Kore ve Asya’nın diğer noktalarındaki ulaşım-aktarma merkezleri hava yolculuğunun yeni bir standarda ulaştığının kanıtlarıdır. </st><st c="32482">Ama lüks ve ışıltı, denklemin bütünü değil sadece parçasıdır. </st><st c="32544">İş seyahati yapan yolcuların çoğu, Dubai International’ın lüks mağazalarının içindekilerle ilgilenmez.</st><sup><st c="32646">9</st></sup><st c="32648"> Önemli olan, ne kadar kolay seyahat ettikleri, tarifeli uçuşlarda aksama olup olmadığı ve kendilerinin ve bagajlarının güvenliğidir. </st><st c="32782">Kısacası, onlar bu aerotropolün akıllı olup olmamasıyla ilgilenir. </st><st c="32849">Akıllı aerotropol gelecekteki kentsel gelişimin diğer bir bileşeni olacaktır. </st><st c="32927">Üst düzey şehirlerle durgun sular arasındaki ayrım da bu olacaktır.</st></p>
			<p><st c="32994">Akıllı altyapı geliştirme yarışında hiç kimse Dubai’yle bahse girmemelidir. </st><st c="33071">Dubai yönetimi şehri teknolojinin en uç noktalarında tutma amacında kararlı olduğunu kanıtlamıştır. </st><st c="33171">“Geleceğin Akıllı Şehri” haline gelme hedefi, Şeyh Muhammed bin Raşid el-Mektum tarafından 2013’te açık bir şekilde ifade edilmişti. </st><st c="33304">Dubai, Aralık 2015’te Cisco’nun Nesnelerin İnterneti Dünya Forumuna da ev sahipliği yaptı. </st><st c="33395">IoE teknolojisinin uygulama ve hedeflerinin sunumu için Dubai’den daha uygun bir şehir yok denilebilecek kadar azdır. </st></p>
			<p><span><st c="33513">PEKİ, AKILLI ŞEHİRLERİMİZ OLMASA OLMAZ MI?</st></span></p>
			<p><st c="33555">John Kasarda’nın eş yazarı Lindsay bir aerotropolün gerekliliği konusundaki tartışmaların henüz sona ermekten uzak olduğunu kabul ediyor. </st><st c="33694">Brasilia şehrini ve Abu Dabi şehrindeki Masdar City’yi eleştirenlerin ileri sürebileceği gibi, birçok planlı şehrin imrenilecek bir performans geçmişi yok. </st><st c="33850">Kasarda, insanların “bilinçli bir şekilde küreselleşmeye uygun şekilde inşa edilen şehirlerde yaşamayı seçmesi” ya da aksi durumun ciddi sonuçlarıyla karşılaşmayı beklemesi gerektiğine inanıyor. </st><st c="34045">Bu sonuçlar, çoğunlukla onun kitabının kapsamı dışında kalıyor ama daha sıcak, daha kurak ve daha kalabalık bir dünyada, yaşam standartlarının sürdürülebilirliğinden kaygılananların hiç de yabancı olmadığı sonuçlardır. </st><st c="34264">Bununla birlikte, kötü haberler kalabalığı iyi haberleri gölgede bıraktığı için şehirlerin çoğu zaman gözden kaçırılan yararlarını araştırmak da önemli. </st><st c="34417">Ama Kasarda modern şehri savunma konusunda hiç de yalnız değil. </st><st c="34481">Harvard’tan ekonomist Edward Glaeser, </st><span><st c="34519">Triumph of the City</st></span><st c="34538"> [Şehrin Zaferi] adlı kitabında, yüksek yoğunluklu, “göğü delen” yaşamın belki de en ödünsüz savunmasını yapıyor. </st><st c="34652">Bu, Çin’in “hayalet şehirlerine”, yani yapım çalışmalarına ara verilmiş birkaç şehre işaret eden karşıt görüştekilerin mutlaka okuması gereken bir kitaptır. </st><st c="34809">Glaeser, ABD’ye Detroit’te bir otomotiv şehri, Hindistan’a Bangalore’da bir elektronik ve teknoloji merkezi ve Dubai’ye bir aerotropol kazandırmış olan koşullardan ortak dersler çıkaran aydınlatıcı bir tarihsel bağlam ve çeşitli karşılaştırmalar sunuyor. </st><st c="35064">Glaeser’ın kitabı, doğrudan IoE teknolojisinin uygulanmasıyla ilgili olmamasına karşın teknoloji şirketlerinin incelik kazandırmaya çalıştığı şehir yaşamı konusunda duyulan özlemlerin birçoğunu doğruluyor.</st></p>
			<p><st c="35269">Glaeser, savlarını kelimelere dökmekte çok mahir; söylediklerinde üzerinde düşünülmesi gereken çok şey var. </st><st c="35378">Singapur lehine Mumbai ile yapılan bir karşılaştırma var; Singapur “yüksek ve bağlantılı” bir şehir ama Hindistan’ın birçok yerinde olduğu gibi bina yüksekliğine getirilen kısıtlamaların yükünü taşıyan Mumbai’de kenar mahallelerin yayılarak genişlemesi, zorunlu olarak işe geliş gidiş süresini ve tıkanıklığı artırıyor. </st><st c="35698">Glaeser ayrıca temel altyapının önce gelmesi gerektiğini savunuyor: “Hükümetlerin, yapabileceklerinden çok daha fazla işe el atıp sonra da temel sorumluluklarını yerine getirmede başarısız olması, gelişmekte olan ülkelerin bir lanetidir. </st><st c="35936">Vatandaşlarına temiz su sağlayamayan ülkelerin, döviz borsası düzenleme işine girmemeleri gerekir.”</st><sup><st c="36035">10</st></sup><st c="36038"> Aynı şekilde, güvenilir bir internet hizmeti sağlama platformu da yeşil—ya da kahverengi—alan geliştirme çalışmalarının temel bir bileşenidir. </st><st c="36182">IoE teknolojisi kaynak ve hizmet sunumunu daha yüksek bir verimlilikle yapma kapasitesine sahip olduğundan o “temel sorumlulukları” yerine getirmek için en önemli araçlardan biri olarak tasarımlanmalı ve uygulamaya geçirilmelidir.</st></p>
			<p><st c="36412">Glaeser şehir planlamacılığının daha az somut ama temel bir bileşenini de savunmaktadır; yani esnekliği. </st><st c="36518">İnsanlar gibi şehirler de farklı endüstrilere kucak açmaya, yeni ekonomik etmenlere ve küresel ekonominin taleplerine uyum sağlamaya hazır olmak zorundadır. </st><st c="36675">Detroit’in otomobil üretimiyle özdeşleşmesi o kadar ileri gitmişti ki Amerika’daki oto pazarında yaşanan çöküş şehrin ekonomisini de çökertmişti. </st><st c="36821">“Yetenekli insanlar gibi yetenekli şehirler de istikrarsız dönemlerde kendilerini yeniden keşfetme konusunda daha iyi iş çıkarıyorlar gibi görünüyor.”</st><sup><st c="36971">11</st></sup><st c="36974"> Dubai bu konuda da mükemmel bir örnektir. </st><st c="37017">Yirmi birinci yüzyılın esnek şehri için güçlü bir internet platformu ve bağlanabilirlik zorunludur. </st><st c="37117">Ekonomik rekabet bağlamında, bir veri ağı ve güvenlik özellikleri sağlamak temiz su sağlamak kadar önemlidir. </st><st c="37227">Bu arada, şehirlerin esnekliği büyük oranda enformasyon sağlama ve bu enformasyonu kullanma becerilerine bağlı olacaktır.</st></p>
			<p><st c="37348">Glaeser’a göre, şehir, akıllı hizmetler için en iyi araçtır çünkü inovasyon için ve yirmi birinci yüzyılda gelişigüzel yayılma, banliyö, otomobil kültürü ve çevreye zarar veren diğer kaynaklar konusunda çoğunlukla Amerikalılar tarafından yapılan tercihlerin etkisini gidermek için ihtiyacımız olan yoğunluğu sağlar. </st><st c="37665">Glaeser’ın teziyle Chandran Nair’inki arasında açık bir bağlantı vardır; her ikisi de Çin’de ya da Hindistan’da Amerikan tarzı banliyölerin yaratılmasına şiddetle karşı çıkıyor. </st><st c="37843">Nair’in uyarıları karşısında daha umut verici bir karşı görüş sunan Glaeser, savını daha büyük bir yoğunluk içinde yaşamanın yararlarına oturtuyor.</st></p>
			<p><st c="37990">Glaeser, çevreye yararlarına ek olarak internet teknolojisinin neden Songdo’nun Anthony Townsend tarafından tasvir edilen “yapay” manzaraların yaratıcısı olmak yerine, aslında insanlar arasında bağlanabilirlik ve inovasyon olanakları sunan bir teknoloji olduğuna ilişkin mükemmel bir mantık yürütüyor. </st><st c="38293">Silikon Vadisi de dahil olmak üzere birçok örnek veriyor ve çıkar, iş ve hedef ortaklığı olan diğer insanlara yakın yaşamanın, nasıl insanlığın şimdiye dek sunduğu olanaklardan daha fazlasını sunacağını açıklıyor.</st></p>
			<p><st c="38506">Şehirler, paylaşılan caddeler ve altyapıdan daha fazlasıdır; birer fikir yuvasıdır. </st><st c="38591">Çoğu zaman internetin insanlar arasındaki mesafeyi artırdığı ve “şehirlerde yaşamanın avantajlarını tarihe gömeceği” iddia ediliyor ama uygulamadaki deneyimler aksini gösteriyor:</st></p>
			<p><span><st c="38769">Daha iyi bir enformasyon teknolojisinin diğer kaynaklardan (örneğin şehirlerdeki yüz yüze toplantılardan) bilgi edinme ihtiyacını azaltacağı düşünülebilir. </st><st c="38926">Ama... </st><st c="38933">tüm bu elektronik etkileşimler daha ilişki-yoğun bir dünya yaratıyor... </st><st c="39005">ve bu ilişkiler hem e-posta hem de kişilerarası temas gerektiriyor. </st><st c="39073">İnsanlar arasında oluşturulan daha iyi bağlantılar iş ve ticaret için daha geniş kapsamlı fırsatlar yaratır.</st></span><sup><st c="39181">12</st></sup></p>
			<p><st c="39184">Bu, aerotropolün neden başarılı olabileceğini açıkladığı gibi, TelePresence ve diğer interaktif aygıtları kullanan yeni kurulmuş bir şehrin, aslında neden insanlar arasındaki ilişkileri—yani partnerler için para kazandıran, yerel sorunları çözen ve trafiğin akıcı bir şekilde işlemesini sağlayan ilişkileri—engellemekten çok geliştirdiğini de açıklıyor. </st><st c="39539">IoE teknolojisinin, bir şehrin canlılık ve etkisi için son derece önemli olan gençlerin çıkarlarına da çok iyi hizmet etmesi bir tesadüf değildir. </st><st c="39686">İnternet teknolojisinin, yeğlediğimiz etkileşimlerin önünde bir engel olmaktan ya da onların yerini almaktan çok, bu etkileşimlere olanak sağlayan bir teknoloji olduğu, bir dereceye kadar kanıtlanmış durumdadır.</st></p>
			<p><span><st c="39897">ÇIKARILAN DERSLER</st></span></p>
			<p><st c="39915">Adı geçen yazarların düşünceleri şehirlerde bağlantılı teknolojiyi uygulama konusundaki zahmetli ve modüler sürece bir derinlik kazandırıyor. </st><st c="40058">Songdo’daki Kuzeydoğu Asya Ticaret Kulesinin ne zaman açılacağı hakkında sonu gelmeyen soruları duyduktan sonra, Empire State Binasının ancak tamamlanmasından on yılı aşkın bir süre sonra, İkinci Dünya Savaşı sonrasındaki ekonomik patlama sırasında en yüksek doluluk oranına ulaştığını</st><sup><st c="40343">13</st></sup><st c="40346"> Glaeser sayesinde öğrenmek, iç ferahlatıcı oldu. </st><st c="40396">Yeni şehirlerin büyümesi ve kendini göstermesi onlarca yıl değilse de yıllar alır. </st><st c="40479">Akıllı şehir teknolojisi bazen on dokuzuncu yüzyılda demiryolunun yükselişiyle karşılaştırılıyor. </st><st c="40577">Fazla işlevsel olmayan ve uygulamada fazla kullanımı bulunmayan buhar makinesi prototipleri aralıklı olarak 1820’lerde, 30’larda ve 40’larda ortaya çıktı. </st><st c="40732">Teknolojinin bir kıtayla savaşındaki zaferin bir sembolü olan Kıtasal Demiryolu, 1869’a kadar bitirilemedi. </st><st c="40840">Eğer demiryolu teknolojisi bir karşılaştırma standardı olarak kullanılırsa akıllı şehirler hâlâ ilk aşamalarını yaşıyor demektir.</st></p>
			<p><st c="40969">Bununla birlikte, teknolojide gelişmeler hız kazanmış durumda. </st><st c="41033">Her Şeyin İnternetinin etkisinin en iyi kanıtı, insan aklı ve onun ortak eylem yeteneğidir.</st></p>
			<p><st c="41124">Bugün şehir planlaması, yazarlar arasında bu yaptığımız küçük araştırmanın da gösterdiği gibi, çok yönlü bir disiplindir ve birçok uzmanın bilgi ve deneyimlerini gerektirmektedir. </st><st c="41305">Glaeser ve Nair gibi düşünürler yararlı ilkeler sağlayabilir ama işe yarayacak ve bir sonraki teknolojik atılımda da ayakta kalabilecek bir şey yaratmak, yeni şehirleri inşa etme görevini fiilen üstlenen kişilerin elindedir. </st><st c="41530">Yeni şehirleri birer değişim aracına dönüştürmek için düşünürler, yükleniciler ve teknik uzmanlardan oluşan etkili bir karma gerekmektedir. </st><st c="41670">Ama yeni şehirler, Nair’in değindiği baskı altındaki çevrelerimizin uzun dönemli olarak dayanabileceği, sürdürülebilir uygulamalar mekânı olarak da hizmet etmelidir.</st></p>
			<p><st c="41835">Bu, zorlu bir dengeleme eylemidir ve bu konuda ustalaşmak zaman alacaktır ama bu pek çok insanın düşündüğünden daha az olacaktır. </st><st c="41966">Bu düşünürlerin yapıtlarının incelenmesiyle çıkarılan dersler, bu kitapta ele alınan projelerde çalışan insanlar tarafından da biliniyor. </st><st c="42104">Bu dersler şunlardır:</st></p>
			<p><st c="42125">• </st><span><st c="42128">Eyleme şimdi geçmek gerekiyor. </st></span><st c="42159">Çin, Hindistan, Ortadoğu, Afrika, Güney Amerika ve diğer yerlerdeki nüfus eğilimleri geri döndürülemez bir noktadadır. </st><st c="42278">Çoğumuz için şehirler geleceği temsil etmektedir. </st><st c="42328">Önümüzde, ileriki birkaç on yıl içinde daha akıllı, daha etkili şehirler yaratmak için büyük bir fırsat var ama bu fırsat açık uçlu değil. </st><st c="42467">Eylemsizlikte, ekonomide büyüme yaşanmaması tehlikesi vardır ve eyleme geçmemek, şehir sakinlerini en iyi kentsel yaşam deneyimlerinden çok en kötü deneyimlere mahkûm eder.</st></p>
			<p><st c="42639">• </st><span><st c="42642">Fikirler üretmek bir şeyler üretmekten daha iyidir. </st></span><st c="42694">Yüzyıllarca daha azıyla idare etmiş olan insanların daha çoğunu arzu etmesinin yanlış bir yanı yoktur. </st><st c="42797">Maaşının tamamına yakınını tasarrufa ayırmaya alışmış herhangi bir Çin vatandaşını, daha fazla harcama yapma fırsatından memnun olduğu için suçlamak zordur. </st><st c="42954">Ama tüketimin de sınırları vardır. </st><st c="42989">Şehirlerin, işbirliği ve bilgi merkezleri olması ve bunları paraya çevirme araçları sunması gerekecektir.</st></p>
			<p><st c="43094">• </st><span><st c="43097">Nüfus yoğunluğu iyi fikirler üretilmesine katkı sağlar. </st></span><st c="43153">Ortak akıl, işbirliği yapma arzusunda olan insanlar için çekici bir noktadır ve bu insanlar genellikle gençtir. </st><st c="43265">Gittikçe gençleşen (ve şu anda yeterli istihdam sağlanmamış olan) nüfuslara istihdam sağlama sorunuyla karşı karşıya olan bu kadar çok ülke için şehirler en iyi fırsatlardır.</st></p>
			<p><st c="43439">• </st><span><st c="43442">İnternet teknolojisi, görünüşe bakılırsa, toplumsal etkileşimi azaltmaktan çok teşvik ediyor. </st></span><st c="43536">Akıllı şehir, modern iletişim teknikleri sayesinde, ekranlarla donatılmış milyonlarca tecrit hücresiyle dolu bir yer olmaz. </st><st c="43660">Aksine, kanıtlar gösteriyor ki internet teknolojisi, insanlar arasındaki etkileşim ve işbirliğini sınırlamaktan çok </st><span><st c="43776">artırmaktadır</st></span><st c="43789">.</st></p>
			<p><st c="43790">• </st><span><st c="43793">Küreselleşmek uçmaktır. </st></span><st c="43817">Önceki maddenin bir sonucu olarak, hava yolculuğunun yirminci yüzyılın kötü bir mirası olmaktan çok, geleceğimizin şehirleri için son derece büyük bir önemde olacağı oldukça açıktır. </st><st c="44000">Havaalanları ve ulaştırma sistemleri her akıllı şehrin temel bileşenleri olacaktır. </st><st c="44084">Bu şehirlerin rekabetçi ve hatta arzulanabilir destinasyonlar olarak kalmaları için en iyi uygulamalar haline gelen teknoloji altyapıları ile desteklenmeleri gerekecektir.</st></p>
			<p><st c="44255">Eğer tüm bu dersler uygulamaya geçirilirse sonuç ne olacak? </st><st c="44316">2030 ya da 2040’ların akıllı ve bağlantılı şehirleri nasıl görünecek? </st><st c="44386">Şu anda yaşayan insanlar oraları tanıyabilecek mi? </st><st c="44437">Bir sonraki bölümde o geleceğin bir görüntüsünü ele alacağız.</st></p>
			<p><span><st c="44498">NOTLAR</st></span></p>
			<p><st c="44505">1 Chandran Nair, </st><span><st c="44523">Consumptionomics: Asia’s Role in Reshaping Capitalism and Saving the Planet</st></span><st c="44598"> (John Wiley &amp; Sons, 2011), s. </st><st c="44629">66.</st></p>
			<p><st c="44632">2 “Obesity: A Growing Threat to Health in China,” </st><span><st c="44683">The Lancet</st></span><st c="44693">, Cilt 384, No. </st><st c="44709">9945, S. </st><st c="44718">766—781, Ağustos 2014. </st><st c="44741">Ayrıca aynı sayıdaki başyazıya da bakabilirsiniz, http://www.thelancet.com/journals/lancet/article/PIIS0140-6736(14)61421-5/fulltext.</st></p>
			<p><st c="44874">3 Anthony Townsend, </st><span><st c="44895">Smart Cities: Big Data, Civic Hackers, and the Quest for a New Utopia</st></span><st c="44964"> (Norton, 2013), s. </st><st c="44984">28.</st></p>
			<p><st c="44987">4 </st><span><st c="44990">A.g.e.</st></span><st c="44996">, s. </st><st c="45001">9.</st></p>
			<p><st c="45003">5 </st><span><st c="45006">A.g.e.</st></span><st c="45012">, s. </st><st c="45017">9</st></p>
			<p><st c="45018">6 Benjamin R. </st><st c="45032">Barber, </st><span><st c="45040">If Mayors Ruled the World: Dysfunctional Nations, Rising Cities</st></span><st c="45103"> (Yale University Press, 2013). </st><st c="45135">Sosyolog Manuel Castells’in getirdiği “akış mekânı” terimi sadece teknolojik altyapımızda dolaşan bilgi paketlerini değil aynı zamanda altyapının kendisini de ifade eden bir kavramdır. </st><st c="45320">Bu basit tanıma ek olarak, Castells insanın yer ve zaman algısının, akış mekânından doğrudan etkilendiğini vurgular. </st><st c="45437">Bkz. </st><st c="45442">Castells, “An Introduction to the Information Age.”</st></p>
			<p><st c="45493">7 </st><span><st c="45496">A.g.e.</st></span><st c="45502">, s. </st><st c="45507">246.</st></p>
			<p><st c="45511">8 John Kasarda ve Greg Lindsay, </st><span><st c="45544">Aerotropolis: The Way We’ll Live Next</st></span><st c="45581"> (Farrar, Strauss and Giroux, 2011), s. </st><st c="45621">295.</st></p>
			<p><st c="45625">9 Graham Boynton, “The New Jet Age,” </st><span><st c="45663">Vanity Fair</st></span><st c="45674">, Temmuz 2014, http://www.vanityfair.com/news/business/2014/07/dubai-international-airport-emirates-airbus-a380. </st><span><st c="45787">Vanity Fair</st></span><st c="45798"> dergisi Dubai International ve the Emirates Airlines’ın Airbus filosu hakkındaki bir haberde uzun bir tanıtım yapmıştır. </st><st c="45920">Yeni bir şaşaa çağının başladığı açıklanan haberde, “Ortadoğu çölüne yolculuğun büyüsünü” artıran duşlar ve canlı bir bar alanı bulunan uçaklardan söz edilmektedir.</st></p>
			<p><st c="46084">10 Edward Glaeser, </st><span><st c="46104">The Triumph of the City</st></span><st c="46127"> (Penguin US, 2011), s. </st><st c="46151">158.</st></p>
			<p><st c="46155">11 A.g.e., s. </st><st c="46170">29.</st></p>
			<p><st c="46173">12 A.g.e., s. </st><st c="46188">248, 37—38.</st></p>
			<p><st c="46199">13 A.g.e., s. </st><st c="46214">143. </st><st c="46219">Karşılaştırma açısından, şunu belirtmekte yarar var: Empire State Binasının şimdiki kiracılarından biri, seyir platformu yakınlarındaki bir yerin foot karesini 832 dolara kiralıyor; bu miktarın yeryüzündeki herhangi bir şehirdeki en yüksek kiralama ücreti olduğu düşünülüyor. </st><st c="46495">Bkz. </st><st c="46500">Adam Pincus, “Empire State Building: A buyer’s manual,” </st><span><st c="46556">The Real Deal</st></span><st c="46569">, Eylül 2013, http://therealdeal.com/issues_articles/empire-state-building-a-buyers-manual/</st></p>
			<hr />
			<div>
				<div id="footnote-000" epub:type="footnote">
					<p><a href="AkilliSehirler-25.xhtml#footnote-000-backlink"><st c="46660">[1]</st></a><st c="46664">. Akış uzamı olarak da çevrilebilecek olan akış mekânı, “hızlanan yerel ötesi ve ulus ötesi teknolojik hareket ve akış” olarak, yer mekânı ise “şehirlerdeki günlük yaşamın geçtiği coğrafi alanlar ve toplumlar” olarak açıklanabilir– ç.n.</st></p>
				</div>
			</div>
		</div>
	<div id="charCountTotal" value="46900"></div></body>
</html>
