<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkilliSehirler-23</title>
    <meta http-equiv="Content-Type" content="text/html; charset=utf-8" />
  

</head>
  <body id="AkilliSehirler-23" lang="tr-TR" xml:lang="tr-TR">
		<div>
			<h1 id="_idParaDest-11"><span><st c="0">MISIR 2015: </st><br /><st c="13">UMUT VERİCİ BİR PERSPEKTİF </st><br /><st c="40">OLARAK AKILLI ŞEHİR </st></span></h1>
			<p><st c="60">KAHİRE’DE, Ramazan ayı boyunca hava kararırken şehre tepeden bakan Memlük Kalesinden oruç açma zamanının geldiğini bildiren top atışları yapılır. </st><st c="206">Beyaz yazlık üniformalarının içinde terleyen Kahire polisleri aşırı kalabalık kavşaklarda durup yaya olarak, otobüslerin içinde, eşek arabalarıyla ya da bisikletlerle, gittikçe daha da büyük bir telaş içinde akan insan ve otomobil selini yönetmeye çalışır. </st><st c="463">Herkes İslami takvimin en büyük kutlamalarından biri için gün batmadan eve ulaşmaya çalışıyordur. </st><st c="561">Sinirler gerilmiştir. </st><st c="583">Şehir sakinlerinin hep birlikte yaptığı bu yüklenme, bu eski şehrin altyapısını çatırdatmaktadır. </st><st c="681">Şehir merkezinin caddelerinin tümünde bulunan Sovyet tarzı üstgeçitlerden birinin altında emrindeki memurlarla birlikte bekleyen polis müdürü bitkin görünmektedir. </st><st c="845">Bana, top atışlarından önceki bir saatin, kendisi ve adamları için şimdiye dek müdahale ettikleri tüm acil durumlardan daha yorucu olduğunu söylüyor.</st></p>
			<p><st c="994">Bu telaş Kahire caddelerinin gelişigüzel yapılmış yolları konusunda deneyimli olan sürücüleri bile boğabilir. </st><st c="1105">Şehirde pek saygınlığı olmayan ve sık sık bozulan sokak lambaları görünmez haldedir. </st><st c="1190">Yirmi milyon nüfuslu bu metropolde çalışan insanların neredeyse hepsi aynı anda bu tıkanmış eski ulaşım ağıyla eve gitmek isteyince </st><span><st c="1322">acil durum</st></span><st c="1332"> demek hiç abartı olmaz. </st><st c="1357">Bu şehir nadiren dikiş yerlerinden patlamaya bu kadar yakın görünür.</st></p>
			<p><st c="1425">Ucu ucuna sadece bir milyon kişi için planlanmış bir coğrafi alanda böyle milyonlarca insanın yaşıyor olmasından kaynaklanan sorun, karmakarışık bir trafik, boğucu bir ortam ve genel bir kaos olarak kendini gösterir (trafik kazalarında yılda yaklaşık bin kişinin ölmesi ve 8 milyar dolarlık üretim kaybı da cabası).</st><sup><st c="1741">1</st></sup><st c="1743"> Bu kentsel curcuna, yani Kahire şehir merkezi, hayal gücünü zorlar.</st></p>
			<p><st c="1811">Ama Kahire’nin keşmekeşine alışmış olanlar önemli bir farkındalık kazanır: Fırsat ve işlevsizlik birbirini yok etmez. </st><st c="1930">Her ikisi de yirminci yüzyıl şehirlerinin çoğunun gerçek yüzünü yansıtır. </st><st c="2004">Peki, kitabın önceki bölümlerinde açıklanan ve sınanan akıllı şehir konsepti ve teknolojik ana plan yaklaşımı, en zorlu kahverengi alan geliştirme çalışmalarının üstesinden gelmek için nasıl kullanılabilir? </st><st c="2211">En zorlu kahverengi alanlar derken, Kahire, Mexico City ve daha birçok şehri kastediyorum. </st><st c="2302">Bunlar, kökleri yüzlerce yıl önceye uzanan, on milyonlarca nüfusu olan ve ülkelerindeki ekonomik büyüme ve toplumsal barış için vazgeçilmez olan şehirlerdir. </st><st c="2460">Akıllı şehir teknolojisi sadece trilyon dolarlık bir sektör değildir; yirmi birinci yüzyılın en zorlu meydan okumalarından bazılarına çözüm bulmanın anahtarıdır.</st></p>
			<p><st c="2621">Kahire patlamaya hazır bir bölgede göreceli bir istikrara sahip bir yer olarak kabul edilen bir ülkenin merkezidir. </st><st c="2738">En kalabalık megaşehirler arasında, mutlak öngörülemezlik konusunda bu karmaşık, büyüleyici yerle boy ölçüşebilecek çok az şehir vardır. </st><st c="2875">Kahireliler dayanıklı insanlardır; çoğu zaman bu kalabalık şehirde yaşamanın gerginliğine güler yüzlülükle ve sokak düzeyinde doğaçlama bir şekilde yapılan düzenlemelerle yaklaşırlar. </st><st c="3059">Elektrik kesildiğinde—zengin ve yoksul semtlerin ikisinde de sık sık kesilebiliyor—şehir sakinleri susuz, metrosuz, benzinsiz ve diğer temel ihtiyaç maddeleri olmadan geçinip gidebiliyorlar. </st><st c="3250">Alışmışlar.</st></p>
			<p><st c="3261">Neredeyse otuz yıl iktidarda kalan Hüsnü Mübarek’in gidişinden sonra Kahire’deki sorunlar tavan yaptı. </st><st c="3365">2014 Ağustosundaki büyük elektrik kesintisi neredeyse tüm şehri karanlığa boğdu. </st><st c="3446">Bu aksama, sıcak yaz aylarında elektriğin eskiden beri düzensiz bir şekilde verildiği bu şehirde bile beklenmedik bir durumdu. </st><st c="3573">Ama yine de buna şaşırmak zor: Talep artmış, bir yandan da enerji fiyatları ve hükümet karşıtı sabotajlar elektrik arzını istikrarsızlaştırmıştı. </st><st c="3719">Bu arada diğer yükselen ülkelerde gördüğümüz demografik sorunlar Mısır’da da var. </st><st c="3801">Nüfusun yüzde 50’si yirmi beş yaş altı insanlardan oluşuyor; işsizlik yüzde 13 düzeyinde ve hükümet temel ihtiyaçları karşılamakta zorlanırken bütçe açığı da büyüyor. </st><st c="3968">Ayrıca bu işsiz insanların çoğu Kahire’de yaşıyor.</st></p>
			<p><st c="4018">Ama pek çok olumlu işaret de var. </st><st c="4053">2015 Nisanında Moody’s, kısa vadede yüzde 4,5 ve sonraki yıllarda yüzde 5-6 oranında GSYH artışı tahminine dayanarak Mısır’ın kredi notu görünümünü durağana yükseltti. </st><st c="4221">Nakit rezervleri artmış durumda ve temel kreditörler yeniden destek açıklamasında bulunuyorlar. </st><st c="4317">Belki de en önemlisi, Mısır, ekonomik yapısında reform yapmaya ve bütçe açığını düşürmeye kararlı.</st><sup><st c="4415">2</st></sup><st c="4417"> Kahire şehir merkezinin altyapısı son derece yıpranmış bir durumda olmasına karşın özgün, eskimiş Kahire şehir planının kısıtlamalarını aşmak yönündeki ilk çabalar olarak, 6 Ekim Şehri ve Yeni Kahire gibi yeni kentsel peyzaj çalışmalarını görüyoruz. </st><st c="4668">Bu planlar hâlâ tam olarak olgunlaşmış değil ama Mısırlı liderler büyümenin gelir getirici olmasını sağlamaya çalışıyorlar.</st></p>
			<p><st c="4791">Kahire uzun zamandır bir kültür merkezi olarak bilinir. </st><st c="4848">Müziği, edebiyatı ve televizyon kanalları Ortadoğu ve Afrika’da etkilidir. </st><st c="4923">Ayrıca şehir etkileyici bir teknolojik inovasyona ev sahipliği yapmaktadır. </st><st c="4999">Ölümcül trafik modelleri, kullanıcılarına trafik enformasyonu sağlayan Bey2ollak gibi uygulamaların yaratılmasına yol açmıştır. </st><st c="5127">Yeni bir teknoloji şirketinin ürünü olan Bey2ollak kitle kaynaklı bir uygulamadır ve bir milyona yakın kullanıcısı için “trafik için trafik ışıklarından daha önemlidir”.</st><sup><st c="5296">3</st></sup><st c="5298"> Bu tek örnek son derece öğreticidir. </st><st c="5336">Karanlıkta yemek pişirmeye hatta araç kullanmaya alışmış olan şehir sakinlerinin dijital teknolojiyi coşkulu bir şekilde kullanması beklenebilir.</st></p>
			<p><st c="5481">Bu insan sermayesinin çoğu, modern Mısır toplumunun başından beri var olan enerjik orta sınıf tarafından yaratılmaktadır. </st><st c="5604">Ülkedeki üniversitelere, medyaya ve diğer kültürel öğelere bu sınıf canlılık veriyor. </st><st c="5690">Orta sınıfın alt katmanı—düşük nitelikli çalışanlar—ülkedeki son kargaşadan büyük darbe yemiştir. </st><st c="5788">Bu insanlar, küçük ve orta büyüklükteki işletmelerin (KOBİ) sağlıklı bir şekilde çalışmalarına bağımlıdır ve bu işletmeler de küreselleşen ekonomide gözlemlediğimiz gibi, internet olanaklarının en iyi şekilde kullanım imkânının kendilerine sunulmasına bel bağlıyorlar.</st></p>
			<p><st c="6056">Dolayısıyla inovasyona eğilimli olmasına karşın Kahire için daha ileriye dönük bir düşünme biçimi ve ekonomik inisiyatif gerekiyor. </st><st c="6189">Şehirdeki küçük işletmeler kendi çaplarında büyümek için esnek (ve güvenilir) bir dijital teknolojiye ihtiyaç duyuyor. </st><st c="6308">Akıllı ve bağlantılı bir platform bu şehrin akışına bir heyecan ve düzen kazandırabilir. </st><st c="6397">Böylece Mısır da bölgedeki etkisini artırabilir ve yirmi birinci yüzyılda kültür ve teknolojide olumlu trendler belirleyebilir.</st></p>
			<p><st c="6524">Ülkedeki ticaretin büyük bir kısmı Kahire ve İskenderiye’de gerçekleşmektedir. </st><st c="6604">Bu yüzden bu iki şehir için uygun bir şekilde hazırlanıp uygulamaya geçirilecek ICT ana planları, ya potansiyeli ya da sorunlarıyla anılabilecek bu ülkeye büyük yarar sağlayabilir.</st></p>
			<p><st c="6784">Kahire ICT ana planının esasları, bu kitapta ele alınan örnek olay çalışmalarına benzer şekilde olabilir. </st><st c="6891">Tabii sonuçta, her şehir ve bölgenin, kendi koşullarına ve tercihlerine göre başarılı olması (ya da mücadele etmesi) gerekiyor. </st><st c="7019">Kahire’nin bazı gereksinimleri her kentsel ortamda bulunabilecek gereksinimler olsa da ayrıntılar, yerel koşulları ve şehir sakinlerinin gereksinimlerini yansıtmak zorundadır.</st></p>
			<p><st c="7194">ICT ana planının aşağıdaki maddeleri dikkate alması gerekecektir:</st></p>
			<p><span><st c="7260">• </st></span><st c="7263">Şehirdeki küçük ve orta büyüklükteki işletmelerin gelişim ve kapsamını artıracak inovasyon kümelerinin yaratılması.</st></p>
			<p><span><st c="7378">• </st></span><st c="7381">Trafiği azaltmak için uzaktan [evden] çalışmaya olanak veren işyerleri açılmasının teşviki ve işgücüne daha fazla kadının katılması.</st></p>
			<p><span><st c="7513">• </st></span><st c="7516">Doğrudan yabancı yatırımın teşviki ve Kahire’nin dış bölgelerinde yeni işyerleri açılmasının desteklenmesi. </st><st c="7624">6 Ekim Şehri ve Yeni Kahire, ekonomik merkezlerden uzak olduğu için henüz Kahireliler arasında popüler hale gelme başarısını yakalayamadı. </st><st c="7763">İş, dijital teknoloji ve uzaktan çalışma konularında yeni gelişmeler sağlanması gerekiyor; böylece bunlar şehir merkezindeki baskıyı azaltacak kadar çekici hale getirilebilirler.</st></p>
			<p><span><st c="7941">• </st></span><st c="7944">Turizm ekonomisini korumak ve şehrin zengin ve yoksul tüm bölgelerinde güvenlik ve asayişi artırmak için güvenlik kameraları sistemi ve diğer güvenlik özelliklerinin sağlanması.</st></p>
			<p><st c="8121">Bir dijital hizmet platformu tarafından desteklenen ve ilk adım olarak yeni yerleşim ve iş bölgelerini de bu sistemin içine alan Kahire hızla modernleşebilir. </st><st c="8281">Ünlü Tahrir Meydanıyla, Kahire şehir merkezi hiçbir zaman bir düzen ve etkili bir akış timsali haline gelmeyebilir. </st><st c="8397">Kaldı ki Roma ve Paris gibi şehirler de mevcut trafik düzenleri nedeniyle eleştirilebilir. </st><st c="8488">Ama tüm cephelerde ilerleme kaydedilirse, kabul edilemez uygulamalardan ve verimsiz dağıtım sistemlerinden kaynaklanan baskılar yönetilebilir düzeylere indirilebilir.</st></p>
			<p><st c="8654">Kadınlar için uzaktan çalışmaya olanak veren işyerleri açılması, hem trafiği rahatlatma hem de işsizliği azaltma konularında önemli rol oynayabilecek bir konsept örneğidir. </st><st c="8828">Yüzde 13’lük işsizlik oranı yeterince sorunludur ama Mısırlı kadınlar arasındaki işsizlik yüzde 29 oranındadır. </st><st c="8940">Bu durum, GSYH üzerinde büyük bir yüktür çünkü eğitimli kadınlar bile çoğu zaman iş hayatına girmekten caydırılmaktadır. </st><st c="9061">2010’da Pew Araştırma Merkezi tarafından yapılan bir araştırmada, Mısırlıların yüzde 54’ünün işyerlerinde kadınlarla erkeklerin ayrılmasını desteklediği saptanmıştır ve bu, Nijerya, Ürdün ve Endonezya’dan daha büyük bir orandır.</st><sup><st c="9289">4</st></sup><st c="9291"> Orta ve üst sınıflardaki Mısırlı kadınların daha fazla fırsatlara sahip olmasına karşın tarımla uğraşan kesimlerdeki yoksul kadınlar çoğu zaman erkenden okulu bırakıyor. </st><st c="9462">Ayrıca hangi sınıftan olursa olsun tüm kadınlar sokaklarda cinsel taciz tehdidiyle karşı karşıya kalıyor. </st><st c="9568">Bu durum, işe gitmek için dışarı çıkmak zorunda kalan kadınlar için ciddi bir caydırıcı etkendir. </st><st c="9666">Dijital istihdam fırsatları, kadınları işgücünün içine çekmek için önemli bir rol oynayabilir.</st></p>
			<p><st c="9760">Dijital uzaktan çalışma merkezleri, eski ve yeni arasında yararlı bir köprü teknoloji işlevi görebilir. </st><st c="9865">Okulların ya da yerleşim alanlarının yakınlarında kurulacak bu merkezler çalışan kadınların işe gidip gelmek için dışarı çıkma gereksinimlerini önemli ölçüde azaltabilir. </st><st c="10036">Aile-dostu bir ortam sunan birkaç uzaktan çalışma merkezinden oluşan bir pilot uygulama yapılabilir. </st><st c="10137">“Bir hizmet olarak ofis alanı” şeklinde nitelendirilebilecek bu merkezlerde geniş bant bağlantısı, IP ve video olanakları sağlanır ve anneleri çalışırken çocukların gözetim altında oyun oynayabilecekleri alanlar yapılır. </st><st c="10358">Hükümet, bölgesel tedarikçiler ve bir teknoloji firması tarafından ortaklaşa finanse edilen üç ya da dört merkezin ilk uygulaması bile sosyal demografik bir oyun değiştirici işlevi görebilir. </st><st c="10550">Bu, koşullara ve kültüre uygun bir çözümdür.</st></p>
			<p><st c="10594">2015 itibariyle ülke çapında sadece yüzde 5’lik bir geniş bant kullanımı oranı olan Mısır’ın sabit geniş bant erişimini artırması gerekir. </st><st c="10734">Kahire için bir akıllı şehir planının diğer bileşenleri şunlardır: akıllı enerji yönetimi, artırılmış siber güvenlik ve portala ve akıllı karta dayalı hükümet hizmetlerinin yaygın bir şekilde kullanımıyla yüksek yönetişim verimliliği. </st><st c="10969">Bu, refah için olduğu kadar asgari geçim programları için de özel bir öneme sahiptir. </st><st c="11055">Liste uzun ama dünyanın her yanındaki şehirler bu görevlerin tümünü yapmak için IoE teknolojisini kullanıyor.</st></p>
			<p><span><st c="11164">HER ŞEYİN VE HERKESİN İNTERNETİ</st></span></p>
			<p><st c="11196">Kentsel işlevlerin dijitalleştirilmesinin temsil ettiği olanaklar gerçekliğe dönüşünce stratejik ve makroekonomik kentsel büyüme fikrinin teknoloji sektörünün geleceğinin çok önemli bir parçası olduğunu gördük; düşünme, deneme ve uygulamanın büyük bir kısmı, gelişmekte olan ülkelerde gerçekleşerek Batı’dan Doğu’ya teknolojik inovasyon aktarımları şeklinde gördüğümüz o eski şablonun bir kısmını tersine çeviriyordu.</st></p>
			<p><st c="11614">Modern şehir yaşamını daha sürdürülebilir, daha sağlıklı, daha yeşil ve daha verimli hale getirmek için teknolojiyi kullanma yönündeki bu küresel çabaların bir parçası olmak, keyif verici, eğitici ve geliştiriciydi. </st><st c="11831">İnsanların yaşama biçimi—gerek şehirler gerekse küçük kasabalarda ya da köylerde—daha iyiye ya da daha kötüye gidecektir; bu, yeni interaktif araçları nasıl kullanacakları konusunda verecekleri karara bağlıdır.</st></p>
			<p><st c="12041">Gelişmekte olan ve gelişmiş ülkelerde, Her Şeyin İnternetinin orta gelir inovasyon ve büyümesine olanak vermekten daha iyi bir kullanımı olamaz. </st><st c="12187">Tedarik zinciri dijitalleştirildiğinde ve ürün ve hizmet üretip pazara girerken, gelişmekte olan ülkelerin çoğuna egemen olan oligarşik tekelleri baypas edebildiklerinde KOBİ’lerin işleri yoluna girecektir. </st><st c="12394">Şehir sakinleri teknolojik imkânlara sahip olup onlardan doğaçlama olanaklar elde ettikleri zaman doğrudan ve dolaylı olarak çok büyük yararlar elde edebilirler.</st></p>
			<p><st c="12555">Kahire ve Songdo kadar çeşitlilik sergileyen şehirler girişimciliği teşvik edebilir, daha güçlü yerel topluluklar oluşturabilir ve IoE teknolojisinin neleri başarmak için kullanılması gerektiğini açıklayan yeni kullanım kılavuzları yazabilirler. </st><st c="12802">Belki de en önemlisi, bu yeni doğmuş teknolojiyi şimdiden kucaklayan Mısır ve diğer ülkeler, birkaç gelişim aşamasını atlayarak küresel oyun sahasını yeniden düzenleyebilirler. </st><st c="12979">Çin bu noktada önemli bir örnek ortaya koydu. </st><st c="13025">Daha önce ele aldığımız temel ilerlemelerle bile Mısır düzeyinde bir GSYH’sı olan bir ülkenin yıllık olarak 2 ila 4 puanlık bir ek büyüme sağlayabileceği düşünülebilir; bu, verimli bir yatırım döngüsü başlatmaya ve ülkeyi çok daha güçlü bir bölgesel konuma getirmeye yetecek bir büyümedir.</st></p>
			<p><st c="13314">Yirmi birinci yüzyılda Her Şeyin İnterneti birincil refah sağlama aracımız olacaktır. </st><st c="13401">Onu araştırmaya devam etmemiz ve en önemli yararlarını bulmamız gerekiyor.</st></p>
			<p><span><st c="13475">NOTLAR</st></span></p>
			<p><st c="13482">1 “Cairo traffic is much more than a nuisance,” World Bank, 21 Ağustos 2012, http://www.worldbank.org/en/news/feature/2012/08/21/cairo-traffic-much-more-than-nuisance.</st></p>
			<p><st c="13650">2 Moody’s derecelendirmesi, 7 Nisan 2015, https://www.moodys.com/research/Moodys-upgrades-Egypt-to-B3-with-a-stable-outlook--PR_320392.</st></p>
			<p><st c="13786">3 “Egypt’s tech innovators seize opportunity from turmoil,” BBC.com, 25 Eylül 2013, http://www.bbc.com/future/story/20130925-egypt-innovation-from-turmoil.</st></p>
			<p><st c="13942">4 “Muslim Publics Divided on Hamas and Hezbollah,” Pew Research Center, Aralık 2010, http://www.pewglobal.org/2010/12/02/muslims-around-the-world-divided-on-hamas-and-hezbollah/.</st></p>
		</div>
	<div id="charCountTotal" value="14121"></div></body>
</html>
