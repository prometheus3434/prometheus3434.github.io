<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<div class="box">
<div class="btx">6</div>
</div>
<h2 title="6: Amerika Siyasetinin Yazılı Olmayan Kuralları">Amerika Siyasetinin Yazılı Olmayan Kuralları</h2>
<p class="ePrg">4 Mart 1933 tarihinde, Büyük Buhranın en karanlık günleri yaşanırken Amerikalı aileler ilk yemin konuşmasını yapan Franklin D. Roosevelt’i dinlemek için radyolarının başına toplandılar ve kasıtlı, gürleyen sesi ile yaptığı deklarasyonu duydular: “<a href="--LNote-07.xhtml#lastnote-07-001" id="ln07001"><sup>Kongreden bu krizi aşmak için kalan tek aracı isteyeceğim</sup></a>: Bu acil duruma karşı savaşmak için geniş başkanlık gücü, yabancı bir düşman tarafından işgal ediliyor olsaydık bana verilecek güç ile aynı büyüklükte bir güç.” Roosevelt yerli bir kriz ile yüzleşmek için anayasanın ona bir başkan olarak sunduğu en açık uçlu sayılan gücü; savaş güçlerini talep etmekteydi.</p>
<p>Roosevelt bunun yeterli olmadığını söylüyordu. 1936 yılının Kasım ayında oyların %61’ini alarak tekrar seçildi. Bu, Amerikan tarihinin en büyük popülerliğe sahip başkanlık mandasıydı. Fakat hırslı siyasi ajandasını beklenmedik bir kaynak tarafından deli ceketi ile bağlanmış halde bulacaktı: hepsi de yasal eğitimlerini on dokuzuncu yüzyılda tamamlamış erkeklerden oluşan muhafazakar (ve onun görüşü ile geriye dönük) Anayasa Mahkemesi. Anayasa Mahkemesi bir yasayı engellemek konusunda hiçbir zaman 1935 ve 1936 yıllarında olduğu kadar aktif olmayacaktı. <a href="--LNote-07.xhtml#lastnote-07-002" id="ln07002"><sup>Mahkeme Yeniden Yapılaşma programının büyük kısımlarını</sup></a> genelde tartışmaya açık nedenlerle anayasaya aykırı buldu. Roosevelt’in gündemi ipin ucunda asılı duruyordu.</p>
<p>Bu yüzden 1937 yılının Şubat ayında, ikinci döneminin ikinci haftasına girmekte olan Roosevelt Anayasa Mahkemesinin üye sayısını yükseltmeyi içeren teklifini sundu. Rakipleri tarafından “mahkemeyi kendi adamları ile doldurmak” olarak görülen bu hareket anayasadaki bir boşluktan yararlanıyordu: III. Madde, Anayasa Mahkemesindeki yargıçların sayısı konusunda kesin bir şey söylemiyordu. <a href="--LNote-07.xhtml#lastnote-07-003" id="ln07003"><sup>Roosevelt’in teklifi</sup></a> onun yetmiş yaşın üstünde olan her üye için, üye sayısı on beşe çıkana kadar yeni bir yargıç eklemesine izin verecekti. Altı yargıç yetmiş yaşında ya da daha yaşlı olduğu için Roosevelt hemen altı yargıç atayabilirdi. Başkanın motivasyonu belki de anlaşılabilirdi; Yeniden Yapılaşmanın hedeflerine ulaşabilmek için daha güvenli bir yasal temel arıyordu. Ancak bu yasa geçseydi tehlikeli bir örnek oluşturacaktı. Mahkeme aşırı politikleşecek ve Perón’un Arjantin’i ya da Chávez’in Venezuela’sı gibi üyeliği, üye sayısı ve seçim kuralları sürekli hileye açık olacaktı. Roosevelt bu adli yasayı geçirebilseydi, başkanların akranı olan dalları baltalamamaları gerektiğine dair anahtar öneme sahip bir standart yıkılmış olacaktı.</p>
<p>Fakat bu standart ayakta kaldı. <a href="--LNote-07.xhtml#lastnote-07-004" id="ln07004"><sup>Roosevelt’in mahkemeleri kendi yandaşları ile doldurma planı</sup></a>, başkanlığı boyunca başka hiçbir harekette olmadığı kadar büyük bir muhalefet ile karşılaştı. Sadece Cumhuriyetçiler değil aynı zamanda basın, önde gelen avukatlar ve yargıçlar ve şaşırtıcı sayıda büyük bir Demokrat kitlesi de karşı çıktı. Yasa teklifi aylar içinde Roosevelt’in kendi partisinin çoğunluğu oluşturduğu kongre tarafından öldürülmüştü. Büyük Buhran kadar derin bir kriz ile karşılaştıklarında bile denge ve denetim sistemi işe yaramıştı.</p>
<p class="ePrg">Amerikan Cumhuriyeti, güçlü demokratik standartlar ile doğmadı. Aslında ilk yıllarında korkulukları olmayan bir demokrasinin tam bir örneğiydi. Gördüğümüz gibi karşılıklı tolerans standardı 1780 ile 1790’lı yıllarda henüz ilkel bir aşamadaydı: Birbirlerini meşru rakipler olarak görmekten uzak olan Federal ve Cumhuriyetçi partiler karşı tarafı vatan hainliği ile suçlamaktaydılar.</p>
<p>Parti düşmanlığı ve güvensizlik iklimi bizim bugün anayasal sert atışlar dediğimiz olguyu cesaretlendirdi. 1798 yılında <a href="--LNote-07.xhtml#lastnote-07-005" id="ln07005"><sup>Federaller hükümete karşı suçlayıcı yanlış ifadeler ileri süren İsyana Teşvik yasasını çıkardılar</sup></a>. <a href="--LNote-07.xhtml#lastnote-07-006" id="ln07006"><sup>Bu yasa, hükümeti suçlayıcı eleştiriler içeren belirsiz bir yasaydı ve Cumhuriyet Partisi gazetelerini ve eylemcilerini hedef almak için kullanıldı</sup></a>. Federal Başkan Adams’ın, Cumhuriyetçi muhalefetin lideri Jefferson’a karşı yarıştığı 1800 seçimlerinde iki taraf da rakiplerini sonsuza kadar devre dışı bırakarak kalıcı zafere ulaşmak istiyordu. Federal lider Alexander Hamilton, Jefferson’ın başkanlığa yükselişini engellemek için <a href="--LNote-07.xhtml#lastnote-07-007" id="ln07007"><sup>“yasal ve anayasal bir adım”</sup></a> bulmaktan bahsederken Jefferson ise bu seçimi Amerika’yı krallıktan kurtarmak için son fırsat olarak tanımlıyordu. Jefferson’ın zaferi yoğun parti hırçınlıklarının sonu olmadı. Sakatlanmış Federal Kongre, Jefferson’ın mahkeme üzerindeki etkisini sınırlamak için Anayasa Mahkemesinin üye sayısını altıdan beşe düşürdü. Yeni çoğunluğa sahip olan Cumhuriyet Kongresi ise bu hareketi iptal etti ve birkaç yıl sonra Jefferson’a başka bir atama daha kazandırmak için Anayasa Mahkemesinin üye sayısını yediye çıkardı.</p>
<p>Bu kalıcı zafere karşı yürütülen çare aramasının sönmesi on yıllar sürecekti. Günlük siyasetin talepleri ve yükselen yeni jenerasyon kariyer siyasetçileri yarışın kazanımlarını düşürmeye yardımcı oldu. Devrim sonrası jenerasyon siyasette kimi zaman kazanma kimi zaman da kaybetme fikrine ve rakiplerin her zaman düşman olmak zorunda olmamasına alışık büyümüştü. Bu yeni görüşün sembolü olan Martin Van Buren modern Demokrat Partinin kurucusu ve sonraki ABD başkanıydı. Richard Hofstadter, Van Buren’ı şu şekilde tanımlıyor;</p>
<p class="iPrg"><a href="--LNote-07.xhtml#lastnote-07-008" id="ln07008"><sup>Dost canlısı taşra mahkeme avukatının siyasete geçişinin simgesi, bir düşman ile uzun yıllar sürecek hareketli mahkeme düellolarından zevk alacak olan ama mahkeme dışında karşılıklı saygıyı koruyan ve genelde diğer profesyonellerin gerçek bir dostu olan bir avukat</sup></a>.</p>
<p class="ePrg">Van Buren kariyeri boyunca <a href="--LNote-07.xhtml#lastnote-07-009" id="ln07009"><sup>“pek çok rakip”</sup></a> ile karşılaşmış olsa da bir biyografi yazarının belirttiği gibi “çok az düşmanı” olmuştur. Kurucular, muhalefet partileri isteksizce kabul etmiş olsalar da, <a href="--LNote-07.xhtml#lastnote-07-010" id="ln07010"><sup>Van Buren’in jenerasyonu</sup></a> bunu standart olarak kabul etmiştir. Tamamen zıtlardan oluşan siyaset böylece karşılıklı tolerans siyasetine dönüşmüştür.</p>
<p>Ancak Amerika’nın bu yeni doğan standartları kurucuların bastırmaya çalıştığı bir konu nedeniyle kısa süre sonra dağılmıştır: Kölelik. 1850’li yıllar boyunca kölelerin geleceği ile ilgili gittikçe artan fikir ayrılığı ülkeyi kutuplara bölmüş ve bir tarihçiye göre siyasete yeni bir <a href="--LNote-07.xhtml#lastnote-07-011" id="ln07011"><sup>“duygusal yoğunluk”</sup></a> kazandırmıştır. Beyaz, güneyli çiftlik sahipleri ve onların Demokratik yandaşları için Cumhuriyet Partisi ile ilişkili olan köleliği kaldırma akımı varoluşsal bir tehdit yaratıyordu. Köleliğin en etkili savunucularından biri olan Güney Carolina senatörü John C. Calhoun, Güney’de köleleri özgür bıraktıktan sonraki dönemi kıyamet benzeri kelimelerle anlatıyordu. Ona göre eski köleler;</p>
<p class="iPrg">Siyasi ve sosyal ölçekte <a href="--LNote-07.xhtml#lastnote-07-012" id="ln07012"><sup>beyazların üzerine yükselecekler</sup></a>. Biz, bir kelimeyle onlarla yer değiştirmiş olacağız - bu özgür ve aydınlanmış insanların üzerine düşen en büyük bozulmadır ve kendi ve atalarımıza ait olan evlerden kaçmadıkça ve ülkemizi düzensizlik, anarşi, fakirlik, sefalet ve perişanlık içinde kalacak olan eski kölelere terk etmedikçe bundan kaçamayacağız.</p>
<p>Köleliğin neden olduğu kutuplaşma Amerika’nın hâlâ kırılgan olan karşılıklı tolerans standardını yıkmıştı. Demokrat temsilci Henry Shaw Cumhuriyetçilere <a href="--LNote-07.xhtml#lastnote-07-013" id="ln07013"><sup>“Anayasaya ve Birliğe ihanet edenler”</sup></a> derken Georgia senatörü Robert Toombs ise “federal hükümetin vatan haini Siyah Cumhuriyet Partisinin ellerine düşmemesi” için yeminler ediyordu. <a href="--LNote-07.xhtml#lastnote-07-014" id="ln07014"><sup>Köle karşıtı</sup></a> siyasetçiler ise köle yanlısı siyasetçileri “vatan hainliği” ve “isyana teşvik” ile suçluyorlardı.</p>
<p>Temel standartların erozyonu kabul edilebilir siyasi hareketlerin ötesine geçmişti. Fort Sumter’da silah seslerinin duyulmasından birkaç sene önce, kongrede partiler arası şiddet yayılmıştı. <a href="--LNote-07.xhtml#lastnote-07-015" id="ln07015"><sup>Yale tarihçisi Joanne Freeman</sup></a> 1830 ile 1860 yılları arasında ABD Meclisi ve senatosunda bıçaklamalar, dayak ve silahların çekilmesi gibi 125 olay olduğunu tahmin ediyor. Uzun zaman geçmeden Amerikalıların öldürdüğü Amerikalıların sayısı yüz binlere ulaşacaktı.</p>
<p>İç Savaş Amerika’nın demokrasisini kırdı. Amerika eyaletlerinin üçte biri 1865 seçimlerine katılmadı; elli senato koltuğundan yirmi ikisi ve meclisteki koltukların çeyreğinden fazlası boş kalmıştı. <a href="--LNote-07.xhtml#lastnote-07-016" id="ln07016"><sup>Başkan Lincoln haksız tutuklamayı yasaklayan kanunu kaldırdı</sup></a> ve biri hariç anayasal olarak şüpheli olan başkanlık emirleri verdi; kölelerin özgür bırakılması. Birliğin zaferini takiben eski Konfederasyon eyaletlerinin büyük bir kısmı ordu yönetimi altına girdi.</p>
<p>İç Savaş travması, Amerikalıları neyin yanlış gittiğine dair yakıcı bir soru ile baş başa bırakmıştı. 600.000’den fazla ölüyü içeren <a href="--LNote-07.xhtml#lastnote-07-017" id="ln07017"><sup>inanılmaz yıkım</sup></a> pek çok kuzeyli entelektüelin kendi demokrasilerinin üstünlüğüne dair inancını parçalamıştı. Amerika Anayasası ilhamını Tanrıdan aldığı düşünülen doküman değil miydi? Bu kendini-sorgulama dalgası yazılı olmayan kurallara dair yeni bir ilginin yükselmesine neden oldu. 1885 yılında, o zamanların <a href="--LNote-07.xhtml#lastnote-07-018" id="ln07018"><sup>siyasi bilim profesörü ve Güneyli bir Konfederasyon ailesinin oğlu olan Woodrow Wilson</sup></a>, kongre hakkında bir kitap yayınlayarak anayasal düzenlemeler ile kurumların gerçek çalışma şekilleri arasındaki uyumsuzluğu inceledi.</p>
<p>İç Savaştan sonra demokratik standartları tekrar ayağa dikmek hiçbir zaman kolay olmamıştır ve Amerika da istisna değildi. Savaşın yaralarının iyileşmesi zaman aldı; Demokratlar ve Cumhuriyetçiler istemeden de olsa birbirlerini meşru rakipler olarak kabul ettiler. Cumhuriyetçi aday Rutherford B. Hayes’ın 1876 kampanyasında siyasetçi Robert Ingersoll Demokratlar hakkında korkunç terimler kullanmıştı:</p>
<p class="iPrg">Bu ülkeyi yok etmeyi <a href="--LNote-07.xhtml#lastnote-07-019" id="ln07019"><sup>denemiş olan her adam</sup></a> Demokrattır. Bu büyük Cumhuriyetin yirmi yıldır karşılaştığı her düşman Demokrat çıkmıştır... Birlik mahkumlarına kurtların bastığı bir kırıntı tanesini bile çok gördükleri için fakir, bir deri bir kemik kalmış bir Birlik vatanseveri açlıktan deliliğe sürüklenip bu deliliğin getirdiği rüyalarda annesinin yüzünü gördüğünde ve kendisini çağıran annesinin dudaklarını bir kere daha ateşli yüzünde hissetme umudu içinde bu hayali takip ederken ölüme adım attığında onun sevgi ile atan kalbine o sefil kurşunu sıkan geçmişte de şimdide bir Demokrattır.</p>
<p class="ePrg">“Kanlı gömleği sallamak” olarak bilinen bu tarz etkili konuşma yıllar boyunca devam etmiştir.</p>
<p>Partiler arasında devam eden düşmanlık sonunda anayasal sert adımları getirmiştir. 1866 yılında <a href="--LNote-07.xhtml#lastnote-07-020" id="ln07020"><sup>Cumhuriyet Kongresi, Yeniden Yapılaşmayı yoldan çıkardıklarını düşündükleri Demokrat bir başkan olan Andrew Johnson’ın herhangi bir atama yapmasını engellemek için Anayasa Mahkemesinin üye sayısını ondan yediye düşürdü</sup></a>. Bir yıl sonra ise Johnson’ın Lincoln’nün kabine üyelerini senatonun onayı olmadan görevinden almasını engelleyen Görev Süresi İmtiyazı Yasasını çıkardı. Bu yasayı, anayasal otoritesinin ihlali olarak gören Johnson onu görmezden gelmiş ve bu da 1868 yılında <a href="--LNote-07.xhtml#lastnote-07-021" id="ln07021"><sup>“yüksek suç”</sup></a> nedeniyle mahkemeye verilmesine neden olmuştur.</p>
<p>Yine de İç Savaş jenerasyonu sahnelerden silindikçe Demokratlar ve Cumhuriyetçiler adım adım birbirleri ile yaşamayı öğrendiler. 1880 yılında kendisi gibi Cumhuriyetçilere <a href="--LNote-07.xhtml#lastnote-07-022" id="ln07022"><sup>“kanlı gömleği katlayıp kaldırmalarını”</sup></a> öğütleyen Beyaz Saray Sözcüsü James Blaine’in nasihatini duymuş ve tartışmaların odağını ekonomik sorunlara çevirmişlerdir.</p>
<p>Ancak partisel yaraları iyileştirmenin henüz zamanı gelmemişti. Karşılıklı tolerans ancak ırksal eşitlik konusunun siyasi gündemden düşmesi ile kurulabilecekti. Bu yolda kritik öneme sahip iki olay var. Bu olaylardan kötü bir üne sahip olan ilki 1876 yılında başkanlık seçiminin tartışmaları bitirdiği ve federal askerlerin güneyden ayrılması için verilen sözün karşılığında Cumhuriyetçi Rutherford B. Hayes’in başkanlığa yükseldiği 1877 yılındaki tavizdi. Bu anlaşma Afrikalı Amerikalıların üzerindeki zorlu bir savaş sayesinde kazanılan federal korumayı kaldırıyor ve güneyli Demokratların onların basit demokratik haklarını ellerinden almaları ile tek parti yönetimini pekiştirerek etkili bir şekilde Yeniden Yapılaşma <a href="--LNote-07.xhtml#lastnote-07-023" id="ln07023"><sup>döneminin sonunu getiriyordu</sup></a>. İkinci olay ise Henry Cabot Lodge’un 1890 yılında siyahların oy haklarını korumak için kongre seçimlerine federal denetim getiren Federal Seçim Tasarısı idi. Bu tasarının düşmesi güneydeki Afrikalı Amerikalıların oy verme haklarını korumak için yapılan federal çabaların sonunu getirecek ve onların düşüşünü garantileyecekti.</p>
<p>Bu iki olayın da trajik etkileri oldukça büyüktür. Sivil ve oy verme hakları pek çok güneyli Demokrat tarafından temel bir tehdit olarak görüldüğünden partilerin bu konuları bir kenara bırakması karşılıklı toleransın sağlanması için gereken temeli oluşturdu. Afrikalı Amerikalıların haklarından mahrum edilmesi beyazların üstünlüğünü ve Demokrat Partinin güneydeki baskın etkisini koruyarak partilerinin ulusal geçerliliğini ellerinde tutmalarına yardımcı oldu. Irksal eşitlik gündemden düştüğünde güneyli Demokratların korkuları yatıştı. Ancak o zaman partiler arası düşmanlık yumuşamaya başladı. Paradoksal şekilde daha sonra Amerikan demokrasisinin temeli olacak standartlar, oldukça büyük demokrasi karşıtı düzenlemelerden doğdu: Irksal dışlama ve güneyde tek parti yönetiminin sağlamlaştırılması.</p>
<p>Demokratlar ve Cumhuriyetçiler birbirlerini meşru rakipler olarak kabul ettiklerinde <a href="--LNote-07.xhtml#lastnote-07-024" id="ln07024"><sup>kutuplaşma kademeli olarak azaldı</sup></a> ve sonraki on yıllar boyunca Amerikan demokrasisinin temel karakteri olacak tarzda bir siyasetin yükselmesine olanak sağladı. <a href="--LNote-07.xhtml#lastnote-07-025" id="ln07025"><sup>İki taraflı işbirliği federal gelir vergisine izin veren On Altıncı Yasa Değişikliği (1913), ABD senatörlerinin doğrudan seçilmesini resmileştiren On Yedinci Yasa Değişikliği (1913) ve kadınlara seçim hakkı veren On Dokuzuncu Yasa Değişikliği (1919) gibi bir dizi önemli reformu mümkün kıldı</sup></a>.</p>
<p>Karşılıklı tolerans kendini tutmayı cesaretlendirdi. 19. yüzyılın sonlarında resmi olmayan kongreler ve alternatif çözümler çoktan hükümetin tüm dallarına nüfus etmeye başlamış ve bu da denge ve denetim sistemimizin oldukça iyi bir şekilde işlemesine olanak sağlamıştı. Bu standartlar dışarıdan gözlemleyenler için önemli olmayabilir. <a href="--LNote-07.xhtml#lastnote-07-026" id="ln07026"><sup>İki ciltlik başyapıtı</sup></a> olan <i>The American Commonwealth</i>’de (1888) İngiliz akademisyen James Bryce, Amerika siyasi sistemini işler halde tutanın ABD Anayasası değil, bunun yerine onun “kullanım şekli” olarak adlandırdığı yazılı olmayan kurallarımız olduğunu yazmıştır.</p>
<p class="ePrg">Yirminci yüzyılın başlarında karşılıklı tolerans ve kurumsal kendini tutma standartları iyi bir şekilde belirlenmişti. Gerçekten de bu ikisi, bizim çok takdir gören denge ve denetim sistemimizin temelini oluşturdular. Anayasal sistemimizin bizim beklediğimiz gibi çalışması için yönetim bölümü olan kongre ve yasamanın hassas bir dengeyi korumaları gerekmektedir. Bir tarafta kongre ve mahkemeler başkanın gücünü denetlemeli ve gerekirse kontrol altında tutmalı. Bu kurumlar demokrasinin bekçi köpekleri olmak zorundalar. Diğer taraftan ise kongre ve mahkemeler hükümetin işlemesine de izin vermeli. Kendini tutma burada önem kazanır. Başkanlık demokrasisinin başarılı olması için başkanı kontrol edecek kadar güçlü olan bu kurumların rutin olarak güçlerini yapabileceklerinden daha az şekilde kullanmaları gerekiyor.</p>
<p>Bu standartların yokluğunda dengeyi korumak daha zor hale gelir. Partilerin birbirlerine karşı duydukları nefret, siyasetçilerin anayasanın ruhuna olan bağımlılığını geçtiğinde denge ve denetim sistemi iki farklı yöntem ile işlevini kaybetme riski altına girer. Yasama ya da yargı kurumlarının muhalefetin elinde olduğu bölünmüş hükümet durumunda anayasal sert hamleler riski doğar ve bu da muhalefetin hükümetin finansal desteğini kısmak, başkanlık tarafından yapılan tüm yargı atamalarını engellemek ve belki de başkanı düşürmek için oylamaya gitmek gibi tüm kurumsal yetkilerini mümkün olduğu kadar ileriye uzatarak kullanması anlamına gelir. Bu senaryoda yasama ve yargı, partilerin saldırı köpekleri haline gelmiştir.</p>
<p>Yasama ve yargı kurumlarının başkanın partisinin elinde olduğu birleşik hükümette ise risk çatışmacı değil el çekmedir. Eğer partiler arası düşmanlık seviyesi karşılıklı toleransın üstüne çıkarsa kongrede kontrole sahip olanlar başkanı korumayı anayasal görevlerinin üstünde tutabilir. Muhalefetin zaferini geciktirme çabasıyla denetim rollerinden vazgeçebilir ve başkanın gücü kötüye kullanan, yasadışı ve hatta otoriterce davranışlarına kapı açarlar. Bekçi köpeklerinden kucak köpeklerine dönüşüm (Perón’un Arjantin’deki uysal kongresini ya da Venezuela’nın <i>chavista</i> anayasa mahkemesini düşünün) otoriter yönetim için önemli bir destek kriteri olabilir.</p>
<p>Bu nedenle Amerika’nın denge ve denetim sistemi kamu yetkililerinin kurumsal ayrıcalıklarını mantıklı bir şekilde kullanmalarını gerektirir. ABD başkanları, kongre liderleri ve Anayasa Mahkemesi yargıçları eğer kendini tutma olmadan kullanılırsa tüm sistemi baltalayabilecek oldukça geniş güçlerden yararlanırlar. Bu güçlerin altı tanesini düşünün. Bunların üçü başkana ait: Kanun hükmünde kararnameler, başkanlık affı ve mahkemeleri kendi adamları ile doldurmak. Diğer üçü ise kongrede: Parlamentoyu engelleme, senatonun tavsiye ve rıza gücü ve mahkemeye verme. Bu yetkiler ister koşul olarak Anayasada bulunuyor ya da bunlara sadece anayasa tarafından izin veriliyor olsun bu yetkilerin silaha dönüşmesi kolaylıkla kilitlenme, fonksiyon bozukluğu ve hatta demokrasinin çöküşü ile sonuçlanabilir. Ancak yirminci yüzyılın büyük bir kısmı boyunca Amerikan siyasetçileri bu yetkilerin hepsini dikkat çekici bir şekilde kendilerini tutarak kullandılar.</p>
<p class="ePrg">Başkanlık gücü ile başlayalım. Amerikan başkanlığı kısmen anayasadaki boşluklar nedeniyle kuvvetli ve potansiyel olarak baskın bir kurumdur. Anayasanın başkanın resmi yetkilerini sıralayan ikinci maddesi bu yetkilerin limitlerini açık bir şekilde tanımlamaz. Başkanın gerek kararnameler gerekse de başkanlık emirleri ile tek taraflı davrandığı otoriter hareketlerine karşı da <a href="--LNote-07.xhtml#lastnote-07-027" id="ln07027"><sup>sessiz kalır</sup></a>. Dahası başkanlık güçleri son yüzyıl boyunca artış göstermiştir. Savaş ve ekonomik çöküntü gibi zorluklar tarafından yönlendirilen <a href="--LNote-07.xhtml#lastnote-07-028" id="ln07028"><sup>başkanlık ofisi geniş yasal, yönetimsel, bütçe, istihbarat ve savaş yapma kapasiteleri üzerine yetkiler biriktirmiş</sup></a> ve tarihçi Arthur M. Schlesinger Jr.’ın ünlü deyişi ile “İmparatorluk Başkanlığına” dönüşmüştür. Savaş sonrası Amerikan başkanları dünyanın en büyük askeri gücünü kontrol etmektedir. Evrensel bir süper gücü yönetmenin zorlukları, karışık endüstri ekonomisi ve daha yoğun başkanlık hareketlerine yönelik halkın yarattığı talep sürekli artış gösterir. Yirmi birinci yüzyılın başlarında başkanların kullanımındaki kaynaklar o kadar geniş hale gelmiştir ki Bruce Ackerman başkanlığı <a href="--LNote-07.xhtml#lastnote-07-029" id="ln07029"><sup>“anayasal şahmerdan”</sup></a> olarak tanımlamıştır.</p>
<p><a href="--LNote-07.xhtml#lastnote-07-030" id="ln07030"><sup>Başkanlık pozisyonunun sahip olduğu engin yetki gücü, başkanları kongre ve yargının uç sınırlarında yer alan tek taraflı yönetime cezbedebilir</sup></a>. <a href="--LNote-07.xhtml#lastnote-07-031" id="ln07031"><sup>Programlarının geciktirildiğini düşünen başkanlar</sup></a> başkanlık emirleri, beyannameler, direktifler, başkanlık anlaşmaları ve kongrenin desteği olmadan bir yasanın ağırlığını taşıyan başkanlık muhtırası gibi yöntemler ile yasamayı atlatabilir.</p>
<p>Başkanlar, Lincoln’ün haksız tutuklamayı uzatmasını reddeden Anayasa Mahkemesinin kararına uymamasına benzer bir şekilde mahkeme kararlarına uymayı reddederek ya da başkanlık affı yetkilerini kullanarak yasamayı da atlatabilirler. Federalist 74’de başkanın af gücünün çok büyük olduğunu söyleyen Alexander Hamilton’a göre bu <a href="--LNote-07.xhtml#lastnote-07-032" id="ln07032"><sup>“doğal olarak titizlik ve dikkat aşılayacaktır.”</sup></a> Fakat titizlik ve dikkatten uzak bir başkanın ellerinde bu af gücü yargının denetimine karşı hükümet için bir kalkan oluşturabilir. Başkan, kendisine bile af verme gücüne sahiptir. Bu tarz hareketler anayasal olsa bile yargının bağımsızlığını baltalayacaktır.</p>
<p>Tek taraflı harekete dair neredeyse hepsi anayasa tarafından tanınan ya da izin verilen bu kadar büyük bir potansiyel nedeniyle başkanların kendini tutma standardına uymalarının önemi çok büyüktür. George Washington bu konuda önemli bir örnek teşkil eder. Washington, başkanlığının gelecekteki başkanların otoritesi için bir örnek oluşturacağını biliyordu ve onun deyişi ile; “<a href="--LNote-07.xhtml#lastnote-07-033" id="ln07033"><sup>Ben yürünmemiş bir yolda ilerliyorum</sup></a>. Davranışlarımın hepsi ileride örnek teşkil edecektir.” Pek çoğunun yeni bir krallık türü olmasından korktuğu bir makamın başındaki isim olarak Washington, anayasal kuralları tamamlayacak ve güçlendirecek standartlar ve uygulamalar kurmak için çok çalışmıştır. <a href="--LNote-07.xhtml#lastnote-07-034" id="ln07034"><sup>Enerjik bir şekilde otoritesinin ona atadığı alanları savunmuş</sup></a> fakat kongreye ait alanlara girmemek için dikkatli davranmıştır. Yasa tasarılarını <a href="--LNote-07.xhtml#lastnote-07-035" id="ln07035"><sup>veto etme hakkını sadece bu tasarıları anayasal olarak şüpheli gördüğü zamanlarda kullanmış</sup></a> ve sekiz yılda sadece iki kez veto kararı vermiştir. Bu konuda “yasama organına saygı duyma motivem sayesinde yargımın değişiklik gösterdiği <a href="--LNote-07.xhtml#lastnote-07-036" id="ln07036"><sup>pek çok tasarı imzaladım</sup></a>,” demiştir. <a href="--LNote-07.xhtml#lastnote-07-037" id="ln07037"><sup>Washington ayrıca kongrenin yetki alanına tecavüz edebilecek kararnameler yayınlamak konusunda da isteksiz davranmıştır</sup></a>. Sekiz yıl boyunca sadece sekiz başkanlık emri vermiştir.</p>
<p>Washington hayatı boyunca <a href="--LNote-07.xhtml#lastnote-07-038" id="ln07038"><sup>“gücü, güçten vazgeçmeye hazır olduğu için kazandığını”</sup></a> öğrenmiştir. Onun inanılmaz boyuttaki prestiji sayesinde, bu kendini tutma standardı Amerika Cumhuriyetinin oluşmaya yeni başlamış pek çok diğer siyasi kurumunu da etkilemiştir. Tarihçi Gordon Wood’un deyişiyle, “<a href="--LNote-07.xhtml#lastnote-07-039" id="ln07039"><sup>Eğer genç Cumhuriyeti sağlam bir temele kurmayı başarmış tek bir kişi</sup></a> varsa, bu da Washington’dur.”</p>
<p>Başkanların kendini kısıtlamasına dair standartlar kalıcı oldu. Özellikle savaşlarda olduğu gibi kimi zaman sınava tabii tutulmuş olsa bile bu standartlar en hırslı başkanları bile kısıtlayacak kadar güçlüydüler. 1901 yılında Başkan William McKinley’in suikastının ardından başkanlığa yükselen Theodore Roosevelt’i düşünün. Roosevelt başkanlığın <a href="--LNote-07.xhtml#lastnote-07-040" id="ln07040"><sup>yönetim teorisi</sup></a> olarak tanımladığı ve yasa tarafından katı bir şekilde yasaklanmıyorsa tüm yönetici hareketlerine izin veren bir tarz benimsemişti. Onun başkanlık güçlerine dair bu geniş görüşü, Roosevelt’in popülist tarzının “insanlara” hitap etmesi ve <a href="--LNote-07.xhtml#lastnote-07-041" id="ln07041"><sup>“sınırsız enerjisi ve hırsı”</sup></a> kendi partisi Cumhuriyet Partisinin liderleri dahil çağdaş gözlemcileri alarma geçirmiştir. Başkan McKinley’in güçlü danışmanı Mark Hanna eski başkanı Roosevelt’i başkan yardımcısı olarak seçmemesi konusunda uyarmış ve “Bu deli adam ile Beyaz Saray arasında sadece tek bir hayat olduğunu <a href="--LNote-07.xhtml#lastnote-07-042" id="ln07042"><sup>fark etmiyor musun?</sup></a>” demiştir. Ancak <a href="--LNote-07.xhtml#lastnote-07-043" id="ln07043"><sup>Roosevelt başkan olduğunda inanılmaz bir şekilde kısıtlama göstermiştir</sup></a>. Örneğin, doğrudan halk ile konuşarak ya da önemli oylamaları tartışan kongrenin üyelerine saldırarak kongreye kabadayılık yapmamak için <a href="--LNote-07.xhtml#lastnote-07-044" id="ln07044"><sup>büyük bir özen sergilemiştir</sup></a>. Sonuçta <a href="--LNote-07.xhtml#lastnote-07-045" id="ln07045"><sup>Roosevelt anayasal denge ve denetim sistemimizin sınırları içinde davranmıştır</sup></a>.</p>
<p>Yirminci yüzyıl boyunca başkanın yasal, yönetim, ordu ve istihbarat alanındaki yetkileri artmış olsa bile <a href="--LNote-07.xhtml#lastnote-07-046" id="ln07046"><sup>başkanlar kongre ve mahkemelerle olan ilişkilerde kurulmuş olan kendini limitleme standartlarına uymuşlardır</sup></a>. Savaş zamanı haricinde başkanlık güçlerini kullanma konusunda makul davranışlar sergilemişlerdir. Kendilerini korumak ya da siyasi kazancı kısmak için <a href="--LNote-07.xhtml#lastnote-07-047" id="ln07047"><sup>af güçlerini kullanmamış</sup></a> ve çoğu bu yetkisini kullanmadan önce Adalet Departmanının tavsiyesini istemiştir. En önemlisi ise yirminci yüzyıl başkanları nadiren Lincoln ve Andrew Johnson’ın on dokuzuncu yüzyıl boyunca yaptıkları gibi hükümetin diğer dallarına karşı çıkmıştır. Başkan Harry Truman ulusal bir acil durum olarak gördüğü çelik endüstrisinin grev ile karşı karşıya olması nedeniyle sektörü kamulaştırmaya yönelik 1952 yılında verdiği başkanlık emrinin Anayasa Mahkemesi tarafından engellenmesine karşı çıkmamıştır. Eisenhower bundan memnun olmasa bile Anayasa Mahkemesinin <i>Brown v. Eğitim Kurulu</i> kararını uygulamıştır. Nixon dahi Anayasa Mahkemesi kongrenin lehine karar verdiğinde gizli kasetlerini vererek kongrenin taleplerine uymuştur.</p>
<p>Bu nedenle Amerika’nın başkanlık ofisi yirminci yüzyıl boyunca güçlenmiş olsa da Amerika başkanları bu gücü kullanmakta önemli bir sınırlama sergilemişlerdir. Anayasal bariyerlerin yokluğunda dahi tek taraflı yönetim hareketleri genel kural olmak yerine büyük oranda savaş durumları ile sınırlı kalmıştır.</p>
<p>Benzer bir hikaye, başkanların mahkemeleri kendi yandaşları ile doldurmaları konusunda da anlatılabilir. Bu hareket iki biçimde gerçekleşebilir: Dost canlısı olmayan Anayasa Mahkemesi yargıçlarını görevden almak ve onları partiye sadık kişiler ile değiştirmek ya da mahkemenin üye sayısında değişikliğe gitmek ve yeni pozisyonları yandaşlar ile doldurmak. Bu manevralardan her ikisi de kelimenin tam anlamıyla yasaldır; anayasa görevden almaya izin verir ve Anayasa Mahkemesinin üye sayısını belirtmez. Başkanlar yazılmış kanuna karşı çıkmadan mahkemeyi temizleyebilir ve kendine sadık üyeler atayabilirler. Ancak yüzyıldan uzun bir zamandır bunu yapmamışlardır.</p>
<p>Amerika tarihindeki tek Anayasa Mahkemesi görevinden alma olayı Cumhuriyetçilerin üstünlüğe sahip olduğu Temsilciler Meclisinin Jefferson aleyhine kampanya yapan ve onu başkanlığı sırasında eleştiren <a href="--LNote-07.xhtml#lastnote-07-048" id="ln07048"><sup>“ateşli bir Federal”</sup></a> olan Yargıç Samuel Chase’i görevden almak için oylama yapmasıdır. Chase’in davranışlarını isyana teşvik olarak gören <a href="--LNote-07.xhtml#lastnote-07-049" id="ln07049"><sup>Jefferson bu görevden alınma için ısrarcı olmuştur</sup></a>. Cumhuriyetçiler bu hareketi yasal olarak göstermek için uğraşmış olsalar bile bu görevden alma denilene göre, <a href="--LNote-07.xhtml#lastnote-07-050" id="ln07050"><sup>“baştan sona siyasi bir zulüm”</sup></a> olmuştur. <a href="--LNote-07.xhtml#lastnote-07-051" id="ln07051"><sup>Senato, Chase’in beraat etmesini sağlayarak</sup></a> görevden almaya karşı güçlü bir örnek oluşturmuştur.</p>
<p>Anayasa Mahkemesinin üye sayısı Amerika’nın ilk yüzyılı boyunca partilerin entrikalarına daha sık hedef olmuştur. <a href="--LNote-07.xhtml#lastnote-07-052" id="ln07052"><sup>Federallerin başkan seçilen Jefferson’ın atama yapmasını engellemek için Mahkemenin üye sayısını düşürmesi ile başlayan süreç boyunca</sup></a>, 1800 ile 1869 yılları arasında ABD Anayasa Mahkemesinin üye sayısı, her defasında da siyasi nedenlerle yedi kez değiştirilmiştir. Ancak on dokuzuncu yüzyılın sonlarında mahkemeleri yandaşlar ile doldurmak geniş olarak kabul edilmeyen bir hal almıştı. Amerikan siyasi sistemini anlattığı 1893 tarihli kitabında geleceğin başkanı Woodrow Wilson “<a href="--LNote-07.xhtml#lastnote-07-053" id="ln07053"><sup>Bu zorbalıkların</sup></a> anayasanın ruhuna yapılmış bir ihlal,” olduğunu yazmıştır. Eski başkan Benjamin Harrison ise aynı dönemde Mahkemenin üye sayısını arttırmanın <a href="--LNote-07.xhtml#lastnote-07-054" id="ln07054"><sup>“partiler için oldukça cazip olduğunu”</sup></a> ancak bunun “anayasal birlikteliğimize ölümcül bir şekilde zarar verici” olduğunu yazmıştır. 1920’lerde İngiliz gazeteci H. W. Horwill “Karşılaştıkları provokasyonlar ne olursa olsun en güçlü Başkan ve Kongreyi, Anayasa Mahkemesini parti siyasetlerinin oyuncağı haline getirecek hareketlere başvurmalarını <a href="--LNote-07.xhtml#lastnote-07-055" id="ln07055"><sup>sınırlayacak kadar güçlü</sup></a>” resmi olmayan bir standardın olduğu sonucuna ulaşmıştır.</p>
<p>Tabi ki Başkan Franklin Roosevelt 1937 yılında mahkemeyi yandaşları ile doldurma çabaları ile bu standardı ihlal etmiştir. Anayasal akademisyenler Lee Epstein ve Jeffrey Segal’a göre Roosevelt’in standartları ihlal eden teklifi <a href="--LNote-07.xhtml#lastnote-07-056" id="ln07056"><sup>“olağanüstü bir kibre”</sup></a> sahiptir. Aynı şekilde olağanüstü olan ise Roosevelt’in sıra dışı popülaritesiydi, ezici bir üstünlük ile yeniden seçilmişti ve Demokratik yandaşları kongrenin her iki tarafında da kazandıkları sağlam çoğunluğun keyfini sürmekteydi. Bu kadar büyük bir siyasi güce sahip olan çok az Amerikan başkanı olmuştur. Yine de Roosevelt’in mahkemeleri kendi adamları ile doldurma denemesi her kesimde itirazları tetiklemişti. Medyanın eleştirisi acımasızdı ve <i>San Francisco Chronicle</i> bu planı “Anayasa Mahkemesine <a href="--LNote-07.xhtml#lastnote-07-057" id="ln07057"><sup>açık bir savaş ilanı</sup></a>” olarak tanımlıyordu. Hızla kongre itirazları gelmiş ve itiraz edenler sadece Cumhuriyetçiler ile sınırlı kalmayarak pek çok Demokratı da içermişti. Missouri senatörü James A. Reed, Roosevelt’in teklifini <a href="--LNote-07.xhtml#lastnote-07-058" id="ln07058"><sup>“Kendisini gerçek bir diktatör yapmak için bir adım,”</sup></a> olarak tanımlamıştır. Georgia’dan Demokratik bir milletvekili olan Edward Cox ise bu tasarıyı “temel yasalarımızın <a href="--LNote-07.xhtml#lastnote-07-059" id="ln07059"><sup>anlamını ve tüm hükümet sistemimizi değiştirmek</sup></a>,” olarak görmüş ve uyarmış “Ülkemizin tarihi boyunca yaşanmış anayasal hükümetin karşılaştığı en korkunç tehdit,” demiştir. Sadık Yeniden Yapılaşma taraftarları bile Roosevelt’e karşı cephe almıştır. Wyoming senatörü Joseph O’Mahoney Roosevelt’in o kadar yakın bir dostuydu ki sadece iki hafta önce yemin günü öncesi Beyaz Sarayda verilen akşam yemeğinde Eleanor Roosevelt’in yanında oturmaktaydı. Yine de O’Mahoney Mahkeme planına karşı çıkmış ve bir arkadaşına “<a href="--LNote-07.xhtml#lastnote-07-060" id="ln07060"><sup>Tüm bu olay Makyavel kokuyor</sup></a> ve Makyavel berbattır!” diye yazmıştır.</p>
<p>Anayasa Mahkemesinin kendisinin de Roosevelt’in planını yenmek için oynadığı büyük rol dikkate değerdir. <a href="--LNote-07.xhtml#lastnote-07-061" id="ln07061"><sup>“Uzmanca geri çekilme”</sup></a> olarak tanımlanan bir hareket ile Anayasa Mahkemesi bütünlüğünü korumak amacıyla önceden Yeniden Yapılaşma karşıtı iken hızla bir dizi kararını tersine çevirmiştir. 1937 yılının baharında hızlı bir toplantı düzenleyen Mahkeme Yeniden Yapılaşma mevzuatının Ulusal İşçi-İşveren İlişkileri Yasası ve Roosevelt’in Sosyal Güvenlik Yasası gibi birkaç bölümünü kabul etmiştir. Yeniden Yapılaşma programı daha güvenli bir anayasal zemin kazanınca kongredeki Demokratlar başkanın anayasa planına daha rahat karşı çıkmaya başladılar. 1937 yılının Temmuz ayında bu plan senatoda öldü. Popülerliğinin ve gücünün zirvesinde olan başkan anayasal otoritesinin limitlerini zorlamış ve engellenmişti. Bu, Amerika başkanlarının Anayasa Mahkemesini kendi yandaşları ile doldurmalarına dair son denemeleri olacaktı.</p>
<p class="ePrg">Kendini tutma standardı kongre için de geçerlidir. Örneğin ABD Senatosuna bakın. Asıl amacı azınlıkları çoğunlukların gücüne karşı korumak olan senato (kurucular azınlıkların da mecliste temsil edileceğine inanıyordu) kuruluşundan itibaren ihtiyat göstermeye uygun bir şekilde tasarlanmıştı. Yasama azınlıklarının ve hatta tek başına olan her bir senatörün bile çoğunluklar tarafından önerilen projeleri engellemesine olanak sağlayacak ve pek çoğu yazılı olmayan <a href="--LNote-07.xhtml#lastnote-07-062" id="ln07062"><sup>bir dizi araç geliştirmiştir</sup></a>. 1917 öncesinde <a href="--LNote-07.xhtml#lastnote-07-063" id="ln07063"><sup>senatoda tartışmaları sınırlayan hiçbir kural yoktu</sup></a> ve bu da <a href="--LNote-07.xhtml#lastnote-07-064" id="ln07064"><sup>her senatörün basitçe tartışmayı uzatarak parlamentonun herhangi bir yasama konusunda oy vermesini belirsiz bir süre boyunca engelleyebileceği anlamına geliyordu</sup></a>.</p>
<p>Bu resmi olmayan haklar hem azınlık partilerini korudukları hem de potansiyel olarak sınırları aşmak isteyen başkanları sınırladığından dolayı denge ve denetim sistemi için önemliydi. Ancak kendini kısıtlama olmadan bu haklar kolaylıkla kilitlenmeye ve karışıklığa yol açabilirdi. Siyaset bilimcisi Donald Matthews’i alıntılamak gerekirse:</p>
<p class="iPrg">(Her senatörün) yasama meclisinde geniş bir gücü mevcut. Örneğin, tek bir senatör oybirliği rızası ile alınmamış taleplerin hepsine sistematik bir şekilde itiraz ederek senatoyu yavaşlatıp durma noktasına getirebilir. Birkaç kişi parlamentoyu engelleme haklarını kullanarak tüm yasaların geçişine mani olabilir.</p>
<p class="ePrg">Amerika tarihinin büyük bir kısmı boyunca <a href="--LNote-07.xhtml#lastnote-07-065" id="ln07065"><sup>bu tarz bir fonksiyon bozukluğu gerçekleşmedi</sup></a> çünkü daha önce kurulmuş olan standartlar senatörlerin bu siyasi otoritelerini kullanmasına engel oldu. Matthews’in gözlemlediği gibi parlamentoyu yavaşlatmak gibi araçlar “<a href="--LNote-07.xhtml#lastnote-07-066" id="ln07066"><sup>potansiyel olarak bir tehlike oluşturuyor</sup></a> olsalar bile, şaşırtıcı bir şekilde nadiren kullanılıyorlar. Karşılıklılık ruhu senatörlerinin çoğunun bu güçlerini kullanmamasını sağlıyor.”</p>
<p><a href="--LNote-07.xhtml#lastnote-07-067" id="ln07067"><sup>Matthews’un 1950’li yılların sonunda ABD Senatosu üstünde yaptığı çığır açıcı çalışma</sup></a>, yazılı olmayan standartların ya da onun deyişiyle “geleneksel davranışların” kurumların işlemesine nasıl yardımcı olduğunu gösteriyor. Bu geleneksel davranışların iki tanesi kendini tutma ile yakından alakalı: <a href="--LNote-07.xhtml#lastnote-07-068" id="ln07068"><sup>Nezaket ve karşılıklılık. Nezaket ilk ve en önemli olarak diğer senatörlere kişisel ya da utanç verici saldırılardan kaçınmak anlamına geliyor</sup></a>. Matthews’un gözlemlediği ana kural senatörlerin “siyasi fikir ayrılıklarının kişisel duygularını etkilememesi.” <a href="--LNote-07.xhtml#lastnote-07-069" id="ln07069"><sup>Bu oldukça zor</sup></a> ve bir senatörün deyişiyle “bir adamın yalancı olduğunu bildiğinizde bunu ona söylememek zor.” Fakat senatörlerin başarısı için nezaket kritik bir öneme sahip çünkü bir senatörün deyişi ile, “<a href="--LNote-07.xhtml#lastnote-07-070" id="ln07070"><sup>Bir konuda düşmanınız olan kişiler</sup></a> bir diğerinde dostunuz olabilir.” Bir başka senatörün deyişiyle siyasi kendini-koruma “<a href="--LNote-07.xhtml#lastnote-07-071" id="ln07071"><sup>en azından bir dostluk görünümünü gerektiriyor</sup></a> ve siz daha ne olduğunu anlamadan gerçekten arkadaş oluyorsunuz.”</p>
<p>Karşılıklılık standardı diğer senatörleri düşman etmemek ve gelecekteki iş birliklerini tehlikeye atmamak için kişilerin güçlerini sınırlı bir şekilde kullanmasını gerektiriyor. Matthews yaptığı çalışmada şu sonuca ulaşıyor, “<a href="--LNote-07.xhtml#lastnote-07-072" id="ln07072"><sup>Eğer bir senatör yasal gücünü sınırlarına kadar zorlarsa</sup></a> üstü kapalı anlaşmayı bozmuş olur ve bundan kaynaklı olarak iş arkadaşlarının işbirliğini kaybeder ve onun da aynı şekilde misilleme ile karşılaşmasını bekleyebiliriz.” Bu da yasama işini çok daha zor bir hale getirir. Bir senatör bu standardı şu şekilde tanımlıyor, “<a href="--LNote-07.xhtml#lastnote-07-073" id="ln07073"><sup>Bu arkadaşlık konusu değil</sup></a>, bu sadece ‘Sen bir O.Ç. olmadığın sürece ben de olmayacağım,’ konusu.”</p>
<p><a href="--LNote-07.xhtml#lastnote-07-074" id="ln07074"><sup>Hiçbir kurumsal araç</sup></a> bu standartların önemini bir kanunun kabul edilmesini önlemek için vakit geçirici konuşmalar yaparak kürsüyü işgal etme yetkisi kadar net bir şekilde anlatamaz. 1917’den önce her senatör oylamaya geçilmesini belirsiz bir süre boyunca erteleme gücünü istediği gibi kullanarak yasamayı tıkayabilirdi. <a href="--LNote-07.xhtml#lastnote-07-075" id="ln07075"><sup>Yine de bu nadiren gerçekleşirdi</sup></a>. Tüm senatörler bu güce her an sahip olmalarına rağmen çoğu tartışmaları uzatarak oylamaya geçmeyi erteleme yetkisine <a href="--LNote-07.xhtml#lastnote-07-076" id="ln07076"><sup>“son prosedür silahı”</sup></a> olarak bakıyordu. Bir alıntıya göre bu yetki on dokuzuncu yüzyılın tümü boyunca <a href="--LNote-07.xhtml#lastnote-07-077" id="ln07077"><sup>sadece yirmi üç kez kullanılmıştır</sup></a>. Yirminci yüzyılın başlarında bir kanunun kabul edilmesini önlemek için vakit geçirici konuşmalar yaparak kürsüyü işgal etme yetkisinin <a href="--LNote-07.xhtml#lastnote-07-078" id="ln07078"><sup>kullanımı hafif bir artış gösterince</sup></a> senatoya üçte ikilik (şimdi beşte üçlük) çoğunluk ile bu konuşmaları sona erdirme yetkisi veren 1917 Oylamaya Geçiş Kuralı getirildi. Fakat o zaman bile siyaset bilimcisi <a href="--LNote-07.xhtml#lastnote-07-079" id="ln07079"><sup>Sarah Binder ve Steven Smith’e göre</sup></a> bu yetki 1880 ile 1917 yılları arasında sadece otuz kez kullanıldı. Bir kanunun kabul edilmesini önlemek için <a href="--LNote-07.xhtml#lastnote-07-080" id="ln07080"><sup>vakit geçirici konuşmalar yaparak kürsüyü işgal etme yetkisinin kullanımı 1960’lı yılların sonunda da düşüktü</sup></a> ve hatta 1917 ile 1959 yılları arasında senato her anayasa döneminde ortalama olarak sadece bir kez bu yetkinin kullanımı ile karşılaşmaktaydı.</p>
<p>Denge ve denetim sistemi için önem taşıyan bir diğer anayasal yetki ise senatonun başkanın Anayasa Mahkemesi ve diğer önemli pozisyonlar için yaptığı atamalar üzerinde sahip olduğu <a href="--LNote-07.xhtml#lastnote-07-081" id="ln07081"><sup>“tavsiye ve rıza”</sup></a> gücüdür. Anayasada belirtilmiş olsa bile senatonun tavsiye ve rıza rolü yorumlara ve tartışmaya açıktır. Teoride, senato başkanın tercih ettiği kabine üyelerini ya da yargıçları atamasını engelleyebilir ve bu hareket ismen anayasaya uygun olsa bile hükümeti sakat bırakır. <a href="--LNote-07.xhtml#lastnote-07-082" id="ln07082"><sup>Bunun gerçekleşmemesinin nedenlerinden</sup></a> biri, başkanın kabine ve açık Anayasa Mahkemesi makamlarını doldurmasına saygı duymaya yönelik senatoda oluşan standarttır. 1800 ile 2005 yılları arasında başkanların seçtiği <a href="--LNote-07.xhtml#lastnote-07-083" id="ln07083"><sup>kabine üyeliklerinden sadece dokuz tanesi</sup></a> reddedildi. Senato 1925 yılında Calvin Coolidge’in avukatının genel seçimini reddettiğinde Coolidge kızgın bir şekilde senatoyu “başkanın kendi kabinesini kurma iznine sahip olduğu <a href="--LNote-07.xhtml#lastnote-07-084" id="ln07084"><sup>üç jenerasyondur kırılmadan süregelen uygulamayı</sup></a>” ihlal etmekle suçladı.</p>
<p>Senato her zaman Anayasa Mahkemesi için seçilen bireyleri reddetme hakkına sahipti. Başkan Washington’ın bile 1795 yılında engellenmiş olan bir adayı var. Fakat tarihimize bakarsak senato bu hakkın kullanımında makul bir şekilde davranmıştır. 1880 ile 1980 yılları arasında Anayasa Mahkemesine aday olarak gösterilerin <a href="--LNote-07.xhtml#lastnote-07-085" id="ln07085"><sup>%90’dan fazlası</sup></a> onaylanmıştır ve sadece üç başkanın (Grover Cleveland, Herbert Hoover ve Richard Nixon) adayları reddedilmiştir. <a href="--LNote-07.xhtml#lastnote-07-086" id="ln07086"><sup>Yüksek özelliklere sahip olan adaylar</sup></a>, senato ile ideolojik olarak görüş ayrılıklarına sahip olsalar bile her zaman onaylanırlar. Reagan’ın 1986 yılında atamak istediği <a href="--LNote-07.xhtml#lastnote-07-087" id="ln07087"><sup>aşırı muhafazakar Antonin Scalia</sup></a>, Demokratların oylamayı geciktirmek için yeterli oya (47) sahip olmalarına rağmen 98’e karşı 0 oy ile atanmıştır.</p>
<p>Kişisel adayların onay durumundan bağımsız olarak senato, başkanın yargıç atama otoritesini uzun zamandır kabul etmiş durumdadır. 1866 ile 2016 yılları arasındaki 150 senede senato bir kere bile başkanın Anayasa Mahkemesi pozisyonunu doldurmasını engellemedi. Bu zaman dilimindeki <a href="--LNote-07.xhtml#lastnote-07-088" id="ln07088"><sup>yetmiş dört olayda</sup></a> başkanlar mahkeme pozisyonlarını bir sonraki başkanın seçilmesinden hemen önce doldurmaya kalkıştılar ve bu yetmiş dört durumun hepsinde de (her seferinde ilk denemede olmasa bile) bunu yapmalarına izin verildi.</p>
<p>Son olarak anayasa tarafından kongreye verilen ve potansiyel olarak en patlayıcı etkiye sahip olan yetki, görevdeki bir başkanı mahkemeye vererek başkanlıktan indirmektir. İngiliz akademisyen James Bryce’ın bir yüzyıldan uzun bir süre önce belirttiği gibi bu; “Kongrenin <a href="--LNote-07.xhtml#lastnote-07-089" id="ln07089"><sup>cephanesindeki en ağır silahtır</sup></a>.” Fakat Bryce şu şekilde devam eder “Çok ağır olduğu için sıradan kullanıma uygun değildir.” Eğer üstünkörü kullanılırsa anayasal akademisyen Keith Whittington’ın uyardığı gibi mahkemeye vererek görevden alma <a href="--LNote-07.xhtml#lastnote-07-090" id="ln07090"><sup>“partilerin seçilmiş görevlileri baltalamak ve seçim sonuçlarını tersine döndürmek için kullandıkları bir araca”</sup></a> dönüşebilir.</p>
<p>Daha önce de bahsettiğimiz gibi 2012 yılında Paraguay’da Fernando Lugo’nun iki günde hızla mahkemeye verilmesi ve 1997 yılında Ekvador’da Abdalá Bucaram’ın sahte “zihinsel yetersizlik“ suçlaması ile başkanlıktan indirilmesi gibi olaylarda gerçekleşen de tam olarak budur. Bu olaylarda mahkemeye vererek başkanlıktan indirme yetkisi kongre liderlerinin beğenmedikleri bir başkandan kurtulmak için yararlandıkları bir silaha dönüşmüştür.</p>
<p>Teoride Amerikan başkanları da Lugo ve Bucaram’ın kaderini paylaşabilir. Amerika Birleşik Devletleri’nde <a href="--LNote-07.xhtml#lastnote-07-091" id="ln07091"><sup>mahkemeye vererek görevden almak için mevcut olan yasal bariyerler</sup></a> gerçekten de oldukça düşüktür. Anayasal olarak bu sadece Temsilciler Meclisi çoğunluğunu gerektirir. Başkanın mahkum edilmesi ve görevden alınması senatodaki üçte ikilik çoğunluğun oyunu gerektirse bile 1868 sonrası Andrew Johnson örneğinde olduğu gibi mahkumiyetle sona ermeyen mahkemeye verme bile başkanlığı siyasi olarak iktidarsızlığa itebilecek kadar ağır etkileri olan bir olaydır.</p>
<p>Ancak Ekvador ve Paraguay’da olduğunun aksine, Amerika Birleşik Devletleri’nde başkanı mahkemeye verme uzun zamandır kendini tutma standardı tarafından yönetilmektedir. Anayasa akademisyeni Mark Tushnet bu standardı şu şekilde tanımlar: <a href="--LNote-07.xhtml#lastnote-07-092" id="ln07092"><sup>“Temsilciler Meclisinin mahkemeye verme yetkisi hedefteki kişiyi başkanlıktan indirme amacına ulaşacak makul bir olasılığa sahip olmadığı sürece saldırgan bir şekilde kullanılmamalıdır.”</sup></a> Başkanı görevden indirmek için senatonun üçte ikilik çoğunluğunun oyuna ihtiyaç duyulması nedeniyle bu mahkemeye vermenin iki parti tarafında da en azından bir kısım tarafından destekleniyor olması gerekir. Johnson’ın 1868 yılında mahkemeye verilmesinin ardından, bir yüzyıldan uzun bir zaman sonra patlayacak olan Nixon skandalına kadar başkanı mahkemeye vermek ile sonuçlanacak bir kongre çabası olmadı.</p>
<p class="ePrg">Amerika’nın denge ve denetim sistemi karşılıklı tolerans ve kendini tutma standartlarına güçlü bir şekilde gömülü olduğu için yirminci yüzyıl boyunca da işe yaramaya devam etti. Bu, Amerika’nın centilmen Queensberry iyi sportmenlik boks kurallarının ülkenin siyasetini yönettiği kesintisiz bir altın çağ deneyimi yaşadığı anlamına gelmiyor. Çeşitli noktalarda demokratik standartlara meydan okundu ve hatta bu standartlar ihlal edildi. Bu olaydan üç tanesi daha yakından incelemeye değer.</p>
<p>Birini çoktan inceledik: Roosevelt’in Büyük Buhran ve I. Dünya Savaşı sırasındaki örneği olmayan güç odaklanması. Mahkemeleri kendi adamları ile doldurma çabalarının ötesinde, Roosevelt’in tek taraflı hareketlere olan inancı geleneksel denge ve denetim sistemi için ciddi bir tehlike arz etmekteydi. <a href="--LNote-07.xhtml#lastnote-07-093" id="ln07093"><sup>Başkanlığı boyunca kullandığı, yılda ortalama 300 olmak üzere, 3.000 başkanlık emrinin</sup></a> o zamana kadar ya da o zamandan günümüze kadar bir örneği olmamıştır. Onun başkanlık makamında üçüncü (ve sonra da dördüncü) <a href="--LNote-07.xhtml#lastnote-07-094" id="ln07094"><sup>dönem için yarışma kararı</sup></a> başkanlığı sadece iki dönem ile kısıtlayan standardı yıkmıştır.</p>
<p>Ancak Roosevelt’in başkanlığı hiçbir zaman otoriter yönetime kaymadı. Bunun pek çok nedeni var fakat bu nedenlerden biri Roosevelt’in başkanlık güçlerini aşırı kullanımının partiler arasında direnç oluşmasına neden olmasıdır. Mahkemeleri kendi yandaşları ile doldurma planı her iki parti tarafından da reddedilmiştir ve Roosevelt başkanlığı iki dönem ile kısıtlayan standardı yok etmiş olsa bile 1947 yılında bu eski standart için destek o kadar fazlaydı ki ölümünden iki yıl sonra partiler arası bir koalisyon ile kongreden geçirilen Yirmi İkinci Yasa Değişikliği bunu anayasaya yazılı olarak eklemiştir. Demokrasinin korkulukları Roosevelt döneminde test edilmiş fakat yerlerini korumayı başarmışlardır.</p>
<p>1950’li yıllarda karşılıklı tolerans standardını tehdit eden McCarthy akımı Amerika’nın kurumları için ikinci önemli tehdittir. Komünizmin yükselişi ve özellikle Sovyetler Birliği’nin 1940’lı yıllarda nükleer bir süper güç olarak ortaya çıkması pek çok Amerikalıyı korkutmuştur. Komünist karşıtı histeri partilerin yararı için kullanılabilir: Siyasetçiler komünist eğilimi olanları yemleyebilir ya da rakiplerini komünist veya komünist sempatizanı olarak etiketleyip oylarını arttırmaya çalışabilir.</p>
<p>1964 ile 1954 yılları arasında komünizm karşıtlığı partilerin siyasetine sızmanın bir yolunu bulmuştu. <a href="--LNote-07.xhtml#lastnote-07-095" id="ln07095"><sup>Soğuk Savaşın gelmesi</sup></a> ulusal güvenlik konusunda ve neredeyse yirmi yıldır ulusal güçten uzak olan ve çaresizce yeni bir seçim zaferi arayan Cumhuriyet Partisi için öfkeye neden olmuştur.</p>
<p>Wisconsin senatörü Joseph McCarthy bunun için bir yol bulmuştu. Senatoya ilk olarak 1947 yılında seçilmiş olan <a href="--LNote-07.xhtml#lastnote-07-096" id="ln07096"><sup>McCarthy 9 Şubat 1947 tarihinde Batı Virginia, Wheeling’de yer alan Ohio İlçesi Cumhuriyetçi Kadınlar Kulübünde yaptığı kötü bir üne sahip olan konuşması ile ulusal sahneye geçmiştir</sup></a>. McCarthy komünizme karşı söylenmiş, içlerindeki “hainlerden” bahsetmiş ve sonra da hemen ikonik hale gelen şu cümleyi söylemiştir: “<a href="--LNote-07.xhtml#lastnote-07-097" id="ln07097"><sup>Elimde Dışişleri Bakanı ile paylaşılmış olan 205 isimlik bir liste var</sup></a> ve buna rağmen bu kişiler hâlâ Dışişleri Departmanında çalışmaya ve bu kurumun politikasını şekillendirmeye devam ediyorlar.” Bu sözlere tepki hızlı geldi. Basın çıldırdı. Dikkatleri üzerine çekmeyi seven bir demagog olan McCarthy siyasi bir altın madenine denk geldiğini fark edince bu konuşmasını tekrar etmeye başlamıştı. Demokratlar öfkelendi. <a href="--LNote-07.xhtml#lastnote-07-098" id="ln07098"><sup>Ilımlı Cumhuriyetçiler alarma geçmişti</sup></a> fakat muhafazakar Cumhuriyetçiler bunun siyasi yararlarını görerek McCarthy’i desteklediler. Cumhuriyetçi senatör Robert Taft <a href="--LNote-07.xhtml#lastnote-07-099" id="ln07099"><sup>“Konuşmaya devam et”</sup></a> mesajını iletmişti. Üç gün sonra McCarthy Başkan Truman’a bir telgraf çekerek ona “<a href="--LNote-07.xhtml#lastnote-07-100" id="ln07100"><sup>Telefonunu kaldır</sup></a> ve (Dışişleri Bakanı Dean) Acheson’a kaç komünistten kurtulmakta başarısız olduğunu sor... İşinde başarısız olman Demokratik Partisini uluslararası Komünizm ile yatak arkadaşı olarak etiketleyecektir.”</p>
<p>Siyasetçileri komünist olmakla suçlamak ya da yemlemek 1950’li yıllarda Cumhuriyetçi adaylar arasında sıradan bir taktik haline gelmiştir. Richard Nixon 1950 yılındaki senato kampanyasında bu taktiği kullanmış ve Demokratik rakibi Helen Gahagan Douglas’ı “Komünist yolu takip eden <a href="--LNote-07.xhtml#lastnote-07-101" id="ln07101"><sup>Pembe Bayan</sup></a>” olarak kötülemiştir. Florida’da ise Cumhuriyetçi George Smathers görevdeki Claude Pepper’ı yenmek için acımasız bir kampanya başlatmış ve Demokratik rakibini <a href="--LNote-07.xhtml#lastnote-07-102" id="ln07102"><sup>“Kırmızı Biber”</sup></a> olarak etiketlemiştir.</p>
<p>1952 yılındaki başkanlık yarışı geldiğinde McCarthy’nin öldürücü komünizm karşıtlığının Demokratları dövmek için kullanışlı bir sopa haline geldiği açıktı. McCarthy ülke çapındaki yarışlarda konuşma yapması için çağrılıyordu. McCarthy <a href="--LNote-07.xhtml#lastnote-07-104" id="ln07104"><sup>konusunda kararsız olan ılımlı Cumhuriyet Partisi adayı Dwight Eisenhower</sup></a> bile onun yarattığı siyasi enerjiye güvenmiştir. <a href="--LNote-07.xhtml#lastnote-07-103" id="ln07103"><sup>McCarthy sürekli Demokratların adayı olan Adlai Stevenson’ı vatan hainliği ile suçlamış</sup></a> ve bilerek onun adını Sovyet casusu olmakla suçlanan Alger Hiss ile karıştırmıştır. Eisenhower ilk olarak McCarthy ile birlikte görünmeyi reddetmiş olsa da seçimden bir ay önce Wisconsin’de gerçekleşen Cumhuriyet Ulusal Komitesinde iki adam birlikte kampanya yapmıştır.</p>
<p>Karşılıklı toleransa yönelik McCarthy tarzı saldırılar 1952 yılında tavan yapmıştır. Eisenhower’in Beyaz Saray’a girişi ile Cumhuriyetçi liderler McCarthy’nin taktiklerini daha az kullanışlı bulur hale gelmişlerdi. McCarthy’nin Eisenhower hükümetine ve özellikle de ABD ordusuna yaptığı saldırılar onun gözden düşmesine neden olmuştur. Dönüm noktası 1954 yılında televizyonlarda canlı olarak yayınlanan Ordu-McCarthy duruşmasıdır ve burada ordu baş avukatı Joseph Welch, McCarthy’nin asılsız iddialarına onu aşağılayarak şu şekilde cevap vermiştir; “Sizde hiç terbiye duygusu kalmadı mı, efendim? En sonunda, sizde hiç terbiye duygusu kaldı mı?” McCarthy’nin popülaritesi azalmış ve altı ay sonra senato onu sansürlemeye karar vererek kariyerini bitirmiştir.</p>
<p>McCarthy’nin düşüşü siyasetçilerin birbirlerini komünistlik ile suçlamasını ya da yemlemesini gözden düşürmüş ve yeni bir aşağılayıcı etiket olan “McCarthy akımına” yükseliş sağlamıştır. 1954 yılından sonra çok az Cumhuriyetçi bu taktiği açıktan açığa kullanmayı seçmiş ve bunu yapanlar da eleştirilmiştir. Her zaman pragmatik olan <a href="--LNote-07.xhtml#lastnote-07-105" id="ln07105"><sup>Nixon bile</sup></a> McCarthy tarzı güzel konuşma stratejisini tekrar gözden geçirmiştir. Bir biyografi yazarına göre başkan yardımcısı bile 1956 yılındaki tekrar seçilme kampanyası sırasında “Demokratik Partinin sadakatini kabul etmenin <a href="--LNote-07.xhtml#lastnote-07-106" id="ln07106"><sup>acısını çekiyordu</sup></a>.” Aşırıcı John Birch gibi gruplar <a href="--LNote-07.xhtml#lastnote-07-107" id="ln07107"><sup>“McCarthy akımının ruhunu hayatta tutmuş”</sup></a> olsalar bile bunlar Cumhuriyet Partisinin uç noktalarında kalmıştır. Fakat karşılıklı tolerans standardı yirminci yüzyılın sonlarına kadar her iki partinin de baskın gruplarında sağlam olarak kalmıştır.</p>
<p>Amerika’nın demokratik kurumlarının karşılaştığı üçüncü dikkate değer test ise Nixon hükümetinin otoriter davranışlarıdır. 1950’li yıllarda halka açık olarak bu standardı kabul etmeye doğru eğilim göstermiş olsa bile Nixon karşılıklı toleransı hiçbir zaman tamamen kabul etmemiştir. Rakiplerini ve <a href="--LNote-07.xhtml#lastnote-07-108" id="ln07108"><sup>basını düşman olarak görmüş</sup></a>, o ve personeli yasadışı aktivitelerini haklı çıkarmak için genellikle <a href="--LNote-07.xhtml#lastnote-07-109" id="ln07109"><sup>anarşist ya da komünist</sup></a> olarak tanımladıkları yerli rakiplerinin ulusa ve anayasal düzene bir tehdit olduğunu öne sürmüşlerdir. H.R. Haldeman’a 1971 yılında Brookings Institution’a yasadışı bir şekilde girmeyi emreden (bu olay asla gerçekleşmemiştir) Nixon yardımcısına “<a href="--LNote-07.xhtml#lastnote-07-110" id="ln07110"><sup>Bir düşmanla ve komplo ile karşı karşıyayız</sup></a>. Her yöntemi kullanacağız... Bu açık mı?” demiştir. Benzer bir şekilde Watergate komplocusu G. Gordon Liddy 1972 yılında Demokratik Ulusal Komitesi merkezine yasadışı girişi haklı çıkarmak için Beyaz Sarayın “dışarıda olduğu gibi içeride de <a href="--LNote-07.xhtml#lastnote-07-111" id="ln07111"><sup>savaşta</sup></a>” olduğunu öne sürmüştür.</p>
<p><a href="--LNote-07.xhtml#lastnote-07-112" id="ln07112"><sup>Nixon hükümetinin gazeteciler, muhalefet eylemcileri ve Demokratik Ulusal Komitesi ile Senatör Edward Kennedy gibi önde gelen Demokratlara yönelik geniş yasadışı dinleme ağı ve diğer gözetim yöntemleri demokrasiden uzaklaşan yolun</sup></a> başlangıcını oluşturur. Kasım 1970 tarihinde Nixon, Haldeman’a bir not göndererek ona “Onlarla kavga etmek için bir istihbarat programı” oluşturmak amacıyla yönetimin rakiplerinin bir listesini oluşturmasını emretmiştir. Bu liste <a href="--LNote-07.xhtml#lastnote-07-113" id="ln07113"><sup>düzinelerce Demokrat</sup></a> dahil yüzlerce isimden oluşmaktaydı. <a href="--LNote-07.xhtml#lastnote-07-114" id="ln07114"><sup>Yönetim ayrıca İç Gelir Servisini siyasi bir silah olarak kullanmış</sup></a> ve Ulusal Demokratik Kongresi Başkanı Larry O’Brien gibi anahtar oyuncuları denetletmiştir. Ancak en önemli hareket Nixon’ın 1972 seçimlerinde Demokratik rakibini sabote etmek için yürüttüğü kampanyadır ve beceriksizce başarısızlığa uğramış olan Watergate hırsızlığı ile sonuçlanmıştır.</p>
<p>İyi bilindiği üzere <a href="--LNote-07.xhtml#lastnote-07-115" id="ln07115"><sup>Nixon’ın demokratik kurumlara yaptığı suç oluşturan saldırılar</sup></a> kısıtlanmıştır. Şubat 1973’de Senato başkanlığını Kuzey Carolina senatörü Demokrat Sam Ervin’in yaptığı partiler arası Başkanlık Kampanya Aktiviteleri Seçim Komitesini kurmuştur. Ervin komitesi iki partiyi de kapsıyordu: Başkan yardımcısı Tennessee senatörü Cumhuriyetçi Howard Baker bu komitenin görevini <a href="--LNote-07.xhtml#lastnote-07-116" id="ln07116"><sup>“yalın doğruyu bulmak için iki partili araştırma”</sup></a> olarak tanımlamıştır. Komite çalışmasına başladığında <a href="--LNote-07.xhtml#lastnote-07-117" id="ln07117"><sup>neredeyse bir düzine Cumhuriyetçi senatör</sup></a> özel bir bağımsız savcı atanması için Demokratlara katılmıştır. Mayıs ayında Archibald Cox ismi ortaya atılmıştır. 1973 yılının ortasında soruşturma Nixon’a yaklaşmaktaydı. Senato duruşmaları başkanın suçlarını gözler önüne serebilecek olan gizli Beyaz Saray kasetlerinin varlığını ortaya koymuştu. <a href="--LNote-07.xhtml#lastnote-07-118" id="ln07118"><sup>Cox, Nixon’ın kasetleri vermesini talep etti</sup></a> ve bu talep her iki partinin liderleri tarafından da desteklendi. Nixon sert oynayarak kasetleri vermeyi reddetti ve sonunda Cox’u kovdu ama bu bir işe yaramayacaktı.</p>
<p>Bu hareket Nixon’ın istifası için geniş çapta tepkiyi tetikledi ve başkanlığını New Jersey temsilcisi Peter Rodino’nun yapmakta olduğu Meclis Yargı Komitesi başkanı mahkemeye vererek görevden almak için ilk adımları atmaya başladı. 24 Temmuz 1974 yılında Anayasa Mahkemesi Nixon’ın kasetleri vermek zorunda olduğuna hükmetti. Fakat o zaman <a href="--LNote-07.xhtml#lastnote-07-119" id="ln07119"><sup>Rodino mahkemeye vererek görevden alma için Yargı Komitesinde ihtiyaç duyduğu Cumhuriyetçi desteğe sahipti</sup></a>. <a href="--LNote-07.xhtml#lastnote-07-120" id="ln07120"><sup>Nixon senatonun onu suçlu bulması için ihtiyaç duyduğu 34 Cumhuriyetçi oyu kendinde toplayabileceği umuduna tutunmuş olsa bile</sup></a>, senatodaki Cumhuriyetçiler Barry Goldwater’i başkana göndererek ona görevden alınmasının kaçınılmaz olduğunu bildirdiler. Nixon Goldwater’a kaç oya sahip olduğunu sorduğunda Goldwater <a href="--LNote-07.xhtml#lastnote-07-121" id="ln07121"><sup>“En fazla on, belki daha az,”</sup></a> diye cevap vermiştir. İki gün sonra Nixon istifa etti. Partiler arası işbirliğinin de yardımı ile kongre ve mahkemeler başkanlık gücünün kötüye kullanılmasını kontrol altına almıştı.</p>
<p class="ePrg">Amerika’nın demokratik kurumları yirminci yüzyıl boyunca da birkaç farklı olayda test edildiler fakat bu olayların her biri etkili bir şekilde kontrol altına alındı. Her iki partinin siyasetçileri ve genellikle bir bütün olarak toplumun demokrasiyi tehdit edebilecek olan bu ihlallere karşı çıkması sayesinde demokrasinin korkulukları yerinde kaldı. Sonuç olarak hoşgörüsüzlük olayları ve partiler arası savaş hiçbir zaman 1930’lu yıllarda Avrupa’da ve 1960 ile 1970’li yıllarda Latin Amerika’da olduğu gibi demokrasiyi yok edebilecek olan bir “ölüm sarmalına” yol açabilecek kadar yükselmedi.</p>
<p>Ancak üzücü bir uyarı ile sonlandırmak zorundayız. Siyasi sistemimizin önemli bir ölçüde dayandığı bu standartlar ırksal dışlamaya bağlıdır. Yeniden Yapılaşma dönemi sonrası gelen istikrarlı dönemin ve 1980’li yılların kaynağı ilk günahta yatmaktadır: 1877 yılındaki taviz ve sonrasında gelen güneyin demokrasiden uzaklaşmasına izin verilmesi ile Jim Crow yasalarının sağlamlaştırılması. Irksal dışlama, Amerika siyasetinin yirminci yüzyılda karakteri haline gelmiş olan partiler arası nezakete ve iş birliğine doğrudan katkıda bulundu. “Birleşik Güney” Demokratik Parti içinde Cumhuriyetçiler ile köprü kuran ve aynı zamanda sivil hakları veto eden kuvvetli bir muhafazakar güç olarak ortaya çıktı. Güneyli Demokratların muhafazakar Cumhuriyetçiler ile olan ideolojik yakınlıkları kutuplaşmaları azalttı ve partiler arası işbirliğini başlattı. Fakat bunun bedeli ağırdı; sivil hakları ve <a href="--LNote-07.xhtml#lastnote-07-122" id="ln07122"><sup>Amerika’nın tamamen demokratikleştirilmesini</sup></a> siyasi gündemden uzak tutmak.</p>
<p>O zaman Amerika’nın demokratik standartları dışlama bağlamında doğdu. Siyasi topluluk büyük oranda beyazlardan oluştuğu sürece Demokratlar ve Cumhuriyetçilerin pek çok ortak noktası vardı. Her iki partinin de diğerini varoluşsal bir tehdit olarak görme ihtimali daha düşüktü. II. Dünya Savaşından sonra başlayan ve 1964 Sivil Haklar Yasası ve 1965 Oy Hakları Yasası ile sonuçlanan ırksal kabul uzun bir zamandan sonra Amerika Birleşik Devletleri’ni tamamen demokratik hale getirdi. Fakat bunlar aynı zamanda ABD’nin kutuplaşmasına neden olacak ve Yeniden Yapılaşmadan bu yana geçerli olan karşılıklı tolerans ve kendini tutma standartları üzerinde <a href="--LNote-07.xhtml#lastnote-07-123" id="ln07123"><sup>bugüne kadarki en büyük tehdidi</sup></a> oluşturacaklardı.</p>
</body>
</html>