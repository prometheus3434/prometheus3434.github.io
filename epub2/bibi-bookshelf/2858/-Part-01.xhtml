<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h1 title="⇒ Demokrasiler Nasıl Ölür?"></h1>
<h2 class="expS" id="sigil_toc_id_1">Giriş</h2>
<p class="ePrg">Demokrasimiz tehlike altında mı? Bu, soracağımızı hiç düşünmediğimiz bir soruydu. Biz 15 yıldır düşünen, yazan ve öğrencilere diğer yer ve zamanlarda demokrasinin çöküşünü (Karanlık 1930’larda Avrupa, 1970’lerin baskılayıcı Latin Amerika’sı) anlatan iş arkadaşlarıyız. Tüm dünyada ortaya çıkan otoriter rejimleri araştırarak yıllar geçirdik. Demokrasilerin nasıl ve neden öldüğü bizim için mesleki bir takıntıdır.</p>
<p>Fakat şimdi kendimizi, kendi ülkemize bakar halde bulduk. Son iki yılda politikacıların daha önce Amerika Birleşik Devletleri’nde örneği görülmemiş ancak diğer yerlerde demokratik krizin ayak sesleri sayılan şeyler söyleyip yaptıklarına şahit olduk. Diğer pek çok Amerikalı gibi, biz de bir yandan <i>burada işler bu kadar kötü olamaz</i> diye kendimizi teselli etmeye çalışırken bir yandan da çok büyük bir korku hissettik. Sonuçta demokrasilerin her zaman kırılgan olduğunu bilmemize rağmen, bizim demokrasimiz bir şekilde yerçekimine karşı koymayı başarıyordu. Anayasamız, ulusal özgürlük ve eşitlik inancımız, tarihi güçlü orta sınıfımız eğitim ve sağlıktaki yüksek seviyelerimiz ve büyük, farklı alanlara yönelmiş özel sektörümüz - bunların hepsi bizi diğer yerlerde gerçekleşen demokrasi çöküşlerine karşı koruyordu.</p>
<p>Buna rağmen endişeleniyoruz. Amerikan siyasetçileri artık rakiplerine düşmanlarmış gibi davranıyor, özgür basını korkutuyor ve seçim sonuçlarını reddetmekle tehdit ediyorlar. Mahkemeler, istihbarat teşkilatları ve etik büroları dahil demokrasimizin kurumsal korumalarını zayıflatmayı deniyorlar. Bir zamanlar büyük hukukçu Louis Brandei tarafından “demokrasinin laboratuvarları’’ olarak adlandırılan Amerika’nın eyaletleri güce sahip olanlar seçim kurallarını yeniden yazar, seçim bölgelerini baştan çizer ve hatta kaybetmemelerini garanti altına almak için oy verme haklarını geçersiz kılarken otoriter rejimin laboratuvarları haline gelme tehlikesi altında. 2016 yılında, Amerika Birleşik Devletleri tarihinde bir ilk olacak şekilde, daha önce resmi makamlarda hiç deneyimi bulunmayan, anayasal haklara gözlemlenebilir bağımlılığı çok az olan ve açıkça otokrat eğilimlere sahip biri başkan seçildi.</p>
<p>Bunların hepsi ne anlama geliyor? Dünyanın en eski ve en başarılı demokrasilerinden birinin düşüşü ve çöküşünü mü yaşıyoruz?</p>
<p>11 Eylül 1973 tarihinde, gün ortasında Şili, Santiago’nun sokaklarında aylardır yükselmekte olan tansiyonun gölgesinde, İngiliz yapımı Hawker Hunter jetleri gökyüzünden geçti ve şehrin merkezindeki neoklâsik başkanlık sarayı La Moneda’ya bombalar yağdırdı. Bombalar düşmeye devam ederken La Moneda yanıyordu. Üç yıl önce solcu koalisyonun başındayken seçilen Salvador Allende, içerideki barikatların arkasındaydı. Şili onun yönetimi boyunca sosyal huzursuzluk, ekonomik kriz ve politik felç ile çalkalanmıştı. Allende, işini bitirene kadar makamından istifa etmeyeceğini söylemişti fakat şimdi doğruluk anı gelip çatmıştı. General Augusto Pinochet’in yönetimi altındaki Şili silahlı kuvvetleri ülkenin kontrolünü ele geçirmekteydi. O uğursuz günün erken saatlerinde Allende, demokrasiyi savunan destekçilerinin sokaklara döküleceği umuduyla ulusal radyo yayınında isyankar bir konuşma yapmıştı. Fakat bu direniş asla gerçekleşmedi. Sarayı korumakla görevli askeri polis onu terk etmiş, yaptığı yayın sessizlikle karşılaşmıştı. Saatler içinde Başkan Allende ve onunla birlikte de Şili’nin demokrasisi ölmüştü.</p>
<p>Demokrasilerin ölümünün silahlı adamların elinden olduğunu düşünmeye yatkınız. Soğuk Savaş sırasında gerçekleşen darbeler, her dört demokrasi çöküşünün üçünden sorumluydu. Arjantin, Brezilya, Dominik Cumhuriyeti, Gana, Yunanistan, Guatemala, Nijerya, Pakistan, Peru, Tayland, Türkiye ve Uruguay’daki demokrasiler hep bu şekilde öldü. Daha yakın tarihte gerçekleşen askeri darbeler 2013 yılında Mısır başkanı Mohamed Morsi’yi, 2014 yılında ise Tayland başbakanı Yingluck Shinawatra’yi devirdi. Tüm bu olaylarda demokrasi muhteşem bir şekilde ordunun gücü ve zorlaması ile çöktü.</p>
<p>Fakat demokrasileri öldürmenin başka bir yolu daha var. Bu yöntem daha az dramatik olsa da aynı ölçüde yıkıcı. Demokrasiler sadece generallerin değil, onları başa getirmiş olan gücün kendisini bozan başkanlar ya da başbakanlar gibi seçilmiş liderlerin ellerinde de ölebilir. Bu liderlerin bazıları Hitler’in Almanya’daki 1933 yılında gerçekleşen Reichstag yangınının ardından yaptığı gibi demokrasiyi hızlı bir şekilde bozar. Daha sık karşılaşılan versiyonu ise demokrasinin yavaşça erozyona uğrayarak, <a href="--LNote-01.xhtml#lastnote-01-01" id="ln0101"><sup>fark edilmesi zor adımlar</sup></a> sonucu yok edilmesidir.</p>
<p>Örneğin, Venezuela’da siyasi bir yabancı olan ve yozlaşmış devlet eliti adını verdiği gruba karşı kampanya yürüten Hugo Chávez, ülkenin zengin petrol kaynaklarını fakirlerin hayatlarını daha iyi hale getirmek için kullanarak daha otantik bir demokrasi kurma sözü vermişti. Pek çoğu mevcut siyasi partiler tarafından görmezden gelindiğini ve kötü davranıldığını düşünmekte olan sıradan Venezuelalıların öfkesini becerikli bir şekilde kullanan Chávez, 1998 yılında başkan seçildi. Chávez’in doğduğu bölge olan Barinas’da yaşayan bir kadının seçim gecesi yaptığı açıklama “Demokrasimiz enfeksiyonlu ve Chávez <a href="--LNote-01.xhtml#lastnote-01-02" id="ln0102"><sup>sahip olduğumuz tek antibiyotik</sup></a>..” durumu güzel anlatıyordu.</p>
<p>Chávez söz verdiği devrimi gerçekleştirdiğinde bunu demokratik yollardan yaptı. 1999 yılında yeni bir kurucu meclis için özgür bir seçim düzenledi ve müttefikleri ezici bir çoğunlukla bu seçimi kazandı. Bu da Chávez yanlılarının başka bir etki olmadan tek başlarına yeni bir anayasa yazmalarını sağladı. Gerçi bu demokratik bir anayasaydı ve meşruluğunu güçlendirmek için 2000 yılında yeni bir başkanlık ve yasama seçimi gerçekleştirildi. Chávez ve müttefikleri bu seçimi de kazandı. Chávez’in popülerliği yoğun bir muhalefete neden olmuştu ve Nisan 2002 tarihinde ordu tarafından kısa bir süreliğine güçten indirildi. Fakat bu darbe başarısız oldu ve muzaffer Chávez daha da demokratik bir meşruluk kazandı.</p>
<p>Chávez’in otoriter rejime doğru ilk adımları 2003 yılına kadar gerçekleşmedi. Düşüşe geçen halk desteği nedeniyle muhalefetin yürüttüğü ve makamını kaybetmesine neden olacak referandumu, yükselen petrol fiyatlarının pozisyonunu kazanacak kadar güçlü duruma getirdiği bir sene sonrasına kadar erteledi. Devlet 2004 yılında dilekçeyi tekrar gündeme almak için imza atanları kara listeye aldı ve Yargıtay üyelerinin sayısını arttırdı. Fakat Chávez’in 2006 yılında yeniden seçilmesi, onun demokratik görünüşünü korumasını sağladı. <i>Chavista </i>rejimi, 2006 yılından sonra büyük bir televizyon kanalını kapatarak, muhalefetteki siyasetçileri, yargıçları ve medya isimlerini tutuklayarak ya da sürgün ederek ve Chávez’in sınırsız süreyle gücünü koruması için başkanlık süre kısıtlamasını kaldırarak daha da baskıcı hale gelecekti. Kanserden ölmekte olan Chávez 2012 yılında tekrar seçildiğinde seçime giriş serbestti fakat seçim adil değildi. <i>Chavismo,</i> medyanın büyük bir kısmını kontrol ediyor ve devletin yaygın mekanizmasını kendi yararına kullanıyordu. Chávez’in bir yıl sonraki ölümünden sonra onun takipçisi olan Nicolás Madura başka bir şüpheli seçimi kazandı ve 2014 yılında onun kurduğu hükümet büyük bir muhalefet liderini hapse attı. Buna rağmen muhalefetin 2015 yılındaki yasama seçimini ezici bir şekilde kazanması, Venezuela’nın artık demokratik bir ülke olmadığını söyleyen eleştirmenlerin yorumlarını yalanlıyormuş gibi görünüyordu. Venezuela’nın yaygın bir şekilde otokrasi olarak tanınması ise Chávez’in ilk başkanlığını kazanmasının üzerinden 20 yıl geçtikten sonra, 2017 yılında yeni bir kurucu meclis partisinin tek başına Kongre’nin gücünü eline geçirmesi ile gerçekleşti.</p>
<p>Demokrasiler artık bu şekilde ölüyor. Faşizm, komünizm ya da ordunun yönetime el koyması şekillerinde <a href="--LNote-01.xhtml#lastnote-01-03" id="ln0103"><sup>bariz diktatörlük</sup></a> dünyanın büyük bir kısmında ortadan kalktı. Yönetimi askeri darbelere ve şiddete dayalı yöntemlerle ele geçirmelere nadiren rastlanıyor. Çoğu ülke, düzenli olarak seçimler düzenliyor. Demokrasiler hâlâ ölüyor, fakat farklı yöntemlerle. Soğuk Savaş’ın bitişinden bu yana çoğu demokrasi generaller ya da askerlerin değil, <a href="--LNote-01.xhtml#lastnote-01-04" id="ln0104"><sup>seçilmiş devlet yetkililerinin elinde</sup></a> çöküyor. Venezuela’daki Chávez örneğinde olduğu gibi Gürcistan, Macaristan, Nikaragua, Peru, Filipinler, Polonya, Rusya, Sri Lanka, Türkiye ve Ukrayna’da da seçilmiş olan liderler demokratik kurumları yıkıyorlar. Günümüzde, demokrasinin erozyonu seçim sandıklarında başlıyor.</p>
<p>Çöküşe giden seçim yolu tehlikeli bir şekilde aldatıcı. Pinochet’in Şili’sinde gerçekleşen klasik bir darbede demokrasinin ölümü hızlı ve herkesin gözleri önünde gerçekleşiyor. Başkanlık sarayı yanıyor. Başkan öldürülüyor, hapse atılıyor ya da sürgüne gönderiliyor. Anayasa askıya alınıyor ya da kaldırılıyor. Seçim yolunda ise bunların hiç biri gerçekleşmiyor. Sokaklarda gezen tanklar yok. Anayasalar ve diğer ismen demokratik olan kurumlar yerinde duruyor. İnsanlar hâlâ oy veriyorlar. Seçilen diktatörler ise demokrasiyi yok ederken demokratik bir görüntüyü koruyorlar.</p>
<p>Hükümetlerin demokrasiyi yıkmak için gösterdiği çabaların bir çoğu “yasal,” yani yasama organları tarafından tanınıyor ya da mahkemelerce kabul ediliyorlar. Hatta bu çabalar yasamayı daha etkili kılarak, yozlaşma ile savaşarak ya da seçim süreçlerini temizleyerek demokrasiyi daha da <i>geliştiriyormuş</i> gibi bile gösterilebilirler. Gazeteler yayın yapmaya devam eder fakat ya satın alınmışlardır ya da belli haberleri yayınlamamaları için zorbalıklarla karşılaşmaktadırlar. Halk, hükümeti eleştirmeye devam eder fakat çoğunlukla kendilerini vergiler ya da diğer yasal sorunlarla çevrili bulurlar. Bu da halkın kafa karışıklığına neden olur. İnsanlar ne olduğunu hemen fark etmezler. <a href="--LNote-01.xhtml#lastnote-01-05" id="ln0105"><sup>Pek çoğu hâlâ demokratik bir ülkede yaşamakta olduklarına inanmaya devam eder</sup></a>. 2011 yılında yapılan Latinobarómetro anketinde, Venezuelalılara kendi ülkelerine 1 (“hiç demokratik değil“) ile 10 (“tamamen demokratik“) arasında not vermeleri istendi. Ankete katılanların %51’i ülkeleri için sekiz ya da daha yüksek bir skor seçti.</p>
<p>Darbe, sıkıyönetim ilanı ya da anayasanın askıya alınması gibi hükümetin sınırı geçip diktatörlüğe döndüğünü gösteren belirli bir an olmadığı için halk arasında alarm zilleri çalmıyor olabilir. Hükümetin yozlaştığını iddia edenler abartıyor oldukları gerekçesi ile ciddiye alınmayabilir ya da yalan söyledikleri düşünülebilir. Demokrasinin erozyonu, gerçekleştiği çoğu seferde neredeyse anlaşılmazdır.</p>
<p>Amerikan demokrasisi bu tarz kötü bir dönüşüme karşı ne kadar hassas? Bizim demokrasimiz kesinlikle Venezuela, Türkiye ya da Macaristan’da olduğundan daha güçlü fakat yeterince güçlü mü?</p>
<p>Bu tarz bir soruyu cevaplamak için görüş açımızı genişletmek ve dünya ile tarihteki diğer demokrasilerin deneyimlerinden dersler çıkarmak amacıyla günlük haber başlıklarından ve son dakika haberlerinden uzaklaşmak gerekir. Kriz durumundaki diğer demokrasileri incelemek, kendi demokrasimizin karşılaştığı zorlukları daha iyi anlamamızı sağlar. Örneğin, diğer ulusların tarih boyunca edindiği deneyimlere dayanarak ileride diktatör olacak kişileri, bu kişiler güce gelmeden önce tespit edecek bir test hazırladık. Geçmişteki demokratik liderlerin ileride diktatör olacak kişilere kapılarını açarak yaptıkları hatalardan ya da tam tersi diğer demokrasilerin bu tarz aşırı radikal kişileri güçten uzak tutuşlarından ders çıkarabiliriz. Karşılaştırmalı yöntem ayrıca dünyanın diğer kısımlarında oylama ile seçilen diktatörlerin, demokratik kurumları yıkmak için sıra dışı benzerlikte stratejiler kullandıklarını gösteriyor. Bu şablonlar görünür hale geldikçe çöküşe giden adımların belirsizliği azalıyor ve bunlara karşı savaşmak daha kolay hale geliyor. Diğer demokrasilerdeki halkın oylama ile başa gelmiş olan diktatörlere karşı nasıl başarılı bir şekilde direndiğini ya da bu direniş sırasında nasıl trajik bir biçimde başarısız olduklarını bilmek günümüzde Amerikan demokrasisini korumak isteyenler için çok önemlidir.</p>
<p>Radikal demagogların zaman zaman tüm ülkelerde, hatta sağlıklı demokrasilerde bile ortaya çıktığını biliyoruz. Amerika Birleşik Devletleri de Henry Ford, Huey Long, Joseph McCarthy ve George Wallace gibi isimlerle bundan payına düşeni almıştır. Demokrasiler için asıl sınav bu tarz insanların ortaya çıkması değil, politik liderlerin, özellikle de siyasi partilerin onları genel parti listelerinden uzak tutarak, onları desteklemeyi ya da onlarla müttefik olmayı reddederek ve gerekirse rakipleri ile demokratik adayları desteklemeyi ortak bir hedef haline getirerek en başta bu tarz insanların yönetime geçmesini engellemek için çalışmasıdır. Bu radikal insanları izole etmek siyasi cesaret gerektirir. Fakat korku, fırsatçılık ve yanlış hesaplar; güvenilir partilerin bu insanları aralarına kabul etmelerine neden olduğunda, demokrasi tehlike altında demektir.</p>
<p>İleride diktatör olacak bir kişi güce ulaştığında demokrasiler ikinci bir kritik sınav ile karşılaşırlar: Otokrat lider demokratik kurumları yıkacak mı yoksa onlar tarafından sınırlandırılabilecek mi? Kurumlar, seçilmiş otokrat liderleri kontrol etmek için tek başlarına yetersizdir. Bu kurumların politik partiler, organize olmuş halk ve aynı zamanda demokratik standartlar ile korunmaları zorunludur. Anayasal denetim ve denge, sağlam standartlar olmadan bizim düşündüğümüz kadar güçlü bir demokrasi siperi oluşturmaz. Kurumlar, onları kontrol edenlerin diğerlerine karşı kullandığı siyasi silahlara dönüşürler. Seçilmiş diktatörler demokrasiyi işte bu şekilde, mahkemeleri ve diğer tarafsız kurumları kendi dostları ile doldurup silah haline getirerek, medyayı ve özel sektörü satın alarak ya da onları sessiz kalmaları için zorlayarak ve siyasi alanı kendi lehlerine çevirmek için kuralları baştan yazarak yıkarlar. Seçim ile sonuçlanan otoriter rejimlerin trajik paradoksu, demokrasi katillerinin demokrasiyi yıkmak için demokrasinin kendi kuramlarını adım adım, kurnazca ve hatta yasal olarak kullanmalarıdır.</p>
<p class="ePrg">Amerika, Kasım 2016 tarihinde, demokrasi standartlarına bağlılığı şüpheli olan bir başkan seçtiğinde ilk sınavdan kaldı. Donald Trump’ın sürpriz zaferinin tek nedeni halkın hoşnutsuzluğu değil, aynı zamanda Cumhuriyet Partisi’nin radikal bir demagogu arasına alarak adaylığı kazanmasını engellemekteki başarısızlığıydı.</p>
<p>Şimdi karşılaştığımız tehdit ne kadar ciddi? Pek çok gözlemci özellikle Donald Trump gibi demagogları devirmek ve sınırlamak için tasarlanmış olan anayasamıza güveniyor. Madison modeli denetim ve denge sistemimiz iki yüzyıldır hayatta kalmayı başardı. İç Savaşı, Büyük Buhranı, Soğuk Savaşı ve Watergate’i atlattı. Bu nedenle tabi ki Trump’tan sonrada hayatta kalabilir.</p>
<p>Biz o kadar emin değiliz. Geçmişe bakılırsa denetim ve denge sistemimiz <i>gerçekten</i> de çok güzel çalıştı fakat tamamen kurucularımız tarafından tasarlanmış olan anayasal sistem nedeniyle değil. Demokrasilerin en iyi şekilde ve en uzun süre boyunca hayatta kalması anayasaların yazılı olmayan demokratik standartlar ile desteklenmesi sayesinde olur. Amerika’nın denetim ve denge sistemini bizim garanti olarak gördüğümüz iki temel standart ayakta tuttu: Karşılıklı tolerans, yani yarışan partilerin birbirlerini yasal rakipler olarak görmesi ve kendini tutma; yani siyasetçilerin kurumsal ayrıcalıklarını kullanmaları konusunda kendilerini kontrol edebilmeleri. Bu iki standart Amerika’nın demokrasisini yirminci yüzyıl boyunca güvenli bir şekilde korudu. İki büyük partinin liderleri birbirlerini yasal rakipler olarak kabul ettiler ve kurumlar üzerindeki geçici kontrollerini kendi partilerinin avantajına yönelik kullanmaya karşı koydular. Tolerans ve kısıtlama Amerikan demokrasisinin yumuşak korkulukları olarak görev yaptığı süre boyunca, 1930’lu yıllarda Avrupa’da ve 1960 ile 1970’lerde Güney Amerika olduğu gibi, parti taraftarlarının ölümüne kavga ederek demokrasiyi yok etmelerine engel oldu.</p>
<p>Ancak günümüzde Amerikan demokrasisinin bu korkulukları zayıflıyor. Demokratik standartlarımızın erozyonu 1980 ve 1990’larda başladı ve 2000’li yıllarda hızlandı. Barack Obama başkan olduğunda başta pek çok Cumhuriyetçi olmak üzere siyasetçiler demokratik rakiplerinin meşruluğunu sorgulamaya başladılar ve kendilerini kısıtlamayı bırakarak kazanmak için her yolu kullanma stratejine gittiler. Donald Trump bu süreci hızlandırmış olabilir fakat buna o neden olmadı. Amerikan demokrasisinin karşılaştığı zorluklar daha derinde yatıyor. Demokratik standartlarımızın zayıflamasının temeli, partilerin politik görüş farklılıklarını ırk ve kültüre dayalı bir varoluşsal soruna dönüştürmeleri ile gerçekleşen aşırı kutuplaşmada. Tarihteki demokrasi çöküşlerini araştırmanın ortaya koyduğu en kesin neden, aşırı kutuplaşmanın demokrasileri öldürebileceğidir.</p>
<p>Bu nedenle alarma geçmek için gerekli nedenler mevcut. Amerikalılar 2016 yılında sadece bir demagogu seçim ile başa getirmekle kalmadılar, bunu zaten demokrasimizi koruyan standartların zayıfladığı bir zamanda gerçekleştirdiler. Diğer ülkelerin deneyimleri bize kutuplaşmanın demokrasileri öldürebileceğini gösteriyor olabilir fakat aynı zamanda bu çöküşün kaçınılmaz ya da geri dönülmez olmadığını da ortaya koyuyor. Kriz halindeki diğer demokrasilerden ders çıkaran bu kitap, vatandaşların demokrasimizi korumak için stratejik olarak ne yapması ve ne <i>yapmaması</i> gerektiğini gösteriyor.</p>
<p>Pek çok Amerikalı haklı olarak ülkemizde olanlardan ötürü korku içinde. Fakat demokrasimizi korumak, sadece dövüşmekten ya da öfkelenmekten daha fazlasını gerektiriyor. Hem alçak gönüllü <i>hem de</i> cesur olmalıyız. Uyarı işaretlerini görebilmek ve yanlış alarmları fark edebilmek için diğer ülkelerden ders çıkarmalıyız. Diğer demokrasileri yıkan talihsiz yanlış adımların farkında olmalıyız. Ve vatandaşların geçmişteki büyük demokrasi krizleri sırasında nasıl ayaklandıklarını, derinlere işlemiş olan farklılıklarını geride bırakarak çöküşü nasıl engellediklerini görmeliyiz. Tarih, kendini tekerrür etmez. Fakat kafiyelidir. Tarihin verdiği bir söz ve bu kitabın umduğu, çok geç olmadan kafiyeleri bulmayı başarmamızdır.</p>
</body>
</html>