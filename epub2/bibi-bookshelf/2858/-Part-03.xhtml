<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<div class="box">
<div class="btx">2</div>
</div>
<h2 title="2: Amerika’da Demokrasi Bekçiliği">Amerika’da Demokrasi Bekçiliği</h2>
<p class="ePrg">Amerikan romancı Philip Roth, <i>The Plot Against America</i> adlı romanında gerçek tarihi olaylardan yararlanarak savaş öncesi Amerika’sında faşizmin nasıl görüneceğini hayal etmiştir.</p>
<p>Erken Amerikan tarihinin büyük medya kahramanı Charles Lindbergh bu romanın ana kahramanıdır: 1927 yılında ilk kez Atlantik Okyanusunu uçakla tek başına geçerek hızlı bir üne kavuşmuş, sonra da soyutlama taraftarı ve Nazi sempatizanı olmuştur. İşte tam da bu noktada tarih Roth’un ellerinde inanılmaz bir dönüş yapar. Lindbergh belirsizliğe karışmak yerine uçağı ile 1940 yılında, sabah saat 03:14’de Philadelphia’da gerçekleşmekte olan Cumhuriyet Partisi toplantısına gelir. Tıka basa dolu olan salon yirminci oylamada kitlenmiştir. “Lindy! Lindy! Lindy!’’ tezahüratları kontrolsüz bir şekilde yarım saat boyunca kongreyi kaplar ve yoğun, toplu bir şevk içinde Lindbergh’in adı partinin başkanlık adaylığı için önerilir, bu öneri desteklenir ve alkışlarla onaylanır. Hiç siyasi deneyimi bulunmayan fakat eşi benzeri olmayan bir medya bilgisine sahip Lindbergh danışmanlarının tüm tavsiyelerini reddederek kendi tek kişilik ünlü uçağı <i>Spirit of St. Louis</i> ile uçuş gözlükleri, yüksek botları ve tulumunu giyerek eyaletleri gezer.</p>
<p>Tersine dönmüş olan bu dünyada Lindbergh, görevdeki Franklin Delano Roosevelt’i yener ve başkan olur. Daha sonra kampanyasının Hitler ile olan bağı ortaya çıkacak olan Lindbergh Amerika’nın düşmanları ile barış anlaşmaları imzalamaya başlar. Amerika çapında Yahudi karşıtı vahşi bir dalga yayılmaya başlamıştır.</p>
<p>Pek çok Amerikalı 2016 yılında gerçekleşen başkanlık seçimi ile Roth’un bu kurgusal çalışması arasında benzerlikler bulmuştur. Şüpheli bir demokratik geçmişi olan ve dışarıdan gelen birinin yabancı bir ülkenin desteği ile güce ulaşması konusu elbette benzerlikler taşıyor. Fakat bu kitap ile 2016 seçimlerinin karşılaştırılması başka bir önemli soruyu daha ortaya çıkarıyor: 1930’lu yıllarda Amerika’daki ekonomik krizin ciddiyeti dikkate alınırsa, bu neden Amerika’da <i>gerçeğe dönüşmedi?</i></p>
<p class="ePrg">2016 yılından önce hiçbir radikal demagogun başkanlığı kazanmamış olması bu tarz bir rolü dolduracak adayların yokluğundan ya da halkın onlara olan desteğinin eksikliğinden kaynaklanmıyor. Tam tersine, radikal isimler uzun süredir Amerikan siyasetinde mevcutlar. Sadece 1930’lu yıllarda <a href="--LNote-03.xhtml#lastnote-03-01" id="ln0301"><sup>Amerika Birleşik Devletleri’nde sekiz yüz aşırı sağcı radikal grup mevcuttu</sup></a>. Bu dönemde ortaya çıkan en önemli isimlerden biri öfkeli ulusal radyo yayını her hafta 40 milyon dinleyiciye ulaşan Yahudi karşıtı Katolik bir rahip olan Peder Charles Coughlin’di. Peder Coughlin demokrasiyi açıkça reddediyor, siyasi partilerin iptalini talep ediyor ve seçimlerin değerini sorguluyordu. Gazetesi <i>Social Justice</i> 1930’lu yıllarda faşist yanlısı bir pozisyon benimseyerek <a href="--LNote-03.xhtml#lastnote-03-02" id="ln0302"><sup>Mussolini’yi “Haftanın Adamı” seçmiş</sup></a> ve sıklıkla Nazi rejimini savunmuştur. Aşırı radikalliğine rağmen Peder Coughlin inanılmaz ölçüde popülerdi. <i>Fortune</i> dergisi onun için “<a href="--LNote-03.xhtml#lastnote-03-03" id="ln0303"><sup>radyo dünyasında gerçekleşen en büyük olay</sup></a>” demiştir. Ülke çapında şehirden şehire gezerek <a href="--LNote-03.xhtml#lastnote-03-04" id="ln0304"><sup>ağzına kadar dolu stadyumlarda ve konferans salonlarında konuşmalar yapıyor</sup></a>, <a href="--LNote-03.xhtml#lastnote-03-05" id="ln0305"><sup>onun geçişini görmek isteyen hayranları yolları dolduruyordu</sup></a>. Bazı çağdaş gözlemciler onun Amerika Birleşik Devletleri’nde Roosevelt’ten sonra gelen en etkili isim olduğunu söylemekteydi.</p>
<p>Buhran, aynı zamanda kendisine “Eşkina balığı” diyen Louisiana valisi ve senatör Huey Long’un da yükselişini sağlamıştı. Tarihçi Arthur M. Schlesinger Jr., Long’u “<a href="--LNote-03.xhtml#lastnote-03-06" id="ln0306"><sup>yaşadığı dönemin büyük bir demagogu</sup></a>, Latin Amerikalı diktatör Vargas ve Perón’a benzeyen bir adam” olarak tanımlıyordu. Eşkina balığı soruları ile <a href="--LNote-03.xhtml#lastnote-03-07" id="ln0307"><sup>şaşırtan yetenekli bir konuşmacıydı</sup></a> ve rutin olarak kanunları küçümserdi. Schlesinger, bir vali olan Long’un eyaletin yasama organlarını, yargıçlarını ve basını <a href="--LNote-03.xhtml#lastnote-03-08" id="ln0308"><sup>tehdit ve rüşvetten oluşan bir karışım</sup></a> kullanarak tehdit etmesini “Amerika Cumhuriyeti’nin gördüğü totaliter rejime en yakın girişim” olarak tanımlıyordu. Rakip bir meclis üyesi tarafından eyaletin anayasasını duyup duymadığı sorulduğunda Long “<a href="--LNote-03.xhtml#lastnote-03-09" id="ln0309"><sup>Şimdi anayasa benim</sup></a>,” diye cevap vermiştir. Gazete editörü Hodding Carter, Long için “Amerika topraklarının <a href="--LNote-03.xhtml#lastnote-03-10" id="ln0310"><sup>ilk gerçek diktatörü</sup></a>” demiştir. Franklin <a href="--LNote-03.xhtml#lastnote-03-11" id="ln0311"><sup>Roosevelt’in kampanya müdürü</sup></a> James A. Farley, 1933 yılında Roma’da Mussolini ile buluştuğunda İtalyan diktatörün kendisine “Huey Long’u hatırlattığını” yazmıştır.</p>
<p>Long zenginliği tekrar dağıtacağını söyleyerek inanılmaz sayıda takipçi kazanmıştır. 1934 yılında <a href="--LNote-03.xhtml#lastnote-03-12" id="ln0312"><sup>ona gelen postaların “diğer tüm senatörlerin toplamından ve hatta başkanın aldığından bile fazla”</sup></a> olduğu söylenir. O dönemde Long’un “Zenginliği Paylaşalım” hareketinin ülke çapında 27.000’den fazla hücresi vardı ve posta listeleri <a href="--LNote-03.xhtml#lastnote-03-13" id="ln0313"><sup>neredeyse sekiz milyon isimden</sup></a> oluşuyordu. <a href="--LNote-03.xhtml#lastnote-03-14" id="ln0314"><sup>Başkanlık için yarışmayı</sup></a> planlayan Long, bir <i>New York Times</i> gazetecisine “<a href="--LNote-03.xhtml#lastnote-03-15" id="ln0315"><sup>Bu Roosevelt’i yenebilirim</sup></a>... Ondan daha fazla şey için söz verebilirim ve o da bunu biliyor,” demiştir. <a href="--LNote-03.xhtml#lastnote-03-16" id="ln0316"><sup>Roosevelt, Long’u ciddi bir tehlike olarak görüyordu</sup></a> fakat Long’un 1935 yılının Eylül ayında uğradığı suikast konunun kapanmasına neden olmuştur.</p>
<p>Amerika’nın otokratlara olan yatkınlığı II. Dünya Savaşı’ndan sonraki altın çağda da devam etmiştir. Amerika halkının geniş bir kesiminin desteğini alan <a href="--LNote-03.xhtml#lastnote-03-17" id="ln0317"><sup>senatör Joseph McCarthy</sup></a>, Soğuk Savaşın komünist yıkımını kara listeye alma, sansürleme ve kitap yasaklama gibi yöntemleri desteklemek için kullanmıştır. McCarthy’nin politik kariyerinin zirvesinde yapılan anketler Amerika halkının neredeyse yarısının onu onayladığını göstermektedir. Senatonun onu sansürlediği 1954 yılı sonrasında bile McCarthy, Gallup <a href="--LNote-03.xhtml#lastnote-03-18" id="ln0318"><sup>anketlerinde %40 destek</sup></a> almıştır.</p>
<p>On yıl sonra ise Alabama valisi George Wallace’in isyankar ve ayrımcı duruşu, ona ulusal bir önem kazandırmış ve 1968 ile 1972 yıllarında başkanlık için şaşırtıcı biçimde güçlü girişimler yapmasına neden olmuştur. Gazeteci Arthur Hadley, Wallace’in yöntemi için “<a href="--LNote-03.xhtml#lastnote-03-19" id="ln0319"><sup>güçlü olandan nefret etmeye</sup></a> dayalı eski ve onurlu bir Amerikan geleneği” demiştir. Hadley onun “eski Amerikan öfkesinden” yararlanmakta bir uzman olduğunu yazmıştı. Wallace çoğunlukla şiddeti destekliyor, anayasal standartlara karşı çıkan tavırlar sergileyerek şu tarz açıklamalarda bulunuyordu:</p>
<p class="iPrg">Anayasadan daha güçlü olan tek bir şey vardır... Bu da insanların iradesidir. <a href="--LNote-03.xhtml#lastnote-03-20" id="ln0320"><sup>Zaten bir anayasa nedir ki?</sup></a> Anayasalar insanların ortaya koyduğu bir üründür, insanlar onun ilk güç kaynağıdır ve eğer isterlerse bu insanlar anayasayı yıkabilirler.</p>
<p>Wallace’in ırkçılık ile popülistliği bir araya getirdiği bu mesajı, çalışan beyaz sınıfın mağduriyetine ve ekonomik öfkesine hitap ederek onun Demokratların geleneksel <a href="--LNote-03.xhtml#lastnote-03-21" id="ln0321"><sup>mavi yakalı tabanına</sup></a> ulaşmasını sağlıyordu. Anketler, Amerikalıların %40’nın Wallace’in 1968 yılında gerçekleştirdiği <a href="--LNote-03.xhtml#lastnote-03-22" id="ln0322"><sup>üçüncü parti adaylığını</sup></a> onayladığını gösteriyor. Wallace 1972 yılında Demokratik partinin ön seçimlerinde ciddi bir aday olarak yer aldığında kurumları şaşırtmıştı. Wallace’in kampanyası 1972 yılının Mayıs ayında gerçekleşen bir <a href="--LNote-03.xhtml#lastnote-03-23" id="ln0323"><sup>suikast girişimi</sup></a> nedeniyle yoldan çıktığında, Wallace ön seçimlerde George McGovern’dan bir milyon oydan daha büyük bir fark ile ilerdeydi.</p>
<p>Kısacası Amerika’nın uzun bir otokrat siyasetçi geçmişi var. Couglin, Long, McCarthy ve Wallace gibi isimlerin ülkenin %30’u ila %40’ını oluşturan geniş bir azınlığın desteğini çekmesi şaşırtıcı değil. Genellikle kendi kendimize Amerika’nın ulusal siyasi kültürünün bizi bu tarz şeyleri çekici bulmaktan uzak tuttuğunu söyleriz fakat bu, tarihi gül rengi gözlüklerle okumayı gerektirir. İleride diktatör olacak kişilere karşı gerçek koruma, Amerikalıların demokrasiye olan sağlam bağlılıkları değil, siyasi partilerimizin demokrasi bekçiliği yapmalarında yatmaktadır.</p>
<p class="ePrg" style="text-indent:25px">8 Haziran 1920’de Woodrow Wilson’un başkanlığı düşüşe geçtiğinde Cumhuriyetçi delegeler adaylarını seçmek için bayraklarla bezenmiş fakat yeterince havalandırılmadığı için sıcaklığın 37 dereceye ulaştığı Chicago Coliseum’da bir araya geldiler. Dört gün boyunca gerçekleşen dokuz oylamadan sonra kongre kararsız kaldı. Cuma akşamı yakınlardaki Blackstone Hotel’in on üçüncü katında yer alan 404 numaralı süitte, Cumhuriyet Ulusal Komitesi Başkanı Will Hays ve <i>Harvey’s Weekly</i>’in güçlü yayıncısı George Harvey orijinal <a href="--LNote-03.xhtml#lastnote-03-24" id="ln0324"><sup>“sigara dumanı dolu arka odada”</sup></a> senatör ve parti liderlerinden oluşan grupları sırasıyla ağırladılar. Gazetecilerin onlara verdiği isimle Eski Gardiyanlar kendilerine içki koyuyor, sigara içiyor ve gecenin ilerleyen saatlerine kadar 493 delegenin aday çıkarmak için ihtiyaç duyduğu çıkmazdan kurtulmanın çaresini arıyorlardı.</p>
<p>Kongredeki lider aday Theodore Roosevelt’in eski bir dostu olan ve ön seçimlerde popüler bir heyecan yaratıp hafta başında oyunu aldığı 287 delege ile birinci olan Tümgeneral Leonard Wood’du. Onu Illinois valisi Frank Lowden, Kaliforniya senatörü Hiram Johnson ve en sonda ise sadece 65½ delege ile -uzak ara- dördüncü olan Ohio senatörü Warren G. Harding takip ediyordu. Kongre zeminindeki gazeteciler “<a href="--LNote-03.xhtml#lastnote-03-25" id="ln0325"><sup>Kimse Harding hakkında konuşmuyor</sup></a>... (O) en umut verici siyah atlar arasında bile düşünülmüyor,” şeklinde haberler yazıyorlardı. Fakat gazeteciler Blackstone’da gerçekleşen görüşmeler hakkında dedikodular duyduklarında, aralarındaki en motive olmuş gazeteci otelin on üçüncü katına ulaştı ve 404 numaralı süitin dışındaki koridorda öndeki senatörleri görebilmek için sessizce beklemeye başladı. Massachusetts’ten Henry Cabot Lodge, Illinois’den McCormick, Colorado’dan Phipps, New York’dan Calder ve Massachusetts’ten eski senatör Crane ve diğerleri gelip gittiler.</p>
<p>404 numaralı süitte her adayın olumlu ve olumsuz yanları dikkatle gözden geçiriliyor ve tartışılıyordu (Knox çok yaşlıydı, Lodge ise Coolidge’dan hoşlanmıyordu). Sabahın birinde, Eski Gardiyanların yedi üyesi odada kaldı ve ayakta kalarak oy kullandılar. Sabahın 02:11’inde George Harvey tarafından çağrılan şaşkınlık içindeki Harding’e <i>kendisinin</i> seçildiği söylendi. Haber yayıldı. Ertesi akşam gerçekleşen onuncu oylamada sıcaktan bunalan delegeleri rahatlatacak bir şekilde Warren G. Harding kongre delegelerinden yükselen tezahüratlar eşliğinde, ezici bir üstünlükle 692½ oy aldı. İlk oylamada oyların sadece %4’ünü almış olmasına rağmen şimdi Cumhuriyet Partisinin 1920 yılı başkanlık adayıydı.</p>
<p>Günümüzde kimse sigara dumanı ile dolu odaları sevmiyor ve bunun için de iyi nedenleri var. Bu odalar pek demokratik değil. Adaylar genellikle ne partiye ne de sıradan halka karşı sorumlu olan güç simsarlarından oluşan ufak bir grup tarafından seçiliyor ve sigara dumanı dolu odalar her zaman güzel başkanlar ortaya çıkarmıyorlar. Sonuçta Harding’in başkanlığı bir skandal ile lekelendi. Fakat arka odada gerçekleşen aday seçimi, günümüzde unutulmuş olan bir erdeme sahip: Bu yöntem aday olmaya uygun olmadığı kanıtlanmış isimleri oylamadan ve ofisten uzak tutarak demokrasi bekçiliği olarak görev yapıyordu. Tabi ki bu olayda bunun nedeni parti liderlerinin asil gönüllülükleri değildi. Bunun yerine rakipleri tarafından parti “patronları” olarak isimlendirilen bu kişiler kazanacak en güvenli adayı seçmeye çalışıyorlardı. Sonuçta onları aşırı radikallerden uzak tutan riskten kaçma istekleri olacaktı.</p>
<p>Demokrasi bekçiliği yapan kurumların tarihi Amerika’nın kuruluşuna kadar uzanır. 1787 Anayasası dünyanın ilk başkanlık sistemini yaratmıştır. Başkanlık sistemi, demokrasi bekçiliği için belli zorluklar içerir. <a href="--LNote-03.xhtml#lastnote-03-26" id="ln0326"><sup>Parlamento demokrasilerinde</sup></a> başbakan meclisin bir üyesidir ve meclisin önde gelen partileri tarafından seçilmesi siyasi isimlere karşı kabul edilebilir olmasını garanti altına alır. Hükümetin oluşturulması sistemi ise bir filtre görevi görür. Başkanlar ise başbakanların aksine kongre üyeleri değildir ya da kongre tarafından seçilmezler. En azından teoride, halkın kendisi tarafından seçilirler ve herkes kazanmak için yeterli desteğe sahipse başkan olmak için adaylığını koyabilir.</p>
<p>Kurucularımız demokrasi bekçiliği konusunda derin endişeler içindeydi. Anayasayı ve seçim sistemini tasarlarken günümüzde bile pek çok açıdan bizimle olan bir ikilemle boğuştular. Bir yandan bir hükümdar değil, seçimle başa gelmiş, halkın iradesini yansıtan ve onların Cumhuriyetçi popüler devlet anlayışına uyan bir başkanın peşindeydiler. Diğer yandan ise kurucular halkın ofise uygun olacak başkanlık adaylarını seçmekteki yeteneklerine tamamen güvenmiyorlardı. Alexander Hamilton popülerlik nedeniyle seçilecek olan başkanlığın pozisyonunun insanların korku ya da cehaletini kullanacak kişiler tarafından kolaylıkla kazanılmasından ve bu kişilerin bir tirana dönüşmesinden korkuyordu. Hamilton, <i>Federalist Papers</i>’a “Tarih bize Cumhuriyetlerin özgürlüğünü tersine çeviren, insanlara yalakalık yaparak kariyerine başlayan yeni demagog ve <a href="--LNote-03.xhtml#lastnote-03-27" id="ln0327"><sup>tiranların sonunu getirmeyi</sup></a> öğretecektir,” yazmıştır. Hamilton ve iş arkadaşları için <a href="--LNote-03.xhtml#lastnote-03-28" id="ln0328"><sup>seçimlerin kendisinde bir tarama cihazı</sup></a> olmalıydı.</p>
<p>Kurucuların bulduğu tarama yöntemi seçiciler kuruluydu. Anayasanın ikinci maddesi, Hamilton’ın Federalist 68’de yer alan düşüncelerini yansıtarak dolaylı bir seçim sistemi yaratıyordu:</p>
<p class="iPrg"><a href="--LNote-03.xhtml#lastnote-03-29" id="ln0329"><sup>Önümüzdeki seçim</sup></a>, müzakereye en uygun şartlar altında, bağlayıcı olan tüm nedenlerin ve teşviklerin makul bir birleşimine ulaşmak için hareket eden ve görev için uyarlanmış nitelikleri analiz etme becerisi en yüksek olan kişiler tarafından yapılmalıdır.</p>
<p>Her eyaletteki belirgin kişilerin bir araya gelmesi ile oluşan Seçiciler Kurulu başkanı seçmekten sorumlu olacaktı. Hamilton, bu düzenleme karşısında “başkanlık ofisi nadiren gerekli niteliklere seçkin derecelerle sahip olmayan birine düşecektir,” mantığını kurmuştur. “Düşük entrikalara ve küçük popülarite sanatına” sahip kişiler böylece elenecekti. Bu sayede Seçiciler Kurulu Amerika’nın ilk demokrasi bekçisi olmuştu.</p>
<p>Ancak bu sistem kurucuların tasarımındaki iki eksiklikten ötürü başarısız oldu. İlk olarak, anayasa başkanlık adaylarının nasıl seçileceği konusunda sessiz kalıyordu. Seçiciler Kurulu, insanlar oy verdikten <i>sonra </i>harekete geçiyor ve en başta başkanlığa kimin adaylığını koyacağı konusunda hiçbir rol oynamıyordu. İkinci olarak anayasa asla politik partilerden bahsetmiyordu. Thomas Jefferson ve James Madison iki partili sistemimizin kurucuları olacak olsalar da, kurucular ciddi olarak partilerin varlığını düşünmemişlerdi.</p>
<p>Partilerin 1880’li yıllardaki yükselişleri seçim sistemimizin işleyişini değiştirdi. Kurucuların planladığı gibi yerel önemli kişilerin Seçiciler Kurulunu oluşturmak için seçilmesi yerine, her eyalet partilere sadık kişiler arasından seçim yapmaya başladı. Seçmenler partilerin bir temsilcisi haline geldi, böylece Seçiciler Kurulu demokrasi bekçiliğini partilere devretmiş oluyordu. O dönemden bu yana partiler demokrasi bekçiliğine devam etti.</p>
<p>O dönemde partiler Amerikan demokrasisinin bakıcıları haline geldiler. Başkanlık adaylarını onlar seçtiği için partilerin tehlikeli kişileri Beyaz Saray’dan uzak tutma yetenekleri ve eklememiz gerekir ki, sorumlulukları bulunmaktadır. Bu nedenle onlar iki farklı rol arasında dengeyi kurmak zorundadır: Partinin seçmenlerini en iyi şekilde temsil edecek olan adayı seçmeyi içeren demokratik rol ve demokrasiye karşı tehlike olabilecek kişileri ya da başka nedenlerle bu göreve uygun olmayanları eledikleri, siyaset bilimcisi James Ceaser’ın verdiği isimle <a href="--LNote-03.xhtml#lastnote-03-30" id="ln0330"><sup>“filtreleme”</sup></a> rolü.</p>
<p>Popüler bir aday seçmek ve demagogları dışarıda tutmaktan oluşan bu iki zorunluluk pek çok zaman birbiriyle çelişebilir. Peki ya insanlar bir demagogu seçerse? Bu, kurucuların döneminden günümüze kadar başkanlık adaylarının seçim sürecinde bulunan ve tekrarlayan gerginliğin merkezini oluşturuyor. Aşırı bir şekilde demokrasi bekçiliğine yönelmek, kendi içinde demokratik bir hareket değil. Bu, partinin aşağı tabakalarını görmezden gelen bir parti patronları sınıfı oluşturabilir ve insanları temsil etmekte başarısız bir aday çıkarabilir. Fakat “insanların iradesine” gösterilen aşırı güven de aynı zamanda tehlikeli olabilir çünkü bu demokrasinin kendisini tehdit eden bir demagogun seçimi kazanmasına yol açabilir. Bu tansiyondan kaçış yoktur. Her zaman pazarlıklar bulunur.</p>
<p class="ePrg">Amerika tarihinin çoğu boyunca siyasi partiler demokrasi bekçiliğini açıklığa tercih ettiler. Sigara dumanı dolu odaların her zaman bir versiyonu vardı. 19. yüzyılın başlarında başkanlık adayları belli bir siyasi partinin ya da hareketin destekçileri ya da üyelerinin oluşturacağı kongre toplantısı olarak bilinen yöntem ile, Washington’daki bir grup kongre üyesi tarafından seçilirdi. Ancak bu sistem çok kapalı olması nedeniyle eleştirildi. Bu yüzden 1830’lu yılların başlarında adaylar her eyaletten gelen delegelerin bulunduğu ulusal parti kongrelerinde aday gösterilmeye başladılar. Delegeler popüler seçimlerle başa gelmiyordu, eyalet ve yerel siyasi parti komiteleri tarafından seçiliyorlardı ve belli bir adayı desteklemek zorunda değillerdi. <a href="--LNote-03.xhtml#lastnote-03-31" id="ln0331"><sup>Genelde onları kongreye gönderen eyaletin parti liderlerinin yönergelerini takip ediyorlardı</sup></a>. Bu sistem parti içinden çıkan ya da delegeleri kontrol eden parti liderlerinin desteklediği isimlere öncelik veriyordu.Kendi eyalet parti ağlarında destekçileri olmayan yerel siyasetçilerin başarı şansı yoktu.</p>
<p>Kongre sistemi de çok kapalı ve demokratik olmadığı gerekçesi ile eleştirildi ve onda reform yapmak için çok çaba gösterildi. İlerici dönemde tanıtılan ön seçimler ilk olarak 1901 yılında Wisconsin’de, sonra da 1916 yılında bir düzine eyalette gerçekleşti. <a href="--LNote-03.xhtml#lastnote-03-32" id="ln0332"><sup>Yine de bunlar çok az değişiklik getirmişti</sup></a> çünkü seçilen delegeler, ön seçimleri kazanmış olan adayları desteklemek zorunda olmadıkları için pek çok eyalet bunları kullanmıyordu. Kongre salonunda oyları için pazarlık yapmak amacıyla bağımsız kalmayı tercih ediyorlardı. Hükümet görevleri, avantajları ve diğer yararları kontrolü altında tutan parti liderleri bu anlaşmalar sırasında iyi pozisyon almış simsarlardı. Böylece <a href="--LNote-03.xhtml#lastnote-03-33" id="ln0333"><sup>başkanlığın bekçileri</sup></a> olarak kalmaya devam ettiler. Ön seçimler, başkanlık adayları konusunda bağlayıcı bir etkiye sahip olmadıkları için bir güzellik yarışmasından fazlası değillerdi. Gerçek güç partinin içindeki isimlerde ya da çağdaşların deyimiyle “organize olmuş adamlarda” yatmaktaydı. Olası adaylar için bu adamların desteğini kazanmak adaylığa giden tek geçerli yoldu.</p>
<p>Eski kongre sistemi demokrasi bekçiliği amacıyla yapılan pazarlıkları ön plana çıkarıyordu. Bir tarafta sistem pek demokratik değildi. Organize olmuş adamların Amerikan halkını yansıttığı söylenemezdi. Gerçekten de onlar “eski çocuklar” ağının tam karşılığıydı. Çoğu düşük rütbeli parti üyesi, özellikle de fakir ve siyasi bağlantılara sahip olmayanlar, kadınlar ve azınlıklar sigara dumanı kaplı odalarda temsil edilmiyor ve bu yüzden başkanlık aday süreçlerinde dışarıda kalıyorlardı.</p>
<p>Diğer taraftan ise kongre sistemi, tehlikeli adayları sistematik bir şekilde filtrelediği için etkili bir demokrasi bekçisiydi. Partinin içindekiler siyaset bilimcilerinin deyişiyle <a href="--LNote-03.xhtml#lastnote-03-34" id="ln0334"><sup>“emsal değerlendirmesi”</sup></a> sunuyorlardı. Valiler, senatörler ve kongre temsilcileri adayları kişisel olarak tanıyorlardı. <a href="--LNote-03.xhtml#lastnote-03-35" id="ln0335"><sup>Onlarla farklı şartlar altında ve yıllar boyunca çalışmışlardı</sup></a> ve bu yüzden onların karakterini, yargı yeteneğini ve stres altında çalışma yeteneklerini analiz etmek için iyi bir pozisyondaydılar. Bu yüzden sigara dumanı dolu odalar bir eleme mekanizması olarak görev yaptı ve dünyanın diğer kesimlerinde demokrasiyi yoldan çıkarabilecek olan demagoglar ile aşırı radikallerin dışarıda tutulmasına yardımcı oldu. Amerikan partilerinin demokrasi bekçiliği o kadar iyiydi ki dışarıdan gelen çoğu isim basitçe kazanamazdı. Sonuç olarak çoğu denemeye bile kalkışmadı.</p>
<p>Ford Motor Şirketi’nin kurucusu olan Henry Ford’u düşünün. Yirminci yüzyılın başlarında dünyanın en zengin adamlarından biri olan Ford, Hamilton’un uyarılarında yer alan aşırı radikal demagogların modern bir örneğiydi. Kendisine ait olan <i>Dearborn Independent</i>’ı bir megafon olarak kullanan Ford, bankacılara, Yahudilere ve Bolşeviklere karşı kampanyalar yürüttü ve Yahudi banka faizlerinin Amerika karşıtı bir komplo olduğunu öne süren gazete makaleleri yayınladı. Onun görüşleri, <a href="--LNote-03.xhtml#lastnote-03-36" id="ln0336"><sup>dünya çapındaki ırkçılardan olumlu tepkiler</sup></a> alacaktı. <a href="--LNote-03.xhtml#lastnote-03-37" id="ln0337"><sup>Adolf Hitler, <i>Mein Kampf</i> eserinde ondan övgüyle bahsediyor</sup></a> ve geleceğin Nazi lideri Heinrich Himller onu “en değerli, önemli ve zeki savaşçılarımızdan biri” olarak tanımlıyordu. 1938 yılında Nazi hükümeti onu Alman Kartalının Büyük Haçı ödülü ile onurlandırdı.</p>
<p>Yine de <a href="--LNote-03.xhtml#lastnote-03-38" id="ln0338"><sup>Ford geniş çapta takdir görüyor</sup></a> ve Amerika Birleşik Devletleri’nde özellikle de orta batıda seviliyordu. <a href="--LNote-03.xhtml#lastnote-03-39" id="ln0339"><sup>“Başarıya ulaşan fakir çiftçi çocuğu”</sup></a> açık sözlü bir iş adamıydı. Washington ve Lincoln dahil, kırsal alanda yaşayan pek çok Amerikalı tarafından bir halk kahramanı olarak görülmekteydi.</p>
<p>Ford’un durmak bilmez çabaları sonunda onu kaçınılmaz olarak siyasete çekti. İlk olarak I. Dünya Savaşı karşısında bir muhalefet olarak ortaya çıktı ve düzenlediği Avrupa “barış görevi” amatör olmasına rağmen yüksek bir profile sahipti. Büyük Savaş sonrasında da siyasete girip çıkmaya devam etti ve 1918 yılında neredeyse bir senato koltuğu kazandı. Daha sonra 1924 yılında bir Demokrat olarak başkanlık yarışına girme fikri ile bir süre flört etti. Bu fikir, özellikle de ülkenin kırsal kesimlerinde hızla büyük bir heyecana neden oldu. Başkanlık için Ford kulüpleri 1923 yılında yayıldı ve basın <a href="--LNote-03.xhtml#lastnote-03-40" id="ln0340"><sup>“Ford Çılgınlığından”</sup></a> bahseder oldu.</p>
<p>O yaz popüler bir dergi olan <i>Collier’s</i> okuyucuları arasında haftalık ulusal anketlere başlamıştı. Sonuçlar Ford’un ününün, işe yönelik sezgisel itibarının ve sahip olduğu aralıksız medya ilgisinin popüler bir başkanlık adaylığına dönüşebileceği yönündeydi. <a href="--LNote-03.xhtml#lastnote-03-41" id="ln0341"><sup>Her hafta gelen sonuçlar</sup></a> gittikçe daha da saygılı hale gelen başlıklara yol açıyordu: “Ford’un Oyları Artarken Siyaset Kaosa Sürükleniyor” ve “Ford Başkanlık Meydan Savaşını Önde Götürüyor.” 250.000 okuyucuya yapılan iki aylık önemsiz anketlerin sonucunda Henry Ford, Başkan Warren Harding ve geleceğin başkanı Herbert Hoover gibi diğer on iki adayın hepsini geride bırakarak yarışmadan kaçtı. Ortadaki bilgilerden yola çıkan <i>Collier’s</i> editörleri şu sonuca ulaşacaktı, “Henry Ford <a href="--LNote-03.xhtml#lastnote-03-42" id="ln0342"><sup>Amerika siyasetinin asıl sorunu</sup></a> haline geldi.”</p>
<p>Fakat Ford’un içinde başkanlık hırsı varsa, bir yüzyıl erken doğmuştu. Halkın görüşünden daha önemli olan şey parti liderlerinin görüşüydü ve parti liderleri onu katı bir şekilde reddetmişti. <i>Collier’s</i> tarafından paylaşılan okuyucular arası anket sonuçlarından bir hafta sonra “Siyasetçiler Başkan Seçti” gibi başlıklar içeren bir dizi makalenin yayınlanması, tamamen içeride olan kişilerin anket sonuçlarını yansıtıyordu. Bu anket sonuçlarında Cumhuriyet ve Demokratik Parti Ulusal Komitelerinin tüm üyeleri dahil olmak üzere, her iki partiden de 116 parti lideri, başta gelen 14 vali, senatörler ve meclis üyeleri yer alıyordu. Bu kural yapıcıların anketlerinde Ford başkanlık için beşinci sıradaydı. <i>Collier’s</i> editörleri bu düşüşü inceledi:</p>
<p class="iPrg">Demokratik Parti’nin liderlerine “Peki ya Ford?” diye sorulduğunda hepsi omuzlarını silkiyorlar. Her eyalette genellikle “organizasyon” olarak bilinen bu adamların hepsi istisnasız olarak Ford’a karşılar. Ön seçimlerin olduğu eyaletler haricinde diğer tüm eyaletlerde bu adamlar ulusal kongrelerde aday olacak kişileri elleri ile seçiyorlar... Kimse ister Demokrat ister Cumhuriyetçi olsun halkın büyük bir çoğunun Ford’a karşı duyarlı olduğunu reddetmiyor. Her demokrat lider kendi eyaletlerinin bu kişilerle dolu olduğunu biliyor ve bundan korkuyorlar. Ancak delegelerin <a href="--LNote-03.xhtml#lastnote-03-43" id="ln0343"><sup>seçim sistemi</sup></a> nedeniyle Ford’un fazla gölge yapmasına pek de yüksek bir ihtimal bulunmuyor.</p>
<p>Adaylığına yönelik popüler bir heyecan olsa da, Ford yarışmadan etkili bir şekilde atılmıştı. Senatör James Couzens, onun adaylığını saçmalık olarak niteliyordu. “Nasıl olurda hiçbir eğitimi ve deneyimi olmayan 60 yaşının üzerinde bir adam böyle bir ofise özenebilir?” diye soruyordu. <a href="--LNote-03.xhtml#lastnote-03-44" id="ln0344"><sup>“Bu duyduğum en saçma şey.”</sup></a></p>
<p>Bu nedenle o uzun yazın ardından <i>Collier’s</i> ile röportaj yapan Ford’un kişisel hırslarında azalma olması hiç de şaşırtıcı değildi:</p>
<p class="iPrg">Bugün kendimi hiçbir adaylığı kabul ederken göremiyorum. Tabi ki yarın ne yapacağımı söyleyemem. Yasallığın, anayasacılığın ve bunların hepsinin çözemeyeceği, <a href="--LNote-03.xhtml#lastnote-03-45" id="ln0345"><sup>savaş ya da kriz gibi bir şey olabilir</sup></a> ve insanlar hızla harekete geçecek birine ihtiyaç duyabilir.</p>
<p>Ford’un burada söylediği, onun sadece önünü kapatan demokrasi bekçiliği sistemi bir şekilde kaldırılırsa aday olmayı düşüneceğidir. Yani gerçekte hiçbir zaman şansı olmamıştı.</p>
<p>Huey Long başkanlık sularını test edecek kadar uzun süre yaşamamış olabilir fakat onun olağanüstü siyasi yetenekleri, popülaritesi ve hırslarına rağmen onunda demokrasi bekçileri tarafından durdurulacağını düşünmek için iyi nedenlerimiz var. 1932 yılında senatoya seçildiğinde Long, standartları kıran davranışları nedeniyle <a href="--LNote-03.xhtml#lastnote-03-46" id="ln0346"><sup>akranlarından hızla izole oldu</sup></a>. 1936 kongresinde Demokratik Parti liderleri arasında desteği olmadığı için Roosevelt’i yenme şansı bulunmuyordu. Adaylığını bağımsız olarak sürdürmek zorundaydı ve bu da çok zordu. Anketler Long’un adaylığının demokratik oyları bölerek 1936 seçimlerinin Cumhuriyetçilere gidebileceğini söylüyordu fakat Long’un kendisi <a href="--LNote-03.xhtml#lastnote-03-47" id="ln0347"><sup>kazanmak için çok düşük bir şansa sahipti</sup></a>.</p>
<p>Partilerin gerçekleştirdiği demokrasi bekçiliği aynı zamanda George Wallace’i de siyasetin kenarlarında tutmayı başarmıştı. Ayrımcı vali 1964 yılında birkaç Demokrat ön seçime katılmış ve şaşırtıcı olarak oldukça iyi sonuçlara ulaşmıştı. Sivil haklara karşı çıkan ve “Amerika için Ayağa Kalkın” sloganı ile yarışan <a href="--LNote-03.xhtml#lastnote-03-48" id="ln0348"><sup>Wallace, Wisconsin ve Indiana’daki oyların neredeyse üçte birini alarak ve Maryland’de inanılmaz bir şekilde %43 başarı göstererek uzmanları şaşırtmıştır</sup></a>. Fakat 1964 yılında ön seçimlerin değeri çok azdı ve Wallace kısa bir süre sonra kaçınılmaz Lyndon Johnson adaylığı karşısında geri çekilecekti. Ancak Wallace sonraki dört yıl boyunca 1968 yılındaki başkanlık yarışının beklentisi ile ülke çapındaki kampanyalarına devam etti. Onun beyaz ulusalcılık ve halkçılık karışımı mesajı çalışan beyaz sınıf arasında güçlü bir desteğe sahipti. 1968 yılında <a href="--LNote-03.xhtml#lastnote-03-49" id="ln0349"><sup>Amerikalıların neredeyse %40’ı</sup></a> onu onaylıyordu. Diğer bir deyişle, Wallace, 1968 yılında Trump benzeri bir çıkış yapmış ve Trump ile aynı şekilde halkın desteğini almıştı.</p>
<p>Fakat Wallace farklı bir siyasi dünyada çalışıyordu. <a href="--LNote-03.xhtml#lastnote-03-50" id="ln0350"><sup>Demokratik Parti kuruluşlarının onun adaylığını hiçbir zaman desteklemeyeceklerini</sup></a> bildiği için Amerikan Bağımsız Partisi’nden adaylığını koydu ve bu da onun sonu oldu. Wallace’in oyların %13,5’ini alan performansı onu güçlü bir üçüncü parti adayı yapıyor fakat Beyaz Saray’dan uzak tutuyordu.</p>
<p>Artık Philip Roth’un <i>The Plot Against America</i> adlı romanında yaptığı hayali sıçramayı daha iyi anlayabiliriz. Lindbergh, tamamen Roth’un hayal gücünün oluşturduğu bir fenomen değildi. 1936 yılında Nazi Almanya’sını turlamış olan, <a href="--LNote-03.xhtml#lastnote-03-51" id="ln0351"><sup>“ırksal saflığı”</sup></a> savunan ve Hermann Göring onur madalyası ile ödüllendirilmiş olan Lindbergh, 1939 ile 1940 yılları arasında Amerika’nın en öne çıkan izolasyon taraftarıydı ve Amerika Birinci Komitesi’ni savunarak ülke boyunca konuşmalar yapmıştı. İnanılmaz bir popülariteye sahipti. <a href="--LNote-03.xhtml#lastnote-03-52" id="ln0352"><sup>Konuşmaları geniş kalabalıkları çekiyordu</sup></a> ve 1939 yılında <i>Reader’s Digest</i> editörü Paul Palmer’e göre radyo adresi Amerika’da yaşayan diğer tüm insanlardan daha fazla posta yaratmaktaydı. Tarihçilerin deyişiyle “<a href="--LNote-03.xhtml#lastnote-03-53" id="ln0353"><sup>Geleneksel bilgelik</sup></a>, Lindbergh’ün eninde sonunda resmi makamlar için yarışa gireceğini gösteriyordu,” ve 1939 yılında <a href="--LNote-03.xhtml#lastnote-03-54" id="ln0354"><sup>Idaho senatörü William Borah</sup></a>, Lindbergh’in iyi bir başkanlık adayı olacağını öne sürmüştü. Fakat gerçekliğe döndüğümüz nokta burasıdır. Cumhuriyet Partisi’nin 1940 kongresi, <i>The Plot Against America</i>’da anlatılan kurgusal versiyonu ile en ufak bir benzerlik göstermez. Lindbergh kongreye gelmemekle kalmamış, adı da hiç geçmemiştir. Demokrasi bekçiliği işe yaramıştır.</p>
<p>Amerika Birleşik Devletleri’nde radikal-sağ siyasetinin tarihini anlatan kitapları <i>The Politics of Unreason</i>’ın son bölümünde Seymour Martin Lipset ve Earl Raab, Amerikan partilerini radikallere karşı <i>“baş pratik siper</i>” olarak tanımlamışlardı. Haklıydılar. Fakat Lipset ve Raab’ın kitabı 1970 yılında, partilerin adaylık sistemlerinde bir yüzyıldır görülmüş olan en dramatik değişikliği yapmakta oldukları dönemde yayınlanmıştı. Her şey değişmek üzereydi ve bunun kimsenin hayal bile edemeyeceği sonuçları olacaktı.</p>
<p class="ePrg">Dönüş noktası 1968 yılında geldi. Bu, Amerikalılar için kalp burkan bir yıldı. Başkan Lyndon Johnson, Vietnam ile olan savaşı tırmandırıyordu ve savaş kontrolden çıkmaktaydı. Sadece 1968 yılında Vietnam’da 16.592 Amerikalı ölecekti ve bu sayı önceki yıllardan çok daha fazlaydı. Amerikan aileleri her akşam televizyon başında oturuyor ve akşam haberlerini izlerken gittikçe daha fazla grafik savaş sahnelerine maruz kalıyorlardı. Nisan 1968 tarihinde Martin Luther King Jr. suikastı gerçekleşti. Haziran ayı geldiğinde ise Kaliforniya’daki Demokrat Partisi’nin başkanlık ön seçimlerini kazanan Robert F. Kennedy’nin, Johnson’ın tırmanan savaşına karşı çıkmaya odaklanmış olan başkanlık kampanyası başka bir suikast nedeniyle ani bir duraksamaya uğradı. O gece Los Angeles’ta bulunan Ambassador Hotel’in balo odasından umutsuzluk çığlıkları yükselmekteydi ve romancı John Updike hislerini <a href="--LNote-03.xhtml#lastnote-03-55" id="ln0355"><sup>“Tanrı kutsamasını Amerika’nın üzerinden çekmiş görünüyor,”</sup></a> şeklinde yazacaktı.</p>
<p>Bu arada Demokratlar Johnson’ın yabancı politikalarını desteklemek ile Robert Kennedy’nin savaş karşıtı pozisyonunu benimsemiş olanlar tarafından ikiye bölünmüştü. Bu bölünme, özellikle Chicago’da gerçekleşen Demokratik kongrede yıkıcı bir hale gelecekti. Kennedy’nin trajik gidişi, geleneksel parti organizasyonunu bir çıkmaza sokmuştu. Kongre alanında baskın olan parti isimleri, Başkan Yardımcısı Hubert Humphrey’i öne çıkarıyorlardı fakat Humphrey, Başkan Johnson’ın Vietnam politikalarına olan bağı nedeniyle savaş karşıtı delegeler arasında hiç de popüler değildi. Dahası Humphrey hiçbir ön seçimde yarışmamıştı. Kampanyası bir analistin yazdığı gibi <a href="--LNote-03.xhtml#lastnote-03-56" id="ln0356"><sup>“parti liderleri, sendika patronları ve içerideki diğer isimler”</sup></a> ile sınırlıydı. Yine de güçlü Chicago valisi Richard Daley dahil, bilinen parti isimlerinin desteği ile ilk oylamada adaylığı kazanacaktı.</p>
<p>Humphrey ön seçimlerde yarışmadığı halde başkanlık adaylığını kazanan ilk kişi değildi ancak son olacaktı. Chicago’da gerçekleşen ve ülke boyunca televizyonlara yansıyan olay partinin içindeki isimlerin başkanlık adaylarını seçme sistemini ölümcül bir şekilde yaralamıştı. Kongre daha başlamadan önce bile Robert Kennedy suikastı, Vietnam’da artan karışıklıklar ve Chicago’daki Grant Park’ta yer alan savaş karşıtı protestolar eski sisteme inanmaya devam eden halkın güvenini baltalamıştı. 28 Ağustos tarihinde protestocular kongreye doğru ilerlemeye başladılar: Mavi kasklı polisler protestoculara ve olayı izleyen masumlara saldırdılar ve kana bulanmış erkek, kadın ve çocuklar yakındaki otellere sığınmaya çalıştılar. Michigan Meydan Savaşı adı verilen bu olay kongre salonuna da yansımıştı. George McGovern’in savaş karşıtı adaylığı hakkında konuşma yapmakta olan Connecticut senatörü Abraham Ribicoff, Chicago polisinin “gestapo taktiklerini” kınamış ve canlı televizyon yayını sırasında doğrudan Vali Daley’e bakmıştır. Kongre salonu yüzleşmeler nedeniyle birbirine girmişken üniformalı polis memurları bir çok delegeyi sürükleyerek salondan çıkarmıştır. Olayları şok içinde izlemekte olan NBC sunucusu Chet Huntley “Bu kesinlikle polisin bir kongre salonuna ilk girişi,” yorumunu yapmıştır. Yardımcı sunucusu David Brinkley ise yorgun bir şekilde <a href="--LNote-03.xhtml#lastnote-03-57" id="ln0357"><sup>“Amerika Birleşik Devletleri’nde,”</sup></a> diye eklemiştir.</p>
<p>Chicago’da yaşanan olaylar çok uzaklara erişen reformlara yol açacaktı. 1968 seçimlerinde Humphrey’in yenilgisini takip eden dönemde Demokratik Parti McGovern-Fraser Komisyonu’nu oluşturdu. Bu komisyonun görevi adaylık sistemini baştan düşünmekti. Komisyonun 1971 yılında yayınlanan son raporu eski bir ata sözünü alıntılıyordu: “<a href="--LNote-03.xhtml#lastnote-03-58" id="ln0358"><sup>Demokrasideki hastalıkların çaresi</sup></a> daha fazla demokrasidir.” Konu siyasi sistemin meşruluğu olduğundan, parti liderleri <a href="--LNote-03.xhtml#lastnote-03-59" id="ln0359"><sup>başkanlık adaylarının seçim sürecini dışarıya açmak</sup></a> için inanılmaz bir baskı altındaydılar. George McGovern durumu şöyle anlatıyordu; “Değişiklikler yapılmazsa bir sonraki kongre Pazar günü yapılan okul pikniklerine benzemeyecek.” McGovern-Fraser raporu eğer insanlara gerçekten bir söz hakkı verilmezse halkın <a href="--LNote-03.xhtml#lastnote-03-60" id="ln0360"><sup>sokakların anti-politikasına</sup></a> yöneleceği konusunda karanlık uyarılar ile doluydu.</p>
<p>McGovern-Fraser Komisyonu iki partinin de 1972 yılında gerçekleşecek olan seçimlerden önce benimsemesi gereken bir dizi tavsiyede bulunuyordu. Ortaya çıkan sonuç ise başkanlık ön seçimlerinin bağlayıcı olmasıydı. 1972 yılından itibaren hem Demokratik hem de Cumhuriyetçi partilerin kongrelerine katılacak olan delegeler eyalet çapında yapılan ön seçimler tarafından ve siyasi partilerinin destekçileri ya da üyeleri tarafından gerçekleştirilecek toplantılar sırasında seçilecekti. Delegelerin ön seçimi kendilerinin sadakatinden emin olmak isteyen adaylar tarafından yapılacaktı. Bu da ilk kez partilerin başkanlık adaylarını seçen insanların ne parti liderlerine borçlu kişiler olmaları ne de kongrenin arka odalarında anlaşmalar yapmaya özgür oldukları anlamına geliyordu. Bunun yerine tamamen kendi eyaletlerinin seçmenlerinin iradesini yansıtıyor olacaklardı. Demokratların <a href="--LNote-03.xhtml#lastnote-03-61" id="ln0361"><sup>kadın ve azınlıkların adaylığını</sup></a> artırmak için pek çok eyalette uyguladığı orantı kuralları ve mekanizmalar gibi iki parti arasında farklar bulunuyordu. Fakat ön seçimleri bağlayıcı hale getiren her iki partide, etkili olarak parti liderlerinin aday seçim sürecine olan etkisini azaltıyor ve bu gücü seçmenlere açıyordu. Demokratik Ulusal Komitesi başkanı Larry O’Brien bu reformları “Parti sisteminden en büyük lanet olası değişiklik,” olarak tanımlayacaktı. 1972 Demokratik adaylığı beklenmedik bir şekilde kazanan George McGovern ise yeni ön seçim sistemin hakkında “Ulusumuzun tarihindeki <a href="--LNote-03.xhtml#lastnote-03-62" id="ln0362"><sup>en açık siyasi sistem</sup></a>,” açıklamasını yapacaktı.</p>
<p>McGovern haklıydı. Adaylık yolu artık parti kurumlarından geçmek zorunda değildi. Partilerin demokrasi bekçiliği ilk kez atlatılabilir ve yenilebilir hale gelmişti.</p>
<p>Ön seçim süreçleri <a href="--LNote-03.xhtml#lastnote-03-63" id="ln0363">d<sup>eğişken ve ayrımcılıklara neden olan</sup></a> Demokratlar, 1980’li yılların başlarında geriye giderek seçilmiş olan ulusal delegelerin bir kısmının valiler, büyük şehirlerin belediye başkanları, senatörler ve kongre temsilcileri gibi halk tarafından seçilmiş görevliler olması gerektiğine karar verdiler. Bunlar ön seçimler ile seçilmek yerine eyalet partileri tarafından atanıyordu. Bu “süper delegeler” ulusal delegelerin %15 ila 20’sini oluşturuyor, ön seçim seçmenlerine karşı bir denge görevi görüyor ve parti liderlerinin onaylamadıkları adayları savuşturacak bir mekanizma olarak çalışıyorlardı. Buna karşın Cumhuriyetçiler ise 1980’li yıllarda Ronald Reagan’ın altında yüksekten uçmaktaydılar. Süper delegelere ihtiyaç duymayan Cumhuriyet Partisi ise sadık bir şekilde daha demokratik bir adaylık sistemine uyum sağlamıştı.</p>
<p>Bu yeni sistem bazı siyaset bilimcileri endişelendiriyordu. Ön seçimlerin bağlayıcı olması kesinlikle daha demokratikti. Fakat çok demokratik olması mümkün olabilir miydi? Başkanlık adaylarını seçmenlerin eline bırakıp ön seçim sonuçlarını bağlayıcı hale getirmek partilerin demokrasi bekçiliği gücünü zayıflatıyor, adayların emsalleri tarafından değerlendirilmesi süreçlerini eliyor ve kapıyı dışarıdan gelenlere açık hale getiriyordu. McGovern-Fraser Komisyonu çalışmaya başlamadan hemen önce, önde gelen iki siyaset bilimci ön seçimlerin partilere bağlılıkları olmadığı için sınırlandırılmayan “<a href="--LNote-03.xhtml#lastnote-03-64" id="ln0364"><sup>geniş kitlelerin nefretini ayaklandırabilecek</sup></a> ve saçma sözler verebilecek radikal ve demagog adayların ortaya çıkışına neden olabileceği” konusunda uyarılarda bulunmuştu.</p>
<p>Sonuçta bu korkular abartılmış görünüyordu. Dışarıdan gelenler gerçekten de ortaya çıktılar: Sivil haklar lideri Jesse Jackson 1984 ve 1988 yıllarında Demokrat Parti adayı olmak için yarışırken Güney Baptist lideri Pat Robertson (1988), televizyon yorumcusu Pat Buchanan (1992, 1996, 2000) ve <i>Forbes</i> dergisinin yayıncısı Steve Forbes (1996) ise Cumhuriyetçi adaylığı için yarıştılar.</p>
<p>Ancak parti kurumlarını atlatmak teoride kolay gözüküyor olsa da pratikte zordu. Tüm ülke çapındaki delegelerden oluşan bir çoğunluğu yakalayarak ön seçimleri kazanmak para, olumlu basın yorumları ve en önemlisi tüm eyaletlerde bizzat çalışan insanların varlığını gerektiriyordu. Amerika Birleşik Devletleri ön seçimlerini kazanmakta yatan zorlu engelli parkuru tamamlamak <a href="--LNote-03.xhtml#lastnote-03-65" id="ln0365"><sup>isteyen tüm adayların</sup></a> bağışçılar, gazete editörleri, ilgi grupları, eylemciler ve valiler, belediye başkanları ve senatörlerden oluşan eyalet seviyesindeki politikacılar tarafından desteklenmeye ihtiyaçları vardı. 1976 yılında Arthur Hadley bu zorlu süreci <a href="--LNote-03.xhtml#lastnote-03-66" id="ln0366"><sup>“görünmez ön seçim”</sup></a> olarak adlandıracak, ön seçim sezonu başlamadan önce gerçekleşen bu dönemin <a href="--LNote-03.xhtml#lastnote-03-67" id="ln0367"><sup>“kazanan adayın gerçekten seçildiği”</sup></a> an olduğunu söyleyecekti. Seçilmiş yetkililer, eylemciler ve müttefik ilgi grupları gibi parti kurumlarının üyeleri bu nedenle oyunun dışında kalmıyordu. Hadley onların desteği olmadan iki partiden de adaylık kazanmanın imkansız olduğunu savunuyordu.</p>
<p>Yüzyılın çeyreği boyunca Hadley haklıydı.</p>
</body>
</html>