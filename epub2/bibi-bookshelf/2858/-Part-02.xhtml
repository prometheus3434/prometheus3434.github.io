<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<div class="box">
<div class="btx">1</div>
</div>
<h2 title="1: Can Alıcı Müttefikler">Can Alıcı Müttefikler</h2>
<p class="iPrg">At ile Geyik arasında bir kavga çıkmış, bu yüzden At, Avcıya gelerek Geyikten intikam alması için ondan yardım istemiş. Avcı yardım edeceğini söylemiş fakat “Eğer Geyiği yenmek istiyorsan çenenin arasına bu demir parçasını koymama izin vermelisin ki seni bu dizginler ile yönlendirebileyim ve bu eyeri sırtına koymama izin vermelisin ki biz düşmanı takip ederken üzerinde sabit kalabileyim.” At bu şartları onaylamış ve Avcı da onu eyerleyip dizginlerini takmış. Sonra Avcının da yardımı ile At kısa sürede Geyiği yenmiş ve Avcıya demiş ki, “Şimdi üzerimden in ve bu şeyleri ağzımdan ve sırtımdan çıkar.” “O kadar hızlı değil dostum,“ demiş Avcı. “Şimdi seni eyerledim ve dizginledim ve seni şu an olduğun halinle tutmak ”</p>
<p class="centr">- “At, Geyik ve Avcı,” <i>Ezop Masalları</i></p>
<p class="ePrg">30 Ekim 1922 tarihinde saatler sabah 10:55’i gösterdiğinde <a href="--LNote-02.xhtml#lastnote-02-01" id="ln0201"><sup>Benito Mussolini Milan’dan bindiği tren ile Roma’ya geldi</sup></a>. Kral tarafından İtalya’nın başbakanlığını kabul etmesi ve yeni bir kabine kurması için başkente davet edilmişti. Az sayıda bir grup korumanın eşlik ettiği Mussolini önce Hotel Savonia’da bir mola verdi. Sonra da siyah takım elbise ceketini, siyah gömleğini ve ona uyan siyah melon şapkasını takarak zafer dolu bir eda ile kralın Quirinal Sarayı’na geldi. Roma huzursuzluk ve dedikodu ile çalkalanmaktaydı. Çoğu birbirine uymayan üniformalar giymiş olan faşist grupları şehrin sokaklarında dolaşmaktaydı. Bu manzaranın gücünün farkında olan Mussolini kralın mermer döşeli sarayına girdi ve ona şu sözlerle selam verdi, “Kıyafetimin kusuruna bakmayın efendim. <a href="--LNote-02.xhtml#lastnote-02-02" id="ln0202"><sup>Savaş meydanından geliyorum</sup></a>.”</p>
<p>Bu Mussolini’nin efsanevi “Roma’ya yürüyüşü”nün başlangıcıydı. Siyah üniformalı kalabalıkların İtalya’nın Liberal eyaletindeki gücü ele geçirmek için Rubicon’u geçişleri faşist bir ilke haline gelmişti ve 1920 ile 1930’lu yıllar boyunca ulusal tatillerde tekrar edilerek çocuk kitaplarında yer alacaktı. Mussolini de bu efsaneyi korumak için elinden geleni yaptı. O gün, Roma’ya girmeden önceki <a href="--LNote-02.xhtml#lastnote-02-03" id="ln0203"><sup>son tren istasyonunda</sup></a> trenden inmeyi ve şehre korumaları ile çevrili olarak at sırtında girmeyi düşünmüştü. Bu plan sonunda gerçekleşmemiş olsa bile, Mussolini güce kavuşmasının efsanesini büyütmek için elinden geleni yaptı ve <a href="--LNote-02.xhtml#lastnote-02-04" id="ln0204"><sup>yeni faşist dönemi</sup></a> kendi sözleri olan “devrim” ve “ayaklanma” kelimeleri ile başlattı.</p>
<p>Gerçekler ise daha sıradandı. Mussolini’nin siyah üniformalılarının büyük kısmı çoğunlukla yetersiz beslenmiş ve silahsızdı, sadece o başbakan olmak için saraya davet edildikten sonra bir araya gelmişti. Ülkedeki Faşist gruplar bir tehditti fakat Mussolini’nin kontrolü ele almak için yaptığı planlar bir devrim değildi. Partisinin 535 oy içindeki 35 parlamento oyunu diğer siyasetçiler arasında bölünme yaratmak ve sosyalizm korkusu salmak için kullanmış, Mussolini’yi yükselen bir politik yıldız ve huzursuzluğun çözümü olarak gören Kral III. Victor Emmanuel’in dikkatini çekmek için 30.000 siyah üniformalının yaratabileceği şiddeti tehdit olarak kullanmıştı. Mussolini’nin atanması ile birlikte siyasi düzen sağlandı, sosyalizm geri çekildi ve İtalyan borsası yükselişe geçti. Liberal kurumların Giovanni Giolitti ve Antonio Salandra gibi devlet adamları kendilerini bu olayları alkışlarken buldular. Mussolini’yi yararlı bir müttefik olarak görüyorlardı. Fakat Ezop masallarındaki at gibi, İtalya da kendini kısa süre içinde “eyerlenmiş ve dizginlenmiş” olarak bulacaktı.</p>
<p>Bu hikayenin bazı farklı versiyonları son yüzyıl boyunca dünya çapında kendini tekrar etti. Almanya’da Adolf Hitler, Brezilya’da Getúlio Vargas, Peru’da Alberto Fujimori ve Venezuela’da Hugo Chávez aynı yolla güce ulaştı: İçeriden, seçimler sonucu ve güçlü politik isimlerle müttefik olarak. Her olayda elit kesim dışarıdan gelen bu kişilere güç vermenin onları <i>sınırlayacağına</i> ve ana akım politikacıların kontrol ettiği bir iyileşme dönemine yol açacağına inanmıştı. Fakat planları geri tepecekti. Hırs, korku ve yanlış hesaplardan oluşan ölümcül bir karışım onları aynı şanssız hata ile karşı karşıya bıraktı: Gücün anahtarını bile bile ileride diktatör olacak birinin ellerine bırakmak.</p>
<p class="ePrg">Deneyimli ve kıdemli devlet adamları neden bu hataya düşmüşlerdi? Adolf Hitler’in 1933 yılının Ocak ayındaki yükselişi ile ilgili pek çok ilgi çekici görsel bulunur. Onun şiddet dolu ayaklanmalara olan yatkınlığı 1923’de silahlı taraftarlarının sürpriz bir akşam saldırısı ile birkaç devlet binasını ve Bavyeralı yetkililerin buluşmakta olduğu Münih birahanesini kontrol altına aldıkları Birahane Darbesi’nde bile görülebilir. Kötü planlanmış olan bu saldırı otoriteler tarafından engellenmiş ve Hitler dokuz ayını ünlü kişisel söylemi <i>Mein Kampf</i>’ı yazarak hapishanede geçirmiştir. Bu olaydan sonra Hitler alenen seçimler aracılığı ile güç kazanma yoluna gitmiştir. İlk olarak onun Ulusal Sosyalist hareketi çok az oy almıştır. Weimar politik sistemi 1919 yılında Katolikler, Liberaller ve Sosyal Demokratlar tarafından oluşturulan demokrasi yanlısı bir koalisyon ile kurulmuştu. Fakat 1930’lu yılların başlarında Almanya’da ekonominin düşüşe geçmesi ile merkez-sağ kendi içinde dövüşmeye kurban gitmiş, Komünist ve Naziler popülerlik kazanmıştı.</p>
<p>Seçilen hükümet, Büyük Buhranı takip eden 1930 yılının Mart ayında düştü. Siyasi olarak çıkmaza girmiş olan devlet harekete geçemiyordu ve sadece bir kukla olan başkan, I. Dünya Savaşı kahramanı Paul von Hindenburg yönetime geçecek çoğunluğun sağlanamadığı sıra dışı şartlar ile karşılaşıldığında kendisine devletin başına yüksek mevkilerdeki resmi görevlileri atama izni veren anayasal maddeyi kendi çıkarı için kullandı. Seçim ile gelmemiş olan bu insanların ve başkanın görevi sadece ülkeyi yönetmek değil, aynı zamanda solcu ve sağcı radikalleri elemekti. Ekonomik büyümeyi sağlamayı ilk olarak Merkez Partisi ekonomisti Heinrich Brüning (daha sonra Almanya’dan kaçarak Harvard’da profesör olacaktı) denedi fakat başarısız oldu ve görevi kısa sürdü. Daha sonra Başkan von Hindenburg görevi sıradaki kişi olan asilzade Franz von Papen’e ve ondan sonrada artan çaresizliği nedeniyle eski savunma bakanı General Kurt von Schleicher’a verdi. Fakat Reichstag’da meclis çoğunluğunu sağlayamadıkları için durgunluk devam etti. Liderler haklı olarak bir sonraki seçimden korkuyorlardı.</p>
<p>“Sonunda bir şey işe yaramak zorunda“ görüşüne ikna olan rakip sağcılardan oluşan bir grup, 1933 yılının Ocak ayı sonlarına doğru bir araya geldi ve bir çözümde karar kıldılar: Devletin başına dışarıdan popüler biri getirilmeliydi. Onu küçümsüyorlardı fakat en azından onu takip eden bir kesim olduğunun farkındaydılar ve en önemlisi, onu kontrol edebileceklerini düşünüyorlardı.</p>
<p>30 Ocak 1933 tarihinde planın baş mimarlarından biri olan von Papen, Adolf Hitler’i başkan seçerek oynadıkları kumara dair endişeleri şu güven verici sözlerle geçiştirdi: “<a href="--LNote-02.xhtml#lastnote-02-05" id="ln0205"><sup>Onu kendimize bağlıyoruz</sup></a>... İki ay içinde onu o kadar fazla köşeye itmiş olacağız ki diz çökecek.“ Bundan daha büyük bir yanlış hesaplamayı hayal etmek zordur.</p>
<p>İtalya ve Almanya’nın bu deneyimleri, diktatörleri genelde güce getiren bu tür “<a href="--LNote-02.xhtml#lastnote-02-06" id="ln0206"><sup>can alıcı müttefikleri</sup></a>” gözler önüne seriyor. Tüm demokrasilerde, siyasetçiler kimi zaman ciddi zorluklarla karşılaşırlar. Ekonomik kriz, halkın yükselen memnuniyetsizliği ve ana akım siyasi partilerin popülaritesindeki düşüş, en deneyimli siyasetçilerin bile karar alma yeteneklerini zorlayabilir. O an ortaya çıkan karizmatik bir dış karakter eski düzene meydan okuyarak popülerlik kazanırsa, kontrolü kaybediyormuş gibi hisseden deneyimli siyasetçilerin bu kişiyi yandaşları olarak kendi taraflarına çekmeye çalışmaları çekici bir seçenektir. Eğer içeriden birisi ait olduğu gruptan ayrılır ve rakiplerinden önce bu asiyi kucaklarsa, onun enerjisini ve dayanaklarını kullanarak akranlarını alt edecek manevralar yapabilir. Ana akım siyasetçileri o zaman bu asinin kendi programlarını desteklemek için manipüle edilebileceğini umabilirler.</p>
<p>Bu tarz bir şeytan pazarlığı ile oluşan ittifak, kendisine güç yarışında meşrutiyet kazandırmaya yetecek bir saygınlık verdiği için genelde asinin işine yarar. 1920’li yılların başlarında İtalya’daki eski Liberal düzen büyüyen saldırıların ve halk arasındaki huzursuzluğun sonucu olarak parçalanmaktaydı. Geleneksel partilerin meclis çoğunluğu çıkarmaktaki başarısızlığı, beş dönemdir hizmet veren deneyimli başbakan Giovanni Giolitti’yi çaresizliğe itti ve danışmanlarının tavsiyelerini görmezden gelerek 1921 yılının Mayıs ayında erken seçime gitti. Giolitti, Faşistlerin kitlesel çekiminden yararlanmak amacıyla Mussolini’nin sonradan görme akımına Ulusalcılar, Faşistler ve Liberallerden oluşan ve “<a href="--LNote-02.xhtml#lastnote-02-07" id="ln0207"><sup>burjuvazi bloğu</sup></a>” da denen seçim grubunda bir yer vermek için teklifte bulunmaya karar verdi. Bu strateji başarısız oldu, burjuvazi bloğu oyların %20’sinden azını kazanarak Giolitti’nin istifasına yol açtı. Fakat Mussolini’nin balatlarda sahip olduğu yer onun ayaktakımı grubuna yükselişi için gereken meşrutiyeti sağlamış oluyordu.</p>
<p>Bu tarz can alıcı müttefiklerin savaşlar arası Avrupa ile sınırlı kalmaları zordur. Bu durum aynı zamanda Hugo Chávez’in yükselişini de açıklar. Venezuela, 1958 yılından beri ayakta olan demokrasisi ile Güney Amerika’nın en eski demokrasisi olmakla övünürdü. Düşük rütbeli bir ordu subayı ve başarısız bir darbe lideri olan Chávez’in hiç resmi bir siyasi makamı olmamıştı ve kendisi siyasi sahnelere yabancıydı. Ona, güce ulaşma yolunda önemli bir güç kazandıran kişi ise içeriden biriydi: Venezuela demokrasisinin kurucularından biri olan eski başkan Rafael Caldera.</p>
<p>Venezuela siyaseti uzun süredir merkez-solcu Demokratik Hareket ve Caldera’nın merkez-sağcı Sosyal Hristiyan Partisi (COPEI olarak da bilinir) olmak üzere iki ana parti tarafından yönetiliyordu. Bu iki parti otuz yıl boyunca gücü barış içerisinde ve sırayla paylaşmıştı ve 1970’li yıllara gelindiğinde Venezuela darbeler ve diktatörlüklerle dolu bir bölgede örnek bir demokrasi olarak gösterilmekteydi. Ancak 1980’li yıllara gelindiğinde ülkenin petrole bağlı olan ekonomisi gecikmiş bir durgunluğun içerisine girdi ve on yıldan uzun süre boyunca devam eden bu kriz, yoksulluk oranını neredeyse ikiye katladı. Şaşırtıcı olmayan bir şekilde, Venezuelalılar durumdan hoşnut değillerdi. Şubat 1989’da çıkan büyük isyanlar, ana akım partilerinin başının belada olduğunu ortaya koyuyordu. Üç yıl sonra tarihler Şubat 1992’yi gösterdiğinde bir grup düşük rütbeli ordu subayı, Başkan Carlos Andrés Pérez’e karşı ayaklandı. Hugo Chávez tarafından yürütülen bu isyan grubu kendilerine saygı gören özgürlük kahramanı Simón Bolívar’dan dolayı “Bolivarcı” adını takmıştı. Darbe başarısız oldu. Fakat artık hapse atılmış olan Chávez televizyon kanallarında canlı yayına çıkarak destekçilerine silah bırakmalarını (görevlerinin “şimdilik” başarısız olduğuna dair söyledikleri efsane haline gelecekti) söylediğinde özellikle fakir olanlar dahil pek çok Venezuelalının gözünde kahraman olmuştu. Kasım 1992’de gerçekleşen ve başarısız olan ikinci bir darbenin ardından hapiste olan Chávez strateji değiştirdi ve gücü seçim yolu ile kovalamaya karar verdi. Bu yolda yardıma ihtiyacı olacaktı.</p>
<p>Eski başkan Caldera, oldukça saygı gören yaşlı bir devlet adamı olmasına rağmen siyasi kariyeri 1992 yılında düşüşe geçmişti. Dört yıl önce partisinin başkanlık adaylığı pozisyonunu almakta başarısız olmuştu ve artık siyasi bir kalıntı olarak görülüyordu. Fakat 76 yaşındaki senatör hâlâ başkanlığa dönmenin hayallerini kurmaktaydı ve Chávez’in ortaya çıkışı ona bir cankurtaran halatı uzatmış oldu. Chávez’in ilk darbesinin gecesinde eski başkan kongrenin acil olarak düzenlediği ortak oturumda ayağa kalktı ve asinin davasını kucaklayacak şu sözleri söyledi:</p>
<p class="iPrg"><a href="--LNote-02.xhtml#lastnote-02-08" id="ln0208"><sup>Demokrasi ve özgürlük insanlara yiyecek yemek sağlamakta ve geçim kaynağı fiyatlarının astronomik bir şekilde yükselmesini engellemekte ya da tüm dünyanın gözleri önünde her gün Venezuela’nın kurumlarını yiyip bitiren korkunç yozlaşma belasına kesin bir son vermekte başarısız olurken insanlardan kendilerini özgürlük ve demokrasi için feda etmelerini istemek zordur.</sup></a></p>
<p>Bu nefes kesen konuşma Caldera’nın politik kariyerini hayata döndürdü. Chávez’in sistem karşıtı seçmenlerine ulaşan eski başkanın halk arasındaki desteği büyüdü ve 1993 yılında ona başarılı bir başkanlık adaylığı getirdi.</p>
<p>Caldera’nın Chávez ile halk önünde yaptığı flört sadece kendisinin oylarının artmasına neden olmakla kalmadı aynı zamanda Chávez’e de güvenilirlik kazandırdı. Chávez ve yandaşları ülkelerinin 34 yıldır ayakta kalmış olan demokrasisini yıkmanın yollarını arıyorlardı. Fakat eski başkan bu darbenin liderlerini aşırı radikal tehditler olarak tanımanın aksine, onlara halkın gözünde sempati kazandırmış ve ana akım siyasetin kapılarını açmıştı.</p>
<p>Caldera aynı zamanda Venezuela’nın ana akım partilerine ölümcül bir darbe indirerek Chávez’e başkanlık sarayının kapılarını açmakta yardımcı olmuştu. Baş döndüren 180 derecelik bir değişim ile neredeyse yarım yüzyıl önce kendi elleri ile kurduğu partisi COPEI’yi terk etti ve seçime bağımsız başkan adayı olarak girdi. O noktaya gelindiğinde partiler zaten krizin içindeydi. Fakat <a href="--LNote-02.xhtml#lastnote-02-09" id="ln0209"><sup>Caldera’nın ayrılışı ve ardından gelen kurum karşıtı kampanyası</sup></a> onların gömülmesini destekledi. Caldera’nın 1993 yılındaki seçime partilerden bağımsız bir aday olarak girmesi, gelecekteki yolu dışarıdan gelenlere açık hale getiriyordu. Beş yıl sonra sıra Chávez’e gelecekti.</p>
<p>Fakat 1993 yılında Chávez hâlâ büyük bir problem ile karşı karşıyaydı. Hapisteydi ve ihanet için yargılanmayı bekliyordu. Ancak 1994 yılında Başkan Caldera ona yönelik tüm suçlamaları affetti. Caldera’nın bu son hareketi Chávez için kelimenin tam anlamıyla (hapishane) kapıları açmak anlamına gelecekti. Chávez’in özgür kalmasının hemen ardından bir gazeteci ona nereye gittiğini sorduğunda Chávez “<a href="--LNote-02.xhtml#lastnote-02-10" id="ln0210"><sup>Güce</sup></a>,” cevabını vermiştir. Chávez’i serbest bırakmak popüler bir hareketti ve Caldera kampanyası sırasında bunun sözünü vermişti. Pek çok Venezuelalı elit gibi o da <a href="--LNote-02.xhtml#lastnote-02-11" id="ln0211"><sup>Chávez’i bir sonraki seçim gelene kadar halkın gözünden düşecek, geçici bir heves olarak görüyordu</sup></a>. Fakat Chávez’in mahkemeye çıkması ve affedilmesi yerine <a href="--LNote-02.xhtml#lastnote-02-12" id="ln0212"><sup>suçlamaları düşüren</sup></a> Caldera onu yükseltmiş ve eski darbe liderini bir gecede geçerli bir başkan adayı konumuna getirmiş oluyordu. 6 Aralık 1998 tarihinde kurumların desteklemediği adayı kolayca yenen Chávez başkanlığı kazandı. Chávez’in göreve başlama tarihinde adet olduğu üzere ona yemin ettirme görevini taşıyan ve makamından ayrılmakta olan Caldera’nın gönlü bu işi yapmaya elvermedi. Onun yerine <a href="--LNote-02.xhtml#lastnote-02-13" id="ln0213"><sup>suratını asarak bir kenarda durdu</sup></a>.</p>
<p>Büyük farklarına rağmen Hitler, Mussolini ve Chávez’in güce ulaşan rotaları dikkat çekici benzerlikler taşımaktadır. Hepsi de halkın dikkatini çekmeyi başarmış siyaset dışı insanlar olmakla kalmıyor, her biri uyarı işaretlerini görmezden gelen ve gücü onlara bizzat veren (Hitler ve Mussolini) ya da onlar için kapıyı açan (Chávez) ana akım politikacıları sayesinde güce erişiyordu.</p>
<p>Mevcut liderlerin siyasi sorumluluklarından el çekmesi genelde bir ulusun diktatörlüğe giden yolda ilk adımını oluşturur. Chávez’in başkanlık zaferinin üzerinden yıllar geçtikten sonra Rafael Caldera yaptığı yanlışları basitçe “<a href="--LNote-02.xhtml#lastnote-02-14" id="ln0214"><sup>Kimse Chávez Bey’in başkan olmasına en ufak bir ihtimal bile vermiyordu</sup></a>,” şeklinde açıklayacaktı ve Hitler başa geçtikten sadece bir gün sonra ona yardım etmiş olan önemli bir muhafazakar “<a href="--LNote-02.xhtml#lastnote-02-15" id="ln0215">H<sup>ayatımın en büyük aptallığını yaptım</sup></a>; kendimi dünya tarihinin en büyük demagogu ile müttefik hale getirdim,” diye itirafta bulunacaktır.</p>
<p>Tüm demokrasiler bu tuzağa düşmez. Belçika, İngiltere, Kosta Rika ve Finlandiya gibi bazıları da demagog tehlikesi ile yüzleşmiş fakat onları güçten uzak tutmayı başarmışlardır. Peki bunu nasıl yaptılar? Hayatta kalma içgüdüsünün seçmenlerin toplu zekasında yattığını düşünmek çekici olabilir. Belki de Belçikalılar ve Kosta Rikalılar, Almanya ya da İtalya’daki muadillerinden daha demokratiklerdi. Sonuçta hepimiz hükümetlerin kaderinin vatandaşların elinde olduğuna inanmayı severiz. Eğer insanlar demokratik değerleri korurlarsa, demokrasi güvendedir. Eğer vatandaşlar diktatörlerin çekiciliğine açıksa, o zaman er ya da geç demokrasi tehlike altına girecek demektir.</p>
<p>Bu düşünce yanlıştır. “İnsanlar” sahip olacakları hükümeti iradeleri ile şekillendirebileceklerini düşünerek demokrasiden çok fazla şey bekler. 1920’li yılların Almanya ya da İtalya’sında diktatörlük için büyük bir destek olduğunu gösteren kanıtlar bulmak zordur. Naziler ve Faşistler güce kavuşmadan önce nüfusun %2’sinden azı parti üyesiydi ve partilerin hiç biri açık ve adil seçimlerde fazla oy alamamıştı. Bunun yerine seçmenler her iki adam da kendi hırslarının yarattığı tehlikeye karşı kör olan ana akım siyasetçileri tarafından desteklenerek güce kavuşmadan önce Hitler ve Mussolini’ye karşıydılar.</p>
<p>Hugo Chávez oy çokluğu ile seçilmiş olabilir fakat Venezuelalıların güçlü bir adam aradıklarına dair çok az kanıt bulunmaktadır. O dönemde halkın demokrasiye olan desteği, o zamanda şimdide kararlı bir şekilde demokrasisini sürdüren Şili’de olduğundan daha yüksekti. <a href="--LNote-02.xhtml#lastnote-02-16" id="ln0216"><sup>1998 yılında yapılan Latinobarómetro anketi</sup></a> Venezuelalıların %60’ının “Demokrasi her zaman en iyi yönetim şeklidir,” ifadesine katıldığını, sadece %25’inin ise “bazı durumlar karşısında otokrat bir hükümet demokratik olana tercih edilebilir,” ifadesini seçtiğini ortaya koyuyor. Şili’de ise ankete katılanların %53’ü “Demokrasi her zaman en iyi yönetim şeklidir,” seçeneğini seçmiştir.</p>
<p>Potansiyel demagoglar tüm demokrasilerde yer alır ve nadiren bir ya da daha fazlası halkın ilgisini çekmek üzere saldırıya geçer. Fakat bazı demokrasilerde siyasi liderler uyarı işaretlerini görür ve otoriter rejimlerin gücün olduğu merkezden uzakta, uç noktalarda kalmasını sağlarlar. Radikal insanların ya da demagogların yükselişi ile karşılaşıldığında bu liderler onları yenmek ve izole etmek için toplu bir çaba sarf ederler. Bu radikal insanların cazibesi önemli olsa da bundan daha da önemli olan ise politik elitlerin ve ana akım partilerinin bir filtre olarak çalışıp çalışmadığıdır. Basitçe anlatmak gerekirse siyasi partiler demokrasinin kapı bekçileridir.</p>
<p>Diktatörleri dışarıda tutabilmek için ilk olarak onları tanıyabilmek gerekir. Fakat ne yazık ki kesin olarak işe yarayan bir uyarı sistemi bulunmaz. Pek çok diktatörü onlar güce ulaşmadan önce tanımak oldukça kolaydır. Belli bir geçmişleri vardır: Hitler başarısız bir darbenin başındaydı, Chávez’in önderliğini yaptığı ordu tarafından gerçekleştirilen darbe başarısız olmuştu, Mussolini’nin siyah üniformalıları yarı askeri şiddete yol açmışlar ve yirminci yüzyılın ortalarında Arjantin’de Juan Perón başkanlık için yarışa girmeden iki buçuk yıl önce başarılı bir darbenin yönetilmesine yardım etmişti.</p>
<p>Fakat siyasetçiler güce ulaşmadan önce her zaman diktatörlüklerinin tüm boyutunu açığa vurmazlar. Bazıları kariyerlerinin başında demokratik standartlara bağlıdır ve demokrasiyi daha sonra terk ederler. Örneğin, Macaristan Başbakanı Viktor Orbán. Orbán ve onun Fidesz partisi 1980’li yılların sonunda Liberal Demokratlar olarak ortaya çıktılar ve Orbán, 1998 ile 2002 yılları arasındaki başbakanlığı süresince ülkeyi demokratik bir şekilde yönetti. Onun 2010 yılında tekrar güce kavuşmasını takip eden diktatörlüğe yaptığı 180 derecelik dönüş herkes için gerçek bir sürpriz olmuştu.</p>
<p>Peki demokrasi karşıtı geçmişi olmayan siyasetçiler arasındaki diktatörleri nasıl teşhis edebiliriz? Burada ünlü siyaset bilimcisi Juan Linz’e bakıyoruz. Almanya’nın Weimar şehrinde doğan ve İspanya’nın iç savaşı sırasında büyüyen Linz, demokrasiyi kaybetmenin yol açacaklarını çok yakından biliyordu. Yale’de profesörlük yapan Linz, kariyerinin çoğunu demokrasilerin nasıl ve neden öldüklerine adamıştır. Linz’in çıkarımlarının bir çoğu ufak ama yeni ufuklar açan <i>The Breakdown of Democratic Regimes</i> adlı kitabında bulunabilir. 1978 yılında basılan bu kitap siyasetçilerin rolüne dikkat çekerek onların davranışlarının demokrasiyi nasıl güçlendireceğini ya da risk altına sokacağını gösteriyor. Kitabında aynı zamanda henüz geliştirilmesi bitmemiş olan ve demokrasi karşıtı siyasetçileri tespit etmeye yarayan bir “<a href="--LNote-02.xhtml#lastnote-02-17" id="ln0217"><sup>turnusol testi</sup></a>” öneriyor.</p>
<p><a href="--LNote-02.xhtml#lastnote-02-18" id="ln0218"><sup>Linz’in çalışmalarını devam ettirerek</sup></a> diktatörleri gördüğümüz zaman tanımamıza yardımcı olacak dört set halinde davranışsal uyarı işaretleri geliştirdik. Bir siyasetçi: 1) hareket ya da sözleri ile oyunun demokratik kurallarını reddediyorsa, 2) rakiplerinin meşrutiyetini kabul etmiyorsa, 3) şiddete göz yumuyor ya da şiddet için cesaretlendiriyorsa veya 4) medya dahil muhalefetin sivil özgürlüklerini kısmak konusunda isteklilik gösteriyorsa endişelenmeliyiz. Tablo l’de bir siyasetçiyi bu dört faktöre göre nasıl değerlendireceğinizi görebilirsiniz.</p>
<p>Bu kriterlerden birine bile sahip olan bir siyasetçi endişelenmek için yeterlidir. Ne tarz bir aday diktatörlük için yapılan bir testte pozitif sonuçlar alabilir? Cevap sıklıkla, popüler olan dışarıdan gelenlerdir. Popülistler, kuramlara karşı olan siyasetçilerdir ve “halkın” sesini temsil ettiklerini iddia ederek yozlaşmış ya da komplocu olarak tanımladıkları elit kesime karşı savaş açmışlardır. Popülistler genellikle ana akım partilerin meşrutiyetini kabul etmeye yatkındırlar, onlara demokratik ve hatta vatansever olmadıkları gerekçesi ile saldırırlar. Seçmenlere mevcut sistemin gerçekte bir demokrasi olmadığını sisteme elit kesim tarafından el koyulduğunu, sistemin yozlaştırıldığını ya da elit kesimin hile yaptığını anlatırlar ve elit kesimi gömüp “halkı” güce geri getireceklerinin sözünü verirler. Bu gidişat ciddiye alınmalıdır. Popülistler seçimi kazandıklarında genelde demokratik kurumlara saldırırlar. Örneğin, Latin Amerika ülkeleri olan Bolivya, Ekvador, Peru ve Venezuela’da 1990 ile 2012 yılları arasında seçilen 15 başkanın beşi dışarıdan gelen popülistlerdi: Alberto Fujimori, Hugo Chávez, Evo Morales, Lucio Gutiérrez ve Rafael Correa. Bu <a href="--LNote-02.xhtml#lastnote-02-19" id="ln0219"><sup>beş liderin hepsi</sup></a> demokratik kurumları zayıflattı.</p>
<p class="ttcent"><b>Tablo 1:</b> Diktatör Davranışın Dört Anahtar Göstergesi</p>

<table>
<tbody>
<tr>
<td>
<p class="t1Prg1">1. Oyunun demokratik kurallarını reddetmek ya da onlara gösterilen bağlılığın zayıflığı</p>
</td>
<td>
<p class="t1Prg2">Anayasayı reddediyor ya da ona karşı çıkmaya hazır olduklarını mı dile getiriyorlar?</p>
<p class="t1Prg2">Seçimleri iptal etmek, anayasaya karşı çıkmak ya da onu askıya almak, bazı organizasyonları yasaklamak ya da temel sivil ve siyasi hakları kısıtlamak gibi demokratik olmayan önlemlere ihtiyaç olduğunu mu öne sürüyorlar?</p>
<p class="t1Prg2">Hükümet değişimini hedefleyen askeri darbeler, şiddet içeren isyanlar ya da toplu protestolar gibi anayasanın uç noktalarında yer alan yöntemleri kullanıyor ya da bu yöntemlerin kullanılmasını destekliyorlar mı?</p>
<p class="t1Prg2">Güvenilir seçim sonuçlarını kabul etmeyi reddederek seçimlerin meşruluğunu baltalamaya mı çalışıyorlar?</p>
</td>
</tr>
<tr><td>
<p class="t1Prg1">2. Siyasi rakiplerin meşruluğunu reddetmek</p>
</td>
<td>
<p class="t1Prg2">Rakiplerini yıkıcı olarak tanımlıyor ya da mevcut anayasal düzene karşı mı çıkıyorlar?</p>
<p class="t1Prg2">Rakiplerinin ulusal güvenlik ya da genel yaşam tarzı için anayasal bir varoluş tehdidi olduğunu mu öne sürüyorlar?</p>
<p class="t1Prg2">Ellerinde hiçbir kanıt olmadan diğer parti rakiplerinin kanuna karşı çıktıklarını ya da karşı çıkma potansiyelleri olduğunu öne sürerek onları siyasi arenaya katılmaktan men edecek şekilde suçlu olarak mı gösteriyorlar?</p>
<p class="t1Prg2">Hiçbir dayanakları olmadan rakiplerinin yabancı bir hükümet ile gizlice iş birliği içinde olduklarını ya da bu hükümetlerin çalışanı olacak şekilde başka (ve genelde düşman olan] ülkelerin ajanı olduğunu mu öne sürüyorlar?</p>
</td>
</tr>
<tr><td>
<p class="t1Prg1">3. Şiddeti görmezden gelmek ya da desteklemek</p>
</td>
<td>
<p class="t1Prg2">Yasadışı şiddete başvuran silahlı çeteler, yarı askeri kuvvetler, ordular, gerillalar ya da diğer organizasyonlar ile bağlantıları var mı?</p>
<p class="t1Prg2">Onlar ya da parti müttefikleri rakiplerine yapılan saldırılara sponsor olup bu saldırıları cesaretlendirmiş mi?</p>
<p class="t1Prg2">Açık olarak kınamak ya da cezalandırmak yerine, üstü kapalı olsa da taraftarlarının uyguladığı şiddeti desteklemiş mi?</p>
<p class="t1Prg2">Geçmişte ya da dünyanın başka bir bölgesinde yaşanan önemli siyasi şiddet olaylarını övmüş ya da kınamayı reddetmiş mi?</p>
</td>
</tr>
<tr><td>
<p class="t1Prg1">4. Medya dahil muhalefetin sivil özgürlüklerini kısıtlamaya hazır olmak</p>
</td>
<td>
<p class="t1Prg2">Karalama, hükümeti protesto edip eleştirmeyi kısıtlayan ya da belirli sivil ve siyasi organizasyonları engelleyen kanunları genişletmek gibi sivil özgürlükleri kısıtlayıcı kanunları ve politikaları destekliyorlar mı?</p>
<p class="t1Prg2">Rakip partilerdeki eleştirmenleri, sivil halkı ya da basını yasal ya da diğer cezalandırıcı yöntemlere başvurmakla tehdit ettiler mi?</p>
<p class="t1Prg2">Geçmişte ya da dünyanın başka bir bölgesinde hükümetlerin aldığı baskılayıcı önlemleri övdüler mi?</p>
</td>
</tr>
</tbody>
</table>

<p>Diktatör siyasetçileri güçten uzak tutmaktan bahsetmek, bunu gerçekten yapmaktan çok daha kolay. Sonuçta demokrasiler partileri engellememeli ya da adayların seçime girmesine mani olmamalı - biz böyle yöntemleri savunmuyoruz. Diktatörleri filtre etme görevi demokrasinin kapı bekçileri olan politik partilere ve parti liderlerine ait. </p>
<p>Kapıları başarılı bir şekilde korumak ana akım partilerinin radikal güçleri izole etmesini ve yenmesini gerektiriyor. Siyaset bilimcisi Nancy Bermeo buna “<a href="--LNote-02.xhtml#lastnote-02-20" id="ln0220"><sup>uzaklaştırma</sup></a>” adını veriyor. Demokrasi yanlısı partiler uzaklaştırmayı birkaç farklı yöntemle gerçekleştirebilir. Öncelikle ileride diktatör olacak kişileri seçim zamanlarında partilerinin oy pusulalarından uzak tutabilirler. Bu, radikal kişileri potansiyel olarak getirebilecekleri oylar karşılığında herhangi bir konum için aday yapmanın cazibesine karşı koymayı gerektirir.</p>
<p>İkinci olarak partiler kendi aralarındaki radikal düşünürleri ayıklayabilirler. Örneğin, tehlikeli bir iç savaş döneminden geçen İsveç Muhafazakar Partisi’ni (AVF) ele alalım. <a href="--LNote-02.xhtml#lastnote-02-21" id="ln0221"><sup>AVF’nin İsveç Ulusalcı Gençlik Organizasyonu adlı gençlik grubu</sup></a> (oy verme yaşındaki eylemcilerden oluşan bir organizasyon) 1930’lu yılların başında oldukça radikal bir noktaya kayarak parlamentonun demokrasisini eleştirdi, açıkça Hitler’i destekledi ve hatta üniformalı askerlerden oluşan bir grup yarattı. AVF tüm bunlara 1933 yılında bu organizasyonu dağıtarak cevap verdi. <a href="--LNote-02.xhtml#lastnote-02-22" id="ln0222"><sup>25.000 üyenin kaybı</sup></a> AVF’ye 1934 yılında gerçekleşen belediye seçimlerinde yansımış olabilir fakat partinin uzaklaştırma stratejisi İsveç’in en büyük merkez-sağ partisindeki demokrasi karşıtı güçlerin etkisini azaltmayı başarmıştır.</p>
<p>Üçüncü olarak demokrasi yanlısı partiler demokrasiye karşı olan partiler ya da adaylar ile müttefik olmaktan kaçınabilir. İtalya ve Almanya örneklerinde gördüğümüz gibi demokrasi yanlısı partiler kimi zaman oy kazanmak ya da meclis içinde hükümeti kurabilmek gibi nedenlerle ideolojilerinin bir kısmını paylaşıyor oldukları aşırı radikal kişiler ile müttefik olma tuzağına düşebilirler. Fakat bu ittifakların uzun dönem sonuçları yıkıcı olabilir. Linz’in yazdığı gibi pek çok demokrasinin düşüşü partilerin “ana akım partiler arasındaki rakipleri yerine siyasi yelpazenin uç noktasındaki <a href="--LNote-02.xhtml#lastnote-02-23" id="ln0223"><sup>radikal kişiler ile daha büyük bir yakınlıklar kurma</sup></a>” hatasında yatıyor.</p>
<p>Demokrasi yanlısı partilerin uygulayabileceği dördüncü seçenek ise radikalleri meşrulaştırmak yerine sistematik bir şekilde izole etmektir. Bu, politikacıların Almanya Muhafazakarlarının 1930’lu yılların başlarında Hitler ile güçlerini birleştirmesi ya da Caldera’nın Chávez yanlısı konuşması gibi, otokrat figürlere halk gözünde saygınlık kazandıracak ya da onları “normalleştirecek” hareketlerden kaçınmasını gerektirir.</p>
<p>Sonuç olarak radikaller ciddi seçim adayları olarak ortaya çıktıklarında, ana akım partileri onları yenmek için birlikte hareket etmelidir. Linz’i alıntılamak gerekirse siyasetçilerin “ideolojik olarak uzak oldukları <a href="--LNote-02.xhtml#lastnote-02-24" id="ln0224"><sup>rakipleri ile birleşerek</sup></a> kendilerini demokratik politik düzenin hayatta kalmasına adamayı” göze almaları gerekir. Sıradan durumlarda bu neredeyse hayal bile edilemez bir şeydir. Örneğin, senatör Edward Kennedy ve diğer Liberal Demokrat Ronald Reagan kampanyasına katıldıklarını ya da İngiliz İşçi Partisi ve diğer ticaret birliklerinin Margaret Thatcher’ı desteklerini düşünün. Her partinin takipçileri, ilkelerine yapılıyormuş gibi görünen bu ihanetten dolayı oldukça sinirlenir. Fakat sıra dışı zamanlarda parti liderlerinin cesareti, demokrasi ve ülkelerini partilerinden önce koyup seçmenlere neyin tehlikede olduğunu anlatabilmelerinde yatar. Diktatörlük testinde olumlu sonuç almış bir parti ya da siyasetçi ciddi bir seçim adayı olarak ortaya çıktığında çok az alternatif vardır. Demokratik yapılar bir araya gelip radikallerin güce ulaşmasını engelleyerek demokrasiyi kurtarabilirler.</p>
<p class="ePrg">Başarısızlıklar daha akılda kalıcı olsa da bazı Avrupa demokrasileri savaşlar arasında başarılı bir şekilde demokrasi bekçiliği yapmıştır. Ufak ülkelerden şaşırtıcı boyutlarda büyük dersler çıkarılabilir. Örneğin, Belçika ve Finlandiya’yı düşünün. Avrupa’nın 1920 ve 1930’lu yıllarda geçirdiği politik ve ekonomik kriz sırasında her iki ülkede demokrasinin çöküşünün erken uyarılarını ve sistem karşıtı radikallerin yükselişini yaşadı. Fakat İtalya ve Almanya’nın aksine, onlar birkaç yıl sonra gelecek olan Nazi işgaline kadar ülkenin demokratik kuramlarını koruyan politik elit kesim sayesinde kurtuldular.</p>
<p>İtalya ve Almanya’dan Avrupa boyunca yayılmakta olan bulaşıcı faşizm sırasında Belçika’nın gerçekleştirdiği 1936 genel seçimlerinde seçmenler sarsıcı bir sonuç ortaya koydu. Otokrat aşırı sağcı partiler olan Rex Partisi ve Flaman ulusalcı partisi ya da Vlaams Nationaal Verbond (VNV) anketlerde öne geçerek popüler oyların neredeyse %20’sini aldılar ve merkez-sağ Katolik Partisi, Sosyalistler ve Liberal Parti gibi ana akım partilerinin tarihi üstünlüğüne meydan okudular. Özellikle Katolik bir gazeteciyken Nazi işbirlikçisi olan Rex Partisinin lideri Leon Degrelle’nin yarattığı tehdit çok güçlüydü. Parlamenter demokrasinin acımasız bir eleştirmeni olan Degrelle, Katolik partinin sağcıları arasından ayrılmıştı ve şimdi bu partilerin liderlerinin yozlaşmış olduğunu öne sürmekteydi. Hem Hitler’den hem de Mussolini’den cesaret ve finansal destek alıyordu.</p>
<p>1936 seçimleri tüm merkez partileri sarsmış ve oy kaybetmelerine neden olmuştu. Yakınlardaki İtalya ve Almanya’da gerçekleşen demokrasi karşıtı hareketlerin farkında olan ve kendi yaşamları için korkan ana akım partileri bu tehdide nasıl cevap vereceklerinin korkutucu kararı ile karşı karşıya kalmışlardı. Özellikle Katolik Parti zor bir ikilemdeydi; ya uzun süreli rakipleri Sosyalist ve Liberal partiler ile işbirliği yapacak ya da bazı ideolojik fikirlerini paylaştıkları fakat demokrasi karşıtı politikalarını reddettikleri Rexistleri de içeren sağcı bir ittifak kuracaklardı.</p>
<p>İtalya ve Almanya’da güçlerini kaybetmekte olan ana akım partilerinin aksine Belçika Katolik partisi liderleri Rex yanlıları ile yapılacak herhangi bir işbirliğinin parti üyeliği ile uyumsuz olacağına karar verdiler ve bu hareket ile savaşmak için iki uçlu bir stratejiyi takip ettiler. Katolik Parti liderleri parti içinde disiplini arttırarak Rex partisi sempatizanlarını belirlediler ve aşırı radikal görüşleri olanları partiden attılar. Buna ek olarak <a href="--LNote-02.xhtml#lastnote-02-25" id="ln0225"><sup>parti liderleri aşırı sağ ile yapılacak işbirliklerine karşı çıkan güçlü bir duruş sergilediler</sup></a>. Katolik Parti dışarıda ise Rex ile kendi alanında savaştı. Katolik Parti eskiden Rex partisinin temelini oluşturan daha genç Katolikleri hedefleyen yeni bir propaganda ve kampanya benimsedi. Aralık 1935 tarihinde <a href="--LNote-02.xhtml#lastnote-02-26" id="ln0226"><sup>Katolik Gençlik Cephesini yarattılar</sup></a> ve eski müttefikleri Degrelle’ye karşı aday oldular.</p>
<p>Rex’in etkili bir şekilde (Nazi işgaline kadar) kenara itilmesi ile sonuçlanan Rex ile Katolik Parti arasındaki son çarpışma, 1936 seçimlerinden sonra yeni hükümetin kurulumu sırasında gerçekleşti. <a href="--LNote-02.xhtml#lastnote-02-27" id="ln0227"><sup>Katolik Parti, görevdeki Katolik başbakan Paul van Zeeland’ı desteklemekteydi</sup></a>. Van Zeeland başbakanlığı kazandıktan sonra bir hükümet kurmak için önünde iki ana seçenek vardı: İlki rakibi Sosyalistler ile ittifak kurarak Fransa’nın “Popüler Cephesini” oluşturmaktı fakat van Zeeland ve diğer Katolik liderler mümkünse bundan kaçınmak istiyordu. İkinci seçenek ise Rex ve VNV ile sosyalist karşıtı bir sağ kanat ittifakı kurmaktı. <a href="--LNote-02.xhtml#lastnote-02-28" id="ln0228"><sup>Karar vermek kolay değildi</sup></a>; geleneksel gruplaşmayı içeren ikinci seçenek Katolikleri toplayıp organize ederek “Brüksel’e Yürüyüşü” gerçekleştirmeyi ve Rex lideri Degrelle’in van Zeeland’a karşı yarışıp kazanacağı bir ara seçime zorlayarak kırılgan van Zeeland kabinesini bozmayı hedefliyordu. Bu planlar 1937 yılında Degrelle’in seçimi kaybetmesi ile bozuldu. Bunun en büyük nedeni Katolik Parti’nin askeri inzibatlarının bir duruş sergilemesi oldu: Gelenekçilerin planlarını takip etmeyi reddederek van Zeeland’ın arkasından Liberaller ve Sosyalistler ile birleştiler. Bu, Katolik Parti’nin en önemli demokrasi bekçiliği hareketiydi.</p>
<p>Katolik Partinin sağda sergilediği duruş aynı zamanda Belçika Kralı III. Leopold ve Sosyalist Parti tarafından mümkün kılınmıştı. 1936 seçimlerinden sonra Sosyalist Parti yasamadaki en büyük parti haline gelmiş ve bu da onlara hükümeti kurma ayrıcalığını kazandırmıştı. Ancak Sosyalistlerin gerekli meclis desteğini kazanamayacakları <a href="--LNote-02.xhtml#lastnote-02-29" id="ln0229"><sup>ortaya çıkınca</sup></a>, aşırı radikallere daha fazla koltuk kazandırması mümkün olan yeni bir seçim talep etmek yerine, kral büyük partilerin liderleri ile görüşüp onları güç paylaşımı yapacakları ve görevdeki van Zeeland’ın başbakan olacağı bir kabine kurmaya ikna etti. Bu kabine hem muhafazakar Katolikleri hem de Sosyalistleri içerecek ve her iki taraftaki sistem karşıtı partileri dışarıda bırakacaktı. Sosyalistler, bir Katolik Parti adamı olan van Zeeland’a güvenmiyor olsalar bile demokrasiyi kendi çıkarlarının önüne koyarak bu büyük koalisyonu desteklediler.</p>
<p>Benzeri bir dinamik <a href="--LNote-02.xhtml#lastnote-02-30" id="ln0230"><sup>aşırı radikal Lapua Hareketinin</sup></a> 1929 yılında politik sahneleri etkilediği ve ülkenin kırılgan demokrasisini tehdit ettiği Finlandiya’da da yaşandı. <a href="--LNote-02.xhtml#lastnote-02-31" id="ln0231"><sup>Bu hareket her türlü yolu kullanarak komünizmi yok etmeyi amaçlıyordu</sup></a>. İstekleri kabul edilmezse şiddet uygulamakla tehdit ediyor ve Sosyalistler ile bağı olduğunu iddia ettikleri ana akım politikacılara saldırıyorlardı. <a href="--LNote-02.xhtml#lastnote-02-32" id="ln0232"><sup>En başta yönetimdeki merkez-sağ partisi</sup></a> olan Agrarian Union, onların komünizm karşıtı politikasını kullanışlı bularak Lapua Hareketi ile flört etti. Komünistlere politik haklar verilmesini reddeden taleplerini kabul ettiler ve onların aşırı sağcı şiddetlerini görmezden geldiler. 1930 yılında Lapua Hareketinin liderlerinin “kendilerinden biri olarak” gördüğü <a href="--LNote-02.xhtml#lastnote-02-33" id="ln0233"><sup>muhafazakar P.E. Svinhufvud</sup></a> başbakan oldu ve onlara kabinede iki koltuk önerdi. Bir yıl sonra ise Svinhufvud devlet başkanı olmuştu. Buna rağmen <a href="--LNote-02.xhtml#lastnote-02-34" id="ln0234"><sup>Lapua Hareketi sıra dışı hareketlerine devam ediyordu</sup></a>. Komünistler yasaklanmış, Lapua Hareketi daha ılımlı olan Sosyal Demokrat Partisini hedef almaya başlamıştı. <a href="--LNote-02.xhtml#lastnote-02-35" id="ln0235"><sup>Lapua çeteleri sendika başkanları ve parlamento üyeleri gibi binden fazla Sosyal Demokratı kaçırdı</sup></a>. <a href="--LNote-02.xhtml#lastnote-02-36" id="ln0236"><sup>Lapua Hareketi aynı zamanda Helsinki’de, Roma’daki efsanevi yürüyüşü örnek alan, 12.000 kişilik bir yürüyüş organize etti</sup></a> ve 1932 yılında hükümeti “apolitik” ve “vatansever” bir hükümet ile değiştirmeyi amaçlayıp başarısız olan bir darbeyi desteklediler.</p>
<p>Lapua Hareketi daha da radikal hale geldikçe Finlandiya’nın geleneksel muhafazakar partileri ondan kararlı bir şekilde uzaklaşmaya başladılar. 1930’un sonlarına doğru <a href="--LNote-02.xhtml#lastnote-02-37" id="ln0237"><sup>Agrarian Union’ın büyük bir kısmı</sup></a>, Liberal İlerleme Partisi ve İsveç İnsanlar Partisinin büyük bir kısmı demokrasiyi şiddete yatkın aşırı radikallerden korumak için Lapua Hareketinin ideolojik rakipleri olan Sosyal Demokratlara katılarak ismen Yasallık Cephesini oluşturdular. <a href="--LNote-02.xhtml#lastnote-02-38" id="ln0238"><sup>Muhafazakar başkan Svinhufvud bile</sup></a> eski dostlarını güçlü bir şekilde reddetti ve sonunda onları yasakladı. <a href="--LNote-02.xhtml#lastnote-02-39" id="ln0239"><sup>Lapua Hareketi izole olmuş ve Finlandiya’nın kısa süreli faşizm hareketi sona ermişti</sup></a>.</p>
<p>Demokrasi bekçiliğinin başarılı örnekleri sadece uzak geçmişte kalmış tarihi olaylarda yatmıyor. 2016 yılında Avusturya’da ana akım merkez-sağ partisi (Avusturya İnsanlar Partisi, ÖVP) etkili bir şekilde radikal-sağcı Özgürlük Partisini (FPÖ) başkanlıktan uzak tutmayı başardı. Avusturya’nın aşırı sağcı siyasetçiler ile dolu uzun bir tarihi var ve FPÖ, Avrupa’nın en güçlü radikal-sağcı partilerinden biri. Avusturya’nın siyasi sistemi savaş sonrasında gücü aralarında değişerek kullanmış olan iki parti, Sosyal Demokratik Parti (SPÖ) ve Hristiyan Demokratik Parti (ÖVP] nedeniyle zayıflamakta ve savunmasız hale gelmekteydi. 2016 yılında onların üstünlüğü iki sonradan görme tarafından tehdit edilecekti: Yeşil Parti’nin eski başkanı Alexander Van der Bellen ve aşırıcı FPÖ lideri Norbert Hofer.</p>
<p>Çoğu analisti şaşırtacak şekilde ilk yarıştan çıkan ve ikinci tura kalan iki isim Van der Bellen ve sağcıların arasına dışarıdan gelmiş olan Hofer oldu. Ekim 2016’da gerçekleşen bir prosedür hatası nedeniyle ikinci tur Aralık ayına ertelendi. Bu noktada muhafazakar ÖVP dahil olmak üzere pek çok siyasetçi, Hofer ve onun Özgürlük Partisi’nin yenilmesi gerektiğini düşünmekteydi. Hofer göçmenlere karşı şiddeti cesaretlendiriyormuş gibi görünüyordu ve pek çok kişi Hofer’in seçilmesi halinde devlet başkanının siyasi partilerin üzerinde olmasına dair uzun zamandır korunan standardı bozarak kendi partisine ayrıcalık geçip geçmeyeceğini sorguluyordu. Bu tehlike karşısında bazı önemli ÖVP liderleri Hofer’ı yenmek amacıyla onun ideolojik rakibi, sağa eğimli Yeşil Parti adayı Van der Bellen’i destekledi. ÖVP’nin başkanlık adayı Andreas Khol, başkan Reinhold Mitterlehnet, kabine bakanı Sophie Karmasin ve ÖVP’nin Avusturya kırsallarında sahip olduğu düzinelerce belediye başkanı Van der Bellen’i destekledi. Eski başkan Erhard Busek yazdığı bir mektupta Van der Bellen’i “<a href="--LNote-02.xhtml#lastnote-02-40" id="ln0240"><sup>tutku ile değil</sup></a> fakat dikkatli tartışmalardan sonra” desteklediğini belirtmiş ve daha da ötesi bu kararın altında yatan motivasyonu “başkanlık seçimlerinden sonra Le Pen, Jobbik, Wilders ve AFD’den (ve diğer aşırı radikallerden) tebrik duymak istemiyoruz,“ şeklinde açıklamıştır. Sonuç olarak Van der Bellen sadece 300.000 oy ile kazanmıştır.</p>
<p>Bu duruş önemli bir siyasi cesaret gerektiriyordu. Viyana’nın dışında yer alan ufak bir şehrin belediye başkanı ve Katolik Parti üyesi olan Stefan Schmuckenschlager Yeşil Parti adayını desteklemiş ve bu <a href="--LNote-02.xhtml#lastnote-02-41" id="ln0241"><sup>kararı ailesinin bölünmesine neden olmuştur</sup></a>. Başka bir partinin lideri olan ikiz erkek kardeşi Hofer’ı destekliyordu. Schmuckenschlager’ın dediği gibi “kimi zaman doğru şeyi yapmak için güç politikasını bir yana bırakmak gerekiyor.“</p>
<p>ÖVP’nin desteği yardımcı oldu mu? Kanıtlar olduğunu gösteriyor. Seçim çıkışında yapılan anketler kendilerini ÖVP taraftarı olarak belirtenlerin %55’inin Van der Bellen’e oy verdiğini ve Van der Bellen’e oy verenlerin %48’inin de bunu Hofer’ın kazanmasını engellemek için yaptıklarını ortaya koyuyor. Ek olarak Avusturya siyasetini her zaman etkilemiş olan güçlü şehir/kırsal bölünmesi (kırsal alanlar solcu, şehirleşmiş alanlar sağcı) Aralık 2016 tarihinde gerçekleşen ikinci turda dramatik bir şekilde azalmış ve şaşırtıcı sayıdaki gelenekçi, kırsal muhafazakar eyalet değişiklik yaparak Van der Bellen’e oy vermiştir.</p>
<p>Kısaca 2016 yılında ÖVP’nin sorumluluk sahibi liderleri kendi ideolojik alanlarında yer alan aşırı radikal parti ile ittifak kurmanın çekiciliğine direnmiş ve sonuçlar bu partilerin yenilgisi olmuştur. FPÖ’nün 2017 yılındaki parlamento seçimlerinde gösterdiği güçlü duruş onun yeni sağ-kanat hükümetinde küçük ortak olmasını sağlamış ve Avusturyalı muhafazakarların yüzleştiği ikilemi net bir hale getirmiştir. Yine de onların aşırı radikalleri başkanlık pozisyonundan uzak tutmak için gösterdikleri bu çaba modern demokrasi bekçiliğinin kullanışlı bir örneğidir.</p>
<p>Amerika Birleşik Devletleri de tarihi boyunca etkileyici bir demokrasi bekçiliği kaydına sahiptir. Hem Demokratlar hem de Cumhuriyetçiler kendi alanlarındaki kimisi önemli bir halk desteğine sahip olan aşırı radikaller ile yüzleşmiştir. On yıllar boyunca her iki partide bu kişileri ana akımdan uzak tutmayı başarmıştır. Tabi ki 2016 yılına gelene kadar.</p>
</body>
</html>