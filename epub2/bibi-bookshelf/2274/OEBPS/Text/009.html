<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator"/>
  <link href="../Styles/balci60.css" rel="stylesheet" type="text/css"/>

  <title>HUNNU</title>
</head>

<body>
  <h1 class="h11"><a id="a45"></a>HUNNU</h1>

  <p>Başta anlatıldığı gibi MÖ 2. binyılın sonuna kadar Çin tarihi, Hunlar hakkında fazla bir şey söylememektedir. Bu döneme ait bilgilerin çoğu arkeolojik bulgulara dayanmaktadır.</p>

  <p>Sarıbaşlar Çin'e başkaldırdıklarında (MÖ 2600) belki de Hun halkı artık yaratılmıştı. Bu iddiayı kanıtlayamayız. Ancak, Sibirya'daki Andronovskaya kültürü, bu halkın oluştuğunun ve yayıldığının ilk kanıtıdır. Onu izleyen dönemlerdeki Karasuk ve Şiver kültürleri, bu halkın genetik olarak tamamen olgunlaştığını, gelişmiş ve orijinal bir kültürün yaratıcısı olduğunu kanıtlamaktadır. Böylece Hun halkı, MÖ 2. binyılın sonuna doğru anayurdunda boy gösterecek ve "Hunnu" isimli devletini kuracaktır.</p>

  <p>İnsanoğlunun medeniyetine vazgeçilmez katkıda bulunan Hun halkının ilk başarısı, çölün şiddetli doğasıyla baş edebilen ilk halk olmasıdır. Bilindiği gibi Gobi Çölü, Orta Asya'yı ikiye böler ve çok eski zamanlarda "yutan çöl" olarak bilinirdi. Çinliler tarafından Gobi (Hanhay) yakası olarak adlandırılan Alaşan Çölü de onun ortasına tıpkı yaka gibi yapışmıştır. Bu iki çöl, o zamanın insanı için korkunç ve yaklaşılamayacak bir yer olmuştur. Bitkisiz, renksiz, küçük tepeliklerden ibaretti ve vahşi keçiler, develer, kocaman farelerden başka yaşam belirtisi yoktu. İşte bu çölde yaşamayı başaran Hunlar, sanki ateşte dövülmüş demir gibiydiler. İlk devletleri Hunnu ile trajik ve şanlı tarih yolculuğuna çıkıyorlardı.</p>

  <p>MO 1200 yılında Çin, Hu (Hun) devletinin kurulmuş olduğunu şaşkınlıkla duyuyordu ama Şan-İn Hanedanı bu sorunla uğraşacak güç ve zamanı bulamayacaktı. Çünkü yakıp yıkarak, şimşek gibi hükümdarlığa doğru ilerleyen Çjou, bu hanedanı devirecekti. Dönemin Çinli tarih yazıcıları da Çjou sorunu ve iç siyasi olaylara ağırlık verdikleri için Hunnu devletinin kurulması gibi çok önemli bir olayı tarihin karanlıklarına terk etmişlerdir. Çin, Çjou Prensliği ile ilgilenirken, Hunnu devleti Szinşi'den Barkul gölüne kadar uzanan görkemli topraklara sahip olarak İç Asya'da yeni bir dönemin başladığını simgeliyordu.</p>

  <p>MÖ 9. yüzyıla ait Çin "Şarkılar Kitabı"nda Hunlar hakkında şöyle yazılmıştır:</p>

  <p class="p14">"Nasıl da bir savaş oldu altıncı ayda!</p>

  <p class="p14">Savaş arabaları çatışmaya hazır,</p>

  <p class="p14">Herbirine de dört at koşulmuş,</p>

  <p class="p14">Her zamanki gibi hazır ve nazır,</p>

  <p class="p14">Hunlar kibirlice girdiler"</p>

  <p>Bu yüzyılda şairler bir başka benzetme daha yaparlar "gökten gelen gururlular".</p>

  <p>Çevre halklar için Hunnu devleti, yalnızca bağımsız ruhlu "uçan atlılar"dan ibaret değildi, Hunnu devleti o zamana kadar İç Asya'da hiç görülmemiş bir toplumsal düzen getirmekte ve Çin'in "prenslik, imparatorluk" gibi geleneksel düzenine darbe vurmaktaydı. Çin egemenliğinde bulunan halklar, Hunnu'ya yakınlık gösteriyor ve sığınmacılar Hun topraklarına akın etmeye başlıyordu.</p>

  <p>Dünya tarihi, Hunlara karşı gösterilen bu eğilimi, Hun topraklarının daha güvenli olması, Çin ise "orada hayat neşeli" fikriyle bağlasa da, her ikisi de gerçekten uzaktı. Çünkü nedenleri birey ve toplumun davranışlarından meydana gelmekteydi.</p>

  <p>Anlaşılan Hunnu'da gelişmiş bir toplumsal düzen vardı ve insana önem verilmekteydi ki, insanlar ölüm cezasını (Çin, kaçakları ölümle cezalandırmak zorunda kalmıştı) göze alarak Hunnu'ya sığınıyorlardı.</p>

  <p>KANUNLAR: "Sarıbaş-Karabaş" kavgası döneminden itibaren bulunan tarihî kaynaklarda "Sarılar"ın soylar halinde yaşadığı, hayvancılıkla uğraştığı belirtilmektedir. O dönemde devletin henüz oluşmaması ve soy topluluklarının olması normaldir. Ancak, MÖ 1200 yılında Hunların kurduğu devlet de soylar topluluğu geleneklerini içeren ve eşi benzeri olmayan "birey-aile-soy-soylar topluluğu" şeklindeki örgütlenmesiyle tarihe geçmiştir. Bu devletin yönetim organları Soy Başkanları Kurulu ve Yaşlılar Kurultayı'ndan oluşmuştur. Bu yapılanma İç Asya'da hayal bile edilemeyecek demokratik bir düzen oluşturarak, toplumu aşağıdan yukarıya doğru birbirine sıkı sıkıya bağlamış ve büyük bir aileye benzeyen yeni bir toplumsal düzen yaratmıştır.</p>

  <p>"Bireü-halk; halk-bireü" (birey-halktır; halk-bireydir) diyen atasözü çok eski zamanlardan bu yana söylene gelmiş bir sözdür. Bu söz Hunlardan miras kalmıştır demek zor olsa da Hunların uzak torunlarında hâlâ korunmakta olması şaşırtıcıdır. Çünkü dünya tarihinde benzeri olmayan Hunnu devlet örgütlenmesi (soylar toplumu) bu atasözünün çağrıştırdığı anlamı bütünüyle içermekteydi. Bu düzende birey, aileye; aile, soya; soy, soylar topluluğuna karşı sorumluydu ve tersine olarak da soylar topluluğu, soylardan; soylar, ailelerden; aileler de bireylerden sorumluydu.</p>

  <p>Bu düzen görünüşte çok basit olmasına karşın dâhice düşünülmüş ve mükemmel işleyen bir düzendi. En alttaki birey sesini en yukarıdaki yöneticilere duyurabiliyordu ve en yukarıdakiler de toplumun en altında yer alan aile ve bireylerin durumlarından haberdar oluyorlardı. Bu düzene akrabalık duyguları da katılınca devlet düzeni tamamıyla insanın lehine işliyordu.</p>

  <p>Tarihi araştırırken ulaştığımız bazı değerleri günümüzün değerleriyle karşılaştırdığımız zaman şaşırıyoruz. Çünkü günümüzde toplumsal hayatta eksikliği en çok hissedilen ahlak kavramı bu devletin düzeninin temelini oluşturuyordu. Bu düzende değerli olan mal değil, insandı. Bu nedenle kanunlar ve cezalar kırıcı değildi ve fiziksel cezalandırmadan çok ruhsal cezalandırmaya dayanıyordu. "Şerefini kaybetmek" ve "rezalete uğramak" ölüm cezasından da ağır bir ceza sayılıyordu. Bu cezalara çarptırılan insanlar toplumun dışına itiliyor, yok sayılıyorlardı. Suçlunun ailesi ve üyesi olduğu soy da bu cezadan etkilendiği için, suçlunun ruhsal çöküntüsü daha da ağırlaşıyordu.</p>

  <p>Çin kaynaklarından tarihe yansıyan "Hun Kanunları" ilk bakışta çok basit göründükleri için araştırmacıları farklı yorumlar yapmaktan alıkoymaktadır. Hun hukuku, Çin hukukunun aksine, adaletin temeline cezalandırmayı değil, terbiye etmeyi ve bireyi topluma kazandırmayı koymuştur. Bu fark da cezanın bedensel değil ruhsal olmasını sağlayarak suçluyu vicdanıyla baş başa bırakıyordu. Ceza soyut olduğu için suçlunun ailesi ve soyunu da utandıran ahlaki derse dönüşüyordu. Hun tarihinde cinayet olaylarına Çin'in aksine daha az rastlanmasının nedeni de budur.</p>

  <p>Çin'de devlet bir baskı mekanizması olarak halkın sömürülmesini sağlayan kurumdu.</p>

  <p>Hunnu'da ise devlet, alttan üste temsil edilen delegelerle yönetilmekte ve bireyden-topluma, toplumdan-bireye ilkesi doğrultusunda, insana yönelik, insan hayatını kolaylaştırmaya çalışan kurumdu. Devlet örgütü baskı oluşturmak için değil, insanın yaşamasını kolaylaştırmak için kurulmuştu. Bu fark duygusal seviyede de olsa o zamanın halkları tarafından algılanmış; işkence yöntemleri ve halk önünde yapılan infazlarla bilinen Çin devletinin halkı binyıllar boyunca ülkesinden kaçarak Hun halkına katılmıştı. Özellikle Hunnu devleti kurulduktan sonra, kaçak akınının iyice arttığı tarihî kaynaklardan okunmaktadır.</p>

  <p>Hun kanunları şu hükümleri içeriyordu:</p>

  <p>- İnsan öldürme, silahlı saldırı, asker ve vatan şerefine leke sürme: Ölüm cezası</p>

  <p>- Hırsızlık: Malı ve ailesi soyuna teslim edilerek vatandan sürme cezası.</p>

  <p>- Diğer suçlar: Yüzünün belirli yerlerinde iz bırakacak şekilde çizilme cezası.</p>

  <p>Mahkeme süreci de 10 günü geçmeyecek kadar kısa olurdu. Ayrıca Hun tarihinde hiçbir cezaevi ve benzer sözcüğe rastlanmamakta, işkence olayı da bilinmemektedir. Ölüm cezasının uygulanmasında ve savaş sırasında düşmanı acı çektirerek öldürmek "rezalet" sayılmıştır.</p>

  <p>Hunlarda çevre halkların kavrayamadığı bir ahlak anlayışı vardı. Bu ahlak anlayışının somut örneği olarak MÖ 129 yılında yaşanmış bir olayı gösterebiliriz. Bu yılda Çin yönetimi "sınır pazarlarının kapatılmasını kararnamesini" çıkarmış ve 10.000 kişilik bir kuvveti bu kararı uygulaması için sınır bölgelerine göndermiştir. Bu kuvvetler, sınırları kapatmış, sınır ticaretini durdurarak ekmek derdindeki Çin halkını perişan etmiştir. Çin halkının ve tüccarların çığlığına Hunlar yetişmiş ve süslü Çin askerlerini darmadağın ederek sınır pazarlarının yeniden açılmasını sağlamış ve yoksul Çin halkını açlıktan kurtarmışlardır. Çin yönetimi içi kinle dolsa da bu olayı görmezden gelmiş, çıkardığı kararnameyi de unutmuş ve bir daha benzer girişimlerde bulunmaktan çekinmiştir.</p>

  <p>Hun kânunlarına göre tüccarların dokunulmazlığı vardı. Savaş durumunda bulunulan bir devletin tüccarı dahi olsa, onlara haksızlık yapmak suç sayılmış ve bu tür hareketler cezalandırılmıştır. Bunlardan başka tarihî kaynaklarda tek tek bulunabilen ve belirli bir sıralamaya konulması zor olan ahlaki Hun kanunları da vardır. Sığınan düşman, esir, rehine, misafir, elçi ve kötü haber getiren kişilerin dokunulmazlığı vardı. Bu dokunulmazlığın bir örneği MÖ 2. yüzyılda yaşanmıştır. Hun Şanüyü İçisiye'nin ölmesiyle tahta çıkan oğlu Üybi, Çin elçisini kabulünde onun hakaret niteliğindeki tekliflerini dinledikten sonra kızgınlıktan kendinden geçmiş, fakat iliğine kadar işlemiş Hun töresini çiğneyememiş ve elçiye dokunamadığı için, elçiyi kendisiyle görüştüren tören sorumlusunu elçinin gözü önünde öldürmüştür. Elçinin dokunulmazlığı, onu öldürmenin "rezalet" sayılması, öfkeden gözü dönmüş şanüyü bile durduracak kadar etkili olmuştur. (Belki de günümüzdeki "Keleçige ölüm çok" "Elçiye ölüm yok" diyen atasözü bu nedenle hâlâ kullanılmaktadır.)</p>

  <p>Tarihin kaydettiği Hun kanunlarından biri de evlat edinilen çocuğun haklarıyla ilgilidir. Evlat edinilen çocuk, bütün miras haklarına sahip olur ve dışlanamazdı. Beraber yetiştiği çocuklarla da evlenemezdi. Bu uygulamadan evlat edinilen çocuğun kan bağı varmış gibi sahiplenildiğini öğreniyoruz. Yine Hun kanunlarına göre, akraba evliliği de yasaktı. Ahlak ve bilgi içeren bu kanunlar, döneminin sınırlarını aşan bir uygarlığın göstergesidir ve bu uygarlığın çevredeki kültürlerden farklı olması doğaldır. (Hun-Karaçaylılarda günümüzde anne-baba tarafındaki dört soydan biri aynı olan kişilerin evlenmesi rezalet sayılır ve buna cesaret edilemez. Kardeş çocuklarının evlenmesi ise, düşünülemez.)</p>

  <p>Yaşlılarına ve hastalarına bakmayan aile ve soylar rezalete uğrayarak toplumdan dışlanmıştır. Hemen şarkı efsanelere konu olup hafızaya kazınacağını bilen Hunlar, bu konudaki hassaslığı daha da arttırmış; hasta, dul, yaşlı, yetim ve sakat gibi muhtaç insanlara çok iyi bakmışlar ve onlar diğer insanlardan daha rahat yaşamışlardır. Bu davranışın en önemli nedeni güçsüzüne yardım etmeyen, muhtacına bakmayan aile ve soyların, alaylı şarkılara ve söylencelere konu olması ve bu şekilde gelecek nesillerin de bundan etkilenecek olmasıydı. Soylar toplumu olarak yaşadıklarından, soylar arası çekişmelerin ve üstünlük mücadelesinin ne olduğunu iyi bilen Hunlar, kendi soylarının gelecek nesillerin dilinde kötü olarak anılmasını içlerine sindiremezlerdi. Bu nedenle yaşlıya saygı, hastaya bakım, güçsüze yardım bir zorunluluk haline gelmiştir. (Hun-Karaçaylılarda bugün de bazı soydan kişilerin "zaten o soydansın, senden ne beklenir ki" gibi sözlerle azarlandığını duymak mümkündür. Ayrıca yaşlı, hasta ve güçsüzün durumu, sağlam olanlardan daha iyidir. Hun gelenekleri hâlâ yaşatılmaktadır.)</p>

  <p>Bu kanunları yalnızca ileri düzeyde gelişmişliğe bağlamak doğru olmaz. Ahlaki inceliklerin gelişmesini sağlayan soylar arası üstünlük çekişmesini göz ardı etmemek gerekir. Rekabet, kalite getirir, bu doğal bir kanundur; ancak Hunların rekabetinin, diğer halklarda olduğu gibi maddi yönde değil manevi yönde yaşanmış olması; Hun tarihi araştırmacılarını şaşırtmaktadır. MÖ 2000-MS 14. yüzyıl arası Hun tarihi incelendiğinde "şu kadar mal elde edildi" gibi maddi kazancı vurgulayan bir söz ya da kavram bulunamaz. "Halklara egemen olma", "At üstünde savaşma hakkı", "Hun şerefi", "Şeref candan üstün" gibi manevi üstünlüğü vurgulayan sözler ve kavramlar ise sayısızdır. O zamanlar için bu tutum, çevre halklar tarafından anlaşılamayacak kadar tuhaftı. Bu tutumun altyapısı ancak günümüzde anlaşılmaktadır. Can ve malın geçici, manevi değerlerin ise kalıcı olduğu felsefesini iyi özümseyen Hunlar, sıradan bir halk olmadıklarını kanıtlamışlardır.</p>

  <p>Hun kanunlarının, suçluyu fiziksel değil ruhsal yönden cezalandırmaya dayanması, çağdaş adalet sistemlerinin de ulaşmaya çalıştığı ideal adalet kavramıdır. Çünkü bu sistemin işlemesi için, toplumun uzun bir tarihe sahip olması, halk bilincini belleğine kazıması, sıkı sıkıya birbirine tutunması, manevi değerlerin üstün olduğunu kavramış ve onu toplumsal düzenine taşıyacak kadar gelişmiş olması gerekmektedir. İşte Hunlar, bu seviyeye ulaşmış bir halktır.</p>

  <p>Sanki haksız yere vatanlarından atılan "Sarıbaş" atalarının ahlak anlayışı miras olarak iliklerine işlemiş gibi, Hunlar baskı oluşturan devlet sistemine, adaletsizliğe, bireyin savunmasız durumuna kendi örnekleriyle isyan ediyorlardı. Atalarının uğradığı haksızlık o kadar büyük olmalıydı ki, onların uzak nesillerinde dahi isyankâr ruh yaşamaya devam ediyordu.</p>

  <p>Hun manevi kanunlarından bir kaçını da L. N Gumilyov'dan alalım "... aile, sadece evli çifti içermiyordu. Çok kadın almak gibi bir töreleri olmuş, sonra kadınlar miras olarak babadan oğula geçmiştir: Üvey anne, üvey oğluna; gelin, kayınbiraderine. Bunlar da ataerkil dönemin soylar toplumunun tablosunu yansıtmaktadır. Bunu kadına eziyet olarak algılamak derin bir anlayış sayılmaz; çünkü evlenme, kadın için yoksulluktan kurtulmaktı. Dul kadının yeni eşi, ona ocağın başında yer vermek, ona bakmak ve beslemek zorundaydı..." Bu Hun kanunu ve töresi, Hunnu devletinin oluşumundan çok önceki zamanları anlatmakta ve o zamanlarda bile, "dul" ve "zayıfın korunmasında söylenen ahlak anlayışı okunmaktadır.</p>

  <p>Arkeolojik kazılarda çıkan bulgulara ve tarihî kaynaklara dayanarak Hunların zenginlik ve malvarlığı anlayışının farklı olduğunu söyleyebiliriz. Bir tarihçinin sözüyle bunları delillendirelim; Karasukskaya, Angara, Lena-Sibirya (MÖ 2000) döneminin kalıntılarını inceleyen bilimadamlarının raporlarında şöyle bir niteleme geçmekte: "... onların zenginlik anlayışı farklıydı. Onları saygın yapan zenginliğin maddi bir değeri yoktu, ama onlar sahiplerini gururlandırarak korunmuştu, temizlenmiş nefrit parçaları, deniz kapları, orijinal nesneler vb. gözü mutlu kılan her şey..."</p>

  <p>Belki de maddiyatı ve zenginliği, sadece mutluluk duygusu ve gurur veren bir durum olarak algıladıkları için manevi yönde bu kadar ilerleyebilmişlerdi.</p>

  <h2 class="h21"><a id="ncx335"></a><a id="a46"></a>Devletin Toplumsal ve Yönetim Sınıfları</h2>

  <p>Hun toplumu bilindiği gibi MÖ 2000-400 yılları arasında, eski geleneklerine sadık kalarak soylar birliği halinde yaşamıştı. Kısıtlı tarihî kaynakların verdiği bilgilere göre, Hunnu devletinin iç yapısı şöyleydi:</p>

  <p>1) Soylar Kurulu: Yönetim organlarından üstün konumda olan, sözü tam geçerli dört Hun soyu, yönetimde yer almadan da veto ve onay hakkını kullanabiliyordu. Bu soylar "Hun şerefi" olarak adlandırılan ahlaki davranışların koruyucusu sayılarak, Hun halkında askerî ve yönetim işlerinde üstün konumdaydı.</p>

  <p>2) Soylar Birliği Başkanlar Kurulu: En üst yönetim organıdır. Bu kurul "Soy Başkanları Kurultayı"nın seçtiği, soy kitlelerinin başkanlanndan oluşurdu.</p>

  <p>3) Soy Başkanlan Kurultayı: Soylar Kurultayı tarafından seçilmiş, soy başkanlığına adanmış kişilerden oluşurdu.</p>

  <p>4) Soylar Kurultayı: Tüm soyların delegelerinin katıldığı oluşum. Bu kurultayda soy başkanları seçilmiştir.</p>

  <p>5) Aile (akraba, soy): En alt kurum. Burada soylar kurultayında aileleri temsil eden, soyun haklarını koruyacak soy delegeleri seçilmiştir.</p>

  <p>6) Yaşlılar Kurultayı: En saygın danışmanlık kumlu. Bu oluşumun içinde de sınıflandırma vardır. Baş danışmanlığa, seçilmiş kişiler getirilmiştir.</p>

  <p>Bu örgütlenmenin, en alttaki bireyi duyabilen yapısı göze çarpmaktadır.</p>

  <p>Görüldüğü gibi bu yönetim, soyları tamamen temsil etmiş ve haklarının en alta kadar savunulmasını sağlamıştı. "Kaçaklar" Hunnu'ya bundan dolayı gelmiş olabilirler, yoksa "neşeli hayat" ve "askerî başarılar" o kadar çekici olamazdı.</p>

  <h2 class="h21"><a id="ncx345"></a><a id="a47"></a>Hunnu'daki Toplumsal Sınıflandırma</h2>

  <p>Soylar toplumu, dışarıdan görüldüğü kadar kolay yönetilen bir toplumsal sistem değildir. İç yapısı çok farklı olan bir sistemdir. Rekabet, kıskançlık ve iç çekişmeler gibi olumsuzluklar böyle toplumlarda daha şiddetli olur. Çünkü kitle sadece coğrafi birlikteliği değil akrabalığı da içerdiğinden en küçük bir neden bile soylar arasında çatışma çıkarabilirdi. Bu nedenle eşitliğin sağlanması, hakların korunması için, toplumda herkes sınıfını, kitlesini, soyunu ve çalışma ve yaşama alanını koruyacak, kendini temsil eden kurumları bilmeliydi. Bu konudaki tutum çok sertti. Hiç kimse, kendi soy başkanını atlayarak başka soylarla ilişki kuramaz, soy kurultayında onaylanmayan işlere kalkışamazdı. Bu sert kurallar diğer alanlar için de geçerliydi.</p>

  <p>İç düzen, devletin huzurunu, askerin başarısını sağlayan, soyların sempati ve antipati duygularını bağlayan, anarşik olayların çıkmasını engelleyen bir düzendi. Her soyun yazlığı, kışlığı, hayvanları diğer maddi varlıklarının ve askerlerinin de olduğu dikkate alınırsa, Hunnu devleti patlamaya hazır bir baruta benziyordu diyebiliriz. Çünkü aşırı gurur ve kırıcı çıkışlar, Hun halkının temel özelliklerindendi.</p>

  <p>Günümüzde bile böyle bir toplumu yönetmek kolay değildir. Ama Hun büyükleri o zamanlarda bunu başarmışlardı. (Nart-Karaçaylılarda bugün bile "Karaçay'da kaysı tauğa da tiy, barısı da biy" -Karaçay'da hangi dağa değersen değ hepsi de prens (zirvedir)- sözü şakalardan eksik olmaz. Her soy kendi gelenekleriyle övünür ve diğerlerine tepeden bakar.)</p>

  <p>Tarihî bilgilere dayanarak, Hunnu'nun şanüy yönetimi öncesi dönemi (MÖ 1200) ile şanüy yönetimi dönemindeki (MÖ 3. yüzyıl) unvan ve sınıfları göz önüne alındığında Hun toplumunun şu şekilde sınıflandığı görülür:</p>

  <p>1- Üst düzey soyluluk: Huyan, Lana, Senbsençen (Siolin sonraki adı. MS 1. yüzyıl), Süybu (Hukukçu soyu) soylarından oluşurdu.</p>

  <p>2- Bürokratlar sınıfı: Bu sınıfı, soyların oylarını kazanan yetenekli insanlar oluştururdu. Bu sınıfa girmek için soylu olmak gerekmezdi, yetenekleri sayesinde yükselen kişiler, soylularla eşit seviyede sayılırdı. (Günümüzdeki "şat" sözü bu sınıfın unvanlarından biridir.)</p>

  <p>3- Soy prensleri: Orta düzey soyluluğun başkanlarından oluşur, kendi içinde üst, orta ve aşağı sınıfa bölünürdü. (Günümüzde "Özden", "Kara Özden" ve "Sıysız Özden" kelimeleriyle tanımlanmaktadır.)</p>

  <p>4- Halk ve askerler.</p>

  <p>5- Savaşlarda ele geçirilen halklar ve Hunnu'ya sığınmış kaçaklar.</p>

  <p>Verilen bu sınıflandırmanın MÖ 1200-300 yılları arasında korunduğu bilinmektedir. Daha sonra şanüy yönetiminin başlaması ile birlikte büyük değişiklikler meydana gelmiştir. Şanüyler kendi soyları için toplumda özel mevki, unvan ve görevler oluşturarak bu sınıflandırmayı temelden değiştirmişlerdir. Orta düzey soyluluğun temsilcisi olan şanüy, üçüncü sırada yer alan kendi soyunu üst düzey soyluluğun yanına koymuştur.</p>

  <p>Şanüy yönetimi döneminde gözlenen (MÖ 3. yüzyıl) sınıflandırma şu şekildedir.</p>

  <p>1- Doğulu Çjuki Prens: Veliaht prense verilen unvandır. Bu unvana sahip olanın ailesi ve akrabaları da üst düzey soylulukla eşit duruma gelirdi.</p>

  <p>2- Batılı Çjuki Prens: Veliahtın kardeşi ya da iki numaralı taht adayının unvanıdır. Bu kişinin akraba ve ailesi de ikinci sınıf soyluluğa denk sayılırdı.</p>

  <p>3- Luli Prens unvanı.</p>

  <p>4- Yüce Duyuy unvanı.</p>

  <p>5- Duyuy unvanı.</p>

  <p>6- Danhu unvanı.</p>

  <p>7- Guduheu unvanı.</p>

  <p>Görüldüğü gibi şanüy yönetiminden önce ikinci sınıfta bulunan büıokrasi soyluluğu (Guduheu sınıfı) bu dönemde yedinci sınıfa itilmiştir. Bu dönemde bütün unvan sahipleri ve onların halkı, toplumsal değer açısından büyük değişiklikler yaşamış, eskiden gelen oturmuş sınıflandırma ve görev sistemi tamamen bozulmuştur. Bu da ileride Hunnu'yu parçalayacak olan nedenlerin en önemlilerinden olacaktır.</p>

  <p>Bu unvanlar hangi imkânları veriyordu?</p>

  <p>1- Doğulu Çjuki Knãz: Hak edip etmediğine bakılmadan kanuni veliahta verilen unvandır. Bu nedenle veliahtların öldürüldükleri de olmuştur. "Doğulu" demek bir numara anlamına gelirdi.</p>

  <p>2- Batılı Çjuki Prens: Veliahtın kardeşi veya şanüyün soyu olan Si Lüan Di soyundan bir kişiye verilirdi. Tahtın iki numaralı adayının unvanıdır. Doğulu prensten sonra tahta çıkabileceği açıkça bu unvanla vurgulanmıştır.</p>

  <p>3- Luli Prens: Şanüy soyundandır ve şanüyün aile kitlesinin başkanlığını yapar, şanüyün soyuyla olan bağlantısını sağlar ve saraydaki tüm işleri yürütürdü. Perde arkası olaylara karıştıkları da olmuştur.</p>

  <p>4- Yüce Duyuy: Hangi açıdan verildiği bilinmemektedir. Ama, şanüy soyundan kişilere verildiği ve bu unvanı alan kişinin akraba kitlesinin saraya yakın olduğu bilinmektedir.</p>

  <p>5- Duyuy: Bu unvan da şanüy soyundan yetenekli kişilere verilmiştir.</p>

  <p>6- Danhu: Şanüy soyundan kişilere verildiği dışında görev ve yetkileri hakkında bilgi yoktur.</p>

  <p>7- Guduheu: Bu unvan şanüy yönetimi başlamadan önce üst düzey soyluluktan sonra yer almaktaydı. Şanüy yönetimi başlayınca şanüy soyu ikinci sıraya çıkmış bu sınıf da en alt seviyeye inmiştir. Bu unvan da şanüy soyundan kişilere verilirdi. İdari işlerle uğraşırlar, halktan yetenekli kişileri de yardımcı olarak yanlarına alırlardı.</p>

  <p>Şanüy yönetimi döneminde askerî önderliği oluşturan bürokrasi soyluluğu ortadan kalkmıştır. Çünkü askerî önderlik görevini, şanüyün kendisi üstlenmiştir.</p>

  <p>Şanüy dönemine kadar tam yetkili olan Soy Başkanları Kurulu ve Yaşlılar Kurultayı bu dönemde gölgede kalmış, yerini sadece üst düzey soyluluk koruyabilmiştir.</p>

  <h2 class="h21"><a id="ncx375"></a><a id="a48"></a>Hunnu ve Çevre</h2>

  <p>Söylendiği gibi MÖ 1200 yılında Hunnu devleti, Barkül gölünden Çjinli'ye kadar uzanan görkemli toprakların sahibi olarak toplumsal yapısı ve yönetim sistemiyle Çin'in aksine bir tutum sergileyerek çevre halklar üzerinde nüfuz kazanmaya başlamıştı. Sarıbaşların torunlarının bu kadar güçlenmesini gözden kaçıran Çin yönetimi, bir yandan prensliklerin iç çatışmaları ve birbirlerini yutmalarıyla, bir yandan da kuzeyden gelen kesintisiz Jun (Hun ataları) saldırılarıyla uğraşıyordu. Şimdi de bu "gökten gelme" devletle nasıl baş edeceğini düşünmek zorunda kalmıştı. Hunlar, Şun Vey'in üzerinden Çinlilerle akraba olmuş olsalar da atalalarına (Sarıbaşlar) yapılan haksızlığı unutmuş değillerdi. Cesareti çevre halklar tarafından iyi bilinen bu çöllü, uzun boylu, Çinlilerin aksi bir antropolojik yapısı olan halk, Çin'in başına bela olabilirdi. Çin belki de bu yüzden 300 yıl boyunca aralarında büyük bir savaş çıkarabilecek nedenleri körüklemekten çekinmişti. Tarihte MÖ 1200-900 yılları arasında yapılmış bir Çin-Hunnu savaşından bahsedilmemektedir. Ufak tefek sınır çatışmalarının olması muhtemeldir ancak bunlar tarihe mal edilecek önemde görülmemişlerdir.</p>

  <p>Ama Çin, eski "dostu" Sarıbaşlardan nasibini almaya devam ediyordu. Kuzey bölgeleri Junlar tarafından sürekli yağmalanmakta ve Çin bu eski sürgünleri tamamen mahvedebilmenin yollarını aramaktaydı. Belki de Hunnu yönündeki hareketliliğin az olmasının bir nedeni de buydu. Fakat Çin, Süan Van döneminde burnunun dibinde çevre halkları ve toprakları ele geçirerek bir efsaneye dönüşmeye başlayan ve kaçakların akın ettiği "neşeli" bir devlet olma yolunda ilerleyen, her an kendisine meydan okuyabilecek bir Hunnu'yu artık içine sindiremiyordu. Çin MÖ 9. yüzyılda bütün güçlerini toplayarak büyük bir savaş başlattı. Bu savaş her ne kadar Çin zaferiyle sonuçlansa da o dönemin şairlerinin satırlarından kolay bir zafer olmadığı anlaşılmaktadır. Çünkü düşman tarafın gözüyle yazılanlarda bile (Şarkılar Kitabı) "gökten gelen gururlular", "kızgın yakalayıcılar" gibi tanımlamalar geçmektedir.</p>

  <p>Hun halkının yeni ve özel bir insan tipi olduğu hakkında, eski Sibirya, Sayan-Altay kültür dönemlerinin araştırılması sonucu ortaya çıkan bilgiler kitabın başında sunulmuştu. Bu konu burada konuşulan Hun otoritesine de değindiğinden, G. E. Grumm-Grjimaylo'nun, Hun (Dinlin) etnik antropolojik yapısında, Çinlilerin" anlatamayacağı kadar ya da anlatmak istemeyeceği bir farklılık vardı" sözlerini hatırlayarak antropoloji tarafından bulunduğu yere atfen "paleosibirskiy" olarak adlandırılan ve tarihe "yeni bir insan tipi" olarak geçen bu halkın çevre halklar için çekiciliğinin ve etkileyiciliğinin nedenlerini bulmaya çalışalım.</p>

  <p>Gelişim, kültür ve güzellik anlayışı, ırktan ırka ve halktan halka değişir ve bunları algılama özelliği bir toplumun estetik anlayışıyla ilgilidir. Bu nedenle Çin kaynaklarında verilen Hunlarla ilgili bazı nitelemeler, bu halkın kılığını ters yöne de çekebilir. Yine de tarihin sayfalarından yansıyanlar "gökten gelen gururlular" vb. bu halkın farklı özelliklere sahip olduğunu göstermektedir.</p>

  <p>Nart-Karaçaylıların şifahi kültüründe "Bilgiç Gemma'nın Masalları"nda Nart'ın şöyle bir nitelemesi mevcuttur:</p>

  <p class="p14">"... Balakları bügüm-bügüm kerkil bla kerkilgenley,</p>

  <p class="p14">Kübe bellik tarthı tarthan beli incik-inniçgeley,</p>

  <p class="p14">İmbaşları kuruk tartar, eki canna kerme keriş,</p>

  <p class="p14">Bılaylada körünmedi munna uşaş, munna tenniş,</p>

  <p class="p14">Kan cağılıp cohar-sarı burma-buru çaçına,</p>

  <p class="p14">Cellik baylau bathı basıp kuşkanatlı kaşına,</p>

  <p class="p14">Ullu sanı auur boldu naz balasta tartalmazlay,</p>

  <p class="p14">Köz kabağı auur boldu köksül közün açalmazlay..."</p>

  <p class="p15"><span class="t10">"Ayaklar</span><span class="t10">ı</span><span class="t10">n</span><span class="t10">ı</span><span class="t10">n iç taraf</span><span class="t10">ı</span> <span class="t10">kesilmi</span><span class="t10">ş</span> <span class="t10">gibi bükülü,</span></p>

  <p class="p14"><span class="t10">Z</span><span class="t10">ı</span><span class="t10">rh ku</span><span class="t10">ş</span><span class="t10">a</span><span class="t10">ğı</span><span class="t10">n</span><span class="t10">ı</span> <span class="t10">s</span><span class="t10">ı</span><span class="t10">k</span><span class="t10">ı</span> <span class="t10">sard</span><span class="t10">ığı</span> <span class="t10">beli ayak bile</span><span class="t10">ğ</span><span class="t10">i gibi ince,</span></p>

  <p class="p14"><span class="t10">Omuzlar</span><span class="t10">ı</span> <span class="t10">direk koyulmu</span><span class="t10">ş</span><span class="t10">ças</span><span class="t10">ı</span><span class="t10">na iki tarafa çok geni</span><span class="t10">ş</span><span class="t10">,</span></p>

  <p class="p14"><span class="t10">Bizim yerlerde görülmemi</span><span class="t10">ş</span><span class="t10">ti buna benzer, buna e</span><span class="t10">ş</span><span class="t10">,</span></p>

  <p class="p14"><span class="t10">Kan sürülü k</span><span class="t10">ı</span><span class="t10">vr</span><span class="t10">ı</span><span class="t10">k, sarkm</span><span class="t10">ı</span><span class="t10">ş</span><span class="t10">, kal</span><span class="t10">ı</span><span class="t10">n sar</span><span class="t10">ı</span> <span class="t10">saçlar</span><span class="t10">ı</span><span class="t10">na,</span></p>

  <p class="p14"><span class="t10">Aln</span><span class="t10">ı</span><span class="t10">ndaki rüzgârl</span><span class="t10">ı</span><span class="t10">k ba</span><span class="t10">ğı</span> <span class="t10">ku</span><span class="t10">ş</span> <span class="t10">kanad</span><span class="t10">ı</span> <span class="t10">gibi izler b</span><span class="t10">ı</span><span class="t10">rakm</span><span class="t10">ı</span><span class="t10">ş</span> <span class="t10">ka</span><span class="t10">ş</span><span class="t10">lar</span><span class="t10">ı</span><span class="t10">na,</span></p>

  <p class="p14"><span class="t10">Büyük bedeni a</span><span class="t10">ğı</span><span class="t10">r geldi çam dö</span><span class="t10">ş</span><span class="t10">emeyle çekmek için</span></p>

  <p class="p14"><span class="t10">Göz kapaklar</span><span class="t10">ı</span> <span class="t10">kapan</span><span class="t10">ı</span><span class="t10">r oldu mavi gözlerini açamayacak kadar..."</span></p>

  <p>Bu nitelemeye yaralı Nart'ın celpegeyini (kum fırtınası, yağmur ve kardan korunmak için giyilen pardösü benzeri giysi. Yamçının hafif bir türüdür) 10 kişinin taşıdığı (abartılı da olsa) da dikkate alınırsa, ortaya uzun boylu, geniş omuzlu, mavi gözlü, ince belli, dalgalı sarı saçlı, alnını rüzgârlıkla saran, ayağında balaklar* olan ve celpegey giyen bir adam tablosu çıkmaktadır.</p>

  <p class="p12"><span class="t11">* Balak: Aya</span><span class="t11">ğı</span><span class="t11">n bükümü (bale yapanlar</span><span class="t11">ı</span><span class="t11">n ayak yap</span><span class="t11">ı</span><span class="t11">s</span><span class="t11">ı</span><span class="t11">n</span><span class="t11">ı</span> <span class="t11">tan</span><span class="t11">ı</span><span class="t11">mlamak için kullan</span><span class="t11">ı</span><span class="t11">l</span><span class="t11">ı</span><span class="t11">r.)</span></p>

  <p>Bu nitelemenin İpek Yolu'nu işleten Ser halkı hakkında Tseylonlular tarafından yapılan nitelemelerle benzerlik göstermesi ilginçtir. Tseylonlular da Serlerin özelliklerini şaşırarak ifade etmişlerdir. Serler hakkında Ptolomey da bilgi vermektedir.</p>

  <p>İşte temel kılıkları bu şekilde olan ve baskın olarak Avrupa tipini yansıtmasına rağmen Asyatik özellikler de gösteren Hunlar, uçan atların üzerinde hem çekici hem de baskı oluşturucu bir etki yaratmışlardı. Hayvancılığı bir bilim haline getiren bu halk, çölün kıtlığına alışkın, susuzluğa ve açlığa dayanıklı at türünü yetiştirmeyi başarmış ve bu şekilde İç Asya'da karşı konulmaz bir savaş gücü olmuştur. Ama savaş uzmanlığı ve yenilmezlik sadece atlara dayanmıyordu. Hun ordusu mükemmel bir örgütlenmenin ve eğitimin ürünüydü. Hun ordusunda hizmet ve iaşe sınıfları bulunmaz, çatışmalar önceden planlanmazdı. Komutanlar çatışma sırasında her askerin iyi bildiği işaretlerle askerlerini istediği gibi yönlendirebiliyordu. Bu şekilde tarihe mal olan "hızlı Hun manevraları" günümüzde de etkileyicidir. Hun askerleri, yiyecek olarak kuru et taşıyorlar, bu sayede yemek için durmak zorunda kalmadan, çöllü dayanıklılığıyla durmadan hareket edip savaşabiliyorlardı. Çin askerleri ise iaşe ve hizmet sınıflarından bağımsız hareket edemiyor, bunların yavaşlığına ayak uydurmak zorunda kalıyordu.</p>

  <p>Çin ordusunun yavaşlığı, biraz geç döneme ait, U-Di zamanında yapılan (MÖ 90) ve 70 bin atlı, çoğunluğu hizmet sınıfından olan 100 bin piyadeden oluşan (bu orduya Yaymın'dan 30 bin atlı ve 10 bin yaya, Tzutzan'dan da 40 bin atlı asker katılmıştı) kalabalık Çin ordusunun sayıca çok daha az Hun askeri tarafından darmadağın edilip komutanları Li Guan-Li Erşiski'nin esir alınmasıyla sonuçlanan Yanjan Savaşı'nda açıkça gözlenmektedir.</p>

  <p>Ama Hun zaferleri, etkileyici fizik ve hafif savaş yönteminden ibaret değildi. Hunlarda yenilgisiz bir gurur, cesaret, dayanıklılık ve başarı arzusu vardı. Bunlar da Hun halkını özelleştiriyor ve çevre halklar arasında hem sempati hem de antipati doğuruyordu.</p>

  <p>Tarih tam açıklamasa da, Hunnu devleti oluşmadan önce de, Hunlar bazı halklarla savaşmış, bunları sindirmiş ve topraklarına sahip olmuştu. Bu halkların isimleri ve nerelerde yaşadığı hakkındaki en doğru bilgiye ulaşabilmek için, eski Çin yazarlarına başvurmak gerekmektedir. Çünkü daha sonraki yazılarda bulunan özel yorumlar, bazı olayları tersine çevirebilmektedir. Şair Tzu-Uan'ın şiirine daha önce değinilmişti, bu nedenle tekrar vermek gerekmez. Ama Çin'in çevre ve komşuları hakkındaki tutumu ve düşüncesi açısından önemini hatırlamak konuya açıklık kazandırır.</p>

  <p>"Doğu güvenilmezdir, orada yamyamlar var, oradaki gökte on güneş var ve her şeyi eritiyor. Güney, orada insanlar kurban edilir; alınlarına dövme resimler işlenir; kemiklerden çorba yaparlar; yılanlar, dokuz başlı tilkiler koşturur; tüm bunlar karmakarışıktır ve insan yemek için bir araya gelmiştir. Batı, orada yutucu kumlar, hortumlar, acayip sıcak, çöl vardır. Orada karıncalar fil gibi, arılar kocamandır. Bitki yok, insanlar ot yer, su yok, o yer yakıp eritiyor. Kuzey, dağlar, dökülen kocaman buzlar, şiddetli kar rüzgârları, yüksek tepeler..."</p>

  <p>Şair, hassas ruhu ve duygusallığıyla yaşadığı dönemin, halkın tutumunu sünger gibi emer ve saf bir çocuk gibi haykırıverir. Demek, Çin'de, sayılan yerler hakkında böyle bir düşünce hâkimdi ve şairin kalemine yansımıştı.</p>

  <p>Hunlara komşu olan halkları ve onların millî özelliklerini de bu tür yazılardan öğrenmeye çalışmaktayız. Elbette doğruları ve yanlışları olacaktır, ancak eski halkları canlandırmak da kolay bir iş değildir.</p>

  <p>Çin'in kuzeyinde yaşayan Sarıbaş Junlar, Hunnu devletinin kurulduğu dönemlerde hâlâ millî isimlerini korumaya devam eden ve Çin'i saldırı altında tutmaktan bıkmayan bu halk hakkında alçaltıcı bir tek niteleme yapılmadan sadece yaşadığı ortamın şiddetli doğası tanımlanmaktadır. Bu da Çin aydınlarının eski Sarıbaş yurttaşlarına sempati duyduğu düşüncesini doğurmaktadır.</p>

  <p>Junların Çin'le yaptığı ciddi savaşlar MÖ 9. yüzyılın başından 5. yüzyılın sonuna kadar sürmüştü. MÖ 5. yüzyıla ait tarihî kaynaklarda onlar hakkında şöyle yazılmaktadır: "Onlar grup (soy) halinde dağ ovalarında yaşıyorlardı. Başkan, yönetici ve hanı vardı. Zaman zaman bir araya geliyorlardı, fakat bütünleşemiyorlardı." İşte soyların bu bütünleşememesi de kudretli halkın yok olmasının nedeni olsa gerek.</p>

  <p>Çin tarihinde MÖ 636'da Junlar kendilerini Çinlilere o kadar saydırabilmiştir ki, Çin'in veliaht prensi Jun prensesiyle evlenmiştir. Fakat bağımsız hareket etmeye ve düşünmeye alışkın Jun prensesi, eşinin şiddetine uğrayınca halkına şikâyet etmiş ve barış anlaşması bozulmuştur. Kızgın Junlar, sarayı altüst etmişler ve kaçarak kurtulan damadı yakalayamamanın acısını Çin halkından çıkarmışlardır. Tarihe göre Junlar, dört yıl Çin'e nefes aldırmamıştır. MÖ 632'de Tzin Prensliği'nin Ven Gun isimli hükümdarı Junlarla başa çıkabilmiş ve onları Çin'den atmıştır. Ama MÖ 569 yılına kadar şiddetli savaşlar devam etmiş ve Tzin Prensliği onlarla barış anlaşması imzaladıktan sonra rahat bir nefes alabilmiştir. Tarihî kaynaklarda Hunların Junlarla işbirliği yaptığı yönünde bilgiler bulunmasa da Hunların atalarını bu savaşlarda yalnız bıraktığı fikri inandırıcı değildir. MÖ 5. yüzyılda Tzin Prensliği'nin yeni hükümdarı Çjao Van, Şansi ve Gansu topraklarında yaşayan bazı Jun kitlelerinin topraklarını ele geçirir, Çjaocu prens Vu Lin de Ordos'taki Leufan ve Bayan isimli Jun boylarını yenilgiye uğratır ve bu da Jun tarihinin sonu anlamına gelmektedir. Junlar MÖ 5. yüzyılın sonunda bölünür, yarısı torunları Tangutların yaşadığı Kukunor gölü kıyılarına gider, yarısı da yine torunları olan Hunlara katılırlar. Katıldıkları halkların arasında kaybolurlar.</p>

  <p>Doğuda, Hingan ve çevresindeki topraklarda Moğol tipi antropolojik özellikler taşıyan Dunhu ve Hor halklarının yaşadığı bilinmektedir. (MÖ 3. yüzyılda Hunnu'nun doğusunda Hor adlı bir halkın yaşadığını belirten tarihî kayıtlar vardır.) Peki bu Hor ve Dunhu halkları kimdir? İlginçtir ki Tzu Uan'ın anlattıkları Hun-Karaçaylıların şifahi kültüründeki Emegen halkı tanımlamasıyla neredeyse örtüşmektedir. Nart efsanelerinde şöyle bir tanımlama geçmektedir: <span class="t10">"Emegen kat</span><span class="t10">ı</span><span class="t10">n emçeklerin imba</span><span class="t10">ş</span><span class="t10">ı</span><span class="t10">na at hand</span><span class="t10">ı</span><span class="t10">, dukkul-dukkul, c</span><span class="t10">ı</span><span class="t10">rth</span><span class="t10">ı</span><span class="t10">y-c</span><span class="t10">ı</span><span class="t10">rth</span><span class="t10">ı</span><span class="t10">y kanl</span><span class="t10">ı</span> <span class="t10">etni cuthand</span><span class="t10">ı</span><span class="t10">."</span> (Emegen kadın, göğüslerini omuzlarına atmıştı, kanlı eti yırta yırta büyük parçalarla yutmuştu.) Nartların bedeni kudretli, kafası zayıf düşmanlarının bunlar olup olmadığı bilinmez ama şifahi kültür, böyle bir yamyam halkın sevimsiz yapısını "emegen" (emici) dediği bir kılıkta korumuş ve bugüne ulaştırmıştır.</p>

  <p>Tarihî bilgilere göre Dunhu halkı, tarih sahnesine MÖ 5-3. yüzyıllarda Hingan çevresinde çıkmıştır. Belki de onun etnik temelini oluşturan halk grupları doğuda yaşamış ve şair de onları kaleme almıştır. Bunların insan eti yediği, tarih tarafından kanıtlanmamıştır. Ama eski halklarda, örneğin Kidanlarda insan kurban etme geleneğinin olduğu bilinmektedir. Belki de böyle bir gelenek duyulmuş ve adresini şaşıran şair de bu töreyi Doğu halklarına yakıştırmıştır. Hor halkı hakkında elimizde bulunan bilgiler azdır ve bu halk, Moğol tipi antropolojik özellikleriyle bilinmektedir. Eski zamanlarda kardeş halklar genellikle yan yana yaşarlar ve birbirlerine tutunurlardı. Dolayısıyla antropolojik benzerlik, hatta aynılık göz önüne alınırsa, bu halkın Dunhuların akrabası hatta atası olduğu söylenebilir. Tarihte kısa bir süre gözlenen Dunhular, Uhuan halkını yaratmış, Uhuanlar da Syanbiy-Moğol halkının genetik ataları olmuşlardır. Dunhular savaşa yatkın bir halk olarak tanınmış, şiddetli ve işkenceli savaş yöntemleriyle bilinmişlerdir. Hunlar tarafından hırpalanana kadar çevre halkların çekindiği bir güç olmuşlardı. Zaman zaman Hunnu'ya bağlı olarak yaşasalar da tamamen ele geçirilmeleri zor bir halk olarak biliniyorlardı. Uhuan halkı yaratıldıktan sonra Dunhu ismi tarihten silinmiştir. Uhuanların da Syanbiy-Moğol halkının atası olduğu tartışmasız kabul edilmektedir. İşte bu Syanbiyler 14 yaşındaki başkanları Tanşihay'ın önderliğinde yenilgisiz Hunları bozguna uğratıp vatanlarından ederek sürmüş, MS 14. yüzyılda Deşt-i Kıpçak Devletini ele geçiren de yine Syanbiyler olmuştu. (Syanbiy halkı Ülü Şanüy'ün derisini canlı canlı yüzmekle tarihe geçmiş ve halen Nart şifahi kültürünün baş kahramanı olmaya devam etmektedir. Günümüzdeki kalıntıları başka isimlerle Rusya Federasyonunda Kafkas, Volga ve diğer yerlerde azınlık olarak yaşamaktadır.)</p>

  <p>MÖ 5. yüzyılda, kuzeybatı yönünde, Cungarya'dan gelen ve Hesi (Ordos'un batısında yer alan bölge) çevresini ele geçiren Üyecjiler yaşamışlardır. Toprakları Ordos'tan Hami'ye kadar uzanan bu halk, Avrupa tipi olarak bilinmektedir. Dilleri hakkında ise bilgi yoktur. Göçebe bir halk olduğu ve diğer halklar ve kabilelerle sıkı ilişki kurmadan kendine özgü bir yaşam sürdüğü bilinmektedir. Savaş konusunda da zayıflık göstermemişlerdir. Fakat Tuuman Şanüy döneminde kazandıkları kısa süreli zaferler sonucu Hunları hafife almaya kalkışınca ağır bir yenilgiye uğramışlardır. Hunlar misafir göçebelere haddini bildirmişlerdir. MÖ 2. yüzyılda da Hun mezarlarında vandallık yaptıkları gerekçesiyle Hunlar tarafından tamamen darmadağın edilip İç Asya'dan çıkarılmışlardır. Daha sonra bilindiği gibi Baktriya halkını sıkıştırarak topraklarını ele geçirmişlerdir.</p>

  <p>Tarihte Üyecji halkı için Ariy etnonimi de kullanılmıştır. Kuzey Almanya'nın köklü yerlilerinden olan ve kendilerini Gun-Nar olarak adlandıran Alman kitlesinin genetik atalarının Üyecjiler olduğu yönünde kanıtlanmamış iddialar da vardır. Belki de Hitler'in savaş felsefesindeki "Ari", Nietzsche'nin de "beyaz boy" kavramı buna dayanmaktadır.</p>

  <p>MÖ 2. yüzyılda Uyecjiler ağır bir yenilgiye uğradıktan sonra bir kısmı öldürülen başkanları Kıdol'un oğlunun önderliğinde Baktriya'ya yönelirken bir kısmı da vatanlarında kalıp Hunlara katılmıştır. Gun-Nar denen etnik grubun Hunlara katılan Üyecjilerden olduğu düşünülebilir. Çünkü Gun -Çince "prens"- unvanı orta düzey soy başkanlarının unvanıydı. "Nar"ın ne olduğu ise anlaşılamamaktadır. Ama Nart kelimesi, üst düzey Hun soyluluğunu temsil eden boyların kitle ismidir. Söylendiği gibi bunlar tarih tarafından kanıtlanamamıştır ve bir fikir olmaktan ibarettir. Üyecji ismi milattan sonra tarihten silinmiştir. Halkların tanıtımına şair vesile oldu, ama burada Çin tarihi değil Hun tarihinden söz edildiği için Hunnu'nun komşularının tanıtılması konuyu genişletmesi bakımından yararlıdır.</p>

  <p>Kitabın ön başlıklarında Sarıbaş "Jun-Di"lerden bahsedilmişti. Şimdi ise onların akrabaları olan Dinlinlerin yaşadığı toprakları hatırlatalım. Tzu-Uan'ın anlattığının aksine onların topraklarının o kadar sert doğa koşullanyla tanınmadığı söylenebilir. Dinlinler (tarihte Kuzey Dinlinler), Sayan Dağının yamaçlarında soylar topluluğu halinde yaşamış, yarı göçebe, eski kültürlerde vazgeçilmez izler bırakan, uygarlığı tarih tarafından kabul edilen, Avrupa tipi bir halktı. Mode Şanüy döneminde sert tutumuyla bilinen Hun başkanı kan bağlılığını dikkate almadan akrabasını ele geçirmişti. Ama daha sonra Lao Şan döneminde (MÖ 2. yüzyıl) Hunnu egemenliğine karşı isyan ettikleri bilinmektedir. Fakat bu tür ayaklanmalar geçiciydi. Çünkü, zor günlerde, Yanjan Savaşı sırasında (MÖ 90) dişinden tırnağına kadar silahlanmış Çin askerleri karşısında Hunlarla omuz omuza savaşanlar arasında Dinlinler de vardı. Kardeş halklar Hagas, Toba, Çesi ve o zamanlar dost olan Syanbiylerin de katılımıyla birlikte kendilerinden çok daha kalabalık olan Çin ordusunu utanç verici bir yenilgiye uğratmışlardı. "Kötü günde kardeş" diyen atasözü boşuna söylenmemiştir. Dinlinler ve Hunlar zor günde bir beden bir el olabilmeyi başarmıştır.</p>

  <p>Dinlin halkının komşusu olarak yaşayan halklar ise Dinlinler ve Gyangunların ortak torunu olan Eniseyli Kırgızlar ve Hakaslardır (eski ismi "sigu"). Savaş sırasında vücutlarına baştan ayağa resim yapma geleneğini Li Lin'in katılımından sonra başlatmışlardır. Avrupa tipi bir halk olmalarına rağmen zamanla Asyatik bir tipe bürünmüşlerdir. Hun egemenliğini kabul etmişlerdir.</p>

  <p>Biraz daha kuzeyde, Altay'da antropolojik olarak Dinlinlere benzeyen Kıpçaklar yaşamışlardır. Tarih bunların akrabalığı hakkında net kanıtlar ortaya koymasa da onların Dinlinlerden ayrılmış bir boy olduğunu söylemek mümkündür. Çünkü Kıpçaklar Hunlarla birlikte batıya kadar gelmiş, Avrupa sahnesinde de görülmüştür. Hiçbir kaynakta Kıpçaklar ve Hunlar arasında yapılmış bir savaştan söz edilmemektedir. Küçük çatışmalar yaşandıysa da bunlar dikkate değer değildir.</p>

  <p>Sayan-Altay'da yaşayan bir diğer halk, Beyaz Halk olarak da tanımlanan Bomalardır.</p>

  <p>Kuzeybatı yönünde Cungaryalı Üyecjilerle yan yana yaşayan bir halk da Usun halkıydı. Bu halkın toprakları Üyecjiler tarafından ele geçirilmiştir. Yine bu bölgede Usunlarla akraba olan Çidi (Uygurlar) halkı da yaşamıştır. Bu bölge, tarih boyunca bir Çin, bir Hunnu egemenliğine geçmiştir.</p>

  <p>Tzu-Uan'ın Batı hakkında yazdıkları belki de Hunlara karşı olan şahsi tutumunu da içermektedir. Çünkü, yakında çöl ve Hunlar, onların batısında ise eski Sarıbaşların torunları vardı. Bu yüzden batının "kızgın, hortumlu ve korkutucu" şeylerle dolu olduğu söylenmektedir. Dolayısıyla, çok farklı halkların, coğrafi tabloların, şiddetli savaşların, dostluk ve düşmanlığın bir arada olduğu İç Asya, Hunnu ve Çin Devleti'nin efendiliği ve rakipliğinde yandaş olmak zorunda kalan halkların da anavatanıydı. Tarih bu halklara geniş yer ayırmasa da her biri Hun halkının kültüründe ve genetiğinde izler bırakmıştır.</p>

  <p>Dil: Ünlü Rus tarihçisi L.N. Gumilyov, araştırmaları sonucu, Siratori, Kastern ve başka araştırmacıların görüşlerine de dayanarak Hun dilinin Türkçe olduğu sonucuna varmıştır. Bu konuda son zamanlarda birçok eser yazılmış ve en güvenilir kaynak olarak da Gumilyov'u gösterebiliriz. Çünkü tarihin uzmanı olan Gumilyov, söyleyiş benzerliklerini bir tarafa bırakarak, "Hun sözü olduğu kanıtlanmış tek söz, okların sokulduğu çizme anlamına gelen <span class="t10">'sagdak</span>tır'" demektedir. Bu, "Ne Türk dillerinde ne de Moğol dilinde böyle bir kelime yoktur" diyebilen Ligetti'nin araştırmalarının pek derin olmadığını da göstermektedir.</p>

  <p>Arap ve Fars dillerinden etkilenen ve çok değişen bugünkü Türkiye Türkçesinde bile <span class="t10">"sadak"</span> -okların koyulduğu kutu veya torba biçiminde kılıf- kelimesi bulunmaktadır. Nart-Karaçaylılarda ise atasözü bile vardır ve bugün de kullanılmaktadır. <span class="t10">"Sa</span><span class="t10">ğ</span><span class="t10">adak tolu bolsa sadak at</span><span class="t10">ı</span><span class="t10">uul bolur"</span> (sadak dolu olursa yay savaşa kalkışır), atasözü, sayın tarihçileri o kadar uğraştırmadan bu sözün anlamını açıklardı. Ama, "yeni yaratılmış halklara" hangi Rus tarihçisi başvurabilir ki? Eğer onlara, okul sıralarında "Rus olmayan halkların, Sosyalist devrim döneminde ağaçlardan indirilmiş vahşi kabileler olduğu ve onları "yüce Rus" halkının feodalizm döneminden medeniyete atlattığı" öğretilmişse...</p>

  <p>Yine de Gumilyov, Rus dilinde de olsa araştırarak, Rusların Türklerden aldığı ve biraz değiştirilmiş "sagaydak" kelimesiyle<span class="t10">"sagdak"</span>ın anlamını açıklamıştır. "Tarihin eline geçen tek Hun sözü sagdaktır" diyen cümleye şaşırmamak mümkün değil. Burada sayın tarihçilere şunu sormak gerekir: Rusya'daki Türk halkları yeni yaratıldılar da Çin, Moğolistan, Altay, Sayan Dağları, eski Deşt-i Kıpçak (bugünkü Rusya) güney kağanatı da mı yeni yaratıldı? Yer isimleri yok mu? Bu isimleri Türk halkları anlamıyor mu?</p>

  <p>Çin ve Moğolistan topraklarından birkaç yer, su, dağ ve çöl ismini sayalım ve onların Nart-Karaçaylıların dilindeki karşılıklarını verelim.</p>

  <table>
    <tr>
      <td>
        <p>Çin'deki yer isimleri  </p>
      </td>

      <td>
        <p>Nart-Karaçay Türkçesi  </p>
      </td>

      <td>
        <p>Türkiye Türkçesi        </p>
      </td>
    </tr>

    <tr>
      <td>
        <p>Alaşan</p>
      </td>

      <td>
        <p>Alaşa</p>
      </td>

      <td>
        <p>Alçak</p>
      </td>
    </tr>

    <tr>
      <td>
        <p>Toguz Su</p>
      </td>

      <td>
        <p>Toğuz su</p>
      </td>

      <td>
        <p>Dokuz su</p>
      </td>
    </tr>

    <tr>
      <td>
        <p>Ak Su</p>
      </td>

      <td>
        <p>Ak Su</p>
      </td>

      <td>
        <p>Ak Su</p>
      </td>
    </tr>

    <tr>
      <td>
        <p>Erşi</p>
      </td>

      <td>
        <p>Erşi</p>
      </td>

      <td>
        <p>Çirkin</p>
      </td>
    </tr>

    <tr>
      <td>
        <p>Ura Tübe</p>
      </td>

      <td>
        <p>Ura Tübü</p>
      </td>

      <td>
        <p>Maden ocağı</p>
      </td>
    </tr>

    <tr>
      <td>
        <p>Uzgen</p>
      </td>

      <td>
        <p>Üzgen</p>
      </td>

      <td>
        <p>koparan</p>
      </td>
    </tr>

    <tr>
      <td>
        <p>Altındag</p>
      </td>

      <td>
        <p>Altıntau</p>
      </td>

      <td>
        <p>Altındağ</p>
      </td>
    </tr>

    <tr>
      <td>
        <p>Kaşgar</p>
      </td>

      <td>
        <p>Kaşhar</p>
      </td>

      <td>
        <p>lekeli</p>
      </td>
    </tr>

    <tr>
      <td>
        <p>Karaşar</p>
      </td>

      <td>
        <p>Karaçar cer</p>
      </td>

      <td>
        <p>etrafı gözleme yeri</p>
      </td>
    </tr>

    <tr>
      <td>
        <p> </p>
      </td>

      <td>
        <p>Karaçar</p>
      </td>

      <td>
        <p>gözlemci (bakıcı)</p>
      </td>
    </tr>

    <tr>
      <td>
        <p>Baydın</p>
      </td>

      <td>
        <p>Baydın cer</p>
      </td>

      <td>
        <p>verimli yer</p>
      </td>
    </tr>
  </table>

  <p>Bu isimler Hun sözleri değil midir?</p>

  <p>Rus halkının güzel bir atasözü vardır: "Suda batanların kurtarıcısı, kendileridir" (spaseniye utopayuşih-delo ruk samih utopayuşih). Bu söz Hunların torunlarının günümüzdeki halini yansıtmaktadır. Yapay tarihi temizleme, gerçekleri ortaya koyma her Türk'ün görevidir. Ve kendini "yeni yaratılmış" olmaktan kurtarıp, tarihî ismiyle anılmak da Türk topluluklarına düşer. Türk aydınlarının tarihî uykusu daha fazla uzarsa "Hunlardan kalmış tek söz" de kayboluverin İsmine, kültürüne, geleneğine, toprağına sahip çıkmayan halklar, her türden alçaltılmaya müsaittir, bu da yüce Hun halkının torunlarına yakışmaz.</p>

  <h2 class="h21"><a id="ncx463"></a><a id="a49"></a>Hunların Dini</h2>

  <p>Sibirya'daki kazılarda MÖ 1200'lere ait olduğu bilinen mezarlarda Hun izleriyle birlikte, Ordos maddi kültürüne benzer (hatta aynı) eşyalar bulunmuştur. Bu mezarların Şaman mezarları olduğu kanıtlandıktan sonra da Sibirya'daki Şamanizmin yerli değil Hunlarla birlikte gelmiş olduğu fikri kesinlik kazanmıştır. "Bilgiç", "Şaman", "obur", "bakğıç", "bağuuçu" kelimeleri Nart boyu Türklerinde bugün de bilinmektedir. Hatta "culduzlama bilgici" sıfatıyla günümüzde de meşhurdurlar.</p>

  <p>Hun Şamanizmi hakkındaki bilgi bir iki cümleden ibaret olduğundan MÖ 1200'lere uzanarak onu canlandırabilmek mümkün değildir. Ama kendilerini Nart-Hun olarak adlandırmaya devam eden Karaçaylılarda "Şaman"ların soyu üst düzey soylardan biri olarak kabul edilmektedir. Soyun tarihi ile ilgili bilgiler sözlü halk kültüründe korunmaktadır. "Şaman", ruhlarla canlıların ilişki kurmasını sağlayan kişi; "obur", "cadı" zarar verici işlere de katılan büyücü gibi şahsiyetlerdir, ama bilgili oldukları da muhakkak; "bakğıç", hastaları tedavi eden kişi; "bilgiç", gök ve yerin sırrını bilen culduzlama uzmanı kişi; (culduzlama, astroloji anlamına gelmektedir.) Şaman soyuna mensup insanlar, günümüzde bu yetenekleri göstermeseler de geçmişte bu konuda hayli başarılı oldukları bilinmektedir.</p>

  <p>Sibirya'nın Anosovo köyündeki Şaman mezarlarında bulunan kemik kaşıkların Ordos'taki bronz kaşıklarla eş olması Şamanizmin Sibirya'ya Hunlarla geldiğinin tam kanıtıdır.</p>

  <p>Ruhlarla canlılar arasında aracılık yapan Şamanizm, anaerkil dönemlere dayanmaktadır. Çünkü, "ruhların canlıların arasında bulunduğu" inancı evrimin bu dönemine aittir. Bu inaçtan da yere, tabiat güçlerine tapma ve bu tapınmaya dayanan gömme töreleri doğmuştur. Ataerkil dönem ise "gök"ün sembolleşmesiyle tanımlanır ve gömme töreleri de farklılaşır. Çünkü "ölen dönmezden yeraltı hayatına geçiyor" inancı hâkim olmuştur. Dolayısıyla Şamanizm, ilkel insanın yaşamın ve ölümün anlamını aramaya çalışması sonucu ortaya çıkmıştır ve çok eski dönemlere aittir. Nart-Karaçaylılarda korunmuş diğer isimler ise kuşkusuz toplumun manevi ilerlemesiyle ortaya çıkmış isimlerdir. Bugün Şaman veya bakğıç anlamında hiç kimseye başvurulmamaktadır. Yani bu kelime ve kavramlar eskimiştir. Ama başta söylendiği gibi obur, bilgiç, bağuuçu (sıla-uçu) bugün de ilgi çekmektedir. Bağuuçular, fizikî rahatsızlıkları iyileştirmekte, bilgiçler de culduzlama çizgilerine bakarak ruhsal telkinde bulunmaktadırlar. Obur ise duman, ateş, kemik ve benzeri karışımlarla kinci insanların ruhunu yatıştırmakta ve büyü denilen karmaşık işlemleri yapmaktadır. Bunlardan hiçbir yarar sağlanmayacağı ortada olsa da "fala inanma, falsız kalma" diyen halk, bilgiçleri ve oburları yaşatmaya devam etmektedir.</p>

  <p>Aslında Türk halkının tutuculuğu bu açıdan bakıldığında iyi bir özellik olarak görünür. Böyle olmasaydı, ataları hakkındaki bu paha biçilemez bilgileri nasıl koruyabilirdi.</p>

  <p>Hunnu devletinin Tanrı dinine resmî olarak ne zaman geçtiği belli değildir ancak, MÖ 3. yüzyılda Hun şanüyü Tuuman'ın sabah güneşe, akşam aya taptığı tarihî kaynaklarda mevcuttur.</p>

  <p>Bu dönemden biraz önce Çin'de Şan-Din'cilik ortaya çıkmış ve Çjou hanedanı tarafından putları indirilinceye (MÖ 1123) kadar varlığını sürdürmüştür. Hunların Tanrı dininin Çin'den önce mi ya da sonra mı ortaya çıktığı bilinmemektedir. Ama Tanrı mitolojisinin varlığı, "bir yaratıcı" fikri, bu inancın Hunlarda daha erken gelişmiş olabileceğini göstermektedir. Günümüzde Nart-Karaçaylılarda korunmuş mitoloji şu "Teyri"lerle tanımlanmaktadır.</p>

  <p>Tengri: Yaratıcı</p>

  <p>Teyri: Dünyanın sorumlusu, üstün Teyri.</p>

  <p>Eliya: Yağmur, kar, buz, gök gürültüsü, yıldırım, gökkuşağı, bulut vb. gökyüzünde oluşan olaylardan sorumludur. (Teyri anlatmalarında "urguç", "çartlağıç", "candırğıç" kelimeleri de geçmektedir.)</p>

  <p>Goriy: (Uskubriy-ikinci adı). Hava hareketlerinden sorumlu Teyri.</p>

  <p>Debet: Dünyadaki maddelerin insanlar tarafından değerlendirilebilmesinden sorumlu Teyri.</p>

  <p>Sur: Demir ustası.</p>

  <p>Kut: Savaş Teyrisi</p>

  <p>Aymuş: Evcil hayvanların koruyucu Teyrisi.</p>

  <p>Erirey: Bitkiler aleminin koruyucu Teyrisi.</p>

  <p>Apsatı: Yabani hayvanların koruyucu Teyrisi. Av Teyrisi.</p>

  <p>Su Ana/Su Anası: Sular Teyrisi.</p>

  <p>Dolay: İnsanların beslenmesinden sorumlu Teyri.</p>

  <p>Ağaç kişi: Ormanlardan sorumlu Teyri.</p>

  <p>Çaçlı Ataytmaz (kadın), Almaştı (erkek): İnsanların duyu organlarıyla kavrayamadığı dünyada yaşayan ve zaman zaman insan dünyasına da gelebilen ruhsal yaratık.</p>

  <p>Bu mitoloji, özellikle korunmuş ibadet sözleri dikkate alınınca Tanrı dininin Hunlarda daha erken geliştiği görülmektedir. Bu da eski kültürlerdeki zamanlamanın biraz geç dönemlere çekildiği fikrini destekler, çünkü Apsatı, Almaştı, Dolay, Erirey kelimeleri MÖ 2000'lerden daha gerilere dayanmaktadır. Yine de sözü uzmanlara bırakalım.</p>

  <p>Tanrı dininin Gunlarda (Hunların Avrupa'ya giden torunlarının ismi) MS 3. yüzyılda hâlâ var olduğu ve Kafkas ardı halkları tarafından yayılan Hıristiyanlığın da toplumda ilgi görmeye başladığı bilinmektedir. Atilla hâlâ bilgiçlere (astrolog) başvurmadan sefere çıkmasa da MS 5. yüzyılda Türklerin yavaş yavaş Hıristiyanlaşmaya başladığı tarihî kaynaklarda dile getirilmektedir.</p>

  <p>Farklı kaynaklarda Hunların dinine ilişkin birbirine uymayan bilgiler bulunsa da bunları düzenleyerek ilerleme basamaklarını canlandırmak zordur ama Şamanizmin Çin kökenli olduğu ve Hunlara Çin'den yansıdığı bilinmektedir. Çin'de ise sonraları "Konfusyanlar" (atalarının anısına ve vatan uğruna yaşama gibi yarı felsefi yarı dinî bir arayış), daha sonra da "Budistler" ortaya çıkmıştır. Ama Hunların bu akımlardan etkilendiğine dair kanıtlar bulunmamaktadır. MÖ 5-3. yüzyıllarda Hunnu baş mekânında eski ruh putlarının yanı sıra Tanrıcılıkla gelen gök tablosu da oluşmuştur.* Bu çok önemli bilgi, aynı kitlenin bir gün ruh-putlara, diğer gün de göğe, Tanrı'ya sığınması düşünülemeyeceğine göre, Hunnu'da ruh-putuna tapan tutucu bir kitlenin yanı sıra yeni dinin taraftarlarının da bulunduğunu göstermektedir. Her iki dinî kitle de etkili olmuştur ki, iki farklı inanç yan yana yaşayabilsin. Bazı tarihçilerin bunları göz önüne alarak ısrarla ileri sürdüğü "Hunlarda insan kurban etme geleneğinin var olduğu" fikri, burada dayanaksız kalmaktadır. Çünkü kurban olayını gerçekleştiren ve kazılarda izleri bulunan kitlenin kim olduğu kanıtlanamamıştır. Devamlı savaşan ve yenilen halkları bünyesine katan kocaman devlette bulunan mezarlar başka halklara da ait olabilir. Tarihte, Hun halkının ataları olan Dinlinler, Jun ve Di boylarının insan kurban ettikleri hakkında hiçbir bilgi yoktur.</p>

  <p class="p12"><span class="t11">* L.N. Gumilyov, Hunnu.</span></p>

  <p>Bundan dolayı Hunnu'da, temelli bir Hun etnik kısmının, Tanrı dinini tuttuğu, ruha tapan katılımcı halklardan oluşan bir diğer kitlenin de var olduğu söylenebilir. Hun soylularının Lunçen denilen yerde yılda iki kez toplanarak Tanrı'ya ibadet ettiği bilinmektedir. Eğer bazı tarihçilerin iddia ettiği gibi Lena'nın orta ve baş akımındaki halklarda -Kidanlar ve Dunhularda- gözlenen insan kurban etme olayı Hunlarda da olsaydı, bu özellik Avrupa'ya giden Gunlara da yansırdı. Oysa Gunlar, gaddarlık içeren geleneklerle tanınmamışlardır. Sadece dürüstçe savaşan ve işini yapan askerlerdi.</p>

  <p>İki inancın (ruhlar ve Göktanrı) bir arada olması olayı MÖ 1. yüzyılda hız kazanan Hunnu devletinin parçalanmasına da ışık tutmaktadır. Çünkü köklü bir tarihi olan ve kaynaşmış Hun halkının bu kadar şiddetli bir içsavaşa sürüklenmesi, burada bir başka kitlenin (tarihe Çin yanlısı kitle olarak geçmiştir) olduğunu, kültür farkından dolayı köklü Hun soyluluğuyla bütünleşemediğini ve iç patlamanın bu yüzden başladığını akla getirmektedir. Belki bazı "tarih yazarlar" barbar gölgesinden çıkabilir ve gerçek dünyaya bakabilirse, bu yanlış tutum ortadan kalkabilir. Li Guan Li'nin (Yanjan Savaşı sırasında esir edilen Çin başkomutanı) idamını insan kurban etme seviyesine indirip, sonra da Hunlarda insan kurban etme geleneği vardır demek çok yanlıştır. MÖ 2000 ve daha erken tarihlerde, tüm eski halklarda olduğu gibi, ölenin yanında eşyasını ve yakınlarını öldürüp gömme gibi töreleri olmuştu. Ama bunlan "insan kurban etme" olarak değerlendirmek ve milattan sonraki dönemlere de taşımak doğru değildir. Burada ya kasıt ya bilgisizlik bulunmaktadır. Söylendiği gibi yeni tarihin başlangıcında da böyle bir töre olsaydı, bu töre mutlaka Gunlarla birlikte Batı'da da gözlenirdi. Oysa bütün karalamalara rağmen böyle şeyler yazmaya cesaret eden çıkmamıştır. Böyle bir töre olsaydı Batı yazarları bunu büyüterek tarihe taşırlardı. Altın Orda dönemindeki olaylar ise (Syanbiy, Uhuan ve Dunhular; Rusya tarihinde "çorniye klobuki, Mongol") Gunlarla (Hunlar) kesinlikle bağdaştırılamaz. Bu dönemdeki olaylar, Hunları İç Asya'da şaşkına çeviren Syanbiy (Moğol) şiddetiyle ilgilidir. MS 14-16. yüzyıllardaki şiddet, Türklere "yapıştırılamaz", o tamamıyla Moğol ve Ruslara aittir.</p>

  <p>Mariy halkında MS 18. yüzyıla kadar "Keremet Kurbanlıkları" töresi olmuştur. Ama burada da insan kurban etme söz konusu değildir. Çünkü bu zamanlarda o eski töre çoktandır ortadan kalkmıştı.</p>

  <p>İnsan kurban etme töresi, yamyamlığı çağrıştırdığı için, bu konunun biraz açılması gerekmektedir. 3000 yıl önce Hunlarda gömme törenleri sırasında gözlenen kurbanlar, ölen yakının ardından gitme isteğini taşıyorlardı. Bu töreyi ana sütüyle benimsemişlerdi. Tıpkı, Hint kadınlarının kocalarının alevlerinde kendilerini yaktıkları gibi gönüllü olarak kurban oluyorlardı. Buralarda, Çin kaynaklarında yazıldığı gibi "kemiklerden çorba yapılmamış, insan eti yenmemiştir".</p>

  <p>Hunlarda savaş öncesi Tanrı'ya adam gönderme töresi olmuştur ve bu törenin izleri bugün de Nart-Karaçaylılarda bir ant içme deyimi olan "Teyri Adamı" sözünde korunmaktadır. Şifahi kültürde korunan bilgilere göre, gençler Teyri elçisi olmak için yarışırlar ve kazanan, törenle "Tanrıya uğurlanırdı". Teyri elçisi ağızları yukarı bakacak şekilde toprağa saplanan dokuz (Tanrı sayısı) kılıcın üzerine yakınları tarafından atılırdı. Her genç, Teyri Adamı seçilebilmek arzusuyla yetişirdi. Günümüzde de Nartlar nedenini bilmeseler de Teyri Adamı diyerek ant içmeye devam etmektedirler. Çok uzun bir zaman geçtikten sonra dahi unutulmaması Tanrı elçisinin ne kadar saygın olduğunu ispatlamaktadır.</p>

  <p>Kasıtlı bir görüş bu olayı da kurban seviyesine indirebilir, ama bu kurban değil, halk için yapılan büyük fedakârlığın, yüce Hun ruhunun göstergesidir. Bu nedenle halkın hafızasında korunmaya devam ederek ve çoktandır Müslüman olmuş milletin dilinde yaşamaktadır.</p>

  <p>Din konusunda bilgiçlere değinilmişti. Burada MÖ 5-3. yüzyıllarda Göktanrı anlayışının güçlenmesiyle, yıldız bilimin de önem kazandığı ve bilgiçlerin saygın insanlar haline geldiğini eklemek gerekir. Çinli astrologlar ve yıldızsayarlar Hunnu sarayına da sızmış ve burada köklenmişti. Tanrı dini inançlarıyla sıkı bağlılığı olan Hun Culduzlaması, Hunnu'daki din ve gök inancının algılayış derinliğini göstermektedir. (Sadece işaretleri ve şakaları kalan bu inancın unsurları halktan tek tek toplanmış ve yeniden canlandırılmıştır.)</p>

  <p>Tarihçiler, Hun dinine büyük yer ayırmasalar da "bir yaratıcı" kılığının ortaya çıkması ve halkın uzaya tapmaya başlaması, bu halkın evrim sürecinin ileri bir aşamasında bulunduğunu göstermektedir. Bu inanç, insan ruhunu, ruhlara tapma gibi törelerden meydana gelen kölelik, güçsüzlük, yalvancılık gibi duygulardan ve ruhları yumuşatmak için yapılan ilkel adetlere bağlılıktan kurtararak yükseltmiştir. Görülmeyen, tanınmayan bir Tanrı'nın otoritesinin yerleşmesi için de halkın manevi gelişiminin buna uygun olması gerekir. Hunlar da bu gelişmişlik evresine ulaşmışlardı. Tanrısal mitolojisinde "Tengrinin yeri yarattığı" hakkında bulunan bir kısım çok ilginçtir. Çünkü gelişmemiş bir halkta böyle bir yer doğumu fikri oluşamazdı. Halktan toplanabilen beş varyantta üslup ve olay sıralaması farklı olsa da orijinal bir fikrin yansıması okunmakta ve bu halkın bağımsız düşünce yönünde nasıl ilerlemiş olduğunu göstermektedir. Rusya'da Karaçay-Çerkes Cumhuriyeti Kobu Başı köyünde Boyunsuzov Şağaban'dan 1974 yılında alınmış "yer yaratılışı" varyantı; basit, insan kurbanlıklarla beslenen halkın tablosunu yansıtmamaktadır, tam tersine aydın, özgür ruh ve düşüncenin kanıtıdır.</p>

  <p class="p14">"Ana bulut dukkul-dukkul,</p>

  <p class="p14">Kıyırları zıkkıl-zıkkıl,</p>

  <p class="p14">Bauurunda gumma-gulmak,</p>

  <p class="p14">İç tartıu cummak-cummak,</p>

  <p class="p14">Kiyirildi, tiyirildi,</p>

  <p class="p14">Birbirine sindirildi,</p>

  <p class="p14">Urçuk kibik iyirildi,</p>

  <p class="p14">Kindiginden canar boldu,</p>

  <p class="p14">Tönneginden kaynar boldu,</p>

  <p class="p14">Bişti, bişti, bişirildi...</p>

  <p class="p14">Az mı bişti, köb mü bişti?</p>

  <p class="p14">Bizge cer bolub tüşdü..."</p>

  <p class="p15"><span class="t10">"Ana bulut parça parça,</span></p>

  <p class="p14"><span class="t10">Kenarlar</span><span class="t10">ı</span> <span class="t10">y</span><span class="t10">ı</span><span class="t10">rt</span><span class="t10">ı</span><span class="t10">k y</span><span class="t10">ı</span><span class="t10">rt</span><span class="t10">ı</span><span class="t10">k,</span></p>

  <p class="p14"><span class="t10">Gö</span><span class="t10">ğ</span><span class="t10">sünde toplanm</span><span class="t10">ı</span><span class="t10">ş</span> <span class="t10">karma</span><span class="t10">ş</span><span class="t10">ı</span><span class="t10">k,</span></p>

  <p class="p14"><span class="t10">İ</span><span class="t10">çine çekti</span><span class="t10">ğ</span><span class="t10">i toplarla,</span></p>

  <p class="p14"><span class="t10">Oradaki her</span> <span class="t10">ş</span><span class="t10">ey iç içe geçti,</span></p>

  <p class="p14"><span class="t10">Birbiri taraf</span><span class="t10">ı</span><span class="t10">ndan yutuldu, sindirildi,</span></p>

  <p class="p14"><span class="t10">Kirman gibi e</span><span class="t10">ğ</span><span class="t10">irildi,</span></p>

  <p class="p14"><span class="t10">Göbe</span><span class="t10">ğ</span><span class="t10">inden yanar oldu,</span></p>

  <p class="p14"><span class="t10">Bedeninden kaynar oldu,</span></p>

  <p class="p14"><span class="t10">Pi</span><span class="t10">ş</span><span class="t10">ti, pi</span><span class="t10">ş</span><span class="t10">ti, pi</span><span class="t10">ş</span><span class="t10">irildi...</span></p>

  <p class="p14"><span class="t10">Az m</span><span class="t10">ı</span> <span class="t10">pi</span><span class="t10">ş</span><span class="t10">ti, çok mu pi</span><span class="t10">ş</span><span class="t10">ti?,</span></p>

  <p class="p14"><span class="t10">Bize yer olup dü</span><span class="t10">ş</span><span class="t10">tü..."</span></p>

  <p>Tarihteki, "ruh putlarıyla Tanrı dininin bir arada bulunması" farklılıkların toplandığı, bütünleştiği ve yeni bir kaliteye dönüştüğü bir alan olarak Hun halkını tanımlamaktadır.</p>

  <h2 class="h21"><a id="ncx522"></a><a id="a50"></a>Hunnu Devletinin Geçimi</h2>

  <p>Bu konudaki bilgiler başka bilgilerle bağlı olarak verilmekte olduğundan Hunların tam olarak ne ürettiği ve ne satın aldığını söylemek zordur. Yine de tarihe geçmiş bir Hunnu-Çin sınır savaşı (MÖ 129) vardır. Bu dönemde Hunlar, Çin yönetiminin "sınır pazarlarının kapatılması kararnamesini"ne karşı çıkmış ve Çin askerini darmadağın etmişti. İkinci olarak da "MÖ 152'de uzun uğraşlar sonucu sınır pazarlarının serbest olduğu ve bunda da Hunnu'nun büyük payı olduğu" hakkında bilgiler vardır. Aslında tarihe dayanılmasa da halklar arasında alışveriş olduğu bilinmekte, Çin ile savaş durumundayken dahi Çin tüccarlarının Hunnu'da, Hun satıcılarının da Çin sınırlarında alışveriş yaptıkları tarihî kaynaklarda geçmektedir. Yalnız, Çin tüccarlarının Hunnu'da serbest olduğu ve onların sık sık geldiği söylenebilir. Çünkü Hunlarda tüccarlara zarar vermek utanç kapsamına girmişti. Uyanık Çin tüccarları bundan faydalanmıştır. Hunların ise ne yapacağı belli olmayan Çin'in içlerine sokulduğu şüphelidir. Çünkü Çin'de Hun'u esir alanın ölüm cezasını kaldıran kanunlar da vardı. Bu yüzden Hun satıcılar Çin içlerine kadar girmemiş olabilirler. Tarihte de Hun tüccarları hakkında böyle bir kayıt yoktur.</p>

  <p>İç Asya halklarının hepsi birbirleriyle alışverişte bulunmuşlardır. Ama tatlı ve ipek sunan Çin pazarları herkesin gözdesiydi ve tarihî kaynaklarda Çin pazarları ve mallarıyla ilgili bilgilerin çok fazla olması da buna dayanmaktadır. MÖ 5-3. yüzyılda Tangutlardan çöle demir gelmeye başladığında demir işleme uzmanlığı gelişen Hunlar, bu alanda da başanlı olmuş ve demir ürünleri satışı devlet ekonomisine ciddi katkılarda bulunmuştur.</p>

  <p>Hunlar, Çin'e yün, yün ürünleri, süt ürünleri, arpadan üretilen bir içki (ismi tarihe geçmemiştir. Günümüzde buğday da katılmaktadır. Boza veya çağır olabilir) ve et satmışlar, karşılığında Çin'den tatlı, ipek, kumaş ve süs eşyaları almışlardır. Moğollar da Hunlar gibi deri, yün ve hayvan ürettikleri için Hunlarla pek alışverişleri olmamıştır denebilir. Ancak ürettiklerinin bir kısmını Hunlara vergi olarak verdikleri bilinmektedir.</p>

  <p>Hunnu devleti ekonomisinde tarım kültürünün bulunmadığını ileri süren eski tarihî görüşler, Ordos'taki mezarlarda değirmencikler bulunmasıyla yıkılmıştır. Hunnu'da Çin'deki gibi olmasa da tarım kültürü var olmuştur. Toprakla uğraşmayı pek sevmeyen Hunlar, bu tür işleri kaçak Çinlilere bırakmış, savaş esirleri ise hem tarım işlerinde hem de hayvan bakımında kullanılmış, ayrıca av ve eğlence oyunlarında yer almışlardır.</p>

  <p>Esirleri sokmadıkları tek alan demir ve bronz işleme alanıydı. Silah ve savaş araç gereçleri üreten, dolayısıyla devletin güvenliğini ilgilendiren bu alan, Hunlu ustaların tekelindeydi.</p>

  <p>Geleneksel Hun eğlencesi olan av, hayatı kolaylaştırmakta ön sıralarda gelmiştir. Tarihe geçtiği gibi en önemli av kuşlardı. Demir uçlu oklar kuş tüyleriyle süslenirdi. Bu şekilde estetik anlayışlarını savaş alanlarına da taşımış olan Hunlar, avcı kuşları evcilleştirmekte de uzmanlaşmışlardı. Bu kuşları satıp satmadıkları belli değildir ama evcilleşmiş bir avcı kuşa sahip olmanın, gururu okşayan, mutluluk veren bir durum olduğu söylenebilir. Belki de dağ ve orman sevgisi Hunlara, ataları Sarıbaşlardan geçmiştir. Sarıbaşlar bilindiği gibi çöl halkı sayılsalar da dağsız yaşayamamışlardır. Sarıbaşların Çin ile İnşan ve Tzilinşan, Üyecjilerle de Altay ve Tanşan Dağları için savaştıkları bilinmektedir. Dağların av dışında onlara ne gibi faydalar sağladığını bilemiyoruz ama dağ onların hayatında önemli bir yer tutuyordu.</p>

  <p>Çok eski zamanlarda deriyi uzmanca işlemeyi başaran Hunlar, yün işlemekte de ileri gitmişlerdir. Alışverişlerinde bu tür ürünler de önemli yer tutmuştu. Hunlar hakkında bu konuda bilgi bulunmasa da Gunlar Kafkaslara geldikten sonra yün kilimleri, yamçı, başlık, geniş kanatlı yün şapka, gecelik kep, cepken (pazarlarda bunları satan Çerkeş tüccarlara atfen bu ismi almışlardır. Rusça'da çerkesska denir), kaptal, çuruk, çarık, tüyme, kyamar, işlenmiş saçaklı başörtüleri ve benzeri birçok şey hemen yerli maddi kültürü etkilemiştir. Günümüzde de Karaçaylı, Balkar, Avar, Kumuklar bu konularda uzmanlıklarını sürdürmektedirler. Bunlar, Gunların bu bölgeye gelirken gelişmiş bir maddi ve manevi kültür getirmiş olduklarının kanıtıdır. Bunlara dayanarak Hunnu ekonomisinde el sanatlarının da yer almış olduğu kesinlik kazanmaktadır. Hunlardan zamanımıza kalanlar ise mükemmel bir işçilik ve özelleşmiş bir estetik anlayışın ürünü olduğu açıkça belli olan metal takılardır. Kazılarda bulunan bu süsler, zamanın derinliğinde kalmış dönemlerin yaşam biçimi, zevki ve estetik anlayışını günümüze yansıtmaktadır.</p>

  <p>Eski halklarda, savaş yoluyla gelir elde etmek normal bir durumdu ve üstünlüğünü sürdüren Hunlar da halkları ele geçirmek ve vergi almaktan çekinmemişlerdi. Böylece geçim kaynaklarına başka halklardan alınan vergiyi de ekleyebiliriz. Çin her seferinde vergiyi hediye sözcüğüyle gizlemeye çalışsa da vergisi bayağı yüklüydü ve barış anlaşmasının öngördüğü vergiyi zamanında ve eksiksiz ödemeye özen gösteriyordu. Çin'den gelen hediye kervanının içinde, Hun gururunu okşayan en önemli "hediye" de Çin prensesiydi. Çeyizi ve hizmetkârları ile birlikte Hunlara teslim edilen kız, Hunnu'da prens soylardan birinin temsilcisiyle evlendirilir ve Hun kadınlarının hürriyetini kazanırdı. (Çin'de kadınlar devlet işlerinde aile içinde de seslerini çıkaramazlardı.)</p>

  <p>Her ele geçirilen halkın vergi vermesi diye bir kural da yoktu; kardeş vaziyette ele geçirilen halklar vergi vermezler, Hun ordusuna asker göndermek ve Hunlara düşman saldırıları karşısında yardım etmekle yetinirlerdi. Dinlinler, Kıpçaklar ve Junlar hakkında vergi alma olaylarına nadir rastlanmakta ama bu halkların Hun halkıyla omuz omuza savaştığı bilinmektedir.</p>

  <p>Devleti ve yönetimi zenginleştirenin iç vergi olduğu bir gerçektir. Fakat Hunlar, şanüy dönemine kadar böyle bir uygulamadan habersiz olmuşlar ya da kendilerinde uygulanmasını istememişlerdir. Laoşan Şanüy döneminde Çin gelenekleri Hunnu'ya da yansımış ve halk vergilendirilmeye başlamıştır. Hunlar tepkilerini Yaşlılar Kurultayı ve Soy Başkanları Kurulu'nda şiddetli muhalefet ederek hatta ayaklanmalarla gösterseler de Çin kaçağı hadım edilmiş harem ağasının etkisinden çıkamayan şanüy, vergiyi yürürlüğe koymuştur. Vergiyle birlikte devlet hazinesi dolmaya, şanüy soyu da bağımsızlığını kazanmaya başlamıştır. Hazinenin dolu olması, devletin ortak ihtiyaçlarını da karşılamıştır, ama vergiyi gurur incitici bir olay olarak algılayan Hunlar, şanüye gösterdikleri tepkiden vazgeçmemişlerdir. Tarihte bu tutum, Hunnu'nun parçalanma nedenlerinden biri olarak kabul edilir.</p>

  <p>Başta hatırlatıldığı gibi, hayvancılıkla uğraşan göçebe halklar, yazın yazlıkta, kışın kışlıkta yaşarlardı. Her soyun kendine ait toprağı, hayvanları ve maddi varlığı mevcuttu. Başta sıraladığımız kazanç kaynakları olmasa bile, Hun toplumu sadece hayvancılıkla da geçinebilirdi, zira her soy kendi geçimini sağlayabiliyordu.</p>

  <p>Hayvancılık ve askerlik uzmanlığı, el sanatları ve çalışkanlıklarıyla toplum olarak yaşayabilmenin özel bir formunu oluşturan Hunlar, diğer göçebe halklara karşı olan üstünlüklerini devlet ekonomisinde de göstermişlerdi. Tek eksikleri Çin tatlısıydı ve o da tembel Laoşan Şanüy döneminde her tekerlekli Hun evine (kibitk) girmişti.</p>

  <h2 class="h21"><a id="ncx535"></a><a id="a51"></a>Hun Yazısı</h2>

  <p>Hunların yazısı yoktur fikri, tarihe tamamen yerleşmiş ve şüphe götürmez bir gerçeğe dönüşerek çağlar boyunca etkili olmuştur. Fakat zamanla gerçekler ortaya çıkınca, bu fikirde ısrar edenler utanca gömülmüş, tarihçiler de fikirlerini değiştirme ve yanlışlarını düzeltmeye koyulmuşlardır.</p>

  <p>Çin'in "Üç Hanlık" isimli kitabında şöyle bir yazıya rastlanmaktadır, (Gumilyov'dan aynen alınmıştır). Kan Tay isimli Çin elçisi MÖ 250'de Kamboçya'dan dönüşünde şunu yazmıştır: "Onların kitapları var, kütüphanelerde korurlar. Yazılarıysa Hun yazısına benzer."</p>

  <p>Tarihte Türk yazısının olduğunu görmezden gelen Batı aydınlarının tarihî otoritesi, 1893 yılında Orhon bölgesinde bulunan yazıtların V. Thomsen tarafından okunmasıyla iyice sarsıldı. Kopenhag Üniversitesi profesörü Thomsen, kökleşmiş tutumdan çekinmeden, cesaretle gerçeği ortaya koymuştur. Orhon Yazıtları denen bu değerli bulguda, Türk yazısının yanı sıra Tanrı dininin varlığı da kanıtlanmıştır. Bu yazıtlarda, Thomsen'in ilk okuduğu kelimenin Tengri olması da Tanrısal bir tesadüf müdür, bilemeyiz. Bu kelime şu şekilde yazılmaktadır:</p>

  <p>Bu olayın büyük yankı uyandıracağından korkan "vicdanlı" bilimadamları, bu paha biçilemez bulguyu gözlerden ırak tutmaya çalışmış ve kapalı arşivlerde 100 yıl kadar saklamıştı. Ama Türk gelişimine ulaşamayan geri kalmış Avrupa'nın aydınları, başarısızlığını burada da kanıtlamış ve hatta elaleme rezil olarak kıskançlığını ortaya koymuştur.</p>

  <p>Hunlar taş saraylarda değil ayaklı evlerde yaşadıkları ve devamlı göç halinde oldukları için belki de, zengin halk kültürünü "ağızdan ağıza" denilen yöntemle aktarmış, masa başında tarih gündemi yazamamıştı. Belki de yazmış ama Hunnu'nun yaşadığı trajik olaylar sonucu kaybolup gitmiştir. Belki onlar da Orhon Yazıtları gibi gömüldüğü yerden ya da paslanmış bir sandık içinden çıkabilir. İnsanın yapısı her yerde aynıdır, Avrupalı aydınların yaptığından daha fazlasını İç Asya'daki kıskançlık da yapmış olabilir.</p>

  <p>Hunlar baş eğdirdikleri halkların çok haksız davranışlarına maruz kalsalar da eski kıskançlar, artık onun boyuna erişemeyeceklerini görmüş durumdadır. Hun halkının torunlarıysa bu düşman davranıştan gurur duymalı çünkü "yıldırım yüksek ağacı vurur".</p>

  <h2 class="h21"><a id="ncx542"></a><a id="a52"></a>Gelenekler</h2>

  <p>Biraz önce Hun törelerinden birkaçı sunulmuştu, ama bunlar diğer bir konuyla ilgiliydi. Bu nedenle onlardan, ayrı bir başlık altında söz etmek daha doğru olur. Zira bu bilgiler Hun millî karakterini anlamada kolaylık sağlayacaktır.</p>

  <p>İnsanlık, evrim sürecinin her döneminde, kendi manevi gelişiminin yansıması olarak bazı töreler üretir ve onlardan kabul görenler gelenek haline gelir. Töre zamanla eskise de gelenek, halkı temsil ettiği için yaşamaya devam eder.</p>

  <p>Töre ve geleneğin farkı nedir, diye sorulduğunda, çoğu insan bunların anlamlarını birleştirir. Bu doğru bir tutum değildir, çünkü töre ve gelenek farklı millî davranışlar içermektedir.</p>

  <p>Töre belli bir dönemde, belli şartlar altında, halkın yaşantısıyla ilgilidir ve insanların istemeden de olsa yapmak zorunda kaldıkları görsel davranışlar olabilir. Buna karşın gelenek, halkın genel duygu dünyasını yansıtır. Örneğin, bir kralın önünde yere kadar eğilmek töredir ve istenilse de istenilmese de yapılmak zorundadır. Ve krallık ortadan kalkınca halk bu töreyi tamamen silip atar, çünkü zorla yaptırılan bir davranıştır. Büyük içeri girdiği zaman, küçüğün ayağa kalkması ve ona yer vermesi, gelenektir. Çünkü bunun içinde insanlık ahlakına dayalı, töreden çok daha yüksek saygı ve içten davranışı içeren görsel bir ruh nazikliği vardır. Ayağa kalkmazsa kimse onu zorlamaz, ama kendi iradesiyle ayağa kalkması, büyüğe yer vermesi, vicdan denilen hassas duygudan kaynaklanmakta ve yaşlıya saygıyla, yaşam, yaşlılık, ölüm gibi felsefî kavramları da kapsamaktadır.</p>

  <p>Hun kültürünü araştırırken, törelere az, geleneklere ise çok rastlanmakta ve geleneklerin derin ve oturmuş olduğu anlaşılmaktadır.</p>

  <p>1- MÖ 3. yüzyılda kanun olarak bilinse de çok eskilerden gelen bir ahlaki gelenek, bir soy veya aileden insanların evlenmesinin yasak olduğudur.</p>

  <p>Soylar toplumunda, malın dışarı gitmemesi için akraba evliliği yapılabilmesi mantıklıydı, ama Hunlarda bu yasaktı. Belki de Sarıbaş atalarından gelme bir genetik bilgi vardı ve bu gelenek sertçe korunmuştu. Genetik biliminin çok geç kavradığı "kan karışımı" meselesini o zamanlarda Hunların nasıl bildiği şaşırtıcıdır. Nart-Karaçaylılarda günümüzde bile iki kişinin anne-baba tarafındaki dört soyda akrabalık varsa bunlar kardeş sayılır ve evlenmezler. Kan karışımı en büyük rezalet sayılmaktadır. Yüzyıllar önce birbirleriyle evlenen Batça soyundan iki kuzenin rezaleti bugünkü torunlarına da yansımakta ve <span class="t10">"birbirini ala aylannan Batçalar</span><span class="t10">ı</span><span class="t10">" (birbirleriyle evlenen Batçalar)</span> sözü iğneleyici bir şaka olarak dillerden düşmemektedir.</p>

  <p>2- İkinci bir gelenek ise tamamen insani ahlaka dayalı ve bireyin haklarının korunması anlayışını temel alan evlat edinilenle aileden birinin evlenmesi yasağı ve evlatlığın haklarının korunmasıydı. Günümüzde evlat edinilenlerin reddedilerek sokağa atılabildiği göz önüne alınırsa, bu gelenek Hun halkının manevi seviyesinin yüksekliğini göstermektedir.</p>

  <p>3- Çocukların baba soy ismini taşıdığı bilinmektedir. Günümüzde bazı Türk halklarının baba isminin çocuğa soy ismi olarak verilmesi geleneği ise, ordu halinde yaşayan, soy geleneği olmayan, sadece kişiye ve onun toplumdaki değerine hitap eden Moğol (Syanbiy, Uhuan, Dunhu, Hor) halkından yansımıştır. Çünkü Hunlar, soy isimlerini günümüze kadar taşımışlardır. Baba ismini soy ismi yapan Türk halklarının ise tarihte Moğollarla bir yakınlık veya zorunlu bağlılık yaşadıkları söylenebilir. (Karaçaylı ve Balkarlarda soy, kutsal bir kavramdır ve değiştirilemez. Baba ismi kesinlikle çocuğa soy ismi olarak verilemez.)</p>

  <p>4- Batılıların ters yorumladığı bir gelenek de dul kalan kadının, eşinin kardeşi veya akrabasıyla evlenmesinin öngörülmesiydi. O zamanlarda, hayatta kalmak için fizikî kuvvet etkeni ağır bastığından, kadın, kendisine sahip çıkacak bir erkek olmadan yaşayamazdı. Bu nedenle dul kadının kaderinin, eşi öldükten sonra da değişmemesi için kocasının ailesinin ona sahip çıkmak zorunda olması, önemli bir manevi kanundu. Bu geleneği, kadının alçaltılması olarak algılayanlar konuya yüzeysel bakmaktadırlar. Çünkü bize ulaşan tarihî bilgilere göre, Hun kadını her alanda kendini ifade eden, erkeklerle yan yana bulunan, saraylarda bile etkili olarak devletin dış ilişkilerini yönlendirebilen, kısıtlamalara maruz kalmayan özgür insanlardı. (Örneğin, saf Tusitan'ı (Uyan Güydi) tahta oturtan Çjuanküy Yan-Çji tarihe mal olmuştur.) Dilin, geçmişi ayna gibi yansıttığı dikkate alınırsa, Türk kadının meşhur <span class="t10">"bir erke</span><span class="t10">ğ</span><span class="t10">e sahip olmak" (bir erki</span><span class="t10">ş</span><span class="t10">ige iye bolur</span><span class="t10">ğ</span><span class="t10">a)</span> sözü, eski Hun kadının bağımsızlığının yansımasıdır. Oysa günümüzde erkek ve kadından kimin kime sahip olduğu tartışılır bir konudur ve bugünkü kadınların böyle bir anlayışı içeren sözü söyleyebilmesi şüphe uyandırmaktadır.</p>

  <p>Görüldüğü gibi kadın hakları konusunda Hun halkı, "artık sevmiyorum, istemiyorum" gibi duygusallıkları bir tarafa bırakarak ya da "kocası öldü gitsin" davranışına fırsat vermeden, kocasının soyunun, sahipsiz kalan kadına ölünceye kadar bakmasını zorunlu kılmıştı. Zaten devletin ve milletin manevi yüzü ve insani ahlakı, ihtiyar, hasta, kadın ve çocuklara davranışını yansıtan kanunları ve uygulama düzeninden okunur. Bir devlette çocuk ve kadın sokakta, ihtiyar da bakımsızsa, o devletin düzeninin çürüdüğü, sistemin halka karşı döndüğü anlaşılır. Hun tarihinde kadın hakkındaki geleneklere bakılınca, Hun halkının torunlarının "Göktürk" lakabını hak ettikleri düşünülür.</p>

  <p>5- Kaçak ve esirlere kusursuz davranışı öngören geleneklerin merhamet içerdiği de bir gerçektir. Tarihte bilindiği gibi, Çinli subay Li Lin bu gelenek sayesinde Hakas bölgesine atanmış ve Hunlarla birlikte onların İç Asya ve Sibirya'daki kaderlerini paylaşmıştır. Li Guan Li Erşiski'nin öldürülmesi olayı ise tarihçiler tarafından araştırılması gereken bir konudur. Çünkü MÖ 1. yüzyılda (2000 yıl önce Kidanlardan yansıdığı düşünülürse de) Hunlarda esirin öldürülmesi hem de kurban sıfatıyla, imkânsızdı, kimse gelenekleri bozmaya kalkışamazdı. Bu durumda Li Guan Li Erşiski olayının, "doğru sever" tarihçilerin Hun nefretini içeren bir Çin yazısının serbest yorumu olduğunu düşünebiliriz. Barbar kılığı oluşturma çabası çok taraflı altyapı ister, koskoca komutanı "kurban etmek" de halkın seviyesinin ne kadar düşük olduğunu gösterir. Belki de Li Guan Li Erşiski olayı, bu fikri desteklemek için enine boyuna makaslanmış bir gerçektir. Hunlar teslim olan düşmanları öldürmemişlerdir ve bunu gösteren birçok kanıt vardır, ama art niyetli olarak teslim olur ve içerde Hunnu devletine karşı hareketler içine girerlerse elbette durum değişirdi. Vatana ihanet etme ve rezalat yaşatma ölümle cezalandırılırdı. Esirler, ancak bu yüzden öldürülebilirdi. Bu konuda Çin kaynaklarına da pek güvenilmez. Çünkü Li Guan Li Erşiski, düşmana teslim olmuştu ve onların gözünde ölümü hak etmişti. Hunnu'ya casusluk amacıyla sokulduysa, Çin halkı bunu bilemezdi, büyük sırlar açıklanmaz ve tarihî kayıtlara da geçmezdi. Bu yüzden ona verilen ölüm cezası Çin kayıtlarına "kurban gitti" anlamında da yazılmış olabilir. Bu olaya mantıkla bakıldığında, saygıyla karşılanan, Hulugu Şanüy'ün kızıyla evlendirilen, Çin'deki ailesinin cadılıkla suçlanıp katledilmesini unutması ve mutlu olması için her şeyin yapıldığı bir kişinin "kurban" edilebilmesi tamamen imkânsızdır. Ya Li Guan Li casustu ve ailesinin ölümü Hunları kandırmaya yönelik bir bahaneydi ya da Hulugu Şanüy'ün damadı ölümü hak edecek bir suç işlemişti. "Kurbanlık" hakkında yazanlar ise Türk nefretine "kurban" giden beyinlerdir. Bu nedenle Li Guan Li konusu, Hun misafirperverliği ve merhametine gölge düşüremez.</p>

  <p>6- Hunnu'da şanüyün tahta seçilerek gelmesi ve onun Soy Başkanlar Kurulu ve Yaşlılar Kurultayı tarafından denetlenmesi ayrıca hangi soydan kadınlarla evlenebileceğinin de tüzükle belirlenmesi, yönetimi halkın gözetiminde tutan, zararlı karar ve girişimleri önleyici bir gelenekti. Ancak Hunnu dış baskılar sonucu dağılma noktasına geldikten sonra şanüyler biraz olsun serbest hareket edebilmişlerdir. Yine de Mode hariç, hiçbir şanüy onay almadan kendi başına iş yapamamıştır.</p>

  <p>Evlenme konusu da tüzükle belirlenmiş bir kanundu. Bu kanunun şanüy kraliçesi olmak isteyen Si-Lüan-Di soyunun (şanüy soyu) hevesini kırmak amacıyla çıkarıldığı düşünülebilir. Bunun yanında başka sakıncalar da göz önüne alınmış olabilir.</p>

  <p>- Uzak akraba da olsa kendi soyundan kişilerle evlenen şanüy, halktan uzaklaşabilirdi. Şanüy neslinin akrabalık bağları sadece Si-Lüan-Di soyuyla sınırlanırsa, bu soy zamanla soylar toplumunun içinde bağımsız bir kitleye dönüşebilir ve toplumsal birlikteliğe darbe vurulabilirdi.</p>

  <p>- Kan karışımı kanun ve gelenekle yasaklanmış olduğundan baba adına seçilerek tahta çıkan şanüy, gelenekleri kendi örneğiyle korumalıydı.</p>

  <p>- Üst düzey soyluluğun şanüy soyuyla akrabalığı, Hun toplumunun yararınaydı. Çünkü, kraliçenin soyu ve akrabaları her karara katılabiliyorlar ve böylece kararlar Soy Başkanları Kurulu ve Yaşlılar Kurultayı'na taşınabiliyordu. Bu şekilde de, kraliçe bir taraftan sevgi odağı oluyor diğer taraftan da şanüyün her kararında sorumluluğu paylaşarak şanüy ve soyunu tek başına bırakmıyordu.</p>

  <p>Bu gelenek dışarıdan basit gibi görünse de zekice bir uygulamaydı ve bir terazi gibi, toplumdaki dengeleri gereken seviyede tutuyordu.</p>

  <p>Hun halkında gelenek haline gelmiş olan akraba evliliği yasağı, belki de başlangıçta toplumsal kaynaşmayı sağlamak amacıyla meydana çıkmıştı. Sadece yurttaşlık değil akrabalık bağlarının da oluşmasını sağlayan bu gelenek, günümüzde de hem tıbbi, hem ahlaki; hem toplumsal bağların kuvvetlenmesi açısından önemini kaybetmemiştir.</p>

  <p>Devlet kanunlarıyla güçlendirilmeyen, sadece vicdana dayalı gelenek, vicdansıza gelince kırılır; insalığın tarihi bunun örnekleriyle doludur. Her halkta kendini vicdanla sorgulayan kişiler bulunur. Bu nedenle bir halk, millet olmak istiyorsa devlet düzeni ve kanunlarıyla, iyi geleneklerin güçlenmesi için gereken altyapıyı oluşturur ve onları koruyarak ahlaki kanunlara dönüşmesini ve gelecek nesillere geçmesini sağlar. Hunlar milattan önceki zamanlarda bunu başarmışlardır.</p>

  <p>7- Soyların içinde birbirine yardım etmek, zenginliği ve yoksulluğu denk yaşamak geleneği, aslında kanundu. Buna uymayanlar utanca uğrarlardı. Ruslarda (Ruslaştırılmış Türkler) ve Kafkas Türklerinde o zamanlardan kaldığı düşünülebilecek bir gelenek gözlenmektedir. Yoksul aile, hasta veya ihtiyar biri varsa, insanlar köy ortak kararıyla toplanır ve onlar için bir günde ev kuruverirlerdi. "Mammatha barıu" komşuluk adına ücretsiz çalışmak anlamına gelir ve hiç kimse "mammat"tan sıyrılamaz. Zayıfın yardımına gitmek, şerefin ve onurun göstergesidir. Günümüzde de her tür iş yaşlı, hasta ve dul için içten yapılır ve yardım alan insan da alçalmış sayılmaz, çünkü "bugün sen, yarın ben" anlayışı, kaderci Türk halkında çok kuvvetlidir.</p>

  <p>Hun soylarının bu iç gelenekleri, suçu, utancı ve şanı da ortak kılıyordu. Bu konuyu başta da dile getirmiştik. Suç, ortak utanç; şan, ortak mutluluktu. Hunnu devletinin kanunları da bunları güçlendirerek halkın bütünleşmesini ve manevi yönden ilerlemesini sağlıyordu.</p>

  <p>8- <span class="t10">Amanat</span> konusu gelenek ve kanunlar arasında sayılmadan kalmıştı. Hunlarda bu geleneğin hangi kelimeyle ifade edildiği bilinmemekte, "amanat" ise Kafkas Hun Türkleri Karaçaylılarda korunmaktadır. Hun sözü mü yoksa sonradan oluşmuş bir kelime mi bilinmiyor, fakat anlamı Hun töresini aynen yansıtmaktadır.</p>

  <p>Bazı tarihçiler, amanatı esir olarak değerlendirmekte ve insanlar arası güzel bir davranışı alçak göstererek onun anlamını kavramaktan yoksun olduklarını kanıtlamaktadırlar. Türk halklarında erkek çocuğun, bir arkadaşın evinde yetişmesi geleneği olduğu bilinmektedir. Eskiden bir erkek çocuğu bir arkadaş veya akraba amanat olarak istemezse ailenin itibarı zedelenmiş sayılır ve halk onlara soğuk davranmaya başlardı. Bu yüzden amanat istenmeyen oğlan ve evde kalan kız, ailenin ağır duygulara kapılmasına neden olurdu.</p>

  <p>Eski Türklerde her erkek asker olarak yetiştirildiği için, çocuk kendi evinde, annesinin yanında sert ve sıkı terbiye alamaz düşüncesiyle, çocukların 6-7 yaşlarından itibaren bir dost veya akrabanın yanında yetişmesi öngörülmüştü. Ya da iki devlet veya halk arasında barış anlaşması yapılacağında, barışa ilk başvuran taraf saygı gösterisi olarak <span class="t10">amanat</span> isterdi. Eğer bu istek kabul edilirse iki devletin gurur verici eşitliği kanıtlanmış olurdu. Amanat gidenler (devletlere) krallar gibi karşılanır ve o devletin her imkânından yararlanırdı. Rehinle amanat olayının ilgisi yoktur. Mode'nin Üyecjilerden kaçması, tarihte amanatın kaçması olarak bilinen tek olaydır ve bu geleneğin anlamını yansıtamaz. İç Asya'da (Hesi'de) MÖ 5-3. yüzyıllarda gözlenen Üyecjiler, amanatı Batılılar gibi rehin olarak değerlendirip, amanat geleni incitmiş olabilirler. Mode de bu nedenle kaçmış ve babasına kin tutmuştur diyebiliriz, oysa İç Asya ve Çin bu töreyi kabul etmiş ve amanatı kutsal, dokunulmaz, barışın simgesi olarak kabul etmişlerdir. Fakat Cungaryalı göçebe bir halk olan Üyecjilerin yerli halkların alışkanlıklarını bilmemesi doğaldır ve bu nedenle Mode'nin kaçması olayını temel alarak amanatı rehin olarak değerlendirmek doğru olmaz.</p>

  <p>Amanat geleneği, aileleri, soyları, halkları birbirilerine güvenmelerini sağlayan şerefli bir görev sayılmıştır.</p>

  <p>Amanatın bir diğer türü de Karaçaylılarda yakın akrabalar içinde gerçekleştirilirdi. Erkek çocukların dayı, amca veya dost evinde yetişmesi geleneği 20. yüzyıl ortasına kadar sürmüştür. Hatta günümüzde de gözlenmektedir. Çocuk hasreti yaşayan yakın akrabaya, yanlarında bulunması için bir kız çocuğu verilirdi. Bu evlatlık değildi, anne babasından (tabhan üy) kopmadan akraba ailede (ösdürgen üy) yetişirdi. Bu gelenek Nart boyu Türklerde mevcuttur ve özellikle Nart-Karaçaylılarda günümüzde de gözlenmektedir.</p>

  <p>Hunnu devletinin tablosunu ele geçen tarihî kaynaklara göre bu şekilde vermeye çalıştık. Gündelik hayat hakkında zengin bilgi elde edebilmek ancak sözlü kültüre dayanarak gerçekleşebilir. Ama alışılmış tarihçilik geleneği bunu kabul etmediğinden bu konuyu daha ayrıntılı olarak aydınlatmak mümkün olmuyor. Savaşlar hakkındaki bilgiler daha ayrıntılı ve zengin olduğundan Hunların savaş yollarını öğrenmek Hunnu devletinin kuruluş sürecini (MÖ 1200) ve yıkılmasının (MS 1. yüzyıl) nedenlerini anlamakta kolaylık sağlar.</p>

  <p>Bu saydıklarımız elbette Hunların bütün töre, gelenek ve kanunlarını yansıtamaz. Tarihî kaynaklarda bulunanlar ancak bu kadardır ve düzenli de değildir; farklı kaynaklardan derlenerek bir araya getirilmiştir. Tüm iç düzen bilinmiş olsaydı göçebe bir halkın dağılmadan bir millete nasıl dönüştüğünü, ahlakı maddi zenginliğe neden tercih ettiğini ve çok erken bir dönemde ilkel putlardan kurtularak bir yaratıcı fikrini doğuran ruhsal ufuklara nasıl uğraştığını öğrenmek mümkün olurdu. Fakat zaman aralığı artık kapatılamaz ve o bilgiler de sonsuzluğa karışmıştır.</p>
</body>
</html>