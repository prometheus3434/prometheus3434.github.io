<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator"/>
  <link href="../Styles/balci60.css" rel="stylesheet" type="text/css"/>

  <title>KUZEY HUNNU</title>
</head>

<body>
  <h1 class="h11"><a id="a54"></a>KUZEY HUNNU</h1>

  <h2 class="h21"><a id="ncx986"></a><a id="a55"></a>Huyan Hükümdarlığı</h2>

  <p>Çin'in Kuzey Hunnu'ya karşı kurduğu koalisyona katılan çevre halkların, anlaşma gereği Kuzey Hunnu'yu yok edinceye kadar savaşmaya devam edecekleri ortadaydı.</p>

  <p>Kan akrabaları Kuzey Dinlinler bile Çin'le anlaşmışlardı. Öz kardeşleri Güney Hunnu ise Çin'in çırağıydı. Beslenme zorluğu, doğal felaketler, halkın günlük ihtiyaçlarının karşılanamaması, sürülerin Güney Hunnu ve Uhuanlar tarafından çalınması, kendini koruma imkânlarını azaltıyor ve ciddi bir karar vermeye zorluyordu.</p>

  <p>Bu nedenle halk, eskiden olduğu gibi soy başkanlarıyla bir araya toplanmış, eski kandan gelen soyluluğun temsilcisi olan soyun tecrübesi ve yenilgisiz millî tutumuna güvenerek Si Lüan Di soyunu tahttan indirerek yerine Huyan (Koyan) soyunu hükümdar yapmıştır.</p>

  <p>Hunnu'nun kandan gelen soyluluğu temsil eden dört soyundan biri olan Huyan (Koyan) soyunun ilk şanüyü göreve gelmiştir. Böylece MS 93-95 yıllarında Si Lüan Di hanedanı, yerini kansız, entrikasız ve savaşsız bir biçimde Huyan (Koyan) hanedanına bırakmıştır.</p>

  <p>Hunnu devleti çok kan kaybetmiş, halkı esir alınmış ya da kendi isteğiyle diğer halklara geçmiş, öldürülmüş, askerleri darmadağın edilmiş de olsa Çin egemenliğinde başı eğik yaşamaktansa şerefiyle ölmek isteyenler çoğunluktaydı. Kalarak kaderini denemek isteyenler ayrılmış (Yedi Su, Üeban), geriye kalanlar ise şanüyün etrafında toplanıp Tanrı'ya ve şanslarına güvenerek belirsiz kaderin getireceklerini yaşamak üzere yola çıkmışlardı.</p>

  <p>Tarihte bilindiği gibi, kimsenin onları izleyemeyeceği Altay ve Tyan-Şan dağlarının üzerinden Batı'ya gittiler. Ve Karaganda toprakları onlara kaybettikleri gücü kazandırmış, yerli halk da yaralarını sarmıştı.</p>

  <p>Fakat "uçan atlılar" tarihten görüldüğü gibi uzun süre dinlenmediler.</p>

  <p>MS 104'te Çin tarihi kayıtlarına göre Kuzey Hunnu'dan barış anlaşması teklifiyle bir elçilik gelmiş ve şaşıran imparator bu teklifi cevapsız bırakmıştı.</p>

  <p>MS 105'te Kuzey Hunnu yine anlaşma teklifiyle Çin'e elçi gönderiyor ve buna da suskunlukla cevap veriliyor. Kuzey Hunlarının öldüğünü sanan Çin, onların elçilik gönderecek kadar güçlendiklerinin farkında değildi. Ban Çao'nun Batı Bölgesi'ni tamamen ele geçirmesi ve İç Asya'da tek egemen olmanın mutluluğunu yaşayan Çin imparatoru, durumu öğrenmek için alarma geçiyor. Batı bölgesi'nin tamamen Hun elinde olduğunu öğrenmiş ve soruşturma açmış imparator, Batı bölgesi halklarının Çin'e karşı ayaklandıkları sonucu Hunların hâkimiyeti ele geçirdiklerini ve orada hayatta kalan Çin askerlerinin aceleyle geri çekilmekte olduğunu şaşkınlıkta öğreniyor.</p>

  <p>Kuzey Hunnu'nun yeni toprakları Barkul gölünden Kaspiy (Batı Denizi, Hazar Denizi) ve Aral denizlerine kadar uzanmaktaydı. Batı bölgesi ve Batı Sibirya da bu topraklara katılarak, Kuzey Hunnu kudretli bir devlet haline gelmişti. Çin imparatorlarının Van (kral) diye hitap etmek zorunda kaldıkları Huyan soyu da şanüy tahtındaydı.</p>

  <p>Kuzey Hunnu'nun yaşadığı ve arenaya çıkıp Batı bölgesinde Çin'in kibirini kırdığı haberi, İç Asya halklarını da harekete geçirmişti. Kuzeyliler gittikten sonra Çin kendisinin tek egemen haline geldiğinden emin olduğu için eski koalisyon ortaklarına köle gibi davranmaya başlamıştı. Bu nedenle çevre halklar ve utanca gömülmüş, kardeş kanına bulanmış Güney Hunnu halkı da "bağlılığın" ne olduğunu anlamıştı. Devletle halk arasındaki en doğru ilişkinin sınır tanımaz bir şiddet olduğunu sanan Çin'den halklar birer birer kopuyor, Uhuan ve Syanbiyler de Çin'le yaptıkları barış anlaşmasını bozarak Çin sınırlarını talan etmeye devam ediyordu.</p>

  <p>Çin'in önde gelen işbirlikçisi Güney Hunnu da alçalmanın ne olduğunu anlamıştı. Çin temsilcisinin karşısında yere kadar eğilen şanüy, "jodi" unvanları, dayak, kadın ve çocukların atlara bağlanıp sürüklenmesi, hakaret ve alçaltma, bunların hepsi Çin cennetinin tablolanydı. Güney Hunnu içini çekerek, zamanı geri getirmenin imkânsız olduğunu bilerek her gün kardeşlerine yaptıklarının acısını ödüyordu.</p>

  <p>Uhuan ve Syanbiyler MS 98'den MS 134'e kadar Çin'le savaşmışlar ve eski patronlarını toplumsal komaya sokmuşlardı. Zira onların savaş yöntemleri Çin uzmanlığından daha beterdi. Canlı canlı deri yüzmek, diğer işkencelerin yanında basit kalıyordu. Bu askerlerin içinde MS 1. yüzyılın sonunda Syanbiylerin Kuzey Hunnu'yu altüst ettiği zaman, esir alınıp zorla Syanbiyleştirilen 100.000 Hun ailesinin de bulunduğunu göz önüne alan Çin, Syanbiy ve Uhuan askerini güçle durduramayacağının farkına vardı. Bunun üzerine Çin, eski yöntemine başvurdu ve elçiler, tatlılar, ipekler, kâğıt kumaşı, aynalar, tabaklar ve Çin'in baş zenginliği olan ağzından bal akan diplomasi uzmanları Uhuan halkını da Güney Hunları gibi parmağında oynatmaya başladı. Sonunda MS 144'te dost olmayı başardılar. Böylece Hunlar gibi bu iki kan kardeş de (Syanbiy ve Uhuanlar), karşı cephelerde yer almak zorunda kalıyordu. Çin ise kendi askerini harcamadan Syanbiy saldırılarına karşı "dost" Uhuan'ı koyuyordu. Halklar arasındaki pozisyonu tamamen zayıflamış Çin için bu dostluk anlaşması çok önemliydi. Zira Güney Hunnu'daki ayaklanmalar (MS 93-100); MS 103'te Kuzey Hunlarının Siyuy'u ele geçirmesi; Çin'in eski dostu (Tsin dönemi) Üyecjilerin Kaşgarla anlaşarak onlara savaş açması; Güney Hunnu'dan kopan büyük bir halk kitlesinin Kuzey Hunnu'ya katılması; MS 120'de yaşanan Syanbiy savaşı ve Çin'in darmadağın oluşu; MS 123-124'te Güney Hunnu'nun Syanbiyler tarafından şiddetle vurulması; MS 127'den itibaren süreğen hale gelen Kyan ayaklanmaları; MS 127'de başkaldıran Batı bölgesine düzenlenen seferler; MS 132'de yapılan Syanbiy-Çin yıpratıcı savaşı; MS 135'te Çesi'den Kuzey Hunları tarafından atılması; MS 140'ta Güney Hunnu'daki şiddetli ayaklanma, Uhuan ve Tangutların onlara destek olması; MS 151'den itibaren Batı bölgesindeki Hami, Çesi, Hotan gibi halkların tamamen Hun egemenliğine geçmesi, bunların hepsi Çin devletini zayıf düşüren etkenlerdi. Artık ağır gelen masrafların yanı sıra, durum millî moralin çöküşüne yol açarak iç davranışları tehlikeye sokuyordu. Batı bölgesi stratejik olarak Çin'e nefes kadar lazım olsa da artık oraya sokulmanın imkânı yoktu. MS 112'de Hami'ye sokulmaya kalkıştığı zaman Kuzey Hunları tarafından nasıl ağır bir ders aldığını hatırlıyordu. Devletin savaşı kaldıracak durumda olmadığını bildiğinden MS 112-115 yıllarında eski düşmanı Sarıbaş Dilere (Güney Diler <span class="t10">'Ban-Jun' "Tanr</span><span class="t10">ı</span> <span class="t10">askeri"</span> denen cesurlar. <span class="t10">Grumm-Grjimaylo "Bat</span><span class="t10">ı</span> <span class="t10">Mo</span><span class="t10">ğ</span><span class="t10">olya ve Uryanhay Bölgesi")</span> yalvarıp onların ve Üyecji kısımlarının katılımıyla Batı bölgesine tekrar nasıl sokulduğunu unutmamıştı. Şimdi ise verilen tüm mücadele boşunaydı. Zira çilelerden geçerek çelik gibi bir millî kişilik kazanan Kuzey Hunnu, hürriyetin, cesaretin, millî gururun, ısrarla hedefe ilerlemenin ve köleliğe karşı örneğiyle eski düzeni bozarak bağımlı halkların başkaldıracağı kadar etkiliydi. Artık eski Çin patronajlı dönemler yoktu. Halklar teker teker bağımsızlık mücadelesine başlıyordu. Çin askeri de zayıftı. Öyleyse Çin mantığı harekete geçmeliydi. "Böl ve hâkim ol" düşüncesi eskiden de çok etkili bir ele geçirme yöntemiydi. Çin de bunun uzmanıydı.</p>

  <p>Çevre halklar dengesini gözden geçiren Huan-Di (Çin imparatoru MS 147), böyle bir tablo karşısında baş düşmanı ve rakibi Kuzey Hunnu'yu çökertecek gücü aramaktaydı:</p>

  <p>-Güney Hunnu artık ürkütücü olamazdı, ayaklanmalar şiddetle bastırılmış ve tahta, tamamen Çin'e bağlı Güygür oturtulmuştu.</p>

  <p>-Uhuan MS 144'te ikinci defa Çin'e bağlanmış, Syanbiy halkıyla savaş alanlarında arası açılmıştı. Artık Syanbiylerle birleşemezdi. Savaşlarda ön sırada ve sınırların korunmasında kullanılıyordu.</p>

  <p>-Hami, Hotan, Arka Çesi; Kuzey Hunnu etkisi altındaydı ve Çin için tamamen kayıptı.</p>

  <p>-Kuzey Dinlinler; Hunlara karşı isyancı da olsalar, eski Sarıbaşların çekirdeğini oluşturan bu halk her an akrabaları Kuzey Hunlar tarafına geçebilirdi. Onlara da güvenilmezdi.</p>

  <p>-Siuy Prenslikleri de güçsüzlükleri ve kaypak tutumlarından dolayı güvenilir, ciddi bir güç sayılamazdı.</p>

  <p>-Çin'in güneyindeki Bay Junlar (Di), Jun kalıntıları, Jun soylu Tangut kısımları; Çin'in Kuzey Hunnu'ya karşı girişimine karşı çıkabilecek güçteydi. Bay Junların "gökten asker" lakabını ve cesaretini Çin biliyordu. Onların Hunnu'ya karşı Çin'e sadık kalması şüpheliydi. Ser ve Sinlerin torunları ise başka etnik isimler alsalar da, hâlâ Sarıbaş özelliklerinden arınmış değillerdi. Savaşlarda yıpranmış, ekmek derdindeki Çin halkı da yeni Hun savaşı ilanı gibi bir kıvılcımla ayaklanabilirdi. Tarih, Çin halkının iç mücadele örnekleriyle doluydu. Bu nedenle bir başka gücün körüklenmesi onun da Hunlara karşı yönlendirilmesi gerekmekteydi.</p>

  <p>-Hagaslarda Li Lin'in torunları tahtla birlikte Çin düşmanlığını da devraldıklarından Çin'e destek olmazlardı. Zaten Çin'e destek olmak isteseler de Hunlara karşı çıkacak, ne gücü, ne uzmanlığı, ne de maddi, manevi gücü vardı.</p>

  <p>-Kyanlar ve Tangutlar, kuzeybatı dağlarında Çin'in bu bölgedeki sınırını tehlikeye sokan ve sürekli ayaklanan halklardı. Hunlarla akraba olmaları onları Çin düşmanı yapıyordu.</p>

  <p>-Eski Hun dostları Boma ve Tobalar da savaşa giremeyecek kadar az nüfuslu ve zayıf halklardı.</p>

  <p>-Ortada Hunları yıkabilecek tek bir güç kalıyordu, o da Syanbiyler. Önderleri Tanşihay (MS 141-181), genç ve hırslı bir adamdı, Hun isminin kökten silinmesine yardımcı olabilirdi. Tanşihay'ın MS 156-157 yıllarında Çin'e yaptığı saldınların sonuçları ağır olmuştu. Dinlinleri Sayan'a geri göndermesi, Usun'u darmadağın etmesi, Güney Hunnu'da da yandaşlar bulması ve yeni bir Mode'ye dönüşmesi, MS 165'te kendi bayrağı altında, Çin'e karşı ayaklanıp bağlarını koparan Güney Hun kısımlarını ve Uhuanları kendine katması, Syanbiylerin ciddi bir bölgesel güce dönüşmeye başladığını gösteriyordu. 16 yaşındaki Tanşihay, eski Hun topraklarının sahibi olarak çölde otoriteli bir güç olmuştu.</p>

  <p>Syanbiylerin gücünü doğru anlayan Çin Sarayı'nın dost girişimleri gecikmedi. MS 167'de Tanşihay'a barış ve akrabalık anlaşması teklif edildi. Fakat genç adam, dünyayı ayakları altına almak ve şanını da kimseyle paylaşmak istemediğinden teklifi reddetti. Ancak ağzından bal akan elçilerin etkisine girmekten de kurtulamadı ve Çin'e karşı olumlu bakmaya başladı. Bu olumlu bakış, Çin hediyeleriyle de destekleniyordu. Ama onun ateş püsküren askerleri eski alışkanlıklarından vazgeçemediklerinden Çin sınırlarını talan etmeye devam ediyorlardı. Çin ise bunları görmezden gelerek gücü ve mantığını "gizli diplomasi uzmanlarına" verdi ve Syanbiy halkında Hun karşıtı bir moral oluşturmayı başardı.</p>

  <p>Çin'in bu davranışlarını olumsuz bir davranış olarak nitelendirmek doğru olmaz. Günümüzde de o yöntemler kullanılmakta. Yalnız diğer halkları Çin'e karşı kılan, onun bu diplomasiye daha erken başlamasıydı. Aslında dünya egemenliğini hayal eden bir devlet, Çin uzmanlığını titizlikle öğrenmeli, zira MÖ 2000'den daha önceki zamanlarda bile günümüzdeki siyasetçileri taş çıkartacak bir yetenek gözlenmektedir.</p>

  <p>Önce fikir; sonra hedef; daha sonra ona ulaşma yolları gibi basamaklarla yavaş ilerleyen Çin diplomasisi inanılmazı başarıyor. Çin "akrabalığıyla" şımaran Tanşihay, Kuzey Hunnu'nun topraklarına geri gelme gibi bir girişime karşılık vermeye hazırlanırken, onlara destek olabilecek halkları da teker teker susturuyordu. Sarıbaş akrabaları Dinlinler, tüm askerlik uzmanlıklarına rağmen bu genç ve hırslı adamın baskısına dayanamamış, memlekeletlerini bırakarak Sayan Dağlarının arkasına göçmek zorunda kalmışlardı. Fuyuy tamamen susturulmuş, Güney Sibirya'ya da seferler düzenlenmiştir. Hunlar ise şiddetli çarpışmalarla Tarbagatay'ın arkasına atılmışlardı. Eski Hun topraklarının tek sahibi olan Tanşihay, Cungarya ve Halha'daki halkını Sarı Su'yun çevresine yerleştirmiş ve Junlarla Hunları unutturacak biçimde, ölünceye kadar Çin'i vahşi yağmalamış, kan ve korkuya boğmuştur. Hunlar ise bir daha vatanlarına dönemediler, kaybettikleri baba ocağı, çöl ve Halha artık, Moğol denen Dunhu, Uhuan ve Syanbiy halklarının vatanıydı. "Hanhay Denizi" Gobi çölü de artık Hunların şarkı-efsanelerinde kalacaktı.</p>

  <p>Kitabın başında Hun halkının dört soyu olduğu belirtilmişti. Dünya tarihince de bu kabul edilmektedir. Tarihte Hun boyları şöyle geçer:</p>

  <p>- Kuzey Hunlar</p>

  <p>- Sogdiy Hunlar</p>

  <p>- Syanbiy Hunlar</p>

  <p>- Çinli Hunlar</p>

  <p>Tarihe sadece boy isimleri geçmemiş, onlar ise tüm Türk halkları tarafından bilinmekte:</p>

  <p>- Nart</p>

  <p>- Sya</p>

  <p>- Syanbiy (Tanşihaylı)</p>

  <p>- Oğuz</p>

  <p>Kuzey Hun şanüylerinin isimleri ve hükümdarlık dönemleri</p>

  <p>(Si Lüan Di soyu)</p>

  <p>- Tuuman, MÖ 3. yüzyıl</p>

  <p>- Mode, MÖ 209-174</p>

  <p>- Laoşan, MÖ 174-161</p>

  <p>- Günçen, MÖ 161-126</p>

  <p>- İçisiye, MÖ 126-114</p>

  <p>- Üybiy, MÖ?</p>

  <p>- Üvey, MÖ 114-105</p>

  <p>- Uşilu, MÖ 105-102</p>

  <p>- Güylihu, MÖ 102-101</p>

  <p>- Tzuydeiheu, MÖ 101-96</p>

  <p>- Sânbsânçen, MÖ?</p>

  <p>- Huluğu, MÖ 96-85</p>

  <p>- Huyan Di MÖ 85-68</p>

  <p>- Hüylüy-Tzuanküy, MÖ 68-60</p>

  <p>- Uyan Güydi (Tutsihan), MÖ 60-?</p>

  <p>- Çj'cji, ?</p>

  <p>- Huhanye, MÖ 58-31</p>

  <p>- Fuçjuley, MÖ 31-20</p>

  <p>- Susiye, MÖ 20-12</p>

  <p>- Güya, MÖ 12-8</p>

  <p>- Uçjülü, MÖ 8-MS 13</p>

  <p>- Han, MS 13-18</p>

  <p>- Üy, MS 18-46</p>

  <p>- Udadiheu, MS 46-?</p>

  <p>- Punu, MS 46-? "</p>

  <p>- Biy, MS 48-55</p>

  <p>- Ülü, MS?-87</p>

  <p>- Uyçugan, MS? 89 (Uyçugan'dan önce ismi belirlenemeyen kardeşi tahta çıkmıştır.)</p>

  <p>Çin'e bağlı Güney Hunnu Şanüylerinin İsimleri ve Hükümdarlık Yıllan</p>

  <p>- Mo, MS 55-56</p>

  <p>- Han, MS 56-59</p>

  <p>- Di, MS 59-63</p>

  <p>- Su, MS 63-?</p>

  <p>- Çjan, MS 63-85</p>

  <p>- Süan, MS 85-88</p>

  <p>- Tuntuhe, MS 88-93</p>

  <p>- Ango, MS 93-94</p>

  <p>- Şigı (Şıga), MS 94-98</p>

  <p>-Than, MS 98-124</p>

  <p>- Ba (Bi), MS 124-128</p>

  <p>- Hülü (i), MS 128-142</p>

  <p>- Fınheu, MS ?</p>

  <p>- Deuleçu, MS 143-147</p>

  <p>- Güyguyr, MS 147-172</p>

  <p>- Güyguyr'un oğlu, MS 172-179</p>

  <p>- Huçjen, MS 179 -</p>

  <p>- Kanküy, MS 179-?</p>

  <p>MS 200'lerde Güney Hunnu artık sindirilmiş ve dağılmış olduğundan tarihte önemi kalmamıştır.</p>

  <h2 class="h21"><a id="ncx1074"></a><a id="a56"></a>Hunların Avrupa Yönü</h2>

  <p>Hunların Avrupa tarafına yayılma tarihi ve yönü hakkında birbirini reddeden çelişkili bilgiler bulunmaktadır. Bu nedenle onların göç yollarını tam olarak belirlemek zordur. Yine de yazılı Çin kaynaklarına ve arkeolojiye güven daha fazla olduğundan, Kuzey Hunlarının İç Asya'dan ayrılma tarihinden itibaren (MS 97) Hun halkının Avrupa tarafına geçtiği sanılmaktadır. Fakat bunu kabul ettiğimiz takdirde Avrupa'da daha erken tarihlerde görülen Türk kısımları bir başka halk olarak ortaya çıkmakta ve bilgide çelişki oluşturmaktadır. Oysa MÖ 6-5. yüzyıllarda İç Asya'dan Avrupa'ya etnik göçler olmuştu. Bu göçe dünya tarihinde "küçük göç" adı verilmiştir. "Küçük göç" sırasında çoğunluğu Hun halklarının oluşturduğu da arkeolojik kazılardan bilinmektedir.</p>

  <p>Dolayısıyla, Kuzey Hunnu'nun Asya'dan kopma tarihini Hunların Batı yönü yolunun başlangıcı kabul etmek yanlış olur. Zira bu dönemde Ural, Altay, Skifya, Volga ve Don bölgelerinde Hun kökenli halklar mevcuttu. Hunların Batı Avrupa yönündeki akışı bir an gerçekleşen bir göç değildir. Halk göçleri MÖ 6. yüzyıldan MS 1. yüzyıla kadar sürmüştür. Arkeolojik bulgular da bu fikre aykırı değildir, zira eski Hun tarzındaki gömme töreleri birçok bölgede Hun izlerini kanıtlamıştır.</p>

  <p>Buna göre Hunların süreğen göç dalgalarıyla Avrupa'ya yayıldığı, MS 1. yüzyılda İç Asya'dan kopanların da daha önce gidenlerin yolunu izlediği fikri daha gerçekçi gelmektedir.</p>

  <p>Sözlü kültürlerde bu olayların yansımaları bulunmasına rağmen, tarih, yazılı ve arkeolojik kaynakları esas aldığından önceki göçler hakkında kanıtlı konuşmak zordur. Ancak, Kuzey Hunnu'nun yönünü izlemek mümkündür.</p>

  <p>MS 1. yüzyılın sonunda anavatanına veda eden Hunlar, önce Ural'da kendine gelmiş ve sonra da Batı Avrupa'ya yönelmiştir fikri netlik kazanmış durumdadır. Öyleyse, Ural çevresindeki halkların çoğunluğunu oluşturan Ugr halkı da onlarla birlikte olmalıydı. Kuzey Hunlarının İç Asya'yı terk etme ve Batı'da ortaya çıkmalarının arasında 250 yıllık bir zaman mesafesi vardır. Bu da Hunların bu halkla (Ugr) birleştiğini ve yeni nesillerin ortaya çıktığını göstermektedir. "Gun" adı verilen Hun nesillerinin Alan ve Sarmat (İran kökenli halklar) egemenliğini yıktığı ve barış anlaşması üzerine bir halk oluşturduğu dönem MS 350 olarak bilinmektedir. Gunlar tabii ki antropolojik olarak da değişime uğramıştır. Zira etnik partneri Ugr halkı da kendisi etkilendiği kadar onları da etkilemiştir.</p>

  <p>Alan ve Sarmatlarla Hunların karşılaşması, Kafkas önü ovalarda başlamış ve Skifya denen Kuzey Kafkas ovalarının Hunlara geçmesi ve Kafkas Halkları Birliği'nin oluşturulmasıyla sonuçlanmıştı. Bronz devrinin askeri tekniği demir devrini getiren Hunların (Gunlar) teknik ve silahlarına dayanamamıştı. Alan ve Sarmatların ortak memleketi Yantsay (Alanya), Birlik'in bir kaganatı, <span class="t10">As</span> (Alan ve Sarmat halklarının birleştirilmiş etnonimi) halkları da kardeş sıfatıyla yeni Kafkas bölgesi oluşumuna katılmışlardır. MS 350'de gerçekleşen bu olaydan sonra toprakları Avrupa yönünde genişletme ve halklara egemen olma süreci başlar. Volga (İdil) nehrinin kıyıları Türk akınlarının göbeği olmuş, Türkler (Hunlar) burada üç dala bölünerek, birincisi İdil'in aşağı kısımlarına (Hazarlar), ikincisi kuzey yönüne yayılmış, üçüncü kısımsa güney yönünü izlemiştir. Kuzeye gidenler İdil Bulgarları adını korumuş, güneye gidenlerse Bulgar, Kara Bulgar, Kuman kollarına bölünmüştür. Skifya halklarını (beş halk) yenerek Kafkas önü ovaları ve Kuzey Kafkas dağlarının sahibi olan Alan ve Sarmatlar, MS 300-350 yıllarında Bulgar, Kara Bulgar ve Kuman adı verilen Hun halkları tarafından ele geçirilmişlerdi. Kafkas önü ovaları ve dağlarında oluşan Birlik ileride, Dunay'dan Bosfor'a, Moskovya nehrinden Kafkas tepelerine kadar uzanan kocaman Deşt-i Kıpçak devletine dönüşecektir.</p>

  <p>Atilla dönemi, Hun tarihinin en çelişkili bilgilerle dolu dönemidir. Tarihî nitelemeler "vahşi göçebeler"den "medeniyet getiren halk"a kadar zıtlıklar içermektedir. Bu tarihi herkes bilir ve burada tekrarlamak konuyu başka yöne çekebilir. Kimin vahşi kimin medeni olduğu arkeoloji tarafından çoktan kanıtlanmış, saptırılmış tarihin tutarsızlığı da gerçek tarihî kanıtlar karşısında artık etkisini kaybetmiştir.</p>

  <p>Farklılıkların bir araya gelmesinin bambaşka bir oluşumu meydana getirdiği bilinen bir gerçektir. Hun halkının yaratılışı ve tarihî bununla anlatılabilir. Farklılıkların kaynaşmasından oluşan Hunlar yaşadığı dönemi aşan bir halktır.</p>

  <p>MÖ 3. binyılda gerçekleşen etnik kaynaşma sırasında, tarihi rüzgârlarla sürüklenerek Gobi çölünde yaşam mücadelesi veren halklar, zamanın insanıydı ve kendilerinden Hun diye bir halkın yaratılacağı, bu halkın da alışılmış sınırları (coğrafi, ahlaki, antropolojik, kültürel) aşacağını ve insanlık tarihinde unutulmaz bir halk olacağını düşünemezlerdi. Hun etnik unsurunda bulunduğu bilinen Avrupa tipi, Huanün ve Hunüy (Di, Dinlin) ve Sya Hanedanı döneminin temsilcileri -Şun Vey ve onun halkı, Çinliler-, Hun halkının ataları sayılmakta ve onun başarılarıyla birlikte anılmaktadırlar.</p>

  <p>Hun ismi onların torunları Türkler için de gurur kaynağıdır.</p>

  <p> </p>
</body>
</html>