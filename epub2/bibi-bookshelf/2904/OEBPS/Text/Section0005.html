<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Dinginliğin Gücü</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
    </head>
  <body class="calibre">
  <p class="calibre2" id="filepos82658"><span class="bold"><span class="calibre3">BÖLÜM 9 -ÖLÜM &amp;ÖLÜMSÜZ OLAN</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">İnsan eli değmemiş vahşi bir ormandan geçerken, tüm çevrenizde sadece bereketli bir yaşam görmezsiniz, ayrıca, her adımda yıkılmış ağaçlarla, çürüyen ağaç gövdeleriyle, çürüyen yapraklarla ve ayrışan maddeyle karşılaşırsınız. Baktığınız her yerde, yaşamı olduğu gibi, ölümü de bulursunuz.</p>

  <p class="calibre5">Ancak, daha yalçından incelediğinizde, çürüyüp ayrışan ağaç gövdesinin ve çürüyen yaprakların sadece yeni yaşamı doğurmadıklarını, ama kendilerinin de yaşam dolu olduklarını keşfedersiniz. Mikroorganizmalar iş başındadırlar. Moleküller kendilerini yeniden düzenlemektedirler. Böylece ölüm hiçbir yerde yoktur. Sadece yaşam formlarının başkalaşımı, metamorfozu vardır. Siz bundan ne öğrenebilirsiniz?</p>

  <p class="calibre5">Ölüm yaşamın karşıtı değildir. Yaşamın bir karşıtı yoktur. Ölümün karşıtı doğumdur. Yaşam ölümsüzdür, ebedidir.</p>

  <p class="calibre5">Çağlar boyunca bilgeler ve şairler insan varoluşunun rüyamsı niteliğini fark etmişlerdir; onun görünüşte çok somut ve gerçek olduğunu, ancak her an dağılıp yok olacak kadar geçici olduğunu görmüşlerdir.</p>

  <p class="calibre5">Ölüm saatinizde, yaşam öykünüz size, gerçekten, son bulmakta olan bir rüya gibi görünebilir. Yine de, bir rüyada bile gerçek olan bir öz bulunmalıdır, içinde rüyanın meydana geldiği bir bilinç olmalıdır; aksi takdirde o rüya görülmezdi.</p>

  <p class="calibre5">Peki, beden mi o bilinci yaratır, yoksa bilinç mi beden rüyasını, bir insan rüyasını yaratır?</p>

  <p class="calibre5">Neden ölümden-dönme deneyimini geçirmiş olanların çoğu ölüm korkusunu yitirmiştir? Bunun üzerinde düşünün.</p>

  <p class="calibre5">Elbette ki öleceğinizi biliyorsunuz, ama siz ölümle ilk kez “şahsen” karşılaşana dek bu sadece zihinsel bir kavram olarak kalır; ancak sızın ya da bir yakınınızın başına ciddi bir hastalık veya bir kaza geldiğinde, bir sevdiğiniz öldüğünde, ölüm sizin yaşamınıza kendi ölümlülüğünüzün farkındalığı olarak girer.</p>

  <p class="calibre5">Çoğu insan bu olguyla yüzleşmeyi korkuyla reddeder, ama eğer bunu yapmaz ve bedeninizin geçici olduğu ve her an yok olabileceği olgusuyla yüzleşirseniz, az da olsa, kendi fiziksel ve psikolojik formunuzla, “ben” ile özdeşleşmeyi bırakabilirsiniz. Tüm yaşam formlarının geçici doğasını görüp kabullendiğinizde, garip bir huzur duygusu gelip sizi kuşatır.</p>

  <p class="calibre5">Ölümle karşılaştığınızda, bilinciniz form ile özdeşleşmeden bir ölçüde kurtulur. işte bu yüzden bazı Budist geleneklerde keşişler düzenli olarak morgu ziyaret eder, ölü bedenlerin arasında oturup meditasyon yaparlar.</p>

  <p class="calibre5">Batı kültürlerinde ölüm hâlâ yaygın bir biçimde yadsınır. Yaşlı insanlar bile ölüm hakkında konuşmamaya ya da düşünmemeye çalışırlar ve ölü bedenler gözlerden saklanır. Ölümü yadsıyan bir kültür, sadece dışsal formlarla ilgilenerek, kaçınılmaz bir biçimde sığlaşır ve yüzeyselleşir. Ölüm yadsındığında, yaşam derinliğini yitirir. ismin ve formun ötesinde kim olduğumuzu bilme olanağı, aşkın boyut yaşamımızda yok olur, çünkü ölüm o boyuta açılan kapıdır.</p>

  <p class="calibre5">İnsanlar sonlardan rahatsız olma eğilimindedirler, çünkü her son küçük bir ölümdür. işte bu yüzden birçok lisanda “hoşçakal” sözcüğü “tekrar görüşmek üzere” anlamına gelir.</p>

  <p class="calibre5">Her ne zaman bir deneyim sona erse -bir arkadaş topluluğu dağılsa, bir tatil bitse, çocuklarınız evden ayrılsalar- siz küçük bir ölüm geçirirsiniz. Bilmemizde o deneyim olarak belirmiş olan bir “form” yok olur. Çoğunlukla bu geride -çoğu insanın hissetmemeye, yüzleşmemeye çalıştığı- bir boşluk hissi bırakır.</p>

  <p class="calibre5">Eğer yaşamınızdaki sonları kabullenmeyi, hatta hoş karşılamayı öğrenebilirseniz, ilk başta sizi rahatsız eden o boşluk hissinin derin bir biçimde dingin olan bir içsel genişlik duygusuna dönüştüğünü görebilirsiniz.</p>

  <p class="calibre5">Her gün bu şekilde ölmeyi öğrenerek, kendinizi Yaşama açarsınız.</p>

  <p class="calibre5">Çoğu insan kimliğinin, benlik duygusunun son derece değerli bir şey olduğunu ve onu yitirmek istemediğini hisseder. İşte bu yüzden onlar ölümden böylesine korkarlar.</p>

  <p class="calibre5">“Ben”in artık var olmayabileceği hayal edilemez ve korkutucu bir şey gibi görünür. Ama siz o değerli “Ben”i isminizle, formunuzla ve onunla ilişkili bir öyküyle karıştırıyorsunuz. O “Ben” Bilinç alanındaki geçici bir oluşumdan daha fazla bir şey değildir.</p>

  <p class="calibre5">O form kimliği sizin bildiğiniz tüm şey olduğu sürece, o değerliliğin sizin kendi özünüz olduğunu, en derin Ben’im duygunuz olduğunu ve onun bilincin kendisi olduğunu fark etmezsiniz. O sizin içinizdeki ölümsüz, ebedi siz’dir ve kaybedemeyeceğiniz tek şey odur.</p>

  <p class="calibre5">Her ne zaman yaşamınızda derin bir kayıp vuku bulsa -örneğin, malınızı, evinizi, yakın bir ilişkiyi yitirirseniz; ya da ününüzü, itibarınızı, işinizi veya bedensel yeteneklerinizi kaybetseniz- içinizde bir şey ölür. Benlik duygunuzun azaldığım, kimlik duygunuzun küçüldüğünü hissedersiniz. Ayrıca kimliğinizle ilgili bir zihinsel karışıklık da yaşayabilir, “Onsuz… ben kimim?” diye düşünebilirsiniz.</p>

  <p class="calibre5">Bilinçsiz bir biçimde özdeşleşmiş olduğunuz bir form sizi terk ettiğinde ya da yok olduğunda, bu son derece acı verici olabilir. O sizin varoluşunuzun dokusunda, deyim yerindeyse, bir delik açar.</p>

  <p class="calibre5">Böyle olduğunda, hissettiğiniz acıyı ya da üzüntüyü yadsımayın ya da bilmezlikten gelmeyin. Onun orada olduğunu kabul edin. Zihninizin o kaybın çevresinde -size kurban rolünün verildiği- bir öykü oluşturma eğilimine çok dikkat edin ve bundan sakının. Korku, öfke, içerleme, ya da kendine-acıma o role uyan duygulardır. Sonra zihin-ürünü öykünün ve o duyguların ardında neyin yattığını fark edin: O delik, o boşluk. O garip boşluk duygusuyla yüzleşip onu kabullenebilir misiniz?</p>

  <p class="calibre5">Eğer bunu yaparsanız, onun artık korku verici bir yer olmadığını görebilirsiniz. Ondan huzurun yayıldığını gördüğünüzde şaşırabilirsiniz.</p>

  <p class="calibre5">Her ne zaman ölüm vuku bulsa, her ne zaman bir yaşam formu yok olsa, o yok olan formun bıraktığı boşlukta Tanrı, o formsuz ve tezahür-etmemiş olan parlar. işte bu yüzden hayattaki en kutsal şey ölümdür. işte bu yüzden Tanrı‘nın huzuru size ölüm üzerinde derin bir tefekküre dalmanız ve ölümü kabullenmeniz yoluyla gelebilir.</p>

  <p class="calibre5">Her insan deneyimi ne kadar kısa-ömürlüdür, yaşamlarımız ne kadar geçicidir. Doğuma ve ölüme tâbi olmayan bir şey, ölümsüz bir şey, ebedi bir şey var mıdır?</p>

  <p class="calibre5">Şunun üzerinde düşünün: Eğer sadece tek bir renk olsaydı, diyelim ki sadece mavi olsaydı ve tüm dünya ve onun içindeki her şey mavi olsaydı, o zaman mavi diye bir renk olmayacaktı. Mavinin tanınabilmesi için mavi olmayan bir şeyin olması gerekir; aksi takdirde, o “göze çarpmazdı,” var olmazdı.</p>

  <p class="calibre5">Aynı şekilde, her şeyin geçici olduğunun fark edilebilmesi için geçici olmayan bir şeyin bulunması gerekmez mi? Bir başka deyişle: Eğer, kendiniz dâhil, her şey geçici olsaydı, siz bunu bilebilir miydiniz? Kendi formunuz da dâhil olmak üzere, tüm formların kısa-ömürlü doğasının farkında olmanız ve buna tanıklık edebilmeniz sizin içinizde ölüme tâbi olmayan bir şeyin bulunduğu anlamına gelmez mi?</p>

  <p class="calibre5">Siz yirmi yaşındayken, bedeninizin güçlü ve dinç olduğunun farkındasınızdır; altmış yıl sonra, bedeninizin güçsüz ve yaşlı olduğunun farkındasınızdır. Düşünceleriniz de yirmi yaşınızdaki düşüncelerinize kıyasla değişmiş olabilir, ama bedeninizin genç ya da yaşlı olduğunu veya düşüncelerinizin değişmiş olduğunu bilen farkındalık hiç değişmemiştir. O farkındalık sizdeki ölümsüz-olandır, bilmem kendisidir. O formsuz Bir Yaşam’dır. Siz Onu kaybedebilir misiniz? Hayır, çünkü siz O’sunuz.</p>

  <p class="calibre5">Bazı insanlar ölmeden hemen önce derin bir biçimde dinginleşir ve -sanki ölmekte olan formun içinden bir şey parlıyormuş gibi- adeta ışık saçarlar.</p>

  <p class="calibre5">Bazen öyle olur ki çok hasta ya da yaşlı insanlar yaşamlarının son birkaç haftasında ya da son birkaç ayında, deyim yerindeyse, adeta saydamlaşırlar. Onlar size bakarken, gözlerinden bir ışığın yayıldığını görebilirsiniz. Onlarda artık psikolojik bir ıstırap kalmamıştır. Onlar artık teslim olmuşlardır ve böylece kışı, yanı zihin-ürü-nü egosal “ben” yok olmuştur. Onlar “ölmeden önce ölmüş” ve kendi içlerindeki ölümsüzün idraki olan derin içsel huzuru bulmuşlardır.</p>

  <p class="calibre5">Her kazada ve felakette, çoğunlukla farkında olmadığımız, potansiyel olarak kurtarıcı bir boyut vardır.</p>

  <p class="calibre5">Tamamen beklenmedik ve yakında vuku bulacak olan ölümün muazzam şoku bilincinizi form ile özdeşleşmeden tamamen kurtulmaya zorlayabilir. Fiziksel ölümden önceki son anlarda ve ölürken, kendinizi formdan özgür bilinç olarak deneyimlersiniz. Birden, artık daha fazla korku hissetmezsiniz, sadece huzur duyarsınız ve “her şeyin yolunda” olduğunu, ölümün sadece bir formun yok oluşu olduğunu bilirsiniz. O zaman ölüm temelde illüzyoni bir şey olarak -özdeşleşmiş olduğunuz form kadar illüzyoni olarak- görülür.</p>

  <p class="calibre5">Ölüm, modern kültürün sizi inandırmaya çalıştığı gibi, bir anomali ya da tüm olayların en korkuncu değil, dünyadaki en doğal şeydir; o karşı kutbu olan doğumdan ayrılmaz ve onun kadar doğal bir şeydir. Ölmekte olan bir kışının yarımdayken kendinize bunu hatırlatın.</p>

  <p class="calibre5">Bir insanın ölümünde bir tanık ve refakatçi olarak bulunmak büyük bir ayrıcalık ve kutsal bir davranıştır.</p>

  <p class="calibre5">Ölmekte olan bir kişiyle birlikteyken, o deneyimin hiçbir veçhesini yadsımayın. Olmakta olan şeyi yadsımayın ve kendi hislerinizi yadsımayın. Yapabileceğiniz hiçbir şey olmadığını görmek sizin kendinizi çaresiz, üzgün, ya da kızgın hissetmenize neden olabilir. Hissettiğiniz şeyi kabullenin. Sonra bir adım daha ilen gidin: Yapabileceğiniz hiçbir şeyin olmadığını kabul edin ve bunu tamamen kabullenin. Kontrol sizde değildir. O deneyimin her veçhesine, ölmekte olan kışının hissediyor olabileceği acıya ya da rahatsızlığa olduğu gibi, kendi hislerinize de derin bir biçimde teslim olun. Teslim olmuş Bilinç halınız ve ona eşlik eden dinginlik ölen kişiye çok yardımcı olacak ve onun geçişini kolaylaştıracaktır. Eğer bir söz söylemeniz gerekiyorsa, o içinizdeki dinginlikten gelecektir. Ama sözler ikincil derecede önemli olacaktır.</p>

  <p class="calibre5">Dinginlikle birlikte kutsama gelir: Huzur.</p>

  <p class="calibre7" style="margin:0pt; border:0pt; height:1em"> </p>

  <p class="calibre2" id="filepos94476"><span class="bold"><span class="calibre3">BÖLÜM 10 -ISTIRAP ISTIRABIN SONU</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Her şey birbirine bağlıdır. Budistler bunu hep bilmişlerdir ve fizikçiler şimdi bunu doğrulamaktalar. Vuku bulan hiçbir şey diğerlerinden ayrı bir olay değildir; o sadece öyle görünür. Biz onu daha çok yargıladıkça ve etiketledikçe, onu daha çok ayırırız. Yaşamın bütünlüğü bizim düşünüşümüzle parçalara ayrılır. Yine de, o olayı yaşamın bütünü meydana getirmiştir. O kozmos denen birbirine-bağlılık ağının bir parçasıdır.</p>

  <p class="calibre5">Bu şu anlama gelir: Her ne olmuşsa, o başka türlü olamazdı.</p>

  <p class="calibre5">Çoğu durumda, görünüşte anlamsız bir olayın kozmosun bütünü içinde ne rolü olabileceğini anlayamayız, ama bütünün genişliği içinde o olayın kaçınılmazlığını görmek, olanı içsel olarak kabullenmenin ve böylece yaşamın bütünlüğüne yeniden uyumlanmanın başlangıcı olabilir.</p>

  <p class="calibre5">Gerçek özgürlük ve ıstırabın sonu bu anda her ne hissediyor ya da deneyimliyorsanız onu tamamen siz seçmişsiniz gibi yaşamaktır.</p>

  <p class="calibre5">Şimdi ile bu içsel uyumlanış ıstırabın sonudur.</p>

  <p class="calibre5">Istırap çekmek gerçekten gerekli midir? Hem evet, hem hayır.</p>

  <p class="calibre5">Eğer çektiğiniz ıstırabı çekmemiş olsaydınız, bir insan olarak hiçbir derinliğe, alçakgönüllülüğe, şefkate sahip olamazdınız. Şimdi bu sözleri okuyor olmazdınız. Çekilen ıstırap egonun kabuğunu kırıp açar ve o zaman onun amacına hizmet ettiği bir nokta gelir. Istırap çekmek, siz onun gereksiz olduğunu idrak edene dek gereklidir.</p>

  <p class="calibre5">Mutsuzluğun bir öyküye, kavramsal bir kimliğe sahip olan zihin-ürünü bir “ben”e gereksinimi vardır. Onun zamana -geçmişe ve geleceğe- gereksinimi vardır. Siz mutsuzluğunuzdan zamanı çıkardığınızda, geriye kalan nedir? Geriye bu anın “böyleliği” kalır.</p>

  <p class="calibre5">O bir ağırlık, heyecan, gerginlik, öfke, hatta tiksinme hissi olabilir. O mutsuzluk değildir ve o kişisel bir sorun değildir, insan acısında kişisel bir şey yoktur. O sadece bedenin bir yerinde hissettiğiniz yoğun bir baskı ya da yoğun bir enerjidir. Ona dikkatinizi verirseniz, o hissediş düşünmeye dönüşmez ve böylece mutsuz “ben”i aktive etmez.</p>

  <p class="calibre5">Bir hissin olmasına izin verdiğinizde neler olduğunu izleyip görün.</p>

  <p class="calibre5">Siz aklınıza gelen her düşünceyi gerçek sandığınızda bir hayli ıstırap ve mutsuzluk ortaya çıkar. Durumlar sizi mutsuz etmez. Onlar size fiziksel acı verebilir, ama mutsuz etmezler. Sizi kendi düşünceleriniz mutsuz eder. sizi kendi yorumlarınız, kendinize anlattığınız öyküler mutsuz eder.</p>

  <p class="calibre5">“Şu anda düşündüğüm düşünceler beni mutsuz ediyor.” Bu idrak sizi o düşüncelerle bilinçsiz özdeşleşmeden kurtarır.</p>

  <p class="calibre5"><span class="italic">Ne kadar kötü bir hava.</span></p>

  <p class="calibre5"><span class="italic">O, telefonuma karşılık verme nezaketini göstermedi. O beni düş kırıklığına uğrattı.</span></p>

  <p class="calibre5">Bunlar kendimize ve başkalarına, çoğunlukla yakınmalar şeklinde anlattığımız küçük öykülerdir. Onlar, bilinçsiz olarak, daima zayıf olan benlik duygumuzu kendimizi “haklı” ve bir şeyi ya da birisini “haksız” çıkararak güçlendirmek için tasarlanmıştır. “Haklı” olmak bizi hayal edilmiş bir üstünlük pozisyonuna yerleştirir ve böylece sahte benlik duygumuzu, egoyu güçlendirir. Bu ayrıca bir tür düşman da yaratır: Evet, ego kendi sınırlarını tanımlamak için düşmanlara ihtiyaç duyar ve hatta hava durumu bile bu işleve hizmet edebilir.</p>

  <p class="calibre5">Alışkanlık haline gelmiş zihinsel yargı ve duygusal kasılma sonucunda, siz yaşamınızdaki insanlarla ve olaylarla kişiselleştirilmiş, tepkisel bir ilişki içinde olursunuz. Bunların hepsi kendi-yarattığınız ıstırap biçimleridir, ama böyle görülmezler, çünkü ego için onlar doyum vericidir. Ego kendisini tepkisellik ve çatışma yoluyla güçlendirir.</p>

  <p class="calibre5">O öyküler olmadan yaşam ne kadar basit ve sade olurdu.</p>

  <p class="calibre5"><span class="italic">Yağmur yağıyor. O aramadı.</span></p>

  <p class="calibre5"><span class="italic">Ben oradaydım. O yoktu.</span></p>

  <p class="calibre5">Istırap çekerken, mutsuzken, tamamen Şimdi olanla kalın. Mutsuzluk ya da sorunlar Şimdi’de varlığını sürdüremez.</p>

  <p class="calibre5">Istırap, siz zihnen bir durumu arzu-edilmez ya da kötü olarak isimlendirdiğinizde ya da etiketlediğinizde başlar. siz bir duruma içerlersiniz ve o içerleme onu kişi-selleştirir ve tepkisel bir “ben”i getirir.</p>

  <p class="calibre5">İsimlendirmek ve etiketlemek alışkanlık haline gelmiştir, ama bu alışkanlıktan kurtulabilirsiniz. Bu uygulamaya küçük şeyleri “isimlendirmeyerek” başlayın. Eğer uçağınızı kaçırırsanız, bir fincanı düşürüp kırarsanız, ya da ayağınız kayıp çamura yuvarlanırsanız, o deneyimi kötü ya da acı verici olarak isimlendirmekten kaçınabilir misiniz? O anın “oluşunu” hemen kabullenebilir misiniz?</p>

  <p class="calibre5">Bir şeyi kötü olarak isimlendirmek içinizde duygusal bir kasılmaya neden olur. İsimlendirmeden, onun olmasına izin verdiğinizde, o anda muazzam bir güç elde edebilirsiniz.</p>

  <p class="calibre5">Duygusal kasılma sizi o güçten, yaşamın gücünden koparır.</p>

  <p class="calibre5">Adem ile Havva iyi ve kötü bilgisi ağacının meyvesini yediler.</p>

  <p class="calibre5">Herhangi bir şeyi zihnen iyi ya da kötü olarak etiketlemekten kaçınarak iyinin ve kötünün ötesine geçin. Alışkanlık haline gelmiş isimlendirmenin ötesine geçtiğinizde, evrenin gücü sizin içinizden akar. Deneyimlerle tepkisel-olmayan bir ilişki içinde olduğunuzda, daha önce “kötü” dediğiniz şey yaşamın gücüyle, çoğunlukla, hemen olmasa bile, hızla iyiye gider.</p>

  <p class="calibre5">Bir deneyimi “kötü” olarak isimlendirmek yerine, onu içsel olarak kabullendiğinizde, içsel olarak “evet” dediğinizde ve böylece onun olduğu gibi olmasına izin verdiğinizde neler olduğunu izleyip görün.</p>

  <p class="calibre5">Yaşam durumunuz her ne ise, onu Şimdi olduğu gibi tamamen kabullenseydiniz, kendinizi nasıl hissederdiniz?</p>

  <p class="calibre5">Çok “normal” olduğu için çoğunlukla ıstırap olarak görülmeyen ve hatta egoya doyum verici gelebilen birçok süptil ve o kadar süptil-olmayan ıstırap biçimi vardır: Sinirlenme, sabırsızlık, öfke, bir şeyle ya da birisiyle bir sorun yaşama, içerleme, yakınma.</p>

  <p class="calibre5">Siz tüm o ıstırap biçimlerini oluşurken fark etmeyi öğrenebilir ve şunu bilebilirsiniz: Bu anda, kendim için ıstırap yaratıyorum.</p>

  <p class="calibre5">Eğer siz kendiniz için ıstırap yaratma alışkanlığındaysanız, büyük olasılıkla, başkaları için de ıstırap yaratıyorsunuzdur. Bu bilinçsiz zihin kalıplarını, onları bilinçli kılarak, oluşurken fark ederek sona erdirebilirsiniz.</p>

  <p class="calibre5">Siz hem bilinçli olup hem de kendiniz için ıstırap yaratamazsınız.</p>

  <p class="calibre5">Mucize budur: “Kötü” gibi görünen her koşulun, kişinin ya da durumun ardında daha derin bir iyilik, bir hayır gizlidir. Siz olanı içsel olarak kabullendiğinizde, bu daha derin hayır size kendini -hem içsel hem de dışsal olarak- gösterir.</p>

  <p class="calibre5">“Kötülüğe direnmeyin” sözü insanlığın en yüksek gerçeklerinden biridir.</p>

  <p class="calibre5"><span class="italic">Bir diyalog:</span></p>

  <p class="calibre5"><span class="italic">Olanı kabullen.</span></p>

  <p class="calibre5"><span class="italic">Bunu gerçekten yapamam. Bu durum beni rahatsız etti ve kız-dırdı.</span></p>

  <p class="calibre5"><span class="italic">Öyleyse olanı kabullen.</span></p>

  <p class="calibre5"><span class="italic">Rahatsız olmamı ve kızmamı mı kabulleneyim? Kabullenemememi mi kabulleneyim?</span></p>

  <p class="calibre5"><span class="italic">Evet. Kabullenmemeni kabullen. Teslim-olmamana teslim ol. Sonra neler olduğunu gör.</span></p>

  <p class="calibre5">Kronik fiziksel acı sahip olabileceğiniz en sert öğretmenlerden biridir. Onun öğretisi “direnmenin boşuna” olduğudur.</p>

  <p class="calibre5">Hiçbir şey ıstırap çekmeyi istememekten daha normal bir şey olamaz. Yine de, eğer o istememeyi bırakabilir ve onun yerine acının orada olmasına izin verebilirseniz, acıdan süptil bir içsel ayrılığı, sizinle acı arasında bulunan bir alanı fark edebilirsiniz. Bu bilinçli olarak, isteyerek ıstırap çekmek anlamına gelir. Bilinçli olarak ıstırap çektiğinizde, fiziksel acı sizdeki egoyu hızla yakıp yok edebilir, çünkü ego büyük ölçüde direnişten oluşur. Aynı şey ağır bedensel sakatlık için de geçerlidir.</p>

  <p class="calibre5">“Istırabınızı Tanrıya sunun, O’na teslim edin,” sözü bunu söylemenin bir başka biçimidir.</p>

  <p class="calibre5">Haç simgesinin içerdiği derin evrensel gerçeği anlamak için bir Hıristiyan olmanız gerekmez.</p>

  <p class="calibre5">Haç (çarmıh) bir işkence aletidir. O bir insanın karşılaşabileceği en aşırı ıstırabı, sınırlanmayı ve çaresizliği simgeler. Sonra birden o insan, “Benim değil, Senin iraden olsun, Tanrım” sözüyle ifade edildiği gibi, teslim olur; isteyerek, bilinçli olarak ıstırap çeker. O anda, haç, işkence aleti gizli yüzünü gösterir: O aynı zamanda kutsal bir simgedir, tanrısal olanın bir simgesidir.</p>

  <p class="calibre5">Yaşamın aşkın (transandantal) bir boyutunun varlığını yadsır görünen şey, teslimiyet yoluyla, o boyuta bir giriş kapısı haline gelir.</p>

  <p class="calibre7" style="margin:0pt; border:0pt; height:1em"> </p>

  <p class="calibre2" id="filepos104614"><span class="bold"><span class="calibre3">YAZAR HAKKINDA</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Eckhart Tolle Almanya’da doğdu ve on üç yaşına dek orada yaşadı. Londra Üniversitesi’nden mezun olduktan sonra, Cambridge Üniversitesi’nde araştırmacı ve denetçi olarak çalıştı. Yirmi dokuz yaşında geçirdiği çok derin bir ruhsal değişim-dönüşüm onun eski kimliğini hemen hemen yok ederek, yaşamının seyrini kökten değiştirdi.</p>

  <p class="calibre5">Eckhart, sonraki birkaç yılı, yoğun bir içsel yolculuğun başlangıcı olan bu değişim-dönüşümü anlamaya, özümsemeye ve derinleştirmeye adadı.</p>

  <p class="calibre5">Eckhart herhangi bir dine ya da geleneğe bağlı değildir. Öğretisinde, o kadim ruhsal üstatların ebedi ve sade berraklığıyla, basit ama çok derin bir mesajı aktarmaktadır: Istıraptan kurtulup huzura kavuşmanın bir yolu vardır.</p>

  <p class="calibre5">Eckhart halen geniş çapta yolculuk yapmakta, öğretilerini dünyanın her yanına götürmektedir. Kendisi 1996’ dan beri Vancouver, Kanada’da yaşamaktadır.</p>

  <div class="mbppagebreak" id="calibre_pb_1"></div>
</body>
</html>