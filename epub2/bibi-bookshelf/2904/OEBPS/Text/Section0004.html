<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Dinginliğin Gücü</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
    </head>
  <body class="calibre">
  <p class="calibre2" id="filepos44256"><span class="bold"><span class="calibre3">BÖLÜM 5 -GERÇEK KiMLiĞiNiZ</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Şimdi sizin en derin düzeydeki kimliğinizden ayrılmaz.</p>

  <p class="calibre5">Yaşamınızdaki birçok şey önemlidir, ama sadece tek bir şey kesinlikle, mutlak şekilde önemlidir.</p>

  <p class="calibre5">Dünyanın gözünde başarılı ya da başarısız olmanız önemlidir. Sağlıklı ya da sağlıksız olmanız, eğitim görmeniz ya da görmemeniz önemlidir. Zengin ya da yoksul olmanız önemlidir -bu yaşamınızda kesinlikle bir fark yaratır. Evet, tüm bunlar nispeten önemlidir, ama mutlak şekilde önemli değildir.</p>

  <p class="calibre5">Bunların hepsinden daha önemli olan bir şey vardır ve bu o kısa-ömürlü varlığın, o kısa-ömürlü kişiselleştirilmiş benlik duygusunun ötesindeki kimliğinizin özünü bulmaktır.</p>

  <p class="calibre5">Siz yaşamınızın koşullarını yeniden düzenleyerek değil, en derin düzeyde kim olduğunuzu idrak ederek huzura kavuşursunuz.</p>

  <p class="calibre5">Eğer bir sonraki enkarnasyonunuzda kim olduğunuzu hâlâ bilmiyorsanız, yeniden enkarne olmanın da bir yararı olmaz.</p>

  <p class="calibre5">Dünyadaki tüm ıstırap ve mutsuzluk kişiselleştirilmiş bir “ben” ya da “biz” duygusundan kaynaklanır. O sizin özünüzü örtüp gizler. O içsel özün farkında olmadığınızda, sonuçta daima ıstırap ve mutsuzluk yaratırsınız. Bu, bu kadar basittir. Siz kim olduğunuzu bilmediğinizde, zihin-ürünü bir benlik yaratıp onu güzelim tanrısal varlığınızın yerine geçirir ve o korku-dolu ve muhtaç benliğe bağlanırsınız.</p>

  <p class="calibre5">O zaman o sahte benlik duygusunu korumak ve güçlendirmek sızın temel güdünüz haline gelir.</p>

  <p class="calibre5">Yaygın olarak kullanılan birçok ifade ve bazen bizzat lisanın yapısı insanların kim olduklarını bilmediklerini açıkça gösterir. Siz, sanki yaşam sahip olabileceğiniz ya da kaybedebileceğiniz bir şeymiş gibi, “O, yaşamını kaybetti” ya da “benim yaşamım” dersiniz. Gerçek şu ki, siz bir yaşama sahip değilsiniz, siz yaşamın ta kendisisiniz. Siz tüm evreni kaplayan ve kendisini bir taş, bir ot, bir hayvan, bir kişi, bir yıldız ya da bir galaksi olarak deneyimlemek için geçici olarak forma bürünen tek bir Bilinç, Tek Bir Yaşam’sınız.</p>

  <p class="calibre5">İçinizin derinliklerinde bunu zaten bildiğinizi hissedebilir misiniz? Zaten O olduğunuzu hissedebilir misiniz?</p>

  <p class="calibre5">Yaşamdaki çoğu şey için zamana ihtiyacınız vardır: Yeni bir beceriyi öğrenmek, bir ev inşa etmek, bir konuda uzmanlaşmak, bir çay demlemek… Ancak, yaşamdaki en gerekli, en aslı şey için, gerçekten önemli olan tek şey için zaman yararsızdır: Kendini-idrak-etmek, ki bu yüzeydeki benliğin ötesinde -isminizin, fiziksel formunuzun, geçmişinizin, yaşam öykünüzün ötesinde- kim olduğunuzu bilmek anlamına gelir.</p>

  <p class="calibre5">Siz kendinizi geçmişte ya da gelecekte bulamazsınız. Kendinizi bulabileceğiniz tek yer Şimdi’dir.</p>

  <p class="calibre5">Ruhsal arayış içinde olanlar kendini-idraki ya da aydınlanmayı gelecekte ararlar. Bir arayan olmanız sızın geleceğe muhtaç olduğunuzu gösterir. Eğer inandığınız şey buysa, o sızın için doğru olur: Gerçek kimliğiniz olmak için zamana ihtiyacınızın olmadığını idrak edene dek zamana ihtiyacınız olacaktır.</p>

  <p class="calibre5">Bir ağaca baktığınızda, b ağacın farkında olursunuz. Bir düşünce düşündüğünüzde ya da bir his duyduğunuzda, o düşüncenin ya da hissin farkında olursunuz. Zevk ya da acı verici bir deneyim yaşadığınızda, o deneyimin farkında olursunuz.</p>

  <p class="calibre5">Bunlar doğru ve aşikâr bildirimler olarak görünür, ancak onlara çok yakından bakarsanız, yapılarının süptil bir biçimde temel bir illüzyon içerdiğini, lisanı kullandığınızda kaçınılmaz olan bir illüzyon içerdiğini göreceksiniz. Düşünce ve lisan, hiç yoktan, aşikâr bir dualite ve ayrı bir kişi yaratır. Gerçek şudur: Siz ağacın, düşüncenin, hissin, ya da deneyimin farkında olan bir kişi değilsiniz. Siz, onun içinde ve onun vasıtasıyla o şeylerin belirdiği, farkındalık ya da bilinçsiniz.</p>

  <p class="calibre5">Yaşamınızı sürdürürken, kendinizi içinde yaşamınızın tüm içeriğinin geliştiği farkındalık olarak fark edebilir misiniz?</p>

  <p class="calibre5">Siz, “Ben kendimi bilmek istiyorum” dersiniz. siz “Ben”siniz. Siz Bilişsiniz. Her şeyin onun vasıtasıyla bilindiği bilinçsiniz. Ve o kendini bilemez o kendisidir.</p>

  <p class="calibre5">Onun ötesinde bilinecek bir şey yoktur, bununla birlikte, tüm biliş ondan kaynaklanır. “Ben” kendini bir bilgi nesnesine, bir Bilinç nesnesine dönüştüremez.</p>

  <p class="calibre5">Bu yüzden siz kendiniz için bir nesne haline gelemezsiniz. işte egosal kimlik illüzyonunun ortaya çıkmasının nedeni budur, çünkü zihinsel olarak siz kendinizi bir nesneye dönüştürmüşsünüzdür. Siz “Bu ben’im” dersiniz. Ve sonra kendinizle bir ilişki kurmaya, diğerlerine ve kendinize kendi öykünüzü anlatmaya başlarsınız.</p>

  <p class="calibre5">Kendinizi içinde olayların meydana geldiği farkındalık olarak bilerek, olaylara bağımlılıktan kurtulursunuz; kendinizi durumlarda, yerlerde ve koşullarda aramaktan kurtulursunuz. Bir başka deyişle: Vuku bulanlar ya da vuku bulmayanlar artık o kadar önemli olmaz. Durumlar, olaylar ağırlıklarını, ciddiyetlerini yitirirler. Yaşamınıza bir oyunbazlık hâkim olur. Bu dünyayı kozmik bir dans olarak, formun dansı olarak görürsünüz -ne daha fazla, ne de daha az bir şey olarak…</p>

  <p class="calibre5">Gerçekte kim olduğunuzu bildiğinizde, kalıcı ve canlı bir huzur hissedersiniz. Siz onu sevinç ya da mutluluk olarak adlandırabilirsiniz, çünkü mutluluk budur: Son derece güçlü ve canlı bir huzur. O kendinizi yaşamın forma bürünmeden önceki özü olarak bilmenin sevincidir. Bu Var’lığın, gerçek kimliğiniz olmanın sevincidir.</p>

  <p class="calibre5">Tıpkı suyun katı, sıvı ya da gazımsı olabilmesi gibi, bilinç de fiziksel madde olarak “donmuş,” zihin ve düşünce olarak “akışkan,” ya da saf bilinç olarak form’ suz olarak görülebilir.</p>

  <p class="calibre5">Saf bilinç, tezahür etmeden önceki Yaşam’dır ve o Yaşam form dünyasına “sızın” gözlerinizle bakar, çünkü siz bilinçsiniz. siz kendinizi O olarak bildiğinizde, o zaman kendinizi her şeyde görürsünüz. Bu tam bir berrak algılama halıdır. siz artık -her deneyimin onun arasından yorumlandığı bir kavramlar perdesi haline gelen- ağır bir geçmişe sahip bir varlık değilsinizdir.</p>

  <p class="calibre5">Yorumsuz bir biçimde algıladığınızda, o zaman algılayanın ne olduğunu sezebilirsiniz. Lisanla söyleyebileceğimiz en çok şey, içinde algılamanın meydana geldiği uyanık bir dinginlik alanının var olduğudur.</p>

  <p class="calibre5">“Siz”in vasıtanızla, form’suz Bilinç kendisinin farkına varmıştır.</p>

  <p class="calibre5">Çoğu insanın yaşamını arzu ve korku yönetir.</p>

  <p class="calibre5">Arzu, daha tam olarak kendiniz olabilmek için kendinize bir şeyler katma ihtiyacıdır. Tüm korku bir şeyleri kaybetme ve böylece küçülme ve daha az olma korkusudur.</p>

  <p class="calibre5">Bu iki devinim Var’lığın kimseye verilemeyeceği ya da sizden alınamayacağı gerçeğini örtüp gözden saklar. Var’lık Şimdi tüm tamlığıyla zaten sizin içinizdedir.</p>

  <p class="calibre7" style="margin:0pt; border:0pt; height:1em"> </p>

  <p class="calibre7" style="margin:0pt; border:0pt; height:1em"> </p>

  <p class="calibre2" id="filepos52135"><span class="bold"><span class="calibre3">BÖLÜM 6 -KABULLENMEK &amp; TESLiM OLMAK</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Yapabildiğiniz her seferinde, kendi içinize bir “bakın,” bunu içsel ile dışsal arasında, o sıradaki dışsal koşullarınız -bulunduğunuz yer, birlikte olduğunuz kişi, ya da yaptığınız şey- ile duygularınız ve hisleriniz arasında bilinçsiz olarak çatışma yaratıp yaratmadığınızı görmek için yapın. Olana içsel olarak karşı koymanın ne kadar acı verici olduğunu hissedebiliyor musunuz?</p>

  <p class="calibre5">Bunu fark ettiğinizde, şimdi bu boş, bu nafile çatışmayı, bu içsel savaş halini bırakmakta özgür olduğunuzu da fark edersiniz.</p>

  <p class="calibre5">Eğer o andaki içsel realitenizi dile getirecek olsaydınız, her gün ne kadar sık olarak “Bulunduğum yerde olmak istemiyorum” demek zorunda olurdunuz? Bulunduğunuz yerde -sıkışık trafikte, iş yerinizde, havaalanındaki bekleme salonunda, birlikte olduğunuz kişilerle- olmak istemediğinizde, bu nasıl bir his verir?</p>

  <p class="calibre5">Kuşkusuz, bazı yerleri terk etmek iyi olur -ve bazen bu sizin için yapılması en uygun şey olabilir. Ancak, birçok durumda, çekip gitmek bir seçenek değildir. Tüm o durumlarda, “Ben burada olmak istemiyorum” yaklaşımı sadece yararsız değil, aynı zamanda işlevsizdir de. Bu sizi ve diğerlerini mutsuz kılar.</p>

  <p class="calibre5">“Her nereye giderseniz, oradasınızdır” diye bir söz vardır. Bir başka deyişle: Siz buradasınız. Daima. Bunu kabullenmek o kadar zor mudur?</p>

  <p class="calibre5">Her duyusal algıyı ve deneyimi zihinsel olarak nitelendirip etiketlemeniz gerçekten gerekiyor mu? Yaşamla -durumlarla ve insanlarla neredeyse sürekli çatışma halinde olduğunuz- tepkisel bir hoşlanıyorum/hoşlanmıyorum ilişkisi içinde olmanız gerçekten gerekiyor mu? Yoksa bu, sadece, kurtulabileceğiniz köklü bir zihinsel alışkanlık mı? Herhangi bir şey yapmadan, bu anın olduğu gibi olmasına izin vererek kurtulabileceğiniz bir alışkanlık…</p>

  <p class="calibre5">Alışkanlık haline gelmiş ve tepkisel “hayır” egoyu güçlendirir. “Evet” onu zayıflatır. Sızın form kimliğiniz, ego, teslimiyet karşısında varlığını sürdüremez.</p>

  <p class="calibre5">“Yapacak çok işim var.” Evet, ama yapışınızın niteliği nedir? Arabayla işe gitmek, müşterilerle konuşmak, bilgisayarla çalışmak, ayak işlerini yapmak, günlük yaşamınızı oluşturan sayısız şeyle başa çıkmak -yaptığınız şeyde ne kadar tamsınız? Yapışınız teslimiyet içeriyor mu, içermiyor mu? Hayatta başarınızı belirleyen şey budur, ne kadar çaba gösterdiğiniz değil. Çaba stresi ve kendim zorlamayı, gelecekte belli bir noktaya erişmeye ya da belli bir sonuca erişmeye ihtiyaç duymayı ima eder. Kendi içinizde, az da olsa, yaptığınız şeyi yapmak istememe unsurunu saptayabilir misiniz? Bu, yaşamı yadsımaktır ve bu yüzden gerçekten başarılı bir sonuç mümkün değildir.</p>

  <p class="calibre5">Eğer bunu içinizde saptayabiliyorsanız, onu bırakıp, yaptığınız şeyde tam olabilir misiniz?</p>

  <p class="calibre5">“Her seferinde tek bir şey yapmak.” Bir Zen Üstadı Zen’in özünü böyle tanımlamıştı.</p>

  <p class="calibre5">Her seferinde tek bir şey yapmak, yaptığınız şeyde tam olmanız, ona tüm dikkatinizi vermeniz anlamına gelir. Bu teslim olmuş eylemdir, güçlenmiş eylemdir.</p>

  <p class="calibre5">Olanı kabullenmeniz sizi -benlik duygunuzun ve içsel halınızın artık zihnin “iyi” ya da “kötü” yargılarına bağlı olmadığı- daha derin bir düzeye götürür.</p>

  <p class="calibre5">Yaşamın “oluş“una “evet” dediğinizde, bu ânı olduğu gibi kabullendiğinizde, içinizde, derin bir biçimde dingin olan bir genişlik duygusu hissedebilirsiniz.</p>

  <p class="calibre5">Yüzeyde, siz hâlâ, hava güneşliyse mutlu olabilir ve hava yağmurluysa o kadar mutlu olmayabilirsiniz; bir milyon dolar kazanmaktan mutlu olabilir, tüm paranızı kaybetmekten mutsuz olabilirsiniz. Ancak, ne mutluluk ne de mutsuzluk artık o kadar derinlere işler. Sadece, Var’lığınızın yüzeyi hafifçe dalgalanır. Dış koşullar nasıl olursa olsun, içinizdeki huzur bozulmadan kalır.</p>

  <p class="calibre5">Olana “evet” demek içinizde ne dışsal koşullara, ne de içsel koşullara -sürekli değişen düşüncelere ve duygulara- bağlı olan bir derinlik boyutunu açığa çıkarır.</p>

  <p class="calibre5">Siz tüm deneyimlerin geçici olduğunu ve dünyanın size kalıcı değere sahip hiçbir şey veremeyeceğini idrak ettiğinizde, teslimiyet çok daha kolay hâle gelir. O zaman insanlarla karşılaşmaya, deneyimlere ve faaliyetlere katılmaya devam edersiniz, ama bunları egosal benliğin istekleri ve korkuları olmadan yaparsınız. Yanı, artık bir durumun, kişinin, yerin, ya da olayın size doyum veya mutluluk vermesini talep etmezsiniz. Onun geçici ve kusurlu doğasının olmasına izin verirsiniz.</p>

  <p class="calibre5">Ve mucize şu ki, siz artık ondan olanaksız bir şeyi talep etmediğinizde, her durum, kişi, yer, ya da olay sadece doyum verici hale gelmez, aynı zamanda daha uyumlu ve dingin de olur.</p>

  <p class="calibre5">Bu ânı bütünüyle kabullendiğinizde, olan ile artık tartışmadığınızda, zorlayıcı düşünme itilimi azalır ve onun yerini uyanık bir dinginlik alır. siz tamamen Bilinçlisinizdir, ancak zihin bu ânı hiçbir biçimde nitelendirip etiketlememektedir. Bu içsel direnmeme hali sizi insan zihninden sonsuz derecede daha büyük olan koşullanmamış bilince açar. Bu engin zekâ o zaman kendisini sızın vasıtanızla ifade edebilir ve size hem içten hem de dıştan yardımcı olabilir. işte bu yüzden, içsel direnişi bıraktığınızda, genelde, koşulların değişip daha iyileştiğini görürsünüz.</p>

  <p class="calibre5">Ben, “Bu anın keyfini çıkarın. Mutlu olun” mu diyorum? Hayır.</p>

  <p class="calibre5">Bu anın “oluşuna” izin verin. Bu yeter.</p>

  <p class="calibre5">Teslimiyet bu âna teslim olmaktır, onunla bu ân yorumladığınız bir öyküye değil.</p>

  <p class="calibre5">Örneğin, siz sakatlanmış ve artık yürüyemiyor olabilirsiniz. Bu durum olduğu gibidir.</p>

  <p class="calibre5">Belki zihniniz şimdi şöyle diyen bir öykü yaratmaktadır: “işte yaşamım bu hale geldi. Sonunda kendimi bir tekerlekli sandalyede buldum. Yaşam bana acımasız ve adaletsiz davrandı. Ben bunu hak etmiyorum.”</p>

  <p class="calibre5">Bu anın oluşunu kabullenebilir ve onu zihnin onun çevresinde yarattığı öyküyle karıştırmayabilir misiniz?</p>

  <p class="calibre5">Teslimiyet siz artık, “Bu benim başıma neden geliyor?” diye sormadığınızda gelir.</p>

  <p class="calibre5">Görünüşte en kabul edilemez ve acı verici durumun içinde bile daha derin bir iyilik, bir hayır gizlidir ve her felaket ilahı bir inayet tohumu içerir.</p>

  <p class="calibre5">Tarih boyunca, büyük kayıp, hastalık, hapis, ya da yaklaşan ölüm karşısında görünüşte kabul edilemez olanı kabul etmiş ve böylece “tüm anlayışı aşan huzuru” bulmuş kadınlar ve erkekler olmuştur.</p>

  <p class="calibre5">Kabul edilemez olanı kabullenmek bu dünyada en büyük inayet kaynağıdır.</p>

  <p class="calibre5">Tüm yanıtların ve açıklamaların iflas ettiği durumlar vardır. Yaşam artık bir anlam ifade etmez. Ya da ıstırap içindeki birisi gelip sizden yardım ister ve siz ne yapacağınızı veya ne söyleyeceğinizi bilemezsiniz.</p>

  <p class="calibre5">Siz bilmediğinizi tamamen kabullendiğinizde, sınırlı düşünen zihinle yanıtlar bulmaya çalışmaktan vazgeçersiniz ve işte o zaman daha büyük bir zekâ sizin vasıtanızla iş görebilir. Ve daha büyük zekâ onun içine akıp ona ilham verebileceğinden, düşünce bile o zaman bundan yararlanabilir.</p>

  <p class="calibre5">Bazen teslimiyet, anlamaya çalışmaktan vazgeçmek ve bilmemekten ötürü rahat olmak anlamına gelir.</p>

  <p class="calibre5">Hayatta asıl işlevi kendisini ve diğerlerini mutsuz kılmak, mutsuzluk yaymakmış gibi görünen birini tanıyor musunuz? Onları bağışlayın, çünkü onlar da insanlığın uyanışının bir parçasıdır. Onların oynadıkları rol egosal bilincin kâbusunun, teslim-olmama halinin yoğunlaşmasını temsil eder. Tüm bunlarda kişisel bir şey yoktur. Bu onların gerçek kimliği değildir.</p>

  <p class="calibre5">Teslimiyetin içsel olarak direnişten kabullenmeye, “hayırdan “evet”e bir geçiş olduğu söylenebilir. Siz teslim olduğunuzda, benlik duygunuz bir tepki ya da zihinsel yargı ile özdeşleşmiş olmaktan, o tepki ya da yargının çevresindeki alan olmaya dönüşür. O, form -düşünce ya da duygu- ile özdeşleşmekten, hiçbir forma sahip olmayan -geniş farkındalık- olmaya ve kendimizi öyle görmeye bir geçiştir.</p>

  <p class="calibre5">Kabul edemediğiniz, direndiğiniz kabullenme de dahil olmak üzere, tamamen kabul ettiğiniz her şey sizi huzura götürecektir.</p>

  <p class="calibre5">Yaşamı rahat bırakın. Bırakın, o olsun.</p>

  <p class="calibre7" style="margin:0pt; border:0pt; height:1em"> </p>

  <p class="calibre2" id="filepos61583"><span class="bold"><span class="calibre3">BÖLÜM 7 –DOĞA</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Biz doğaya sadece fiziksel yaşamımızı sürdürebilmek için bağlı değiliz. Bizim bize yuvaya giden yolu, kendi zihnimizin hapishanesinden çıkış yolunu göstermesi için de doğaya ihtiyacımız vardır. Biz yapmada, düşünmede, hatırlamada, beklemede kaybolduk -bir karmaşıklık labirentinde ve bir sorunlar dünyasında kaybolduk.</p>

  <p class="calibre5">Biz kayaların, bitkilerin ve hayvanların hâlâ bildikleri şeyi unutmuştuk. Biz nasıl olacağımızı -dingin olmayı, kendimiz olmayı, yaşamın bulunduğu yerde, Şimdi ve Burada olmayı- unutmuştuk.</p>

  <p class="calibre5">Dikkatinizi doğal bir şeye, insanın müdahalesi olmadan var olmuş bir şeye verdiğiniz her seferinde, kavramsallaşmış düşünüşün hapishanesinden çıkar ve, bir dereceye kadar, doğal her şeyin hâlâ mevcut olduğu Var’ lıkla birleşmişlik haline katılırsınız.</p>

  <p class="calibre5">Dikkatinizi bir taşa, bir ağaca, ya da bir hayvana vermek onun hakkında düşünmek anlamına gelmez; bu sadece, onu algılamak, onu farkındalığınız içinde tutmak anlamına gelir.</p>

  <p class="calibre5">O zaman onun özünden bir şey kendini size aktarır. Siz onun ne kadar dingin olduğunu hissedebilirsiniz ve bunu yaptığınızda aynı dinginlik sizin içinizde de ortaya çıkar. Onun Var’lıkta ne kadar derin bir biçimde bulunduğunu, olduğu şeyle ve olduğu yerle tamamen bir olarak bulunduğunu hissedersiniz. Bunu idrak ettiğinizde, siz de içinizin derinliklerinde böyle bir dinginlik yerine erişirsiniz.</p>

  <p class="calibre5">Doğada yürürken ya da dinlenirken, tam olarak orada bulunarak o âlemi onurlandırın. Sessiz ve dingin olun. Bakın. Dinleyin. Her hayvanın ve her bitkinin nasıl tamamen kendisi olduğunu görün, insanlardan farklı olarak, onlar kendilerini ikiye ayırmamışlardır. Onlar kendilerinin zihinsel imajlarıyla yaşamazlar, böylece o imajları koruyup güçlendirmeye çalışmaları, bunun için kaygılanmaları gerekmez. Geyik kendisidir. Nergis kendisidir.</p>

  <p class="calibre5">Doğadaki her şey sadece kendisiyle bir değildir, bütün ile de birdir. Onlar -“ben” ve evrenin geriye kalan kısmı şeklinde- ayrı bir varoluşa sahip çıkarak kendilerini bütünün dokusundan ayırmamışlardır.</p>

  <p class="calibre5">Doğa üzerinde tefekküre dalmak sizi o “ben”den, o büyük sorun-yaratıcıdan kurtarabilir.</p>

  <p class="calibre5">Doğanın birçok süptil sesini fark edin: Rüzgârda yaprakların hışırtısı, yağmurun sesi, bir böceğin vızıltısı, şafak vakti ilk kuş ötüşü… Kendinizi bu dinleme işine tamamen verin. O seslerin ötesinde daha büyük bir şey vardır: Düşünceyle anlaşılamayacak bir kutsallık…</p>

  <p class="calibre5">Bedeninizi siz yaratmadınız, bedenin fonksiyonlarını da sız kontrol edemezsiniz. Burada insan zihninden daha büyük bir zekâ iş başındadır. O aynı zamanda tüm doğanın varlığını sürdürmesini sağlayan zekâdır. Sız o zekâya en çok kendi içsel enerji alanınızın farkında olarak -bedendeki canlılığı, canlandırıcı mevcudiyeti hissederek- yaklaşabilirsiniz.</p>

  <p class="calibre5">Bir köpeğin oyunbazlığı, neşesi, koşulsuz sevgisi ve yaşamı her an kutlamaya hazır oluşu, çoğunlukla, köpeğin sahibinin depresif, endişeli, sorunlarla yüklü, düşüncede kaybolmuş, var olan tek zamanda ve var olan tek yerde -Şimdi ve Burada- bulunmayan içsel haliyle keskin bir biçimde çelişir, insan bu kişiyle yaşarken köpeğin nasıl olup da bu kadar aklı başında ve neşeli kalmayı becerebildiğini merak eder.</p>

  <p class="calibre5">Doğayı sadece zihinle, düşünmeyle algıladığınızda, o-nun canlılığını, var’lığını hissedemezsiniz. siz sadece formu görür, formun içindeki yaşamı -kutsal gizemi-fark etmezsiniz. Düşünce doğayı kâr ya da bilgi elde etmek için, ya da bir başka yararcı amaç için kullanılacak bir metaya indirger. Kadım orman kerestelik ağaçlar haline gelirken, kuş bir araştırma projesi haline, dağ ise kazılacak ya da fethedilecek bir şey haline gelir.</p>

  <p class="calibre5">Siz doğayı algılarken, bırakın orada düşünce’sizlik, zi-hin’sizlik alanları olsun. Doğaya bu şekilde yaklaştığınızda, o size karşılık verecek ve insan bilmemin ve gezegensel bilincin tekâmülüne katılacaktır.</p>

  <p class="calibre5">Bir çiçeğin ne kadar mevcut olduğunu, yaşama ne kadar teslim olduğunu fark edin.</p>

  <p class="calibre5">Evinizdeki bitkiye hiç gerçekten baktınız mı? Bitki dediğimiz o tanıdık ancak gizemli varlığın size sırlarını öğretmesine izin verdiniz mi? Onun ne kadar derin bir biçimde dingin olduğunu fark ettiniz mi? Nasıl bir dinginlik alanıyla kuşatıldığım? Bir bitkinin dinginlik ve huzur yayınını fark ettiğiniz anda, o bitki sizin öğretmeniniz olur.</p>

  <p class="calibre5">Bir hayvanı, bir çiçeği, bir ağacı izleyin ve onun Var’ lıkta nasıl bulunduğunu görün. O kendisidir. O büyük bir vakar, masumiyet ve kutsallığa sahiptir. Ancak, bunu görebilmek için, isimlendirme ve etiketleme zihinsel alışkanlığını aşmanız gerekir. siz zihinsel etiketlerin ötesine baktığınız anda, düşünceyle anlaşılamayacak ya da duyularla algılanamayacak o tarife sığmaz doğa boyutunu hissedersiniz. O sadece tüm doğaya nüfuz eden değil, sizin içinizde de bulunan bir uyum ve kutsallıktır.</p>

  <p class="calibre5">Soluduğunuz hava doğadır, soluk almak da öyledir.</p>

  <p class="calibre5">Dikkatinizi soluk alışınıza verin ve onu sizin yapmadığınızı fark edin. O doğanın soluğudur. Eğer soluk almayı hatırlamak zorunda olsaydınız, çok geçmeden ölürdünüz ve eğer soluk almayı kesmeye çalışmış olsaydınız, doğa üstün gelirdi ve bunu yapamazdınız.</p>

  <p class="calibre5">Siz soluk alışınızın farkında olarak ve dikkatinizi onda tutmayı öğrenerek doğa ile en yakın ve güçlü biçimde yeniden birleşirsiniz. Bu yapılması şifa verici ve derin bir biçimde güçlendirici bir şeydir. O bilinçte düşüncenin kavramsal dünyasından koşullanmamış bilincin içsel âlemine doğru bir değişim yaratır.</p>

  <p class="calibre5">Sizin Var’lıkla yeniden birleşmenize yardımcı olacak bir öğretmen olarak doğaya ihtiyacınız vardır. Ama sizin doğaya ihtiyacınız olduğu gibi, onun da size ihtiyacı vardır.</p>

  <p class="calibre5">Siz doğadan ayrı değilsiniz. Hepimiz kendisini evren boyunca sayısız formla, hepsi birbirine bağlı formlarla tezahür ettiren Bir Yaşam’ın bir parçasıyız. siz bir çiçeğin ya da bir ağacın içinde bulunduğu kutsallığı, güzelliği, muazzam dinginliği ve vakarı fark ettiğinizde, o çiçeğe ya da ağaca bir şey katarsınız. Sizin fark edişinizle, farkındalığınızla doğa da kendini tanır. O kendi güzelliğini ve kutsallığını sizin vasıtanızla tanır!</p>

  <p class="calibre5">Büyük bir sessizlik tüm doğayı kucaklar. O sizi de kucağında tutar.</p>

  <p class="calibre5">Siz ancak içsel olarak dinginleştiğinizde kayaların, bitkilerin ve hayvanların da içinde bulunduğu dinginlik âlemine erişebilirsiniz. Ancak gürültülü zihniniz sessizleştiğinde doğayla derin bir düzeyde birleşebilir ve aşırı düşünmenin yarattığı ayrılık duygusunu aşabilirsiniz.</p>

  <p class="calibre5">Düşünmek yaşamın tekâmülünde bir aşamadır. Doğa düşüncenin ortaya çıkmasından önceki masum dinginlik içinde bulunur. Ağaç, çiçek, kuş, kaya kendi güzelliğinin ve kutsallığının farkında değildir, insanlar dinginleştiklerinde, düşüncenin ötesine geçerler. Düşüncenin ötesindeki dinginlikte ek bir biliş ve farkındalık boyutu vardır.</p>

  <p class="calibre5">Doğa sizi dinginliğe eriştirebilir. Bu onun size armağanıdır. Doğayı dinginlik alanında algıladığınızda ve onunla o alanda birleştiğinizde, farkındalığınız o alana nüfuz eder. Bu sizin doğaya armağanınızdır.</p>

  <p class="calibre5">Sizin vasıtanızla doğa kendisinin farkına varır. Doğa sizi adeta milyonlarca yıldan beri beklemekteydi.</p>

  <p class="calibre7" style="margin:0pt; border:0pt; height:1em"> </p>

  <p class="calibre7" style="margin:0pt; border:0pt; height:1em"> </p>

  <p class="calibre2" id="filepos70080"><span class="bold"><span class="calibre3">BÖLÜM 8 –iLiŞKiLER</span></span></p>

  <p class="calibre7" style="margin:0pt; border:0pt; height:1em"> </p>

  <p class="calibre5">Biz insanlar hakkında bir kanıya varmakta, bir sonuca ulaşmakta çok acele ederiz. Egosal zihin için diğer insanları etiketlemek, onlara kavramsal bir kimlik vermek, onlar hakkında ahlaki bir yargıda bulunmak doyum vericidir.</p>

  <p class="calibre5">Her insan belli biçimlerde düşünmeye ve davranmaya koşullanmıştır; bu hem genetiğimizden, hem de çocukluk deneyimlerimizden ve kültürel çevremizden kaynaklanan bir koşullanmadır.</p>

  <p class="calibre5">İnsanların gerçek kimliği bu değildir, ama onlar öyle görünürler. Siz birisi hakkında bir yargıda bulunurken, o koşullanmış zihin kalıplarını onun gerçek kimliğiyle karıştırırsınız. Böyle yapmak derin bir biçimde koşullanmış ve bilinçsiz bir kalıptır. Siz o insana kavramsal bir kimlik verirsiniz ve o sahte kimlik sadece diğer kişi için değil, sizin için de bir hapishane olur.</p>

  <p class="calibre5">Yargıyı bırakmak sizin o insanların yaptıkları şeyleri görmemeniz anlamına gelmez. Bu onların davranışını bir koşullanma biçimi olarak görmeniz ve böyle kabul etmeniz anlamına gelir. Siz ondan o kişi için bir kimlik oluşturmazsınız.</p>

  <p class="calibre5">Bu diğer kişiyi olduğu gibi, sizi de koşullanmayla, formla, zihinle özdeşleşmekten kurtarır. O zaman ego artık sizin ilişkilerinizi yönetemez.</p>

  <p class="calibre5">Ego yaşamınızı yönettiği sürece, düşüncelerinizin, duygularınızın ve eylemlerinizin çoğu arzudan ve korkudan kaynaklanır. O zaman ilişkilerde siz diğer kişiden ya bir şey istersiniz ya da onun bir şeyinden korkarsınız.</p>

  <p class="calibre5">Sizin onlardan istediğiniz şey zevk ya da maddi kazanç, itibar, övgü ya da dikkat olabilir veya kıyaslama ve onlardan daha fazla olduğunuzu, daha çok şeye sahip olduğunuzu ya da daha çok şey bildiğinizi saptama yoluyla benlik duygunuzu güçlendirmek olabilir. Korktuğunuz şey ise durumun bunun tersi olması ve onların sizin benlik duygunuzu bir biçimde zayıflatmalarıdır.</p>

  <p class="calibre5">Şimdiki ânı -amacınıza ulaştıracak bir araç olarak kullanmak yerine- dikkatinizin odak noktası yaptığınızda, egoyu ve insanları amacınıza ulaştıracak bir araç olarak kullanma itilimini -başkaları pahasına kendinizi yükseltmeyi içeren o bilinçsiz itilimi- aşarsınız. Siz tüm dikkatinizi ilişkiye girdiğiniz kişiye verdiğinizde, ilişkiden -pratik meseleler hariç- geçmişi ve geleceği çıkarırsınız. Karşılaştığınız herkes ile birlikteyken tamamen orada mevcut olduğunuzda, onlar için oluşturduğunuz kavramsal kimliği -onların kim oldukları ve geçmişte ne yaptıklarıyla ilgili yorumunuzu- bırakır ve arzu ile korkunun egosal hareketleri olmadan ilişkiye girebilirsiniz. Bunun anahtarı -uyanık dinginlik olan- dikkattir.</p>

  <p class="calibre5">İlişkilerinizde istemeyi ve korkmayı aşmak ne kadar harika bir şeydir. Sevgi hiçbir şey istemez ve hiçbir şeyden korkmaz.</p>

  <p class="calibre5">Eğer ilişkide olduğunuz kışının geçmişi sizin geçmişiniz olsaydı, onun çektiği acıları çekmiş olsaydınız, onun bilinç düzeyi sizin bilinç düzeyiniz olsaydı, siz de tam onun gibi düşünür ve davranırdınız. Bu idrakle birlikte bağışlama, şefkat ve huzur gelir.</p>

  <p class="calibre5">Ego bunu işitmek istemez, çünkü eğer o artık tepkisel davranamaz ve kendini haklı göremezse, güç kaybedecektir.</p>

  <p class="calibre5">Siz Şimdi alanına gelen herkesi asıl bir konuk olarak gördüğünüzde, her bir kişinin olduğu gibi olmasına izin verdiğinizde, onlar değişmeye başlarlar.</p>

  <p class="calibre5">Bir başka insanı özü olarak tanımak için, onun hakkında herhangi bir şey bilmeniz -onun geçmişini, yaşam öyküsünü bilmeniz- gerçekten gerekmez. Biz hakkında bilmeyi kavramsal olmayan daha derin bir bilişle karıştırırız. Hakkında bilmek ve bilmek tamamen farklı modellerdir. Bin form ile, diğeri ise form’suz olanla ilgilidir. Biri düşünce yoluyla, diğeri ise dinginlik yoluyla iş görür.</p>

  <p class="calibre5">Hakkında bilmek pratik amaçlar için yararlıdır. O düzeyde, biz onsuz yapamayız. Ancak, o ilişkilerde hâkim olan model olduğunda, çok sınırlayıcı, hatta yıkıcı hale gelir. Düşünceler ve kavramlar insanlar arasında yapay bir bariyer, bir ayrılık yaratır. O zaman ilişki ve etkileşimleriniz Var’lıkta köklenmez, zihne-dayalı olurlar. Kavramsal bariyerler olmadığında, sevgi tüm insan ilişkilerinde doğal olarak mevcut olur.</p>

  <p class="calibre5">İnsan ilişki ve etkileşimlerinin çoğu sözcüklerin alışverişiyle, yanı düşünce âlemiyle sınırlıdır. Özellikle yakın ilişkilerinize biraz sessizlik ve dinginlik getirmeniz gereklidir.</p>

  <p class="calibre5">Hiçbir ilişki sessizlik ve dinginlikle birlikte gelen genişlik duygusu olmadan gelişemez. Doğada birlikte meditasyon yapın ya da sessiz bir zaman geçirin. Bir yürüyüşe çıktığınızda, ya da arabada veya evde otururken, birlikte sessizlik ve dinginlik içinde olmaktan rahat olun. Dinginlik yaratılamaz ve yaratılması da gerekmez. Sadece, zaten orada olan, ama çoğunlukla zihinsel gürültü tarafından örtülüp gizlenen dinginliğe açık ve alıcı olun.</p>

  <p class="calibre5">Eğer geniş dinginlik eksikse, ilişkiye zihin hâkim olacaktır ve o zaman ilişkiye sorunlar ve çatışma kolayca hâkim olabilir. Eğer orada dinginlik varsa, o herhangi bir şeyi, her şeyi içerebilir.</p>

  <p class="calibre5">Gerçekten dinlemek ilişkiye dinginlik getirmenin bir başka yoludur. Siz birisini gerçekten dinlediğinizde, dinginlik boyutu ortaya çıkar ve ilişkinin asli bir parçası haline gelir. Ama, gerçekten dinlemek nadir görülen bir beceridir. Çoğunlukla, bir kişinin dikkatinin büyük bölümünü onun düşünceleri kaplar. Olsa olsa, o sizin sözlerinizi değerlendiriyor ya da söyleyeceği bir sonraki şeyi hazırlıyor olabilir. Ya da o kendi düşünceleri içinde kaybolmuştur ve sizi hiç dinlemiyordur.</p>

  <p class="calibre5">Gerçek dinleme işitsel algıyı çok aşar. O uyanık dikkatin ortaya çıkışıdır ki bu sözcüklerin alınıp kabul edildiği bir mevcudiyet alanıdır. Sözcükler şimdi ikincil hale gelir, ikinci derecede gelir. Onlar anlamlı olabilir ya da bir anlam ifade etmeyebilir. Dinlediğiniz sözcüklerden, ne dinlediğinizden çok daha önemli olan şey dinleme eylemidir, siz dinlerken ortaya çıkan bilinçli mevcudiyet alanıdır. O alan sizin diğer kişiyle kavramsal düşünüşün yarattığı ayırıcı bariyerler olmadan buluştuğunuz birleştirici bir farkındalık alanıdır. Ve şimdi diğer kişi artık “diğer” değildir. O alanda, siz onunla tek bir farkındalık, tek bir Bilinç olarak birleşmişsinizdir.</p>

  <p class="calibre5">Yakın ilişkilerinizde sık sık tekrarlanan dramlar yaşıyor musunuz? Nispeten önemsiz anlaşmazlıklar çoğu kez şiddetli tartışmalara ve duygusal acıya yol açıyor mu?</p>

  <p class="calibre5">Böyle deneyimlerin kökeninde temel egosal kalıplar yatar: Haklı çıkmaya ve elbette, diğer kışının haksız çıkmasına ihtiyaç duyma; yani, zihinsel pozisyonlarla özdeşleşme. Bir de egonun “ben” ile “diğeri” arasındaki ayrılık duygusunu güçlendirmek için bir şeyle ya da birisiyle belli aralıklarla çatışmaya girme ihtiyacı vardır; ego bu ayrılık duygusu olmadan varlığını sürdüremez.</p>

  <p class="calibre5">Buna ek olarak, her insanın içinde taşıdığı, hem o insanın kişisel geçmişinden, hem de insanlığın çok uzun bir zaman öncesine uzanan ortak acısından kaynaklanan birikmiş duygusal acı vardır. Bu “acı-bedeni” içinizde bulunan ve ara sıra size hâkim olan bir enerji alanıdır, çünkü o beslenmek ve yenilenmek için daha fazla duygusal acı deneyimlemeye ihtiyaç duyar. O sizin düşünüşünüzü kontrol etmeye ve onu derin bir biçimde olumsuz kılmaya çalışacaktır. O, olumsuz düşüncelerinize baydır, çünkü bu düşünceler onun frekansıyla rezonansa girer ve böylece o onlarla beslenebilir. O ayrıca -sonuçta ortaya çıkan dramdan ve duygusal acıdan beslenmek için- size yakın olan kişilerde, özellikle partnerinizde olumsuz duygusal tepkileri de kışkırtacaktır.</p>

  <p class="calibre5">Kendinizi yaşamınızda bu kadar çok mutsuzluk yaratan şeyden, bu acıyla derin bilinçsiz özdeşleşmeden nasıl kurtarabilirsiniz?</p>

  <p class="calibre5">Onun farkına varın. Onun siz olmadığınızı idrak edin ve onu olduğu gibi, yani geçmişteki acı olarak tanıyın. Onun partnerinizde ya da sizde ortaya çıkışına tanık olun. Onunla bilinçsiz özdeşleşmeniz kırıldığında, onu kendi içinizde gözlemleyebildiğinizde, onu artık beslemezsiniz ve o yavaş yavaş enerji yükünü yitirecektir.</p>

  <p class="calibre5">İnsan ilişki ve etkileşimi cehenneme dönüşebilir. Ya da o büyük bir ruhsal uygulama olabilir.</p>

  <p class="calibre5">Başka bir insana bakıp ona karşı büyük bir sevgi hissettiğinizde, ya da doğadaki güzelliği izlediğinizde ve içinizdeki bir şey ona derin bir biçimde karşılık verdiğinde, bir an gözlerinizi kapatın ve içinizdeki o sevginin ya da güzelliğin -sizden, gerçek doğanızdan ayrılmaz- özünü hissedin. Dışsal form sizin içsel olarak, özünüzde olduğunuz şeyin geçici bir yansımasıdır. işte bu yüzden, tüm dışsal formlar sizi terk edecek olsalar da, sevgi ve güzellik sizi asla terk edemez.</p>

  <p class="calibre5">Sizin nesneler dünyasıyla, sizi kuşatan ve her gün kullandığınız sayısız şeyle ilişkiniz nedir? Oturduğunuz sandalyeyle, kaleminizle, arabanızla, fincanınızla ilişkiniz nedir? Onlar sizin için sadece amaca ulaştıran birer araç mı, yoksa ara sıra, kısa bir süre için de olsa onları fark ederek ve onlara dikkatinizi vererek onların varlığını onurlandırıyor musunuz?</p>

  <p class="calibre5">Siz nesnelere bağlandığınızda, onları kendi gözünüzde-ki ve başkalarının gözündeki değerinizi yükseltmek için kullandığınızda, nesnelerle ilgili kaygı tüm yaşamınıza kolayca hâkim olabilir. Nesnelerle özdeşleştiğinizde, onları oldukları gibi takdir etmezsiniz, çünkü onlarda kendinizi aramaktasınızdır.</p>

  <p class="calibre5">Bir nesneyi olduğu gibi, olduğu şey olarak takdir ettiğinizde, zihinsel projeksiyon yapmadan onun varlığını kabul ve tasdik ettiğinizde, onun varlığı için şükran duymamanız mümkün olmaz. Onun gerçekte cansız olmadığını, sadece duyularınıza böyle göründüğünü de hissedebilirsiniz. Fizikçiler moleküler düzeyde onun, gerçekten, canlılıkla titreşen bir enerji alanı olduğunu doğrulayacaklardır.</p>

  <p class="calibre5">Nesneler âlemini benliksiz bir biçimde takdir ettiğinizde, çevrenizdeki dünya zihinle kavrayamayacağınız biçimlerde canlanacaktır.</p>

  <p class="calibre5">Bir insanla karşılaştığınızda, ne kadar kısa bir süre için olursa olsun, ona tüm dikkatinizi vererek onun varlığını kabul ve tasdik ediyor, onu onurlandırıyor musunuz? Yoksa onu amaca ulaştıracak bir araca, sadece bir işleve ya da role mi indirgiyorsunuz?</p>

  <p class="calibre5">Marketteki kasiyerle, otoparktaki görevliyle, tamirciyle, “müşteri” ile ilişkinizin niteliği nedir?</p>

  <p class="calibre5">Bir dikkat ânı yeterlidir. Siz onlara bakarken ya da onları dinlerken uyanık bir dinginlik hissedersiniz -bu belki iki-üç saniye, belki daha uzun sürer. Bu, genellikle oynadığımız ve özdeşleştiğimiz rollerden daha gerçek bir şeyin ortaya çıkması için yeterlidir. Tüm roller insan zihni olan koşullanmış bilincin bir parçasıdır. dikkat yoluyla ortaya çıkan şey koşullanmamış olandır -o sizin isminizin ve formunuzun altındaki özünüz-dür. Siz artık bir senaryoyu oynamamaktasınızdır; siz gerçek olmuşsunuzdur. O boyut içinizden ortaya çıktığında, o ayrıca o boyutu diğer kişinin içinden de çekip ortaya çıkarır.</p>

  <p class="calibre5">Temelde, elbette, “diğeri” yoktur ve siz daima kendinizle karşılaşırsınız.</p>

  <p class="calibre7" style="margin:0pt; border:0pt; height:1em"> </p>
</body>
</html>