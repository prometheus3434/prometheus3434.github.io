<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>15. Bölüm -Doğru Konsantrasyon,Doğru Yoğunlaşma</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/SCHLBKI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/CENSCBK.TTF")
    }
@font-face {
    font-style: italic;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKBI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKB.TTF")
    }
</style></head>
  <body class="calibre">
<h1 class="calibre3"><a id="a91" class="calibre1"></a>15. Bölüm -Doğru Konsantrasyon,<span class="th2">Do</span><span class="th2">ğ</span><span class="th2">ru Yo</span><span class="th2">ğ</span><span class="th2">unla</span><span class="th2">ş</span><span class="th2">ma</span></h1>
<p class="calibre5"> </p>
<p class="calibre5">Doğru Konsantrasyon, Doğru Yoğunlaşma <span class="t21">(samyak samadhi)</span> uygulaması tek-odaklı bir zihin geliştirmektir. Konsantrasyon, yoğunlaşma sözcüğünün karşıtı olan Çince karakter “eşitliği korumak”, ne çok yüksek ne çok alçak, ne çok heyecanlı ne çok sönük olmamak demektir. Bazen konsantrasyon karşılığında kullanılan başka bir Çince karakter de “gerçek zihnin meskeni” anlamına gelir.</p>
<p class="p36">İki tür konsantrasyon vardır, aktif ve seçici. Aktif konsantrasyonda zihin, değişirken bile, şu anda olan bitenlerin üstünde durur. Bir Budist keşişin<span class="t17">(1)</span> şu şiiri aktif konsantrasyonu anlatır:</p>
<p class="p36"> </p>
<p class="p2"><span class="t12">(1) </span><span class="t12">Vietnaml</span><span class="t12">ı</span><span class="t12"> Dhyana Ustas</span><span class="t12">ı</span><span class="t12"> Huong Hai’nin </span><span class="t12">ş</span><span class="t12">iiri (Koku Okyanusu).</span></p>
<p class="calibre5"> </p>
<p class="calibre5"><span class="t21">Rüzgar bambuda f</span><span class="t21">ı</span><span class="t21">s</span><span class="t21">ı</span><span class="t21">ld</span><span class="t21">ı</span><span class="t21">yor</span></p>
<p class="calibre5"><span class="t21">ve bambu dans ediyor.</span></p>
<p class="calibre5"><span class="t21">Rüzgar dindi</span><span class="t21">ğ</span><span class="t21">i zaman,</span></p>
<p class="calibre5"><span class="t21">bambu duruyor.</span></p>
<p class="calibre5"> </p>
<p class="calibre5">Rüzgar gelir ve bambu onu buyur eder. Rüzgar gider ve bambu bırakır gitsin. Şiir şöyle devam ediyor:</p>
<p class="calibre5"><span class="t21"> </span></p>
<p class="calibre5"><span class="t21">Gümü</span><span class="t21">ş</span><span class="t21">i bir ku</span><span class="t21">ş</span></p>
<p class="calibre5"><span class="t21">sonbahar gölünün üstünde uçuyor.</span></p>
<p class="calibre5"><span class="t21">Geçip gitti</span><span class="t21">ğ</span><span class="t21">i zaman</span></p>
<p class="calibre5"><span class="t21">gölün yüzeyi ku</span><span class="t21">ş</span><span class="t21">un imgesini</span></p>
<p class="p40"><span class="t21">tutmaya çal</span><span class="t21">ı</span><span class="t21">ş</span><span class="t21">m</span><span class="t21">ı</span><span class="t21">yor.</span></p>
<p class="calibre5">Kuş gölün üstünde uçarken yansıması berraktır. Kuş gittikten sonra göl bulutları ve gökyüzünü o denli net yansıtır. Aktif konsantrasyon uygulaması yaparken geleni buyur ederiz. Başka birşeyi düşünmez ya da özlemeyiz. Sadece tüm varlığımızla şimdiki anda bulunuruz. Her ne gelirse gelir. Konsantrasyonumuzun nesnesi geçip gittiği zaman zihnimiz sakin bir göl gibi berrak kalır.</p>
<p class="calibre5">“Seçici konsantrasyonu” uyguladığımız zaman bir nesne seçer onu bırakmayız. Oturma veya yürüme meditasyonu sırasında, yalnız veya başkalarıyla birlikte uygulama yaparız. Gökyüzünün ve kuşların orada olduğunu biliriz, fakat dikkatimiz kendi nesnemizin üstünde odaklanmıştır. Eğer konsantrasyonumuzun nesnesi bir matematik problemiyse televizyon seyretmeyiz veya telefonda konuşmayız. Başka herşeyi bırakır ve bu nesnenin üstünde odaklanırız. Araba sürerken arabamızdaki yolcuların hayatı bizim konsantrasyonumuza bağlıdır.</p>
<p class="calibre5">Konsantrasyonu ıstırabımızdan kaçmak için kullanmayız. Kendimizi tam anlamıyla şimdiki anda kılmak için konsantre oluruz. Yoğunlaşmış halde oturur, yürür veya dururken insanlar bizim sabitliğimizi ve dinginliğimizi görür. Her anı derinlemesine yaşayınca sürekli konsantrasyon doğal olarak gelir ve bu da karşılık olarak içgörünün ortaya çıkmasına neden olur.</p>
<p class="calibre5">Doğru Konsantrasyon mutluluğa ve aynı zamanda Doğru Edime götürür. Yoğunlaşma seviyemiz ne kadar yüksekse, yaşamımız o kadar nitelikli olur. Vietnamlı gençkızlara anneleri sık sık eğer konsantre olurlarsa daha güzel olacaklarını söylerler. Bu tam anlamıyla şimdiki anda bulunmaktan gelen bir güzelliktir. Genç bir kadın dikkatsizce hareket ettiği zaman canlı veya rahat görünmez. Annesi bu sözleri kullanmayabilir, fakat kızını Doğru Konsantrasyon uygulaması yapmaya teşvik eder. Oğlunu da aynı şeye teşvik etmemesi yazıktır. Herkesin konsantrasyona ihtiyacı vardır.</p>
<p class="calibre5">Meditasyon konsantrasyonunun dokuz seviyesi vardır. İlk dördü Dört Dhyana’dır. Bunlar şekil alemindeki konsantrasyonlardır. Sonraki beş seviye şekilsiz aleme aittir. İlk dhyana’yı uygularken hala düşünürsünüz. Diğer sekiz seviyede düşünme yerini diğer enerjilere bırakır. Şekilsiz konsantrasyonlar başka geleneklerde de uygulanır, fakat Budacılığın dışında uygulandığı zaman, genellikle ıstırabınıza dair içgörüyle birlikte gelen kurtuluşun gerçekleştirilmesinden ziyade acıdan kaçmak içindir. Konsantrasyonu kendinizden veya içinizde bulunduğunuz durumdan kaçmak için kullandığınızda bu yanlış konsantrasyondur. Bazen rahatlamak için sorunlarımızdan kaçmak isteriz, fakat bir zaman gelir bunlarla yüzleşmek için dönmemiz gerekir. Dünyevi konsantrasyon kaçma peşindedir. Dünyeviden üstün konsantrasyon tam özgürleşmeyi hedefler.</p>
<p class="calibre5">Samadhi uygulaması yapmak yaşamamız için bize verilen her anı derinlemesine yaşamaktır. Samadhi konsantrasyon, yoğunlaşma demektir. Konsantre olmak için, tümüyle şimdiki anda olmak, neler olup bittiğinin farkında ve dikkatli olmak gerekir. Dikkat konsantrasyonu ortaya çıkarır. Derin konsantre olduğunuz zaman ana gömülürsünüz. An olursunuz. Samadhi’nin bazen “gömülme” olarak çevrilmesinin nedeni budur. Doğru Dikkat ve Doğru Konsantrasyon bizi duyusal zevkler ve şiddetli arzu aleminin üstüne çıkartır ve kendimizi daha hafif ve daha mutlu buluruz. Dünyamız artık kaba ve ağır değildir, arzular alemi <span class="t21">(karma dhatu)</span> değildir. O ince madde alemi, şekil alemidir <span class="t21">(rupa dhatu).</span></p>
<p class="calibre5">Şekil aleminde dört dhyana seviyesi vardır. Dikkat, konsantrasyon, sevinç, mutluluk, huzur ve sakinlik bu dört seviye aracılığıyla gelişmeyi sürdürür. Dördüncü dhyana’dan sonra, uygulama yapan kişi gerçekliğin içini derinlemesine görebildiği daha derin bir konsantrasyon deneyimine -dört şekilsiz dhyana’ya- girer. Burada duyusal arzu ve maddecilik aldatıcı doğasını açığa vurur ve artık engel olmazlar. Fenomen dünyasının sürekli olmayan, özsüz ve birlikte varolan doğasını görmeye başlarsınız. Toprak, su, hava, ateş, uzay, zaman, hiçlik ve algılar birlikte vardır. Hiçbir şey sadece kendi başına olamaz.</p>
<p class="calibre5">Beşinci konsantrasyonun seviyesinin nesnesi sınırsız uzaydır. Bu konsantrasyonu uygulamaya başladığımızda herşey uzay gibi görünür. Fakat daha derinlemesine çalıştıkça, uzayın toprak, su, hava, ateş ve bilinç gibi sadece “uzay-olmayan unsurlarda” varolduğunu ve bunlardan ibaret olduğunu anlarız. Uzay tüm maddi şeyleri oluşturan altı unsurdan sadece biri olduğu için uzayın ayrı, bağımsız bir varoluşunun olmadığını biliriz. Buda’nın öğretilerine göre, hiçbir şeyin ayrı bir özü yoktur. Bu nedenle uzay ve herşey birlikte vardır. Uzay diğer beş unsurla birlikte vardır.</p>
<p class="calibre5">Altıncı konsantrasyon seviyesinin nesnesi sınırsız bilinçtir. Başlangıçta sadece bilinci görürüz, fakat sonra bilincin aynı zamanda toprak, su, hava, ateş ve uzay olduğunu da görürüz. Uzayın gerçeği aynı zamanda bilincin de gerçeğidir.</p>
<p class="calibre5">Yedinci konsantrasyon seviyesinin nesnesi hiçliktir. Normal algıyla çiçekleri, meyvaları, çaydanlığı ve masayı görürüz ve bunların birbirinden ayrı varolduğunu düşünürüz. Fakat daha derinlemesine baktığımızda, meyvanın çiçeğin içinde ve çiçeğin, bulutun ve toprağın meyvanın içinde olduğunu görürüz. Dış görünüş ve işaretlerin ötesine geçip “tekliğe” varırız. Başlangıçta ailemizin üyelerinin birbirinden ayrı olduğunu düşünürüz, fakat sonradan birbirlerini kapsadıklarını görürüz. Siz olduğunuz gibisiniz, çünkü ben olduğum gibiyim. İnsanlar arasındaki yakın bağlantıyı görür ve işaretlerin ötesine geçeriz. Uzayın milyonlarca ayrı varoluşu kapsadığını düşünmeye alıştık. Şimdi “işaretlerin varolmayışını” anlıyoruz.</p>
<p class="calibre5">Sekizinci konsantrasyon seviyesi ne algılama ne de algılamamadır. Herşeyin, en azından kısmen hatalı olan algılarımız tarafından üretildiğini biliriz. Bu nedenle, kendi algılama şeklimize güvenemeyeceğimizi anlar ve gerçeklikle doğrudan temas içinde olmak isteriz. Algılamayı hepten kesemeyiz, fakat en azından şimdi algının bir işaretin algısı olduğunu biliyoruzdur. Artık işaretlerin gerçekliğine inanmadığımız için algımız bilgelik olur. İşaretlerin ötesine geçeriz (“algılama yok”), fakat algısız olmayız (“algılamama yok”).</p>
<p class="calibre5">Konsantrasyonun, yoğunlaşmanın dokuzuncu seviyesine kesilme denilir. “Kesilme” burada duyguların ve algıların kesilmesi değil, duygularımız ve algılarımızdaki cehaletin kesilmesi demektir. Bu konsantrasyondan içgörü doğar. Şair Nguyen Du şöyle diyordu, “Gözlerimizle görüp kulaklarımızla işitir işitmez kendimizi ıstıraba açarız.” Hiçbir şeyi görüp duyamadığımız bir konsantrasyon, bir yoğunlaşma halinde, algılamanın olmadığı bir dünyada olmayı özleriz. Dallarımızın arasında rüzgarın şarkı söylediği bir çam ağacı olmak isteriz, çünkü çam ağacının acı çekmediğine inanırız. Istırabın olmadığı bir yer arayışı doğaldır.</p>
<p class="calibre5">Algılamamanın dünyasında, yedinci <span class="t21">(manas)</span> ve sekizinci <span class="t21">(alaya)</span> bilinçler her zamanki gibi işlev görmeyi sürdürür ve cehaletimiz ve içsel oluşumlar arşiv bilincimizde bozulmadan kalır ve yedinci bilinçte tezahür ederler. Yedinci bilinç bir öz inancını yaratan ve özü ötekinden ayıran aldanış enerjisidir. Algılamama konsantrasyonu alışkanlık enerjilerimizi dönüştürmediği için insanlar bu konsantrasyondan çıktığı zaman acıları olduğu gibi kalır. Fakat meditasyon yapan kişi dokuzuncu konsantrasyon seviyesine, arhat aşamasına ulaştığında manas dönüşür ve arşiv bilincindeki içsel oluşumlar saflaşır. En büyük içsel oluşum süreksizlik ve özsüzlük gerçeğini bilmemektir. Bu bilgisizlik açgözlülük, nefret, karmaşa, gurur, şüphe ve görüşleri doğurur. Bu bedbahtlıklar hep birlikte, her zaman özü diğerinden ayıran manas denilen bir bilinç savaşının ortaya çıkmasına neden olur.</p>
<p class="calibre5">Kişi iyi çalışma yaptığı zaman, dokuzuncu, bilinç seviyesinin ışığı şeylerin gerçekliği üstünde parıldar ve cehaleti dönüştürür. Sizin öz ve özsüzlük tuzağına düşmenize neden olan tohumlar dönüşür, alaya manas’ın pençesinden kurtulur ve artık manas’ın bir öz oluşturma işlevi kalmaz. Manas şeylerin birlikte varolan ve birbirinin içine nüfuz eden doğasını görebilen Eşitlik Bilgeliği haline gelir. Başkalarının yaşamının kendimizinki kadar değerli olduğunu görebiliriz, çünkü artık özle öteki arasında bir ayrım yoktur. Manas arşiv bilinci üstündeki pençesini kaldırdığı zaman, arşiv bilinci evrendeki herşeyi yansıtan Büyük Ayna Bilgeliği haline gelir.</p>
<p class="calibre5">Altıncı bilinç <span class="t21">(manovijnana)</span> dönüştüğü zaman buna Mükemmel Gözlem Bilgeliği denir. Zihin bilinci bilgeliğe dönüştükten sonra fenomenleri gözlemeyi sürdürür, fakat bu gözlemi farklı bir şekilde yapar, çünkü zihin bilinci cehalet tuzağına düşmeden gözlemlediği herşeyin birlikte varolan -çokluğun içindeki teki, tüm gelip gitme, doğum-ölüm tezahürlerini v.s. görerek-doğasının</p>
<p class="calibre5">farkındadır. İlk beş bilinç Mükemmel Kavrama Bilgeliği haline gelir. Önceleri acı çekmemize neden olan gözlerimiz, kulaklarımız, burnumuz, dilimiz ve bedenimiz bizi böylesilik bahçesine götüren mucizeler haline gelir. Bu nedenle, tüm bilinç seviyelerinin dönüşümü Dört Bilgelik olarak gerçekleşir. Bu uygulama sayesinde yanlış bilincimiz ve yanlış algılarımız dönüşür. Dokuzuncu konsantrasyon seviyesinde sekiz bilincin hepsi işlev görüyordur. Algı ve duygular hala oradadır, fakat öncekinden farklıdırlar, çünkü cehaletten kurtulmuşlardır.<span class="t17">(2)</span></p>
<p class="calibre5">Buda pek çok konsantrasyon, pek çok yoğunlaşma uygulaması öğretti. Süreksizlik Üstüne Konsantrasyon uygulaması yapmak için sevdiğinize baktığınız her zaman onu süreksiz olarak görün ve onu bugün mutlu kılmak için elinizden geleni yapın. Eğer sürekli olduğunu düşünürseniz hiç bir zaman düzelmeyeceğine inanabilirsiniz. Süreksizlik içgörüsü sizin şiddetli arzu, bağlılık ve umutsuzluğun neden olduğu ıstırabın tuzağına düşmenizi engeller.</p>
<p class="calibre5">Özsüzlük Üstüne Konsantrasyon uygulaması yapmak için ilişkiye girdiğiniz herşeydeki birlikte varolma doğasıyla temas edin. Bu size sevinç ve huzur verir ve acı çekmenizi önler. Nirvana Üstüne Konsantrasyon uygulaması yapmak gerçekliğin nihai boyutuyla temas etmenize ve doğum-suzluk ve ölüm-süzlük alemlerine girmenize yardım eder. Süreksizlik, Özsüzlük ve Nirvana Üstüne Konsantrasyonlar tüm yaşamımızı uygulamaya koymamız için yeterlidir. Gerçekte bu üçü birdir. Eğer süreksizliğin doğasıyla derinlemesine temas ederseniz özsüzlük (birlikte varolma) ve nirvananın doğasıyla da temas edersiniz. Tek konsantrasyon tüm konsantrasyonları içerir. Herşeyi yapmanıza gerek yoktur.</p>
<p class="calibre5"> </p>
<p class="p2"><span class="t12">2) Bu 27. bolümde aç</span><span class="t12">ı</span><span class="t12">klanm</span><span class="t12">ı</span><span class="t12">ş</span><span class="t12">t</span><span class="t12">ı</span><span class="t12">r.</span></p>
<p class="calibre5"> </p>
<p class="calibre5">Mahayana Budizmi’nde <span class="t21">Shurangama Samadhi</span> (Kahraman Yürüyüşü Konsantrasyonu), <span class="t21">Saddharmapundarika Sa</span><span class="t21">madhi</span> ve <span class="t21">Avatamsaka Samadhi</span> gibi yüzlerce konsantrasyon daha vardır. Bunların hepsi önemlidir ve mükemmeldir. Nilüfer Sutrasına göre, aynı zamanda hem tarihi hem de nihai boyutlarda yaşamalıyız. İçimizdeki suyun özüyle temas edebilmemiz için bir dalga gibi yaşamımızı derinlemesine yaşamalıyız. Mutlak gerçeklik boyutuyla temas edecek şekilde yürür, bakar, nefes alır ve yeriz. Doğum ve ölümü ve tek ve çok, varolma ve varolmama korkularını aşarız.</p>
<p class="calibre5">Buda sadece Gridhrakuta, Akbaba Doruğunda bulunmaz. Eğer radyoda Buda’nın Gridhrakuta Dağında tekrar ortaya çıkacağını ve halkın yürüme meditasyonu yapmak için ona katılmaya davet edildiğini ve Hindistan’a gelen uçaklarda her yerin dolduğunu duysaydınız siz de gitmek istediğiniz için hüsrana uğrardınız. Uçakta bir yer bulacak kadar şanslı bile olsanız hala Buda ile birlikte yürüme meditasyonu yapmanız mümkün olmayabilir. Çoğu yürürken nasıl şimdiki anda kalınacağını ve nasıl nefes alınıp verileceğini bilmeyen o kadar çok insan var ki. Oraya gitmenin faydası ne?</p>
<p class="calibre5">Niyetinize derinlemesine bakın. Daha sonra Buda ile birlikte olduğunuzu söyleyebilmek için dünyanın yarısını uçmak istiyor musunuz? Pek çok insan bunu yapmak ister. Şimdi ve burada olmayı başaramadan bir hac yerine varırlar. Bir kaç dakika burayı gezdikten sonra sonraki hac yerine akın ederler. Orada olduklarını ispatlamak için fotoğraf çeker ve bunları arkadaşlarına göstermek için eve dönmeye heveslenirler. “Oradaydım. Kanıtım var. Buda’nın yanında duran benim.” Oraya gidecek olan insanların çoğunun arzusu bu olurdu. Onlar Buda ile birlikte yürüyemezler. Onlar şimdi ve burada olamazlar. Onlar sadece “Oradaydım ve işte Buda’nın yanında duran benim” demek isterler. Fakat bu doğru değildir. Orada değillerdi. Ve o da Buda değildi. “Orada olmak” bir kavramdır ve sizin gördüğünüz Buda sadece bir görünüştür. Çok pahalı bir makineniz bile olsa gerçek Buda’nın fotoğrafını çekemezsiniz.</p>
<p class="calibre5">Eğer Hindistan’a uçma imkanınız yoksa, lütfen evde yürüme çalışması yapın; yürürken gerçekten Buda’nın elini tutabilirsiniz. Sadece huzur ve mutluluk içinde yürüyün ve Buda orada sizinle olacaktır. Hindistan’a uçan ve elinde Buda ile çekilmiş fotoğraflarıyla dönen gerçek Buda’yı görmemiştir. Gerçekliğe siz sahipsiniz; onun sadece levhası vardır. Fotoğraf çekme fırsatı bulmak için koşuşturup durmayın. Gerçek Buda’yla temas edin. Ona ulaşılabilir. Elini tutun ve yürüme meditasyonu yapın. Nihai boyutla temas edebildiğiniz zaman Buda ile birlikte yürürsünüz. Dalganın su olması için ölmesi gerekmez. O zaten sudur. Bu Nilüfer Sutrasının konsantrasyonudur. Yaşamınızın her anını derinlemesine yaşayın ve yürürken, yerken, içerken ve sabah yıldızına bakarken nihai, gerçek boyutla temas edin.</p>
<p class="calibre5"> </p>
</body>
</html>
