<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>10. Bölüm -Doğru Düşünme</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/SCHLBKI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/CENSCBK.TTF")
    }
@font-face {
    font-style: italic;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKBI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKB.TTF")
    }
</style></head>
  <body class="calibre">
<h1 class="calibre3"><a id="a86" class="calibre1"></a>10. Bölüm -Doğru Düşünme</h1>
<p class="calibre5">Doğru Görüş içimizde sağlam olduğu zaman Doğru Düşünceye de sahip oluruz <span class="t21">(samyak samkalpa).</span> Düşüncemizin temelinde Doğru Görüş olması gerekir. Ve eğer kendimizi Doğru Düşünce konusunda eğitirsek Doğru Görüşümüz daha da iyi hale gelecektir. Düşünme zihnimizin dilidir. Doğru Düşünme konuşmamızı net ve yararlı kılar. Düşünme genellikle edime yol açtığı için Doğru Edim yoluna girmemiz için Doğru Düşünme gereklidir.</p>
<p class="calibre5">Doğru Düşünme şeyleri olduğu gibi yansıtır. Yanlış düşünme “baş aşağı” <span class="t21">(viparyasa)</span> görmemize neden olur. Doğru Düşünme uygulaması kolay değildir. Genellikle zihnimiz birşey düşünürken bedenimiz başka birşey yapar. Beden ve zihin bir değildir. Bilinçli soluma önemli bir bağdır. Nefesimize konsantre olduğumuzda zihinle bedeni yeniden bir araya getirir ve tekrar bütün oluruz.</p>
<p class="calibre5">Descartes “Düşünüyorum. öyleyse varım” dediği zaman, varoluşumuzu düşüncemizin varolduğu olgusuyla ispatlayabileceğimizi kastediyordu. O düşündüğümüz için gerçekten orada olduğumuz, varolduğumuz sonucuna vardı. Ben bunun karşıtı bir sonuca varırdım: “Düşünüyorum, öyleyse yokum.” Beden ve zihin bir arada olmadığı sürece kayboluruz ve burada olduğumuzu ger</p>
<p class="calibre5">çekten söyleyemeyiz. Eğer dikkatle soluma ve içimizdeki ve çevremizdeki iyileştirici ve canlandırıcı unsurlarla temas etme çalışması yaparsak huzur ve sükunet buluruz. Dikkatli soluma zihnimizi geçmişteki üzüntüler ve gelecek hakkındaki kaygılarla meşgul etmeye son vermemize yardım eder. İçinde bulunduğumuz anda yaşamla temasa geçmemize yardım eder. Düşünmemizin çoğu gereksizdir. Bu düşünceler sınırlıdır ve içlerinde pek bir anlayış yoktur. Bazen sanki başımızın içinde- gece gündüz çalışan- bir teyp varmış gibi hissederiz ve bu teybi kapatamayız. Kaygılanırız, gerginleşiriz ve kabuslar görürüz. Dikkat çalışması yaptığımız zaman zihnimizdeki teybi duymaya başlarız ve düşünmemizin yararlı olup olmadığım farkedebiliriz.</p>
<p class="calibre5">Düşünmenin iki kısmı vardır -ham düşünce <span class="t21">(vitarka) </span>ve gelişen düşünce <span class="t21">(vichara).</span> Ham düşünce şöyle birşeydir, “Bu öğleden sonra edebiyat sınıfı için bir makale hazırlayıp vermem gerek.” Bu düşüncenin gelişmesi, ödevi doğru yapıp yapmadığımızı, vermeden önce bir kez daha okumamızın gerekip gerekmediğini, öğretmenimizin ödevi geç verdiğimizi farkedip etmeyeceğini v.s. merak etmek olabilir. Vitarka özgün düşüncedir. Vichara özgün düşüncenin gelişmesidir.</p>
<p class="calibre5">Meditasyon konsantrasyonunun ilk aşamasında <span class="t21">(dhyana),</span> her iki tür düşünce de vardır. İkinci aşamada, her ikisi de yoktur. Gerçeklikle daha derin bir temastayızdır, sözcüklerden ve kavramlardan kurtulmuşuzdur. Geçen yıl ormanda bir grup çocukla yürürken, küçük kızlardan birinin uzun uzun düşündüğünü farkettim. Sonunda bana şöyle sordu, “Muhterem keşiş, bu ağacın kabuğu ne renk?” “Gördüğün renkte,” dedim. Onun tam önündeki harika dünyaya girmesini istiyordum. Başka bir kavram daha eklemek istemiyordum.</p>
<p class="calibre5">Doğru Düşünmeyle ilgili dört uygulama vardır:</p>
<p class="calibre5"><span class="t7">1.</span><span class="t7">  </span><span class="t16">“Emin misin?” -</span> Eğer yolunuzda bir ip varsa ve siz bunu bir yılan olarak algılarsanız, bunun ardından korkuya dayanan bir düşünce gelir. Algınız ne kadar hatalıysa düşünmeniz de o kadar yanlış olacaktır. Lütfen büyük bir kağıda “Emin misin?” diye yazıp sık sık görebileceğiniz bir yere asın. Kendinize bu soruyu tekrar ve tekrar sorun. Yanlış algılar doğru olmayan düşünmeye ve gereksiz ıstıraba yol açar.</p>
<p class="calibre5"><span class="t7">2.</span><span class="t7">  </span><span class="t16">“Ne yap</span><span class="t16">ı</span><span class="t16">yorum?”</span> Bazen öğrencilerimden birine, geçmiş ve gelecek hakkındaki düşüncelerinden kurtulup şimdiki zamana dönmesine yardım etmek için “Ne yapıyorsun?” diye sorarım. Bu soruyu onun - tam burada, tam şimdide- olmasına yardım etmek için sorarım. Yanıtlamak için sadece gülümsemesi gerekir. Tek bu gülümseme bile oradaki mevcudiyetini gösterir.</p>
<p class="calibre5">Kendinize ‘Ben ne yapıyorum?’ diye sormak bir- şeyleri çabucak bitirmeyi isteme alışkanlığınızı altetmenize yardım eder. Kendinize gülümseyin ve şöyle deyin, ‘Bu bulaşığı yıkamak hayatımdaki en önemli iş’. Kendinize ‘Ben ne yapıyorum?’ diye sorunca bu soruyu derinlemesine düşünün. Eğer düşünceleriniz sizi alıp götürüyorsa, araya girmek için dikkati kullanmanız gerekir. Gerçekten orada olduğunuz zaman, bulaşık yıkamak derin ve zevkli bir deneyim olabilir. Fakat başka şeyler düşünerek bulaşık yıkıyorsanız zamanınızı harcarsınız ve muhtemelen bulaşıkları da iyi yıkamazsınız. Eğer orada değilseniz, 84.000 tabak yıkasanız bile yaptığınız işin değeri olmaz.</p>
<p class="calibre5">İmparator Wu Çin’de Zen Budizmin kurucusu olan Bodhidharma’ya tüm ülkede tapınaklar kurarak ne kadar değer kazanmış olduğunu sordu.</p>
<p class="calibre5">Bodhidharma ‘Hiç kazanmadım’ diye yanıtladı. Fakat eğer dikkatli bir şekilde bir tabak bile yıkasanız, şimdiki anda kalarak küçük bir tapmak da kursanız -başka bir yerde olmayı istemeden, ün ve tanınma peşinde olmadan- bu edimin değeri sınırsızdır ve kendinizi çok mutlu hissedersiniz. Sık sık kendinize ‘Ben ne yapıyorum?’ diye sorun. Düşünceleriniz sizi alıp götürmediği ve dikkat içinde edimde bulunduğunuz zaman mutlu olur ve başkaları için bir mutluluk kaynağı olursunuz.</p>
<p class="calibre5"><span class="t7">3.</span><span class="t7">  </span><span class="t16">“Merhaba, Al</span><span class="t16">ı</span><span class="t16">ş</span><span class="t16">kanl</span><span class="t16">ı</span><span class="t16">k Enerjisi”</span> -Alışkanlıklarımıza, hatta bize acıyı verenlerine bile bağlanma eğilimindeyizdir. İşkoliklik bunun bir örneği. Geçmişte atalarımız masaya yemek koymak için neredeyse hiç durmadan çalışmış olmalılar. Fakat bugün çalışma şeklimiz oldukça zorlayıcı ve yaşamla gerçek bir temasa girmemizi önlüyor. Sürekli işimizi düşünüyoruz ve nefes alacak zamanımız bile olmuyor. Kiraz çiçeklerini düşünecek ve çayımızı dikkatle içecek zamanı bulmamız gerekiyor. Edimde bulunma tarzımız düşünme tarzımıza bağlıdır ve düşünme tarzımız alışkanlık enerjilerimize bağlıdır. Bunu anladığımız zaman sadece şöyle demeliyiz, “Merhaba, alışkanlık enerjim,” ve alışkanlık halindeki düşünme ve edimde bulunma modellerimizle iyi arkadaş olmalıyız. Bu kökleşmiş düşünceleri kabul edebildiğimiz ve bunlardan suçluluk duymadığımız zaman üstümüzdeki hakimiyetlerinin büyük kısmını kaybederler. Doğru Düşünme Doğru Edime götürür.</p>
<p class="calibre5"><span class="t7">4.</span><span class="t7">  </span><span class="t16">Bodhichitta -</span> Bizim “sevgi zihnimiz”, pek çok varlığa mutluluk vermek amacıyla içimizde anlayış geliştirmek için duyduğumuz derin istektir. Bu bizi düşünceli yaşama çalışması için motive eden güçtür.</p>
<p class="p15">Düşünmemizin temelinde bodhichitta olunca söylediğimiz ya da yaptığımız herşey başkalarının özgürleşmesine yardım eder. Doğru Düşünme aynı zamanda Doğru Gayreti de davet eder.</p>
<p class="calibre5">Buda bize sorunlu düşünceleri dönüştürmemize yardım edecek pek çok yol sundu. Buda bunun bir yolunun, tıpkı bir marangozun çürümüş tahta çiviyi yerine yeni bir tane çakarak değiştirmesi gibi, “tahta çiviyi değiştirerek” sağlıksız düşüncenin yerine sağlıklı bir düşünce koymak olduğunu söylüyordu.<span class="t17">(1)</span> Eğer sürekli sağlıksız düşünce modellerinin saldırısına uğruyorsak tahta çiviyi nasıl değiştireceğimizi ve bu modellerin yerine nasıl sağlıklı düşünceler koyacağımızı öğrenmeliyiz. Buda sağlıksız düşünmeyi aynı zamanda boynunuza ölü bir yılan asmaya benzetiyordu. Sağlıksız düşüncelerin doğmasını önlemenin en kolay yolu, diyordu, sağlıklı bir çevrede, dikkatli yaşama uygulaması yapan bir toplulukta yaşamaktır. Dharma kardeşlerinin varlığı ve yardımıyla Doğru Düşünmeyi muhafaza etmek kolaydır. İyi bir çevrede yaşamak önleyici ilaçtır. </p>
<p class="calibre5">Doğru Düşünme Doğru Görüşle uyum içinde olan düşünmedir. Bu yolumuzu bulmaya yardım eden bir haritadır. Fakat gideceğimiz yere vardığımızda, haritayı bırakıp gerçekliğe tümüyle girmeliyiz. “Düşünmemeyi düşün" Zen’de iyi bilinen bir ifadedir. Doğru Görüşü ve  Doğru Düşünmeyi uyguladığınızda, sevinç, huzur ve özgürlük tohumlarına dokunabileceğiniz, ıstırabınızı iyileştirip dönüştürebileceğiniz ve başkaları için gerçekten hali hazırda bulunabileceğiniz şimdiki anda yaşarsınız.</p>
<p class="calibre5"> </p>
<p class="p2"><span class="t38">(1) </span><span class="t38">Discourse on Removing Distracting Thoughts </span><span class="t38">(Vitakkasanthana Sutta), </span><span class="t38">Majjhima Nikaya 20.</span><span class="t11"> </span></p>
<p class="p"><span class="t"> </span></p>
</body>
</html>
