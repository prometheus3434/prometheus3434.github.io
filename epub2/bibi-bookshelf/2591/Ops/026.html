<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>14. Bölüm -Doğru Gayret</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/SCHLBKI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/CENSCBK.TTF")
    }
@font-face {
    font-style: italic;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKBI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKB.TTF")
    }
</style></head>
  <body class="calibre">
<h1 class="calibre3"><a id="a90" class="calibre1"></a>14. Bölüm -Doğru Gayret</h1>
<p class="calibre5">Doğru Gayret <span class="t21">(samyak pradhana),</span> veya Doğru Çaba, Sekiz Katlı Yüce Yolu gerçekleştirmemize yardım eden enerji türüdür. Eğer mal mülk, seks veya yiyecek için gayret gösterirsek bu yanlış gayrettir. Eğer günün her saati kar ya da ün kazanmak veya acıdan kaçmak için çalışırsak bu da yanlış gayrettir. Dışarıdan gayret gösteriyormuşuz gibi görünebilir, fakat bu Doğru Gayret değildir. Aynısı meditasyon çalışması için de doğru olabilir. Çalışmamızda gayretli görünebiliriz, fakat eğer bu bizi gerçeklikten veya sevdiklerimizden uzaklaştırıyorsa yanlış gayrettir. Bedenimizin ve zihnimizin acı çekmesine neden olacak şekilde oturma veya yürüme meditasyonu yapıyorsak, bu çabamız Doğru Gayret değildir ve Doğru Görüşe dayanmaz. Çalışmamız zeki olmalı ve öğretinin Doğru Anlaşılmasına dayanmalıdır. Çok çalıştığımız için Doğru Gayreti uyguladığımızı söyleyemeyiz.</p>
<p class="calibre5">Tang Hanedanlığı Çin’inde gece gündüz oturma meditasyonu uygulayan bir keşiş vardı. Herkesten daha çok çalıştığını düşünüyor ve bundan gurur duyuyordu. Gece gündüz bir kaya gibi oturuyordu, fakat acısı dönüşmedi. Bir gün bir ustası<span class="t17">(1)</span> ona şöyle sordu, “Neden bu kadar çok oturuyorsun?” Keşiş yanıtladı, “Bir Buda olmak için!” Usta bir kiremit alıp cilalamaya koyuldu. Ke</p>
<p class="calibre5"> </p>
<p class="p2"><span class="t12">1 Usta Huairang (667-744)</span></p>
<p class="calibre5"> </p>
<p class="calibre5">şiş sordu, “Ustam, ne yapıyorsun?” Ustası yanıtladı, “Bir ayna yapıyorum.” Keşiş, “Bir kiremitten nasıl ayna yapabilirsin ki?” diye sordu. Ustası ona dönerek yanıtladı, “Oturarak nasıl bir Buda olabilirsin ki?”</p>
<p class="calibre5">Doğru Gayretle ilişkili dört uygulama şunlardır: (1) Arşiv bilincimizde henüz ortaya çıkmamış olan sağlıksız tohumları engellemek, (2) Ortaya çıkmış olan sağlıksız tohumların arşiv bilincimize dönmesine yardım etmek, (3) Henüz ortaya çıkmamış olan arşiv bilincimizdeki sağlıklı tohumları sulamanın yollarını bulmak ve arkadaşlarımızdan da aynısını yapmalarını istemek, ve (4) Ortaya çıkmış olan sağlıklı tohumları besleyerek zihin bilincimizde kalmalarını ve güçlenmelerini sağlamak. Buna Dört Katlı Doğru Gayret denir.</p>
<p class="calibre5">“Sağlıksız” kelimesi özgürlüğe ya da Yola vesile olmayan anlamına gelir. Arşiv bilincimizde dönüşümümüz için yararlı olmayan pek çok tohum vardır ve eğer bu tohumlar sulanırsa daha da güçlenirler. Açgözlülük, nefret, cehalet ve yanlış görüşler ortaya çıktığı zaman eğer bunları Doğru Dikkatle kucaklarsak, er ya da geç güçlerini yitirir ve arşiv bilincimize geri dönerler.</p>
<p class="calibre5">Sağlıklı tohumlar henüz ortaya çıkmadığı zaman onları sulayabilir ve bilinçli zihnimize girmelerine yardım edebiliriz. Bu mutluluk, sevgi, sadakat ve uzlaşma tohumlarının her gün sulanması gerekir. Eğer onları sularsak kendimizi sevinçli hissederiz ve bu da onları daha uzun süre kalmaya teşvik eder. Sağlıklı zihinsel oluşumları zihin bilincimizde tutmak dördüncü Doğru Gayret uygulamasıdır.</p>
<p class="calibre5">Dört Katlı Doğru Gayret sevinç ve ilgiyle beslenir. Eğer çalışmanız size sevinç vermiyorsa doğru çalışmıyorsunuzdur. Buda keşiş Sona’ya sordu, “Keşiş olmadan önce müzisyen olduğun doğru mu?” Sona doğru olduğunu söyledi. Buda sordu, “Eğer aletinin teli çok gevşekse ne olur?”</p>
<p class="p2">“Çaldığın zaman ses gelmez,” diye yanıtladı Sona. “Tel çok sıkı olduğu zaman ne olur?”</p>
<p class="calibre5">“Kopar.”</p>
<p class="calibre5">Buda, “Yolu uygulamak da aynıdır,” dedi. “Sağlığını koru. Sevinçli ol. Kendini yapamayacağın şeylere zorlama.”<span class="t17">(2)</span> Bedensel ve psikolojik sınırlarımızı bilmeliyiz. Çileri çalışmalar yapmak için kendimizi zorlamamalı veya duyusal zevklerin içinde kaybolmamalıyız. Doğru Gayret, çilecilik ve duyusal düşkünlük uçları arasındaki Orta Yolda yatar.</p>
<p class="calibre5">Uyanışın Yedi Unsuru<span class="t17">(3)</span> öğretileri de Doğru Gayret uygulamasının bir parçasıdır. Sevinç bir uyanış unsurudur ve Doğru Gayretin temelidir. Uyanışın başka bir unsuru olan rahatlık da Doğru Gayret için esastır. Gerçekte, sadece Doğru Gayret değil, Doğru Dikkat ve Doğru Yoğunlaşma da sevinç ve rahatlık gerektirir. Doğru Gayret kendimizi zorlamak demek değildir. Eğer sevinçliysek, rahat ve ilgiliysek çabamız kendiliğinden gelir. Çanın bizi oturma ya da yürüme meditasyonu yapmaya çağırdığını duyduğumuzda, eğer meditasyonu sevinçli ve ilginç buluyorsak buna katılmak için enerjimiz olur. Eğer oturma veya yürüme meditasyonuna katılacak enerjimiz yoksa, bunun nedeni bu çalışmaların bize sevinç vermemesi veya bizi dönüştürmemesi ya da henüz bunların faydasını görmememizdir.</p>
<p class="calibre5">Ben bir keşiş adayı olmak istediğim zaman ailem keşiş hayatının benim için zor olacağını düşündü. Fakat ben bunun benim mutlu olmam için tek yol olduğunu biliyordum ve İsrar ettim. Aday olunca kendimi kuşlar kadar mutlu ve özgür hissettim. Sutraları şarkı halinde</p>
<p class="calibre5"> </p>
<p class="p2"><span class="t12">(2)</span><span class="t12"> </span><span class="t12">Vinaya Mahavagga Khuddaka Nikaya 5.</span></p>
<p class="p2"><span class="t12">(3)</span><span class="t12"> </span><span class="t12">Uyan</span><span class="t12">ı</span><span class="t12">ş</span><span class="t12">ı</span><span class="t12">n Yedi Unsuru: dikkat, fenomenleri inceleme, gayret, ne</span><span class="t12">ş</span><span class="t12">e, rahat</span><span class="t12">l</span><span class="t12">ı</span><span class="t12">k, yo</span><span class="t12">ğ</span><span class="t12">unla</span><span class="t12">ş</span><span class="t12">ma ve b</span><span class="t12">ı</span><span class="t12">rak</span><span class="t12">ı</span><span class="t12">vermedir. Bkz. 26. bölüm.</span></p>
<p class="p34"> </p>
<p class="p34">okuma zamanı geldiğinde kendimi bir konsere davet edilmişim gibi hissettim. Bazen ay ışığı olan gecelerde, keşişler hilal şeklindeki havuzun kenarında sutralar okurken sanki cennette melekleri dinliyor gibiydim. Başka bir görevim olduğu için sabah okumalarına katılamadığım zamanlar sırf Buda Salonundan gelen <span class="t21">Shurangama Sutras</span><span class="t21">ı</span><span class="t21">'n</span><span class="t21">ı</span><span class="t21">n</span> sözlerini duymak bile bana mutluluk veriyordu. Tu Hieu Tapınağındaki herkes ilgi, sevinç ve gayretle çalışıyordu. Zorlama bir çaba yoktu, sadece çalışma yapan kardeşlerimizin ve öğretmenimizin sevgisi ve desteği vardı.</p>
<p class="p36">Plum Köyünde, çocuklar oturma ve yürüme meditasyonuna ve sessiz yemeklere katılırlar. Önceleri, bunu sadece çalışma yapan arkadaşlarıyla birlikte olmak için yaparlar, fakat meditasyonun verdiği sevinç ve huzuru tattıktan sonra, istedikleri için kendi başlarına devam ederler. Bazen bu çalışmanın gerçek sevincini tatmadan önce yetişkinlerin dış biçim üstüne dört-beş yıl çalışma yapmaları gerekir. Usta Guishan şöyle diyordu, “ Zaman bir ok gibi uçar. Eğer derinlemesine yaşamazsak hayatımızı boşuna harcarız.”<span class="t17">(4)</span> Hayatını bu çalışmaya adayabilen, öğretmenine ve çalışma yapan arkadaşlarına yakın olma şansı olan biri, ona büyük bir mutluluk verebilecek olan harika bir fırsata sahiptir. Eğer Doğru Gayretten yoksunsak, bunun nedeni bizim için doğru olan bir çalışma yolu bulamamamız veya çalışma yapma ihtiyacını derinden hissetmememizdir. Dikkatli bir yaşam harika olabilir.</p>
<p class="p36"> </p>
<p class="calibre5"><span class="t12">(4)</span><span class="t12"> </span><span class="t12">Thich </span><span class="t12">Nhat </span><span class="t12">Hanh’</span><span class="t12">ı</span><span class="t12">n</span><span class="t12"> </span><span class="t20">Stepping into Freedom</span><span class="t12"> </span><span class="t12">adl</span><span class="t12">ı</span><span class="t12"> kitab</span><span class="t12">ı</span><span class="t12">ndaki </span><span class="t12">“Encouraging </span><span class="t12">Words”den: </span><span class="t12">An Introduction to Buddhist Monastic Training (Berkeley: Parallax Press, 1997), s. 89-97. Guishan (771-853) Tang </span><span class="t12">Hanedanl</span><span class="t12">ığı</span><span class="t12">n</span><span class="t12">ı</span><span class="t12">n büyük </span><span class="t12">meditasyon </span><span class="t12">ustalar</span><span class="t12">ı</span><span class="t12">ndan biriydi.</span></p>
<p class="p36"> </p>
<p class="calibre5"><span class="t21">Bu sabah uyand</span><span class="t21">ığı</span><span class="t21">mda gülümsedim.</span></p>
<p class="calibre5"><span class="t21">Önümde yepyeni yirmidört saat var.</span></p>
<p class="calibre5"><span class="t21">Her an</span><span class="t21">ı</span><span class="t21"> tam olarak ya</span><span class="t21">ş</span><span class="t21">amaya, ve</span></p>
<p class="calibre5"><span class="t21">tüm varl</span><span class="t21">ı</span><span class="t21">klara </span><span class="t21">ş</span><span class="t21">efkatin gözleriyle bakmaya and</span></p>
<p class="calibre5"><span class="t21">içtim.(5)</span></p>
<p class="calibre5"><span class="t13"> </span></p>
<p class="calibre5">Bu gatha’yı ezberden söylemek bize günü iyi yaşamamız için enerji verebilir. Yirmidört saat mücevherlerle dolu bir hazinedir. Eğer bu saatleri harcarsak yaşamımızı harcarız. Buradaki uygulama, bu günün çalışmamız için bir fırsat olduğunu kavrayarak uyanır uyanmaz gülümsemektir. Bunu boşa harcamamak bize kalmıştır. Her varlığa sevgi ve şefkatin gözleriyle baktığımız zaman kendimizi harika hissederiz. Dikkat enerjisiyle, bulaşık yıkamak, yerleri süpürmek ya da oturma veya yürüme meditasyonu yapmak çok daha değerli olur.</p>
<p class="calibre5">Acı bizi çalışmaya itebilir. Kaygılı veya üzgün olduğumuz ve bu çalışmaların bizi rahatlattığını gördüğümüzde bunu sürdürmek isteriz. Acının içine bakmak ve bu ıstırabı neyin doğurduğunu görmek enerji gerektirir. Fakat bu içgörü bizi acımıza nasıl son vereceğimizi ve bunu yapmak için gerekli olan yolu görmeye yönlendirir. Acımızı kucakladığımız zaman onun kaynağını görür ve bir yol olduğu için bunun sona erebileceğini anlarız. Acımız merkezdedir. Gübreye baktığımız zaman çiçekler görürüz. Ateş denizine baktığımız zaman bir nilüfer çiçeği görürüz. Acımızdan kaçmayan, fakat onu kucaklayan yol bizi özgürleşmeye götürecek olan yoldur.</p>
<p class="calibre5">Acımızla doğrudan uğraşmamız her zaman gerekli değildir. Bazen acımızın arşiv bilincimizde uyuşmuş halde yatmasına izin verebilir ve içimizdeki ve çevremizdeki canlandırıcı ve şifa verici unsurlara dikkatimizle temas etme fırsatını kullanırız. Bunlar, tıpkı antikor-</p>
<p class="calibre5"> </p>
<p class="p2"><span class="t12">(5) Thich Nhat Hanh, Present Moment,Wonderful Moment</span><span class="t20">,</span><span class="t12"> s.3.</span></p>
<p class="p2"><span class="t9"> </span></p>
<p class="calibre5">ların kanımıza giren yabancı korları halletmeleri gibi, acımızı hallederler. Sağlıksız tohumlar ortaya çıktığında bunları halletmemiz gerekir. Sağlıksız tohumlar uyuşuk halde oldukları zaman işimiz onların huzur içinde uyumalarına ve temelde dönüşmelerine yardım etmektir.</p>
<p class="calibre5">Doğru Görüşle gitmemiz gereken yolu görürüz ve bu görüşümüz bize inanç ve enerji verir. Eğer bir saat yürüme meditasyonu yaptıktan sonra kendimizi daha iyi hissediyorsak, bu çalışmayı sürdürmeye kararlı oluruz. Yürüme meditasyonunun başkalarına nasıl huzur verdiğini gördüğümüz zaman bu çalışmaya daha da çok inanırız. Sabırla, tüm çevremizdeki yaşamın sevinçlerini keşfedebiliriz ve daha çok enerjiye, ilgiye ve gayrete sahip oluruz.</p>
<p class="calibre5">Dikkatli yaşama uygulaması sevinçli ve hoş olmalıdır. Eğer nefes alır verir ve sevinç ve huzur hissederseniz bu Doğru Gayrettir. Eğer kendinizi bastırır, çalışmanız sırasında acı çekerseniz bu muhtemelen Doğru Gayret değildir. Çalışmanızı inceleyin. Size neyin sürekli mutluluk ve sevinç verdiğini görün. Çalışmanızı kolaylaştırabilecek dikkatli bir enerji alanı oluşturan bir sangha ile, kardeşlerle vakit geçirmeye çalışın. Acınızı şefkat, huzur ve anlayışa dönüştürmek için bir öğretmeninizle ve bir arkadaşınızla birlikte çalışın ve bunu sevinç ve rahatlıkla yapın. Doğru Gayret budur.</p>
<p class="calibre5"> </p>
</body>
</html>
