<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>20. Bölüm -Buda’nın Üç Bedeni</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/SCHLBKI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: normal;
    src: url("res:///system/media/sdcard/my fonts/CENSCBK.TTF")
    }
@font-face {
    font-style: italic;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKBI.TTF")
    }
@font-face {
    font-style: normal;
    font-family: "Century Schoolbook", serif;
    font-weight: bold;
    src: url("res:///system/media/sdcard/my fonts/SCHLBKB.TTF")
    }
</style></head>
  <body class="calibre">
<h1 class="calibre3"><a id="a97" class="calibre1"></a>20. Bölüm -Buda’nın Üç Bedeni</h1>
<p class="calibre5">İnsanların sevgi, özgürlük ve anlayış gibi nitelikleri kişileştirmek istemeleri doğaldır. İşte Buda bu ruhla “üç bedene” sahip olarak simgelenmiştir: <span class="t39">Dharmakaya,</span> aydınlanma ve mutluluğun kaynağı; <span class="t39">Sambhogakaya,</span> saadet ya da zevk bedeni; ve <span class="t39">Nirmanakaya,</span> Dharmakaya tarafından gönderilen pek çok dönüşüm bedeninden biri olarak düşünülen Buda’nın tarihsel bedenlenmesi. <span class="t39">Kaya</span> “beden” anlamına gelir.</p>
<p class="calibre5">Buda ölmek üzereyken müritlerine şöyle dedi, “Sevgili arkadaşlarım, fiziksel bedenim yarın burada olmayacak, fakat öğreten bedenim (Dharmakaya) her zaman sizinle olacaktır. Onu sizi asla terketmeyen öğretmen olarak düşünün. Kendiniz için bir ada olun ve Dharma’ya sığının. Dharma’yı ışığınız, adanız olarak kullanın.” Buda nirvananın her an bizim için ulaşılabilir olması için Dharma, Anlayış ve Sevgi Yolu uygulaması yapmamız gerektiğini kastediyor. Bu Dharmakaya’nın, öğretinin bedeninin, Yol’un bedeninin, aydınlanma ve mutluluk kaynağının doğuşudur. Dharmakaya’nın özgün anlamı oldukça basittir -anlayış ve sevgiyi gerçekleştirme yolu.</p>
<p class="calibre5">Dharmakaya, Dharma’nın her zaman parıldayan, her zaman herşeyi aydınlatan bedenlenmesidir. Uyanmamıza yardım edebilen herşey Dharmakaya’nın bir</p>
<p class="p21">parçasıdır -ağaçlar, çimler, kuşlar, insanlar v.s. Ben bir kuşun şarkı söylediğini duyduğumda, eğer kendime döner ve nefes alıp gülümsersem o kuş Buda’nın Dharma bedenini açığa vurur. Uyanmış olan insanlar bir çakıl taşında, bir bambuda ve bir bebeğin ağlamasında vaaz eden Dharma’yı duyabilirler. Eğer uyanmışsanız herşey Dharma’nın sesi olabilir. Her sabah pencereyi açıp içeri süzülen ışığı gördüğünüzde, bunun da Dharmakaya’nın bir parçası olduğunu bilin.</p>
<p class="calibre5"><span class="t13">Pencereyi açarak,</span></p>
<p class="calibre5"><span class="t13">Dharmakaya’ya bakar</span><span class="t13">ı</span><span class="t13">m.</span></p>
<p class="calibre5"><span class="t13">Hayat ne kadar harika!</span></p>
<p class="calibre5"><span class="t13">Her ana dikkat eden</span></p>
<p class="calibre5"><span class="t13">zihnim sakin bir </span><span class="t13">ı</span><span class="t13">rmak gibi.</span><span class="t18">(1)</span></p>
<p class="calibre5"><span class="t18"> </span></p>
<p class="p2"><span class="t15">(1)</span><span class="t15"> </span><span class="t15">Thich Nhat Hanh, </span><span class="t16">Present Moment, Wonderful Moment,</span><span class="t15"> s.4.</span></p>
<p class="calibre5"><span class="t21"> </span></p>
<p class="calibre5">Yaşayan Dharma sadece ilham veren Dharma konuşmalarının video, kaset veya sutra kitaplarından oluşan bir kütüphane değildir. Sizin günlük yaşamınızda tezahür eden dikkattir o. Sizi huzur ve sevinç içinde dikkatle yürürken gördüğümde, benim içimde de derin bir varlık uyanır. Bu şekilde yürüdüğünüz zaman her ikimizin içindeki Dharmakaya güneşi de pırıl pırıl parlar. Kendinize, kız ve erkek kardeşlerinize iyi baktığınız zaman yaşayan Dharma’yı tanırım. Gerçekten orada olduğunuz zaman Dharmakaya’yla temas etmek kolaydır.</p>
<p class="calibre5">Dharmakaya sadece sözcükler ve edimlerle değil, aynı zamanda edimsizlikle de ifade edilir. Bahçedeki ağaca bakın. Bir meşe ağacı bir meşe ağacıdır ve yapması gereken sadece budur. Ona ne zaman baksak kendimizi güvenli ve sarsılmaz hissederiz. O bize solumamız için hava ve yazın bizi korumak için gölge sunar. Eğer bir meşe ağacı bir meşe ağacından daha az birşey olursa hepimizin başı derttedir. Bir meşe ağacından Dharma’yı öğrenebiliriz, bu nedenle onun Dharmakaya’nın bir parçası olduğunu söyleyebiliriz. Her çakıl taşı, her yaprak, her çiçek Saddharmapundarika Sutra’sını<span class="t17">(2)</span> vaaz eder. Buda’nın kendi Dharma bedeni vardır ve biz sözde-Budalar kendi Dharma bedenlerimiz aracılığıyla Dharma’yı ifade etmeliyiz. Birisi meydan okuyan bir tarzda birşey söylediği zaman, eğer gülümseyip solumamıza geri dönebilirsek Dharma’mız canlı bir Dharma olur ve başkaları onunla temas edebilirler. Bazen edimsizlik aracılığıyla, pek çok edimde bulunmaktan daha çok yardım edebiliriz. Fırtına sırasında bir kayıktaki sakin bir insan gibi, sadece orada olarak durumu değiştirebiliriz.</p>
<p class="calibre5">Dharma bedeni ebedi olan Buda’dır. Mahayana Budistleri sonraları Dharmakaya’yı <span class="t39">Vairochana,</span> ontolojik Buda, Buda’nın ruhu, Buda’nın tini, gerçek Buda, tüm varlığın temeli, aydınlanmanın temeli diye adlandırmaya başladılar. Sonunda Dharmakaya öylesiliğe, nirvanaya ve <span class="t39">Tathagatagarbhd</span>ya (“tathagata’nın rahmi”) eşit oldu.<span class="t17">(3)</span> Bu doğal bir gelişmedir. Fakat eğer bunlar hakkında konuşarak çok zaman harcarsak, bu huzur ve dikkat içinde kalarak Dharma bedenimizle nasıl temas edeceğimizi öğrenmek kadar değerli olmaz. Dharmakaya ile temas ettiğiniz zaman Buda ile temas edersiniz. Buda açıkça Dharma bedeninin fiziksel bedeninden çok daha değerli olduğunu söylüyordu. Dharmakaya’sının devam etmesi için Buda bizlere, bizim uygulamalarımıza güveniyor.</p>
<p class="calibre5"> </p>
<p class="p2"><span class="t15">(2)</span><span class="t15"> </span><span class="t15">Bkz. Thich Nhat Hanh, </span><span class="t16">Call Me. B</span><span class="t16">y </span><span class="t16">My True. Names</span><span class="t15"> </span><span class="t15">eserindeki </span><span class="t15">“Beckoning” </span><span class="t15">bölümü, </span><span class="t15">s. </span><span class="t15">107.</span></p>
<p class="p2"><span class="t9">(3)</span><span class="t9"> </span><span class="t9">Tathagata “öylesilik (nihai gerçeklik) dünyas</span><span class="t9">ı</span><span class="t9">ndan gelen” anlam</span><span class="t9">ı</span><span class="t9">na ge</span><span class="t9">len Buda’n</span><span class="t9">ı</span><span class="t9">n bir ismidir.</span></p>
<p class="calibre5"> </p>
<p class="calibre5">Sambhogakaya Buda’nın saadet, zevk, kutlama, sonuç ya da ödül bedenidir. Buda derinlemesine uygulama yaptığı için, sınırsız huzur, sevinç ve mutluluk yaşar; ve Sambhogakaya onun uygulamalarının meyvesidir. Dikkat uygulaması yaptığımız zaman biz de bu meyveye sahip olabiliriz. Nefes alıp mavi gökyüzüne bakarak, dikkat çayımızı içerek, sırf yaşıyor olmaktan mutluluk duyabiliriz. Bu bizim zevk, Sambhogakaya bedenimizdir.</p>
<p class="calibre5">Bir defasında Tanrı inancı sağlam olmayan bir Hıristiyan hakkında bir hikaye okudum. Afrika ormanlarında avlanırken yolunu kaybeder. Bir süre sonra, hala kayıpken yardım için dua etmeye karar verir, fakat inancı zayıf olduğu için zayıf bir şekilde dua eder. “Tanrım, eğer varsan, lütfen gel ve beni koru.” Konuşmasını bitirir bitirmez, Afrikalı bir adam ortaya çıkar. Ona köye giden yolu gösterir ve adam kurtulur. Fakat sonra adam günlüğüne şöyle yazar, “Tanrıyı çağırdım, fakat sadece bir zenci geldi.” Aslında, onu koruyan adamın kendisi Tanrıydı, fakat cahil olduğu için bunu göremedi. Onu kurtaran adamın Sambhogakaya Buda olduğunu söyleyebiliriz. Buda ve Tanrı pek çok biçimde ortaya çıkar. Buda sadece bulutun içinde değildir. O bizim ve başkalarının yüreğindedir.</p>
<p class="calibre5">Ahenk ve huzur içindeki güzel birşeyle temas ettiğimizde Sambhogakaya Buda ile temas ederiz. Buna “zevk alma” denir. Kendimizi mutlu ve huzurlu hissettiğimizde mutluluğumuz ve huzurumuz etrafımıza yayılır ve başkaları da bundan zevk alabilir. Buna “saadet bedenimizden başkalarının zevk alması” denir. Bunu yaptığımız zaman dünyaya pek çok Sambhogakaya’lar gelir. Eğer kendi içimizdeki uyanış tohumlarını nasıl büyüteceğimizi biliyorsak, hepimizin başkalarına sevinç verme ve acılarını hafifletmelerine yardım etme kapasitesimiz vardır. Eğer onunla nasıl temasa geçileceğini bilirsek, Dharmakaya gibi, Buda’nın Sambhogakaya bedeni de ulaşılabilirdir.</p>
<p class="calibre5">Shakyamuni, tarihsel Buda, canlı varlıkların acısını hafifletmeye yardım etmek için Dharmakaya güneşinin dünyaya gönderdiği bir ışın olan, Nirmanakaya’dır. Shakyamuni Buda gerçek bir insandı ve onun varlığıyla Dharmakaya bedenlendi. Yaşayan Buda hala bizim için bir bedenlenme, Dharmakaya güneşinin bir ışığı olarak ulaşılabilirdir. Eğer bu ışık size görünmüyorsa endişelenmeyin. Dharma’yı açıklayan daha pek çok ışık ya da dönüşüm bedeni vardır -ağaçlar, kuşlar, mor bambu ve sarı kasımpatılar. Shakyamuni sadece bu dönüşüm bedenlerinden biridir. Onun veya bu diğerlerinin herhangi biri aracılığıyla Nirmanakaya ile temasa geçebilirsiniz.</p>
<p class="calibre5">Her birimizin üç bedeni vardır -bir Dharma bedeni, bir zevk bedeni ve bir fiziksel bedeni. Lütfen kendi Dharma bedeninizi, kendi saadet bedeninizi ve kendi dönüşüm bedeninizi keşfedin. Bu bedenler içinizin derinliklerindedir; bu sadece bir keşfetme meselesidir. Yürüyüş meditasyonu yapıp üzüntünüzün ve öfkenizin bir kısmını hafiflettiğiniz zaman, şeylere derinlemesine bakıp yanlış algılamalarınızın, şiddetli arzu ve bağlılıklarınızın bir kısmını attığınız zaman içinizdeki Dharma bedeninizi, saadet bedeninizi ve dönüşüm bedeninizi keşfedersiniz. Kendinizin ve Buda’nın bu üç bedeniyle temasa geçtiğiniz zaman daha az ıstırap, daha az acı çekersiniz. Dharmakaya, Sambhogakaya ve Nirmanakaya ulaşılabilirdir. Buda’dan yayılan ışınlarla çarpılmanıza ve dönüşmenize izin verin. İçimizdeki aydınlanma tohumlarını nasıl keşfedeceğimizi bildiğimiz zaman, başkalarını da dönüştürme kapasitemizi kavrarız. Dikkatli yaşamak, uygulamalardan zevk almak ve kendimizi dönüştürmek için Buda bize bağlıdır, böylelikle Dharma bedenini daha başka pek çok canlı varlıkla paylaşabiliriz.</p>
<p class="calibre5"> </p>
</body>
</html>
