<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div class="s910" style="padding-right: 212.65pt; font-size: 16px;">
    <h1 class="calibre2" style="margin: 1em 0px; text-align: center;"><sup class="calibre3" style="font-size: 0.83333em; line-height: 1.2;"><span class="none12" style="font-size: 2em; font-weight: normal; line-height: 1.2;"><b>14. Hafıza</b></span></sup></h1>
  </div>

  <div class="s359" style="padding-left: 18pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz. Kevok.</span></sup></p>
  </div>

  <div class="s850" style="padding-left: 18.5pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Zaman.</span></sup></p>
  </div>

  <div class="s911" style="padding-left: 5.05pt; padding-right: 2.2pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Zaman geçiyor; saatler, günler, haftalar, aylar, mevsimler geçiyor.</span></sup></p>
  </div>

  <div class="s780" style="padding-left: 19.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz ve Kevok hayat yolunda yürüyorlar.</span></sup></p>
  </div>

  <div class="s912" style="padding-left: 6.5pt; text-align: justify; text-indent: 13.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bütün insanlar gibi farklı, değişik özellikler barındıran bir maceraları oldu hayat yolunda, ama burada tekrar etmemize gerek yok. Ama diğer şeylerin de yanında Baz ve Kevok'un hayatlarında bir şekilde var olmayı sürdüren üç tane ırmak var ki, anmadan geçemeyiz; Dağlar Ülkesi'nin iki ırmağıyla Büyük Ülke'nin baş</span></sup><span style="font-size: 1.2em; line-height: 1.2; vertical-align: super;">kentindeki ırmak. Üç ırmak; Baz ve Kevok gibi her zaman yol alan, akan, kaderlerine ortaklık eden ve izlerini bırakan üç ırmak.</span></p>
  </div>

  <div class="s387" style="padding-left: 15.6pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdiki gibi.</span></sup></p>
  </div>

  <div class="s633" style="padding-left: 0.5pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdi Büyük Ülke'nin başkentindeyiz, şehri kıvrıla kıvrıla baştan sona geçen ırmağın yakınlarındayız. Baz'm yanındayız. Baz başkentte. Baz kan ve ölüm şehrinden dönüp şehrine gelmiş, çocukluğunun ve gençliğinin şehrine, çocuklarının yaşadığı şehre. İlkbahar sonu. Sonbaharla kış geride kalmış. Bahar da geçti geçiyor. Yaz başlamak üzere ve Baz ülkenin başkentinde-dir. Toplantılar, danışmalar, birtakım ilişkiler için. Her iki oğlunu görmek için. Mader'le ve belki de başka kız ve kadınlarla görüşmek için. Başkentteki hayatı, şehir hayatını tekrar görüp yaşamak için. Normal insanlarınki gibi normal bir hayat için.</span></sup></p>
  </div>

  <div class="s913" style="padding-left: 0.5pt; padding-right: 0.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdi son derece aydınlık bir günün kahvaltı vakti. Tanıdığımız bir evdeyiz, Mader'in evinde. Artık iyice bildiğimiz mutfa-ğındayız. Mader ocağın yanındaki mutfak tezgahında salatalık, domates, biber doğruyor. Üstünde ince bir gecelik var. Bütün tıknazlığı, şişman vücudu, karnına kadar inen iri sarkık memeleri, geniş kalçaları, her biri bir sütun kadar kalın bacakları, kalın ve koyu siyah damarları ve kılları geceliğinin altından görülebiliyor. Dağınık kısa saçları leylak renginde panldıyor şimdi.</span></sup></p>
  </div>

  <div class="s205" style="padding-right: 0.75pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Mader kahvaltı hazırlıyor. Mutfak masasının üstünde birkaç çeşit peynir, zeytin, reçel, iki büyük kahvalü tabağı, iki büyük bardak, çatal, bıçak ve çay kaşıkları var. Mader kahvalü yapacak. Bazla birlikte. Mutfağın penceresinden bembeyaz bir ışık süzülüyor içeriye. Pencerenin kenarına konmuş pembe küçük radyodan kalın sesli bir erkeğin söylediği türküler yükseliyor. Türkücü, bir halk türküsünü askeri marş tarzında bağıra çağıra okuyor. Türkünün alengirli sözleri şanlı bir kahramanlığı betimleyen sözleri dolduruyor mutfağı. Mader uzun bir bıçakla ince in</span></sup><span style="font-size: 1.2em; line-height: 1.2; vertical-align: super;">ce dilimlediği iri salatalıktan uzun, yassı bir tabağa koyduğu domates ve biberlerin üstüne ekliyor.</span></p>
  </div>

  <div class="s914" style="padding-left: 1.45pt; padding-right: 11.05pt; text-align: justify; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Pembe renkli küçük duvar saati, 07:33'ü gösteriyor. Sabah, yeni bir günün başlangıcı. Mader mutfak tezgahındaki işini bitirdikten sonra tabağı alıp masaya götürüyor. O sırada Baz duş almış, tıraş olmuş bir halde kısa kesilmiş ıslak saçlarıyla beliriyor, üstünde uzun bir sabahlık var. Yüzündeki gülümsemeyle, "Günaydın," diyor, "günaydın Mader, güzel günlerimin annesi..." "Günaydın," diyor Mader de, gülümseyerek, "günaydın iyi</span></sup> <span style="font-size: 1.2em; line-height: 1.2; vertical-align: super;">günlerimin oğlu..."</span></p>
  </div>

  <div class="s916" style="padding-left: 5.5pt; padding-right: 8.65pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz masaya oturuyor. "Tıraş oldum," diyor, "Bugün önemli bir gün, üstlerimle görüşeceğim. Belki orada başka generalleri, efsane isimleri de görürüm... hattâ General Serdar'ı bile. Çok önemli toplantılar gerçekleşiyor."</span></sup></p>
  </div>

  <div class="s917" style="padding-left: 7.7pt; padding-right: 6.05pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bize yıllarca hükmeden efsanevi generaller, efsanevi isimler; hepsi bir kalıptan çıkmış gibi birbirine benziyor, biri gidip öbürü geliyor. Ama her zaman bize, hattâ mutfağımıza bile hükmedebiliyorlar," diyor Mader, radyoyu işaret ederek, sonra Baz'ın esmer yüzüne bakarak, "Çay yerine neskafe yaptım," diye ekliyor.</span></sup></p>
  </div>

  <div class="s918" style="padding-left: 10.8pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz bir karşılık vermeden masadaki ekmekten bir parça koparıyor, içine beyaz peynir koyarak yemeye başlıyor. Biraz da zeytin ve salatalıktan da atıştırdıktan sonra, "Neskafe iyi fikir," diyor, "o dağlarda, o uçurumlarda, tepelerde, ormanlarda, büklerde bir bardak sıcak çayı, bir acı kahveyi ne kadar özlüyorum bir busen!.. Her şey bir tarafa bu özlem bir tarafa. Hayatı özlemek, sıcak bir yemeği, soğuk bir içeceği, şen kalabalıkları, sinemaları, tiyatroları, şuh kızları, kadınları, sıcacık bir vücudu, güzel bir sohbeti, bir gezintiyi, tatlı bir uykuyu, güzel bir düşü, dağlardaki o ince sisin içinde güzel bir kahvenin tadını..." Mader, Baz'm .kupasına koyduğu kahvenin üstüne sıcak su</span></sup> <span style="font-size: 1.2em; line-height: 1.2; vertical-align: super; text-align: justify;">koyduktan sonra demliği ocağa koyup dönüyor. Mader yaşlanmış artık, yüzündeki, alnındaki, boynundaki çizgiler daha da derinleşmiş, gözlerinin altındaki torbacıklar daha da irileşmiş, boynundaki damarlar daha da siyahlaşmış. Mader çökmüş artık, diye düşünüyor Baz, ona bakarak. Ama aynı şeyleri düşünüyor-larmış gibi, "Yaşlanmışsın iyice," diyor Mader, Baz'dan önce. Yüzünde endişenin gölgesi, devam ediyor, "saçların, sakalların, bıyığın daha da beyazlaşmış. Dün gece fark edememiştim, ama şimdi çok belli..."</span></p>
  </div>

  <div class="s5" style="text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Öyle," diyor Baz ve biraz daha ekmek koparıp peynir ve zeytinle yemeye başlıyor. Bir süre düşüncelere dalarak çiğniyor ağzında. Sonra tekrar Mader'e bakıp konuşmaya devam ediyor: "Evet, yaşlanıyorum... O lanet ülkede geçen hayatım kolay değil. Derdimi kimseye anlatamıyorum, herkes beni demirden, çelikten yapılmışım gibi görüyor, tıkır tıkır işleyen bir makine sanıyor, ama oralardaki, o cehennemdeki hayatım hiç de kolay değil... Ölüm, öldürmek, yangın ve yaralanmalar var etrafımda, yalnızca onlar var, kin var etrafımda, nefret var, intikam, küfür, düşmanlık, çekemezlik, her türlü kir, pislik var... Dağlar, kayalar, ağaçlar, bükler, ormanlar, vadiler, tepeler, yamaçlar, doruklar, mağaralar, kar, yağmur, tipi, fırtına, sıcak... Aklıma getirme şimdi bunlan, düşünmek istemiyorum, konuşmak istemiyorum..."</span></sup></p>
  </div>

  <div class="s660" style="text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ama bana dertlerini anlatabilirsin, bana o karanlık ülkeden söz edebilirsin, öyle değil mi? Ben senin Mader'in değil miyim?"</span></sup></p>
  </div>

  <div class="s137" style="padding-left: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Öyle tabii, ama sürekli olarak o ülkeyi düşünmek istemiyorum. O hayatı, o hayatın temelleri olan güçlükleri düşünmediğim zaman, konuşmadığım zaman benden uzak oluyorlar sanki. Böylece biraz rahatlayabiliyorum... Düşünmemek ve konuşmamak, düşünmek ve konuşmaktan daha iyi geliyor..."</span></sup></p>
  </div>

  <div class="s18" style="padding-left: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"O zaman bana dün gecenin nasıl olduğunu söyle, memnun</span></sup> <span style="font-size: 1.2em; line-height: 1.2; vertical-align: super;">kaldın mı?" diyor Mader, konuyu değiştirmek için. Kupadan birkaç yudum alıp Baz'a bakarak sağ gözünü kırpıyor, "Nasıldı,</span> <span style="font-size: 1.2em; line-height: 1.2; vertical-align: super;">iyiydi değil mi?"</span></p>
  </div>

  <div class="s920" style="padding-left: 2.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Evet," diyor Baz hafif mahcup, ama gülerek devam ediyor, "evet, çok iyiydi. Çok ihtiyacım vardı buna..." Mader'in yatak odasındaki ağır parfüm kokuları içinde, Mader'in rengarenk yatağında, çarşafların, yorganların, yastıkların içinde, Mader'in alımda ve üstünde geçen gece. Dün gece; Baz'ın elleri, Mader'in Baz'a manda gönünü çağrıştıran kalın teni üstünde, bedeni Mader'in yaşlı, pörsük, yağlı bedeni üstünde, sessiz, heyecansız, coşkusuz, aklı başka yerdeyken Mader'in içine girip çıktığı gece. Sonra gelme, boşalma. Dalga dalga. Haykırarak. Bir sel gibi koparak. Titreyerek, aceleyle. Dün gece; bir daha yapmak için davranma, ama bütün gayretlere, ellere, parmaklara, uyarmalara rağmen yapamama. Ama işte o zaman Mader'in usta dili, ağzı; Baz'ın bedeninin her noktasını dolaşan ağız, dudaklar, dil; sıcak, derin, uzun ve geniş. Acele etmeden, yavaşça, defalarca. Mader'in ağzmm sıcaklığı, derinliği, bir yılan gibi kıvrılan dili. O zaman, uzun süren uğraşlardan sonra bir daha boşalma. Kısa süre sonra, hafif bir titremeyle, bu kez sessizce. Sonra da başı Mader'in koca memeleri arasında yorgun bir biçimde horlaya hor-laya uyuma. Yalnızca bu kadar.</span></sup></p>
  </div>

  <div class="s921" style="padding-left: 16.3pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdi sıcak ve kahve kokusuyla dolu mutfakta oturan Baz, dün gelmiş. Dağlar Ülkesinin en büyük şehrinden, üstünde koyu bir kravat, beyaz gömlek ve sivil giysiler olduğu halde uçağa atlayıp gelmiş. Önce Subay Lokali, lokalin misafirhanesinde geniş, iyi döşenmiş, temiz bir oda. Sonra birkaç telefon; birkaç subay arkadaşına başkentteki durum ve görüşmeler için, iki kadına şehvet dolu geceler için, Ordu Merkez Karargahı'na önemli toplantının tarih ve saati için, askeri hastaneye ziyaret saatleri</span></sup> <span style="font-size: 1.2em; line-height: 1.2; vertical-align: super;">için. Ayrıca oğullarını ve Mader'i de aramış. En son telefon Ma-der'e. Uykudan, duştan, tıraştan, temiz ve ütülü üniformayı giyinmekten ve iki kadeh cin tonikten sonra aşağıda, Subay Lokali'nde başkentte görev yapan iki subay arkadaşla akşam yemeği. Kırmızı, yakuti şaraptan birkaç kadeh. Ve "oralar ve o insanlar," hakkında derin bir sohbet: Kan kokuyor oralar, o ülkeyi kan kokusu sarmış, şiddet hipnotize etmiş orayı, iyilik ve kötülük, güzellik ve çirkinlik birbirine karışmış, herhangi bir ölçüt yok artık. Kan akıyor, o lanet yerin her tarafından kan sızıyor. Arkadaşlarım düşüyor yanımda, subaylarım, askerlerim, benimle hareket eden köylü ve yandaşlarım yanımda düşüp ölüyorlar. Ne zaman bir arkadaşım düşse kinim, nefretim daha da artıyor, öfkem daha da derinleşiyor, intikam alma, yok etme duygusu daha da keskinleşiyor. Kin ve nefretin yararı var, evet, bu şekilde felaketleri, vahşeti görmemeni sağlıyor, duymamanı, konuşmamanı. İnsanların nasıl saf numarası yaptıklarını öğrendim, nasıl toyluğa vurduklarını, bilmez ayaklarına yattıklarını öğrendim, insan kana, kan kokusuna nasıl dayanır, en kötü, en insanlık dışı duruma nasıl katlanır, öğrendim hepsini. Tabii ki kin ve nefret sayesinde. İntikam arzusu, kin ve nefret ateşi, yani en kolay yol, yangın, ölüm ve öldürmeye katlanmadaki en iyi yol oluyor. Böylece kör olmayı öğreniyorsun... Ama öbür tarafta ölüm, öldürmek ve nefret her şeyi, her insanı değiştiriyor. Nefrete karşı nasıl durulacağını da öğrendim. Bunu da öğrendim sanırım. Değiştim, değişiyorum. Yılların deneyimiyle öğrendim. Bundan söz etmekten hazzetmiyorum, ama o ülke kan kokuyor.</span></p>
  </div>

  <div class="s923" style="padding-right: 14.65pt; text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Akşam yemeğinde böyle bir sohbet. Değişik, daldan dala, boş bir sohbet. Değişik duygular, görüşler, düşünceler; karmaşık ve dağınık. Yemekten sonra da ırmağın kıyısındaki loş ve sessiz meyhanede iki kadeh votka. Orada, meyhanenin içine sızan bul</span></sup><span style="font-size: 1.2em; line-height: 1.2; vertical-align: super;">var ışıkları altında arzu, istek ve karı kız bahsi: Hemen her uyanışında bedeninin gergin olduğunu görürsün, sertleşmişsindir. Bedenine söz geçiremezsin. Bedenin haykırır, ister, en azından taştan yumuşak bir şey ister. Beden altın bir kuleye dönmüştür, mağrur, sert ve asi bir şekilde ister de ister. Bir canavara dönüşür. Bütün engelleri yıkmak, bütün giysileri yırtıp parçalamak, rahvan bir at gibi gemi azıya alıp koşmak ister. Ama bazı günler olur ki, beden pörsür, içinde hayat olmayan pis kokulu bir mağaraya dönüşür. Ama uzak olmak, eksiklik, özlem, arzu ve istek azdırır bedeni, delirip çöllere düşesi gelir...</span></p>
  </div>

  <div class="s924" style="padding-left: 0.5pt; padding-right: 1.7pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Meyhaneden sonra ise artık geceleri çalışmayan Mader'in evine taksiyle gidiş. Ve Mader'in, azmış ama çok yorgun bedenini biraz dindiren pörsük bedeni.</span></sup></p>
  </div>

  <div class="s925" style="padding-left: 1.2pt; padding-right: 1.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ya ailen, çocukların," diye soruyor Mader, ekmeğe reçel sürüp, Baz'a uzatırken, "evi ne yapacaksın? Evine gidecek misin?"</span></sup></p>
  </div>

  <div class="s926" style="padding-left: 1.2pt; padding-right: 0.05pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz, "Hayır," diyerek ekmeği yan tarafa koyuyor. Kupadan bir iki yudum daha alıyor, ağzına bir zeytin atıyor, sonra bakışlarını pencereye çevirerek devam ediyor: "Yok, gitmeyeceğim. Oğullarım Subay Lokali'ne gelecekler. Orada görüşeceğiz. Ben babasıyım onlann, onlara bakacağım tabii... Ama o kadınla meselem bitti artık. Şimdi Subay Lokali'nin misafirhanesinde kalıyorum. Bir ev buluncaya kadar böyle devam edecek. Bana hayatı zindan eden o meymenetsiz kadının yüzünü bir daha görmek istemiyorum. Yarın öbür gün işlemleri başlatması için bir avukatla görüşeceğim. Boşayıp kurtulacağım ondan... Zaten hiçbir ilişkimiz kalmadı. Görüşmüyorum onunla. Bitti. Yeter artık, benim derdim bana yeter, üstüne bir de o, Allah muhafaza! Yok yok, yeter..."</span></sup></p>
  </div>

  <div class="s927" style="padding-left: 2.65pt; text-align: justify; text-indent: 16.3pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz duvar saatine bakıp ayağa fırlıyor hemen, "Giyineyim artık," diyor, "geç kalmayayım. Bugün çok işim var." Yukarı çıkıp Mader'in ağır kokan ve hâlâ kırmızı bir ışıkla hafifçe aydınlanan</span></sup> <span style="font-size: 1.2em; line-height: 1.2; vertical-align: super;">yatak odasına giriyor, iç çamaşırlarını, çoraplarını, giysilerini giyiniyor yavaş yavaş, özenerek. Mader de giyinmesine yardım ediyor. Baz siyah asker kravatını da taktıktan sonra aynanın önüne geçerek saçlarını Mader'in ince dişli siyah taraklarından biriyle tarıyor. Kendini seyrediyor, dikkatle... Kim bu yaşlı adam? Kalın alın çizgileri, gözlerin etrafındaki kırışıklar, yüzünün sarkmış teni; bütün bunlar neyin işareti? Hayat geçiyor. Zaman, Baz'ın başkentindeki kadim ırmak gibi akıp gidiyor.</span></p>
  </div>

  <div class="s18" style="padding-left: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama o...</span></sup></p>
  </div>

  <div class="s260" style="padding-right: 0.05pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Onu hatırlıyor Baz. Bir sıcaklık kaplıyor içini. Gülüyor Baz, aynadaki aksine bakıp gülüyor sessizce. Bir süre. Bıyıklarını da tarıyor, kaşlarını kirpiklerini parmaklarıyla düzeltiyor ve gururla seyrediyor kendisini şimdi. Baz... komutan, egemen, sözü emir yerine geçen Baz. Baz... zeki, bilen ve her şeye rağmen başarılı. Başarılı mı? Acaba?</span></sup></p>
  </div>

  <div class="s18" style="padding-left: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama o.</span></sup></p>
  </div>

  <div class="s929" style="padding-right: 0.05pt; text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz aynadan uzaklaşıp Mader'in yanma gidiyor, "Mader," diyor, ellerini omzuna koyarak, "sana bir şey söyleyeceğim, ama sakın şaşırma. Şiir okumaya başladım. Aşk ve sevdadan söz eden şiirler..."</span></sup></p>
  </div>

  <div class="s260" style="padding-right: 0.05pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Mader biraz şaşırmış, "Hadi hayırlısı," diyor, "bu yeni bir şey!.. Benim yetim oğlum ve şiir ha!.."</span></sup></p>
  </div>

  <div class="s650" style="padding-right: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Evet," diyor Baz, bu kez Mader'in</span></sup> <sup class="calibre3" style="font-size: 0.83333em; line-height: 1.2;"><span class="none13" style="font-size: 1.2em; font-style: italic; line-height: 1.2;">yetim oğlum</span></sup> <sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">sözüne alınmadan, "okuyorum. Ve bir şey daha, yazmaya da başladım! Gerçi şiir değil, bir rapor, askeri bir rapor, ama yazıyorum işte."</span></sup></p>
  </div>

  <div class="s221" style="padding-left: 0.25pt; padding-right: 0.5pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bunlar hayra alamet şeyler değil," diyor Mader, Baz'ın ceketini getirip giyinmesi için tutarken.</span></sup></p>
  </div>

  <div class="s141" style="padding-right: 0.5pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bir şey daha; müzik de dinlemeye başladım, ama mutfaktaki radyoda çalıp duran müzik değil, klasik müzik," diyor Baz kollarım tertemiz haki cekete geçirirken.</span></sup></p>
  </div>

  <div class="s277" style="padding-right: 1.25pt; text-align: center; font-size: 16px;">
    <p class="calibre2" style="margin: 1em 0px;"><br /></p>
  </div>

  <div class="s930" style="padding-right: 16.1pt; text-align: justify; text-indent: 13.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Vah yavrum!.. Öyle görünüyor ki bildiğin, tanıdığın yoldan çıkmaya başlamışsın sen... Bu söylediğin şeyler merhamet ve şefkat işaretleridir. Merhamet ve şefkatin olmadığı yolundan sapıyorsun..."</span></sup></p>
  </div>

  <div class="s931" style="padding-left: 2.4pt; padding-right: 13.45pt; text-align: justify; text-indent: 13.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hayır," diyor Baz, sonra aynanın önüne geçerek kravatını düzeltiyor, ceketinin gümüş düğmelerini ilikliyor ve gözleri aynadaki yüzünde olduğu halde devam ediyor, "yok, kendi yoluma giriyorum... Daha bu birincisi..."</span></sup></p>
  </div>

  <div class="s932" style="padding-left: 4.8pt; padding-right: 10.6pt; text-align: justify; text-indent: 13.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Aman, kara sevdaya tutulmuş olmayasm," diye soruyor Mader. Sonra Baz'ın yanına gidip yüzünü kendine çevirerek devam ediyor: "Bu sözler, yaptığını söylediğin şeyler aşk hastalığına yakalanma alametleri. O dağlarda bayırlarda aşk ateşine düşmüş</span></sup> <span style="font-size: 1.2em; line-height: 1.2; vertical-align: super;">olmayasın!"</span></p>
  </div>

  <div class="s933" style="padding-left: 8.15pt; padding-right: 6.05pt; text-align: justify; text-indent: 12.95pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz gülerek bakıyor Mader'in şişmiş gözlerine. "Bilmiyorum," diyor, "bu yeni duyguyu nasıl adlandıracağımı bilmiyorum. Ama ne zamandır yeni bir duygu dalgalanıyor içimde ve güçlenip yayılıyor. Aşk mı, kin mi, yorgunluk mu, nefret mi, açlık mı, sersemlik mi... bilmiyorum. Ama ilk kez böyle bir şey geliyor başıma. Daha önce hiç böyle bir duygu yaşamadım. Şimdi oluyor. Belki de aşktır, ama bilmiyorum."</span></sup></p>
  </div>

  <div class="s934" style="padding-left: 12pt; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Oğlum," diyor Mader gidip yatağa oturarak, "kimsesiz oğlum, ben anladım senin derdini... Birbirine en ters duygular, birbirlerine çok yakındırlar da. Hayat tecrübelerimden biliyorum. Sen gel de duyguların sesini bana sor. Kerhanelere bile isteye mi girdim sanıyorsun? Her gün bacaklarımı arzuyla açıp on, on beş, yirmi irıkıyım herifi üstüme arzulayarak mı çektiğimi sanıyorsun? Hayır oğlum, hayır, buna duygular neden oldu. Aşk nedir? Nefret nedir? Gece ve gündüz nedir? Karanlık ve aydınlık nedir? Biri olmadan öbürü var olabilir mi? Sana bir şey söyleyeyim mi; nefret ile aşk, gece ile gündüz, karanlık ile aydınlık ikizdir. Ara</span></sup><span style="font-size: 1.2em; line-height: 1.2; vertical-align: super;">larındaki fark, saçındaki beyaz bir tel kadar..."</span></p>
  </div>

  <div class="s937" style="padding-left: 13.9pt; text-align: justify; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Mader yüzünde derin düşüncelerle kalkıp kırmızı lambayı söndürüyor, oradan pencerenin önüne geçerek rengarenk perdeleri açıyor. Bir aydınlık kaplıyor içeriyi. Bir süre pencereden dışarıyı, sokağı seyrediyor ve Baz'a dönmeden konuşmaya başlıyor yine: "Sana bir şey söylemeliyim; o korku ülkesinde âşık olacağını biliyordum ve ben de hep bunu diliyordum zaten..."</span></sup></p>
  </div>

  <div class="s938" style="padding-left: 12.25pt; padding-right: 2.65pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz yatağın yanına giderek sehpadaki baretta tabancasını alıp kılıfına sokuyor ve usulca yatağa ilişip boynunu hafifçe bükerek, "Neden," diye soruyor.</span></sup></p>
  </div>

  <div class="s897" style="padding-left: 4.3pt; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Aşk bir düştür de ondan," diyor Mader ve dönüp Baz'ın yanına geliyor, önünde ayakta durup parmaklarını Baz'ın saçlarının arasına yumuşakça daldınp devam ediyor, "çünkü aşk, umutsuz ve çaresizlerin düşüdür. Çünkü aşk, güçlüklerle yüz yüze yaşayan insanların düşüdür de ondan. Çünkü aşk, yürüdükleri yolu terk edenlerin yeni ve sonu belirsiz yoludur da ondan. Çünkü ben o ülkeyi hiç görmedim, ama bildiğim kadarıyla orası umutsuzların, çaresizlerin, güçlüklerle, hastalıklarla, perişanlıklarla yüz yüze yaşayanların ülkesidir de ondan. Çünkü düşler böyle yerlerde yaşayan insanların ekmeğidir, suyudur da ondan. Çünkü böyle insanlara yeni ve aydınlık yolların düşü lazımdır da ondan. Çünkü sen de artık o ülkenin bir insanısın da ondan, farkında olmasan bile... Hayat böyle oğlum, zorla değil, sırayla."</span></sup></p>
  </div>

  <div class="s939" style="padding-left: 1.2pt; padding-right: 13pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hayır," diyor Baz başını hafifçe kaldırıp Mader'e bakarak, "hayır, ben onlardan değilim. Doğru, yirmi yıldan fazla bir süredir onların arasındayım, ama onlardan biri değilim asla. Yirmi yıldan fazla bir süredir kanımla ve canımla, ölerek, öldürerek onları feden birileri yapmaya çalışıyorum..."</span></sup></p>
  </div>

  <div class="s940" style="padding-right: 15.65pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Orasını bilmem," diyor Mader, Baz'ın yanına oturarak, "dediğin doğru olabilir. Ama hayatın zorla değil, sırayla olduğunu</span></sup> <span style="font-size: 1.2em; line-height: 1.2; vertical-align: super;">bilirim ben. Zorla sırayı bozamazsın akıllı oğlum. Zorla bir rüzgarın yönünü değiştirebilir misin, ya da geceyi gündüze çevirebilir misin, sıralarım bozabilir misin, ayı ve yıldızları güneşle değiştirebilir misin? insanların ruhu da böyledir. Ruh, zorla terbiye olmaz..."</span></p>
  </div>

  <div class="s85" style="padding-left: 17.05pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Çıkmam lazım," diyor Baz ayağa kalkarak, "geç kalıyorum."</span></sup></p>
  </div>

  <div class="s267" style="padding-left: 16.8pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Sözümü bitirmedim," diyor Mader ayağa kalkarak.</span></sup></p>
  </div>

  <div class="s353" style="padding-left: 16.55pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Gitmem lazım..."</span></sup></p>
  </div>

  <div class="s389" style="padding-left: 0.5pt; padding-right: 0.75pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Aşağıya kadar ineyim seninle," diyor Mader ve Baz'ın arka-sından inerken devam ediyor: "Sana kim olduğunu, ne olduğunu, nasıl olduğunu sormayacağım. Ama böyle bir ateşle tutuşmanı diledim hep. Çünkü böyle bir tecrübeye, yok tecrübeye değil, böyle bir hastalığa ihtiyacın vardı senin. Çünkü böylesi hastalıklar insanın ruhunu, yüreğini, duygularını açığa çıkarır. Çünkü şimdiye kadar insanlar birer insan değildiler senin gözünde, karın da, çocukların da, ben de birer araçtık senin için; senin bakışın ve kurallarının çarkında birer dişliydik, senin hizmet edip durduğun büyük düzenin çarkında birer dişli. Çünkü seni tanıdığım günden beri insanları, insanların yüreklerini, ruhlarını, duygularını görmezden geldin hep, görmek için hiçbir çaba harcamadın. Ama şimdi görüyorsun. Çünkü aşk ateşi duygulu, insani bir ateştir. Bundan sonra insanları görmeye başlayacaksın, kafanı onların düşüncelerine, davranışlarına, arzularına, sözlerine, maceralarına yoracaksın. Çünkü aşk, insani bir hastalıktır ve insanı insan yapan şeydir. Çünkü..."</span></sup></p>
  </div>

  <div class="s941" style="padding-right: 2.9pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama Mader daha fazla devam edemiyor. Baz şimdi ayağında siyah, boyalı ayakkabısıyla kapının önünde. Sağ elinde siyah çantası ve şapkasıyla Baz, sol eliyle kapıyı açarak adımını dışarı atıyor. Ama çıkmadan Mader'e dönüp "Sağol," diyor.</span></sup></p>
  </div>

  <div class="s18" style="padding-left: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Böyle sözler etmek istemezdim, ama zamanı gelmişti. Umarım</span></sup> <span style="font-size: 1.2em; line-height: 1.2; vertical-align: super;">kırmamışımdır seni," diyor Mader, elini Baz'ın omzuna atarak.</span></p>
  </div>

  <div class="s942" style="padding-left: 17.5pt; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Yok yok," diyor Baz, "merak etme, ama bu gece ya da yarın gece gelirim. O zaman konuşuruz."</span></sup></p>
  </div>

  <div class="s943" style="padding-left: 13.7pt; padding-right: 0.5pt; text-align: justify; text-indent: 4.8pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz kapıdan çıkıyor, yönünü daracık sokağın doğu tarafına çevirerek yürümeye başlıyor. Arkasından kapanan kapının sesini duyuyor. Baz elinde çantası, ağır adımlarla yürüyor. Güneş ışıklan sokağı, sokaktaki dükkanları ve göğü aydınlığa boğuyor. Türlü türlü giysiler içinde türlü türlü insanlar gidip geliyor, dükkanların önünde bekliyorlar. Evet, bu, Baz'ın onca özlediği şehir hayatı işte. Ama o; Kevok.</span></sup></p>
  </div>

  <div class="s882" style="text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Uyuması, uykulu gözleri. Bundan birkaç gün önce Baz eve son gidişinde Kevok'u uyurken bulmuştu. Baz'ın eve her gidişinde uyuduğu kanepenin üstünde. Karnına kadar çektiği yeşil bir battaniyeye sarılmış. Bitti bitecek iki mum ışığında. Uykusu; sakin, huzurlu, saf, sessiz. Yüzünde ne endişe, ne de korku ifadesi. Ahenkli soluklanmalar. Hafifçe parıldayan siyah uzun saçlar. Tertemiz yüzünde oynaşan solgun mum ışığı. O güzelim gözleri, o tatlı gözkapaklan, o zarif kirpikleri kapalı. Biçimli, ince, ışık altında hafifçe parlayan kadife gibi küçük burnu. Yanaklarında-ki ince çizgiler. Uzun boy, yansı dışarı taşmış sol memesi. Kabarık, olgun birer armuta benzeyen iri memelerinin arası parlıyor, hazza ve şehvete davet ediyordu adeta. Göğsünden, bedeninden taze, hoş bir koku yükseliyordu. Baz'ın içini basan hararet. O yüzü okşama arzusu. Yavaşça. Yumuşakça. Şefkatle. O an Baz'ın içinde dolaşan ince sızı: Neden bu kız, bu kayıp, bu şaşkın kız benden, insanlardan, dünyadan bu kadar korkuyor? Neden yüreğini, bedenini açmıyor, açamıyor? Seslenme isteği, konuşma, elini tutma, okşama isteği. Yaşama isteği. Her şeye rağmen. Yüzünde oynaşan ışık, yüzünde görünen gölgeler. Işık ve gölge; hayatın iki yanı mı? Sessizlik, yalnızlık, sessiz duyguların derin</span></sup><span style="font-size: 1.2em; line-height: 1.2; vertical-align: super; text-align: justify;">liği. Öpme isteği, yüzden, alından, dudaklardan. Bir süre öpmek, hayır, uzun bir süre öpmek. Saatlerce, günlerce. Orada durmak, orada ölmek. O can sıkıntısı, vahşet, kan ve ter içinde o derin ve aydınlık duygular, dalgalar.</span></p>
  </div>

  <div class="s945" style="padding-left: 0.5pt; padding-right: 1pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ve onun korkusu. Bir keresinde de Baz kanepede uyurken çığlık atmıştı. Baz'ın uyanması ve o. Kevok salonda, eprimiş, belki de kokmaya yüz tutmuş eski püskü giysiler içinde, ayakta. Dışarı fırlamış gözlerle. Korkuyla çakan o gözler. Derin derin soluklanmalar, inip kalkan göğüs, yuvarlak, gergin memeler. Memeler. "Ne var, ne oldu?" Sessizlik. "Git yat odanda..." Sessizlik. "Yanıma gel..." Sessizlik ve geriye doğru birkaç adım. "Ne oldu?" Sonra, "Sesler duyuyorum, çığlık sesleri geliyor..." Baz kanepeye oturmuş, ağzında sigara: "Kimse çığlık atmıyor, kabus gördün sen, git yat." O, ayakta, çok korkmuş, çaresiz, "Hayır, onlar, yaralılar haykırıyor, o yaralılar kan içinde çığlık çığlığa..." Bakışlar; deli gibi, delirmiş gibi. O zaman bir sıcaklık -belki de merhamet kaplıyor Baz'ın içini. "Yazık sana kızım, böyle yapma, yazık sana, kabus gördün, hadi git de yat..."</span></sup></p>
  </div>

  <div class="s946" style="padding-left: 2.65pt; padding-right: 0.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">O zaman ağzında sigarayla düşüncelere dalma. Demin Ma-der'in anlattığı gibi aşk ve nefreti, şiddet ve merhameti düşünüş. Evet, hayatını mahveden nefret, onu gecenin karanlığına tutsak eden şiddet. Ve korkmuş bir kızın kırgın sözleri, saf bakışı; bir çocuk bakışı gibi çıplak, maskesiz, hilesiz. Kabus... yaralı bir kızın kabusa dönmüş hayatı. Ya kendi hayatı?</span></sup></p>
  </div>

  <div class="s86" style="padding-left: 3.35pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz, Mader'in evinin olduğu dar sokağı arkasında bırakarak geniş bir bulvara çıkıyor. Sayısız taksi, irili ufaklı kamyonlar, cipler, türlü türlü otomobiller. Bulvarın iki yanındaki kaldırımlarda koşuşturan kalabalıklar. Bu aydınlık sabahta bu kalabalık! Baz biraz yürüyüp demir bir sokak lambasının önünde durup yola dönüyor yine ve bir taksiye işaret ediyor. Taksi durunca şo</span></sup><span style="font-size: 1.2em; line-height: 1.2; vertical-align: super;">förün yanına geçiyor Baz ve "Askeri hastaneye gideceğiz," diyor.</span></p>
  </div>

  <div class="s5" style="text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Yola çıkıyorlar. Yoğun bir insan ve araç trafiği bahar yağmurları gibi bütün sokakları, caddeleri, bulvarları doldurmuş. Baz şapkasını ve çantasını dizlerine koymuş, biraz merak, biraz şaşkınlıkla kaldırımları seyrederek onları ve hayatlarını, kendini ve hayatını düşünüyor. Kim Baz'ın varlığının farkında? Kim Baz'ı biliyor, ne yaptığından haberdar? Kim çabasına, emeğine, fedakarlığına bir kıymet veriyor? Yirmi yılı geçkin bir süredir ülkenin o cehennemi, o unutulmuş bölgesinde ölüme, öldürmeye, yangına ve korkuya rağmen canla başla çalışıyor. Hayatını vatan, millet ve devlet için, yani şu koşuşturan insanlar rahat ve korkusuz yaşasınlar, yiyip içsinler diye kirletmiş. Ne gecesi kalmış, ne gündüzü, ne sosyal hayatı, ne ailesi, ne bir dostu, ne bir sevgilisi. Her şey, her şey bu insanlar için feda edilmiş. Ama kim biliyor ki bunu? Bu fedakarlığın sonucu? Hiç, hiçbir şey. Yalnızca bir maaş ve düşük bir gelir ve gece hayatının gizli saklı fırsatları. Korku, kin ve nefretle anılan bir ün sadece. Ama ya insan olmak, bir insan gibi yaşamak, diğer insanlar gibi insani ilişkiler kurmak? Bu insanlar gibi gündüz işe gitmek, akşamları barlara, meyhanelere, sinemalara, tiyatrolara, restoranlara, kerhanelere gitmek? Sıcak bir evde eşi, çocukları ve misafirleriyle birlikte bir gece geçirmek? Irmağın kıyısında akşam gezintiye çıkmak? Sivil giysilerle dolaşmak, yemek, içmek? Aşk, sevgi, sevişmek? Şiir okumak, klasik müzik dinlemek? İçinden geldiği gibi duymak, düşünmek, hareket etmek? İnsanca bir özgürlük?</span></sup></p>
  </div>

  <div class="s231" style="padding-left: 1.2pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Hayır, bu şeyler Baz ve hayatı için değiller. Ona ve hayatının payına düşen varsa yoksa silah ve kurşun, garnizon ve askeri lojman, askeri üniforma ve asilerin giydikleri şeyler, acı, ekşi, soğuk, kokmuş konserve yiyecekler, içecekler, çatışma ve öldürme gecelen, uyuma ve yangın geceleri... Dağlar var, kayalar, taşlar,</span></sup> <span style="font-size: 1.2em; line-height: 1.2; vertical-align: super;">uçurumlar, vadiler, kırlar, kar, tipi, rüzgar, fırtına, sıcak, kaçma, kovalama, barut, ter ve toz var. Korku var. Şiddet var. Disiplinli bir hayat, kesin emirler var. Her an, her gün -ölene kadar. Gençliğindeki o kızlar, kadınlar neredeler şimdi, onlarla geçen o şehvet dolu günler, gecelerden ne kaldı geriye? Kadınların ruhunu tutuşturan o tatlı sözleri nerede şimdi? Bugün gibi aydınlık bir günde başlayan o çiçeği burnunda subaylık günleri nerede? Hayır, ışık ve aydınlık yasaktır Baz'a. Aydınlık bir hayat, aydınlık işler, aydınlık bedenler, aydınlıkta parıldayan sıcak ve karanlık delikler, yarıklar' yasak. Onun payına kurallar düşmüş, disiplin, korumak, savunmak, düzen düşmüş. Ordu, devlet, millet, bayrak, şan şeref ve General Serdar. Yukarıda Allah, aşağıda General Serdar. General Serdar; siyah saçlar, siyah gür bıyıklar, yuvarlak yüz, askeri üniformalar, bir şahin gibi bakma, bütün ülkeye, bütün insanlara, her yere hükmetme. Baz, General Serdar'a ait, General Serdar'm ailesine, orduya yani.</span></p>
  </div>

  <div class="s947" style="padding-left: 11.5pt; padding-right: 5.3pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz öyle içleniyor ki, camı açıp, "Hey, siz," diye bağırmak istiyor, "Hey, aceleyle oraya buraya koşturan sizler, ölümden ve öldürmekten bunca uzak bir hayatı benimseyip mağrur ve sorumsuzca yaşayan ve hiçbir şeyi, hiç kimseyi düşünmeyen sizler; ben sizin için çalışıyorum, bunca şeyi sizin için yaptım..." Ama bağıracağı yerde gözlerini yola dikmiş pala bıyıklı şoföre dönüp "Kim olduğumu biliyor musun," diye soruyor.</span></sup></p>
  </div>

  <div class="s267" style="padding-left: 16.8pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şoför bu ani soruyla şaşırmış halde Baz'a dönüp bakıyor, "Hayır," deyip yola bakmaya devam ediyor, "seni tanımıyorum, ama üniformandan bir subay olduğun anlaşılıyor." "Senin için çalıştığımı biliyor musun?" "Benim için mi," diyor şoför hafif sinirli, "neden benim için</span></sup> <span style="font-size: 1.2em; line-height: 1.2; vertical-align: super;">çalışıyorsun?"</span></p>
  </div>

  <div class="s948" style="padding-left: 34.55pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz bir karşılık vermiyor. Uzatmanın faydası yok. Dönüp ses</span></sup><span style="font-size: 1.2em; line-height: 1.2; vertical-align: super;">sizce kaldırımlardaki kalabalıkları seyretmeye başlıyor yine. Şimdi ırmak da görünmeye başlıyor, ırmağa doğru giden bulvara çıkıyorlar. Faydası yok, diye düşünüyor Baz, en kötüsü de hiç kimseyle konuşamamak, hayatımı, yaptıklarımı, düşüncelerimi, duygularımı anlatamamak. Kevok gibi tutsağım ben de, yenik, kayıp... bu kadar yalnız... bu kadar yabancı... Yabancı? Evet, yabancı, bazı subay ve komutanlardan başka kim olduğumu bilen var mı sanki? Neler düşünüyorum, ne istiyorum? Evet, kendime, şehrime, aileme, çocuklarıma, bu bulvarlara, sokaklara, ırmağa, başkentteki bu hayata yabancıyım. Yirmi otuz yıl"önce böyle değildi, ama şimdi böyle, yabancıyım ben, hayatın yabancısı... Onun gibi... Ölümün, sisin, ateşin arasından çıkıp evime, hayatıma giren kız gibi. Dağlı kız, Fransızca konuşan, şiir yazabilen ve her şeye rağmen hâlâ yaşama belirtileri gösterebilen kız. Derin sessizliği, melül ve içli bakışları, yumuşak sesi, şuh bedeni, sır dolu yüreği, gizlediği ruhu, o acayip sözleriyle böyle müthiş bir etki yaratabilen o kız. Yaralı, kırgın, zavallı kız.</span></p>
  </div>

  <div class="s263" style="text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Güneş ışıkları parıldıyor ırmağın üstünde şimdi. Kadınlar, çocuklar, yaşlılar dolaşıyor ırmağın kıyısındaki dar yollarda. Şimdi ırmağın paralelinde, yavaş yavaş ilerliyorlar. Baz askeri hastaneyi görüyor. Gözlerini kapatıp başını arkaya atıyor ve sesleri dinlemeye başlıyor; taksinin radyosu, trafik gürültüsü, korna seslen, dışarıdaki kalabalık, ağlayan bir çocuğun sesi -taksi hastanenin büyük kapısı önünde duruncaya kadar. Hastanenin kapısında, koridorlarında oraya buraya koşturan insanlar var. Ne aceleleri var, neden böyle koşturup duruyorlar? Baz büyük kapının arkasındaki çiçekçiye gidip yeni açılmış kocaman bir demet gül alıyor, arkasından danışmaya giderek oradaki kadına kalp hastalıkları bölümünü soruyor. Kadın tarif ediyor, ama sanki Baz'ın anlayacağından kuşkulanmış gibi danışma bankosundan başını çı</span></sup><span style="font-size: 1.2em; line-height: 1.2; vertical-align: super; text-align: justify;">karıp eliyle uzun koridorun sol tarafını gösteriyor. Baz teşekkür ediyor, gözü kalabalığın ve duvardaki yazıların üstünde yürümeye başlıyor. Bir elinde gül demeti, öbüründe çanta. Biraz sonra geniş koridordan sol tarafa dönüp daracık bir koridora giriyor ve asansörlerin önüne ulaşıyor. Asansörden beşinci katta inip genişçe bir salona giriyor. Hastanenin her tarafı beyaz. Şimdi kesif bir koku çarpıyor yüzüne. İlaç kokusu mu? Hastaların kokusu mu?</span></p>
  </div>

  <div class="s949" style="padding-left: 0.7pt; padding-right: 0.5pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz salonun girişinde bir hemşireye rastlayınca on numaralı odayı soruyor. Yaşlı, şişman ve kısa boylu hemşire odayı parmağıyla gösteriyor. Baz ağır, çok ağır adımlarla odaya doğru ilerliyor. Kapıya varınca bir süre duruyor, üstünü başını, kravatını düzeltiyor ve derin bir soluk alıp içeri giriyor.</span></sup></p>
  </div>

  <div class="s141" style="padding-right: 0.5pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Evet, o; Fırça Bıyıklı Subay. Fırça Bıyıklı Subay; yaşlı, zayıf, ufacık; bir yumruk kadar kalmış. Saçları dökülmüş, ama bıyıkları hâlâ fırça gibi. Gözleri kapalı, uyuyor belki de. Yatıyor, beyaz, aydınlık ve çıplak bir odada, tek başına. Duvarda bir çerçeve var sadece, General Serdar'm portresi. Baz ağır adımlarla yatağın yanına giderek oradaki sandalyeye oturuyor. Bu yaşlı, hasta, Baz'a babalık yapan ve her zaman iyiliğini isteyen adam. Ve son görüşme, Baz'm kendini tutamayarak tokat attığı son görüşme. Sert, çok sert bir tokat. O kısacık an. Bu çok değerli insanın şaşırmış, korkmuş gözleri ve sandalyeden yuvarlanışı. Öfke. İnsanlara ve Baz'a her şeyi yaptıran o karanlık öfke. Lanet öfke! Ama Allahtan bu zayıf, bu içli adam ölmedi de, Baz da ölümüne neden olmuş olmadı. Ölseydi eğer, Baz o karısı olacak, hayır artık karısı olmayan o kancığın, o orospu analının başa kakmalarından ölene kadar kurtulamayacaktı. Baz ordudan da atılabilir, hapse düşebilirdi. Baz bu insanın ne kötülüğünü görmüştü ki?</span></sup></p>
  </div>

  <div class="s211" style="padding-left: 0.5pt; padding-right: 1.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz yavaşça Fırça Bıyıklı Subay'm elini tutup öpüyor. O zaman Subay gözlerini açıyor. Önce şaşırıyor biraz, sonra bir gülümseme</span></sup> <span style="font-size: 1.2em; line-height: 1.2; vertical-align: super;">yayılıyor yüzüne. Baz şapkasını çıkararak gülleri Subay'm ayaku-cuna koyuyor, sonra her iki elini tutup öpmeye başlıyor. Subay, gözlerindeki sonsuz sıcaklıkla bakıyor Baz'a. Sonra öfke beliriyor gözlerinde, birkaç damla gözyaşı süzülüyor yanaklarından. Baz da ağlayacak gibi oluyor, ama tutuyor kendini. Bir süre, Subay'ın elleri Baz'ın avuçlarında, birbirlerine bakıyorlar öyle.</span></p>
  </div>

  <div class="s318" style="padding-left: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Beni affet," diyerek sessizliği bozuyor Baz, "beni affet... Çok düşündüm seni, hep düşündüm..."</span></sup></p>
  </div>

  <div class="s63" style="padding-left: 0.25pt; padding-right: 0.05pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ben de seni," diyor Subay cılız bir sesle, "nasılsın oğlum? Kendinden söz et biraz, gazetelerden oralarla ilgili haberleri okuyorum. Durum nedir, senin durumun nasıl?"</span></sup></p>
  </div>

  <div class="s432" style="padding-left: 0.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Fırça Bıyıklı Subay, sözü Subay Lokali'nin karşısındaki kafeteryaya getirmiyor. Baz da söz etmiyor bir daha, ama "oralardan" da söz etmek istemiyor. "Nasılsın," diye soruyor Baz, "ameliyat nasıl geçti?"</span></sup></p>
  </div>

  <div class="s432" style="padding-left: 0.25pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Yorgunum. Dört damarı değiştirdiler, kalbime yeni bir kapak taktılar. Ama artık pek umudum yok... Burada, bu odadayım. Buradan çıkabileceğime dair bir umudum yok..." diyor Fırça Bıyıklı Subay. Şimdi bir yastığa sarılmış, elleriyle gözyaşlarını silerek dikkatle bakıyor Baz'a. Bir süre sonra Baz'ın ellerini tutarak çekiyor kendine doğru ve elini boynuna geçirerek, "Oğlum," diyor, "böyle olsun istemezdim. Hayatının böyle olmasını, evliliğinin böyle olmasını, bu durumda olmanı istemezdim. Seni ölümden kurtardım, ama bu durum için değil. Bu kızla evlenmeni istedim, ama kavga etmeniz, birbirinize bağırıp çağırmanız, kavga etmeniz için değil."</span></sup></p>
  </div>

  <div class="s117" style="padding-right: 0.05pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Biliyorum," diyor Baz, başını sevgiyle ona doğru yaklaştırarak, "hiçbir zaman kötülüğümü istemedin, ama ne yapalım ki hayat böyle. Ne sen baş edebilirsin, ne de ben... Durumumsa, yalan söyleyemeyeceğim, hiç iyi değil, ama yaşıyorum işte. Ora</span></sup><span style="font-size: 1.2em; line-height: 1.2; vertical-align: super;">larda yaşamak da tek basma büyük bir hüner. Yaşıyorum."</span></p>
  </div>

  <div class="s8" style="padding-left: 1.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Okuyorum. Duyuyorum... hayır, değişmiyor, hiçbir şey değişmiyor. Çağın, zamanın, insanın değiştiğini söyleyenler yanılıyorlar. Her şey aynı. Bizim zamanımızda da böyleydi. Kan akıyordu, insanlar ölüyordu, köyler yanıyordu, inleyişler göklere yükseliyordu, kin ve nefret boğuyordu insanları. Aynen bugünkü gibi. Üstesinden gelemedik oğlum... Bilmiyorum, sana geniş bir şekilde oralardan söz ettim mi hiç? Ben de subaydım orada. Oraları değiştirmek isliyorduk, uygarlık, bilim ve insanlık götürmek istiyorduk, o vahşi hayatı vatanın birlik ve beraberliğinin içinde eritmek istiyorduk, büyük, gelişmiş, müreffeh ve güçlü bir ülke kurmak istiyorduk. Ama şimdi iyice anlıyorum ki başaramadık. Çok kan döküldü oğlum, çok insan öldü, pek çok ırmak koyu kırmızı bir renkte aktı, çok zaman geçti. Bugünkü gibi. Neden bilmiyorum ama ne biz değiştik, ne onlar değişti. Kan durmadı, ölüm ve öldürme kesilmedi. Şehirler değişti, giysiler değişti, tanklar, toplar, arabalar, otomobiller değişti, uçaklar, telefonlar değişti, ama insan aynı kaldı, insanın kini, nefreti, inadı aynı kaldı..." Baz sandalyesini biraz daha yaklaştırıyor yatağa. Tekrar Fırça Bıyıklı Subay'm ellerini alıp defalarca öperek, yalvaran gözlerle Subay'm çukura kaçmış gözlerine bakıyor ve "Nasıl kurtardın</span></sup> <span style="font-size: 1.2em; line-height: 1.2; vertical-align: super;">beni, nerede, nereden?"</span></p>
  </div>

  <div class="s950" style="padding-left: 17.5pt; padding-right: 4.35pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Subay gözlerim kapatıp başını yukarıya kaldırıyor ve derin bir ah çekerek, "Sorma oğlum," diyor, "sorma, çok zaman geçti</span></sup> <span style="font-size: 1.2em; line-height: 1.2; vertical-align: super;">aradan, hatırlamıyorum..."</span></p>
  </div>

  <div class="s951" style="padding-left: 20.4pt; padding-right: 1pt; text-align: justify; text-indent: 13.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Yalvarırım anlat bana, hatırladığın kadarım anlat. Bu benim hayatımın sorusu, kimseye sormadığım, kimsenin cevaplamadığı bir soru. Her zaman yalnızca kendime sordum ve kendimden de bir cevap alamadım. Anlat, hatırla..."</span></sup></p>
  </div>

  <div class="s676" style="padding-left: 37.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hafıza nankördür oğlum, her şey çabucak unutulur. Belki de</span></sup> <span style="font-size: 1.2em; line-height: 1.2; vertical-align: super; text-align: justify;">bu yüzden insan değişmiyor. Hatırlayamıyorum, oralarda, kan ve duman içinde olmalı. Pek çok köy, ağaç, bük, tarla, orman, vadi, mağara yanıyordu, yoğun dumanlar yükseliyordu. Pek çok kadın dul, pek çok çocuk yetim, pek çok insan köysüz, pek çok hayvan sahipsiz kalıyordu. Çocuklara çok acıyordum, yetim çocuklara çok acıyordum, sana çok acıdım. Ama hatırlamıyorum..."</span></p>
  </div>

  <div class="s953" style="text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Yani sen... yani ben oralı mıyım..." diye soruyor Baz, görünür bir heyecanla saatine bakarak, "yani annem babam bir trafik kazasında ölmediler o zaman? Oralarda... yetimdim değil mi? Annem babam onlardan yani? Ben onlardan biriyim?.."</span></sup></p>
  </div>

  <div class="s54" style="padding-right: 0.05pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hayır, öyle demiyorum, ama aklıma gelmiyor. Askersin sen, ordudansın, ordunun oğlusun... Annen de, baban da ordu. Unutma. Bana sorma artık, eziyet çektirme bana, beynim yorgun, gidip gelen hafızam cevap verecek halde değil... Ama Allah şahittir ki hep iyiliğini istedim..."</span></sup></p>
  </div>

  <div class="s5" style="text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Fırça Bıyıklı Subay gözlerini kapatıyor, bir daha da konuşmuyor. Baz konuşup başka şeyler de sorsa mı ona? Hayır, belli ki Subay istemiyor artık, belki de sağlığı daha fazlasına el vermiyor. Baz tekrar kolundaki saate bakıyor, sonra Subay'a bakıyor uzun uzun, ardından her iki elini alıp öpüyor ve yavaşça, "Teşekkür ederim," diyor, "her şey için."</span></sup></p>
  </div>

  <div class="s650" style="padding-right: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Konuşmuyor Subay, gözlerim açmıyor. Göğsü inip kalkıyor, uyumuş gibi düzenli soluk alıp veriyor.</span></sup></p>
  </div>

  <div class="s63" style="padding-left: 0.25pt; padding-right: 0.05pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Önemli bir toplantıya yetişmem lazım," diyor Baz ve ayağa kalkarak devam ediyor, "ama yarın tekrar geleceğim, hoşçakal..."</span></sup></p>
  </div>

  <div class="s650" style="padding-right: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Subay, Baz'm söylediklerini duyuyor mu? Kapıda durup Subay'a bakıyor yine. Sonra şapkasını takıyor, çantası elinde çıkıyor odadan. Aceleyle, sağma soluna bakmadan salonu geçiyor. Aşağıya inip uzun koridordan çıkarak kendini dışarıya, aydınlığa atıyor adeta. Ya şimdi? Subay'ın sözlerinden sonra ne olacak?</span></sup></p>
  </div>

  <div class="s299" style="padding-left: 12.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz kim?</span></sup></p>
  </div>

  <div class="s707" style="text-indent: 7.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Söyle Baz, kimsin sen," diyor kendi kendine. Hastanenin büyük kapısı önünde durmuş etrafına, gidip gelen insanlara, gelip kapının önünde duran otomobillere, taksilere bakıyor. Kamaşıyor gözleri, apoletleri, şapkasmdaki san nişan, ceketinin düğmeleri parıldıyor. Kapıdan uzaklaşıp aşağıya, ırmak kıyısına doğru gidiyor. Gideceği yer olan Ordu Merkez Karargahı hastaneye yakın. İrmağın kıyısından yürüyerek gitmeye karar veriyor. Başı önde, hızlı adımlarla yürüyor; kulaklarında değişik insanların, değişik zamanların, değişik yerlerin değişik sesleri, yüreği şüphe dalgaları içinde, ruhu şu aydınlık ırmak gibi yeni sözler, olaylar, haberlerle çalkalanmış; yürüyor.</span></sup></p>
  </div>

  <div class="s842" style="padding-left: 7.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Hafıza, diye düşünüyor, Subay'm anlattığı geçmiş zamanlar, günler, yanan köyler, düşen insanlar, dul kalan kadınlar, yetim kalan çocuklar. Hafıza? Ama bu sözler düne mi ait? Yaşlı ve yorgun bir hafızaya mı ait? Ya bugün yanan köyler, bugün düşen insanlar, ölülerinin arkasından haykıran kadınlar ve çocuklar? Baz'm her gün yaşadığı, her gün tanıklık ettiği, içinde yaşadığı şeyler ne o zaman? Dünkü hafıza mı? Bugünün gerçeği mi yoksa? Yoksa dünün, bugünün ve yarının gerçeği mi? Baz'm aklına gelen bükler, ormanlar, vadiler ve mağaralar. Yoksa Baz ve kökleri oralarda mı gizli? "Oralı olmayasm Baz," diye soruyor kendi</span></sup><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">-</span></sup><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">kendine. Neden aklına bir şey olsun gelmiyor? Neden hafızası çocukluğunun karanlık yanma ulaşamıyor? Baz; dünyanın bilinmeyen bir yerinde doğmuş, o ülkenin bilinmeyen bir yerinde doğmuş, kim oldukları bilinmeyen bir anne babası varmış, ama bilinen bir yerde büyümüş, bu şehrin hâlâ açık olan okullarında okumuş, eğitim görmüş. Ya ailesi? Kökleri? Doğduğu yer? "Ya yerin yurdun Baz," diye soruyor kendine, "bu dünyada senin yerin yurdun neresi?"</span></sup></p>
  </div>

  <div class="s225" style="padding-left: 152.4pt; font-size: 16px;">
    <p class="calibre2" style="margin: 1em 0px;"><br /></p>
  </div>

  <div class="s954" style="padding-left: 14.65pt; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz duruyor, iç cebinden paketi ve çakmağı çıkarıp bir sigara yakıyor, derin bir nefes çekiyor. Şimdi bir binanın karşısında duruyor, göklere kadar yükselen bir binanın; toplantı, ön cephesinde bütün cepheyi boydan boya saran devasa bir General Serdar portresi sallanan bu binada olacak. Bina; Baz'ın bilinen yurdu, askeri ilişkiler, plan ve programların merkezi. Bina; devlet ve ordunun kalbi, General Serdar'ın egemenliğinin ana üssü. Bina; Baz'ın annesi, babası, ailesi, yurdu. O kadar! Ama Baz bir kez daha Fırça Bıyıklı Subayla konuşacak. Belki o zaman ağzından bazı kesin bilgiler alabilecek.</span></sup></p>
  </div>

  <div class="s955" style="padding-left: 2.15pt; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz binanın demir kapısına varıncaya kadar bir sigara daha içiyor. Kapıda bir kez daha düzeltiyor üstünü başını, üniformasına, apoletlerine, düğmelerine, ayakkabılarına ve kravatına son bir kez bakıp içeri giriyor, içeri de dışarısı gibi aydınlık neredeyse. Her tarafta üç renkli bayrak asılı. Duvarlarda General Serdar'ın büyük portreleri. Bir albay önünde durup sert bir asker selamı veriyor ve "Sizi bekliyorduk, buyrun," deyip ve ona yolu gösteriyor. Baz ve albay kısa koridordan geçip sağa dönüyorlar, oradan da bu sefer uzun bir koridoru baştan başa geçip, koridorun sonundaki büyük kapıdan içeri giriyorlar. Baz tanıyor bu salonu, burası konferanslar, brifingler verilen, danışma toplantıları yapılan bir salon. Baz içeri girdiği anda sahnedeki uzun masaya oturmuş olanlarla, salonun protokol sırasındaki sandalyelerde oturanlar dışında herkes ayağa kalkıp alkışlamaya başlıyorlar. Baz için. "Oraların" efsane komutanı için. Ölmekten ve öldürmekten gelen subay için. "Onların" en büyük korkusu olan devletin ve ordunun bu yiğit ve fedakar evladı için.</span></sup></p>
  </div>

  <div class="s956" style="padding-right: 20.2pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz mahcup halde saatine bakıyor. Tam zamanında gelmiş. Her zamanki gibi tam vaktinde gelmiş, her zamanki gibi düzenli, disiplinli, ciddi ve dimdik. Yüzünde mağrur bir ifade, başıyla</span></sup> <span style="font-size: 1.2em; line-height: 1.2; vertical-align: super;">subayları selamlayarak sahneye çıkıyor. Merdivenleri çıkıp masaya yaklaştığında göğsünü ve başını öne çıkararak masada oturan subay ve general üstlerine selam duruyor, sonra aynı sertlik ve ciddiyetle dönüp salondakileri selamlıyor. Masanın arkasındaki subaylardan biri ayağa kalkıp eliyle yer gösteriyor ona. Baz lek tek subay ve generallerin ellerini sıkarak ona gösterilen sandalyeye geçip oturuyor.</span></p>
  </div>

  <div class="s471" style="padding-left: 0.5pt; padding-right: 0.25pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bütün pencerelerinin perdeleri çekilmiş bu loş salon, hıncahınç dolu olmasına rağmen sessiz. Yüz elli kadar subay, temiz üniformalar içinde oturuyorlar. Ön sırada değişik rütbeli on kadar general oturuyor. O sırada birkaç subay salonun kapısından içeri girip aceleyle sağa sola oturuyorlar. Baz'ın yanında oturan uzun boylu, gözlüklü general ayağa kalkıp yüksek kürsüye gidiyor ve açılış konuşması yapmaya başlıyor: "Yıllık genel toplantımız başlıyor." Sonra koyu renkli camları olan gözlüğünü çıkarıp salona bakıyor ve sözlerine devam ediyor: "Bildiğiniz gibi toplantı iki gün sürecektir. Bu toplantı, şimdiye kadar yapılan toplantılardan çok daha büyük bir önem arz ediyor. Şimdi önümüzdeki sorunları çözme noktasına gelmiş bulunuyoruz. Umarız toplantının buna faydası olacaktır..."</span></sup></p>
  </div>

  <div class="s445" style="padding-left: 1.45pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz'ın gözünde güç ve fedakarlık timsali olan ve düğününde sonuna kadar kalan tek tük insandan biri olan general, uzun bir süre kurallar, yöntemler, raporlar ve kararlar hakkında sert bir sesle konuşuyor. Sonra masanın arkasında oturan generallerden birini çağırıyor ve sözü bu kısa boylu, şişman generale veriyor. Kısa boylu general konuşmasına başlıyor. Bir kulağı generalde olan Baz çantasını açıp içinden defter, dosya ve kağıt gibi şeyleri çıkarıp önüne diziyor ve bir cümlenin yanma bir yıldız çiziyor. General konuşuyor, Baz düşünüyor. Generalin Baz'ın kulağına çalman sözle'ri; strateji, savunma, kural, yapı, pusu, temiz</span></sup><span style="font-size: 1.2em; line-height: 1.2; vertical-align: super;">lik, birlik, düşman, oyun, hile... Baz'm beyninde yankılanan sesler; oralar, onlar, sis ve duman, mağara, yangın, hafıza, zaman, sıra, zor, neden...</span></p>
  </div>

  <div class="s957" style="padding-left: 16.3pt; padding-right: 1.7pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ve o, ve onun, Kevok'un sözleri: "Farklı düşünceler, inançlar, farklı dinler, mezhepler, farklı diller ve kimlikler yüzünden başka insanlara düşmanlık etmemeliyiz... insan bir kimlikle, bir dinle, bir dille gelir dünyaya ve onunla yaşar. İnsanın ne suçu günahı var bunda?"</span></sup></p>
  </div>

  <div class="s806" style="padding-left: 5.05pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">General konuşuyor; yeni önlemler, yeni silahlar, yeni kanunlar, olağanüstü yetkiler, yeni uçak ve helikopterler lazım bize... General uzun konuşmasını tamamladıktan sonra salondan bir alkış tufanı kopuyor. Herkes ayakta. General mutlu ve mağrur bir şekilde yerine oturuyor. O anda Baz'm adı okunuyor. Baz elinde defterler, kağıtlar, dosyalar olduğu halde mikrofona gidiyor. Elindeki şeyleri önüne koyuyor ve mikrofonu düzeltip, oturan generaller ve subaylara bakıyor. Baz çoğunu tanıyor onların, kimisiyle aynı okulda okumuş, kimisiyle ortak çalışmalarda bulunmuş. Hepsinin yüzlerinde ve gözlerinde merak, saygı ve takdir var. Hepsi dimdik şekilde oturmuş, sert ve güçlü ifadelerle Baz'a bakıp bekliyorlar. Ne bekliyorlar? Ölüm ve öldürme haberlerini mi? Ordunun başarı ve zafer haberlerini mi? Asilerin katilliği, kötülüğü ve pisliğini mi? Evet, Baz bakışlarından iyi ve müjdeli haberler beklediklerim anlayabiliyor.</span></sup></p>
  </div>

  <div class="s958" style="padding-right: 16.85pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"iyi bir haberle başlayayım konuşmama," diyor Baz, önündeki kağıtlara baktıktan sonra başını kaldırıp devam ediyor: "Müjdeler olsun ki başarıyoruz, devlet ve ordu zafere yaklaşıyor. Her tarafta devlet ve ordu egemen oluyor. Savaşı kazanıyoruz. Halk bizim tarafımıza geçiyor, asilerin sayısı gün geçtikçe azalıyor, güçleri azalıyor, hareket sahaları daralıyor. Heybetli dalgalar gibi art arda saldırıyoruz üstlerine. Güç bizde, zafere yaklaşıyoruz."</span></sup></p>
  </div>

  <div class="s959" style="padding-right: 0.05pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz'ın bu son sözlerinden sonra sonu gelmeyen bir alkış dolduruyor salonu. Uzun süre devam ediyor. Baz dikkatle seyrediyor salonu, son derece yumuşak, hattâ dalgın bir sesle, "Ama bazı sorularım da olacak," diyor, "konuşmanın sonunda dile getireceğim sorular." Baz bazı sayılar vermeye başlıyor; ikiyüz binilen fazla asker, sayısız garnizon ve karakol, sayısız tank, top, ağır silah, elli kadar savaş helikopteri, yetmiş kadar savaş uçağı, polislerin güçlü koordinasyonu, istihbarat ve muhabere teşkilatları, asilerin arasında çalışan ajanlar, "oranın" köylülerinden silahlandırılan ve orduyla birlikte hareket eden yüz bine yakın kuvvet savaşıyor eşkıyalara karşı, yüzlerce genç isyan hareketinden ayrılıp pişman olmuş ve ordu saflarında savaşıyor. Güçlü, sağlam, sarsılmaz ilişkiler... Kim bu güce karşı koyabilir?</span></sup></p>
  </div>

  <div class="s660" style="text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bir saat kadar bu şekilde strateji, taktik, saldırı gibi şeylerden söz ediyor Baz, ad, yer, sayı, toplum ve ilişkiler gibi şeyleri de ekleyerek. Konuşmasının sonunda biraz durup dikkatle subaylara bakıyor ve "Ama," diyor, "küçük bir 'ama' var; acaba bu siyaseti değiştirmenin, gözden geçirmenin zamanı gelmedi mi? Yirmi yılı aşkın bir süredir onların arasındayım, onlarlayım, onlara karşı savaşıyorum, onları düşmanlara karşı koruyorum. Onları iyi tanıdığımı iddia edebilirim. Yirmi yıllık tecrübelerim, özellikle de son dönem kafamda soru işaretleri oluşturuyor. Şüphesiz bu savaşı da kazanacağız. Şüphesiz bu sefer de bellerini kıracağız. Ama? Ne zamana kadar? Onları yeneriz, ama onlara samimi bir inanç verebilecek miyiz, onları dost kılabilecek miyiz? Elbette silahlarını, tüfeklerini, savaşımlarını yeneceğiz, ama bize yabancı olan stranlarmı, destanlarını da yenebilecek miyiz? Soranlarının sesini kısabilecek miyiz, sır dolu sözlerini, o çok güçlü fısıltılarını, başkaldırılarla ilgili efsanelerini de yenebilecek miyiz? En büyük güçleri dilleri, sözleri, destanları, masalları ve bize yabancı</span></sup> <span style="font-size: 1.2em; line-height: 1.2; vertical-align: super;">gelen psikolojileridir. Güçleri silah, savaş ve ölüm değil, sözünü ettiğim şeyler. Bu şeylerin derinliklerine inip anladıktan sonra yok edebilecek miyiz? Dün öldürdük, bugün öldürüyoruz, ama o sabah rüzgarında, günbatımında ırmakların, pınarların, kayaların, dağların, ağaçların, ormanların, vadilerin ve göklerin arasında dolaşan o görünmez, o asi, o tarifsiz ruhlarını öldürebilecek miyiz?... Sorularım bunlardı... Çok teşekkür ederim..."</span></p>
  </div>

  <div class="s173" style="text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama şimdi bir ses yok, alkış yok. Hemen hepsi hayretle seyrediyorlar Baz'ı. Baz sessizce gidip yerine oturuyor. Derin bir sessizlik kaplıyor salonu. Bir süre sonra uzun boylu general yerinden kalkmadan toplantıya ara veriyor. Subay ve generaller çıkıyor salondan. Ama Baz yerinden kalkmıyor, kağıtlarını toplayıp çantaya koyuyor, önündeki su bardağından birkaç yudum içip oturmaya devam ediyor. O sırada uzun boylu general geliyor yanına. Baz ayağa kalkıp hazırola geçiyor. "Gel," diyor general, "benimle gel." General önde, Baz arkada sahnenin arkasındaki koridora girip ilk odanın kapısı önünde duruyorlar. General anahtarla açıyor kapıyı, içeri giriyorlar. Çok aydınlık bir oda burası. İrmağa bakan odanın bütün dış cephesi camdan yapılmış. Çok hoş bir ırmak ve şehir manzarası var. Deri koltuklar, yuvarlak bir cam masa, koyu renkli halılarla son derece güzel döşenmiş bir oda. Masanın arkasındaki duvarda General Ser-dar'm portresi. General masanın öbür tarafına geçerek oturuyor. Baz dimdik duruyor ayakta, gözleri önde, elleri bacaklarında, sessizce duruyor. "Biliyorsun," diyor general, sonra gözlüklerini çıkarıyor, ellerini masanın üstüne koyup dikkatle Baz'a bakarak devam ediyor, "oğlum gibisin sen. Düğününe de geldiğimi hatırlıyor olmalısın. Bir ay sonra ordunun terfi zamanı geliyor, onu da biliyorsun. Şimdiden söyleyeyim sana, terfi alacaksın. Ve görev yerini de değişiireceğiz. Oralarda çok yoruldun. Dinlenmen</span></sup> <span style="font-size: 1.2em; line-height: 1.2; vertical-align: super;">lazım. Bize de senin gibi, ama canlı evlatlar lazım. Haberin olsun, şimdi çıkabilirsin."</span></p>
  </div>

  <div class="s960" style="padding-left: 2.15pt; text-indent: 13.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz "Sagol," deyip topuklarım birbirine vurarak selamı veriyor. Sonra dönüp kapıya yaklaştığında, "Sahi," diyor general,</span></sup> <span style="font-size: 1.2em; line-height: 1.2; vertical-align: super;">"ailen, çocukların nasıl?"</span></p>
  </div>

  <div class="s961" style="padding-left: 4.1pt; padding-right: 9.85pt; text-align: justify; text-indent: 13.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz dönüyor, hazırolda durup generale bakıyor, ama cevap vermiyor. "Eve hiç uğramadığını söylüyorlar, doğru mu," diye</span></sup> <span style="font-size: 1.2em; line-height: 1.2; vertical-align: super;">soruyor general.</span></p>
  </div>

  <div class="s629" style="padding-left: 19.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Doğrudur," diye cevaplıyor Baz.</span></sup></p>
  </div>

  <div class="s962" style="padding-left: 6.7pt; padding-right: 7.25pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Evine git, çocuklarının arasına git," diyor general emreden bir sesle, "evine dön ve şimdiden dönüş hazırlıklarına başla, oralardan kurtulacaksın. Çıkabilirsin."</span></sup></p>
  </div>

  <div class="s963" style="padding-left: 9.1pt; padding-right: 5.05pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz elini kapının koluna uzatıp çıkacakken, general sesleniyor yine: "Bu arada unutmadan yanındaki kızı o şehirdeki garnizon komutanına teslim etmeyi unutma en kısa zamanda!"</span></sup></p>
  </div>

  <div class="s964" style="padding-left: 11.3pt; padding-right: 2.9pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">O an Baz, yüreğine inme inmiş gibi çakılıyor yerinde. Her tarafını ateş basıyor. Öyle hareketsizce duruyor, dönmüyor, yüzünü çevirmiyor, duruyor sadece.</span></sup></p>
  </div>

  <div class="s466" style="padding-left: 27.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Unutma," diye tekrarlıyor general.</span></sup></p>
  </div>

  <div class="s892" style="padding-left: 27.6pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ama..." diyor Baz, devam edemiyor, sadece bir kez daha</span></sup> <span style="font-size: 1.2em; line-height: 1.2; vertical-align: super;">"ama..." diyebiliyor.</span></p>
  </div>

  <p><span style="font-size: 1.2em; line-height: 1.2; vertical-align: super; text-align: justify; text-indent: 13.7pt;">"Senin 'ama'nı dinledik. Ama olmaz, kızı derhal teslim edeceksin... O kadar!.."</span></p>
</body>
</html>
