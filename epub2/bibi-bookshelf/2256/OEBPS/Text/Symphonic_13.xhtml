<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div class="s785" style="padding-right: 218.45pt; font-size: 16px;">
    <h1 class="calibre2" style="margin: 1em 0px; text-align: center;"><sup class="calibre3" style="font-size: 0.83333em; line-height: 1.2;"><span class="none12" style="font-size: 2em; font-weight: normal; line-height: 1.2;"><b>13. Bakışlar</b></span></sup></h1>
  </div>

  <div class="s868" style="padding-left: 2.4pt; padding-right: 1.95pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz ve Baz'ın bakışları; bazen yumuşacık, kederli, hüzün dolu, bazense keskin, sert, korkutucu, karanlık; ölüm gibi karanlık.</span></sup></p>
  </div>

  <div class="s869" style="padding-left: 3.1pt; padding-right: 1.45pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok ve Kevok'un bakışları; her zaman yumuşak, melül, sisli; bir düş gibi.</span></sup></p>
  </div>

  <div class="s870" style="padding-left: 3.85pt; padding-right: 0.25pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bakmak, bir başkasına bakmak; duyguların dili, yürek ve ruhun dili; başka bir insanı görme, keşfetme ve tanıma yolu. Bakmak; insanın yüreğinde çakan şimşek.</span></sup></p>
  </div>

  <div class="s871" style="padding-left: 4.8pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdi sözümüz bakmak hakkındadır. Şimdi askeri bir lojmanın kapısındayız. Dağlar Ülkesi'nin en büyük şehrindeyiz, askeri bölgedeki subay lojmanlarındaki bir apartmanda. Ölüm vadi</span></sup><span style="font-size: 1.2em; line-height: 1.2; vertical-align: super;">sindeki yangından, cinayetten, ölümden bir ay sonrası diyeceğiz. Evin kapısında, Baz'ın yanındayız. Baz kapıdan içeri girecek Saatler gece yarısını gösteriyor. Dışarıda bardaktan boşanırcası-na yağmur yağıyor. Hava soğuk.</span></p>
  </div>

  <div class="s872" style="padding-left: 7.9pt; text-indent: 5.5pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz bu gece vakti nereden geliyor? Bilmiyoruz, ama üstünde ne dağlarda giydiği giysi, ne de resmi subay üniforması var. Siyah bir takım elbise giyinmiş. Baz bir elinde anahtar, öbüründe küçük siyah bir çanta, apartmanın dördüncü katındaki dairenin kapısında durmuş hızlı hızlı soluklanıyor. Bir süre öyle sessizce duruyor, sonra kapıyı açıp ses çıkarmamaya dikkat ederek kapıyı kapatıyor. Burnuna sıcak, güzel bir koku geliyor. Ev, evin sıcaklığı, her şeye rağmen evin verdiği huzur. Baz siyah ayakkabılarını çıkarıp bir çift deri terlik geçiriyor ayağına ve içeriye geçiyor. Ama bir ses geliyor içeriden. Güzel bir ses. Bir stran sesi. Kevok'un sesi.</span></sup></p>
  </div>

  <div class="s873" style="padding-left: 6.5pt; padding-right: 7pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Evet, Kevok içeride, bu evde. Daha uyumamış. Kevok kendi dilinde, içli bir sesle bir stran terennüm ediyor.</span></sup></p>
  </div>

  <div class="s874" style="padding-left: 2.9pt; padding-right: 7.7pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz holle yatak odasının arasındaki köşeye yaslanarak birkaç sözcüğünden başka bir şey anlamadığı bu yabancı dili dinliyor. Bu ses, bu dil, Baz'ın anlamadığı ama ara sıra duyduğu bu tuhaf sözler. Bu insanların, bu lanetlenmiş ülkenin sesi. Kaç yıldır duyuyor bu dili? On yıl mı? Yirmi yıl mı? Yirmi beş yıl mı? Subaylığa başladığı ilk günden beri... Yirmi yıldan fazla. Ne anlatıyor bu ses, ne söylüyor?</span></sup></p>
  </div>

  <div class="s547" style="padding-right: 11.8pt; text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok'un içli, yumuşak sesi geliyor; ne yüz, ne beden, ne bakış, yalnızca sesi geliyor Baz'ın kulaklarına. Gencecik, tuhaf bir kızın sesi. Garip stranlar, garip sözler. Kimin stranı bu, neyi anlatıyor? Yükselip alçalmadan akan bu ses duygun ve kederli şimdi. Hüzünden mi söz ediyor? Ölümden, yangından mı? Felaketten, yıkımdan, açlardan, susuzlardan, yaralılardan, yeniklerden mi?</span></sup> <span style="font-size: 1.2em; line-height: 1.2; vertical-align: super;">Acı ve kederle örülmüş bu yumuşak, bu içli ses.</span></p>
  </div>

  <div class="s281" style="text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kaz sırtını duvara yaslamış, başını hafifçe yukarı kaldırmış,</span></sup> <sup class="calibre3" style="font-size: 0.83333em; line-height: 1.2;"><span class="none13" style="font-size: 1.2em; font-style: italic; line-height: 1.2;">y,&lt;</span></sup> <sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">derini kapatmış, dinliyor. Baz subaylığa başladığı gün bu inamların stranlarından yükselen bu duygunluğu, bu yumuşaklığı, bu gurbet ve göç duygusunu duymuştu. Dağlarda, vadilerde, karanlık gecelerde, erken saatlerde, orada burada defalarca duymuştu bu stranları. Ama şimdi kendi evinde, askeri lojmanlarda l)iı son derece tuhaf, garip duygular yaratan sesi duyuyor. Evde, kendi evinde. Ses, evine kadar ulaşmış! Sesin sahibi? Evindeki İm genç kız? Baz onu,'onun yüzünü düşünüyor. Destanlardan, elsanelerden çıkıp gelmiş gibi esmer bir yüz, zamana, rüzgara, lııanalara karşı koymuş antik bir heykelinkine benzeyen yüz. sade, bir meleğinki gibi masum, ama sihirli bir maske gibi olan yüz. Ağzı, dudakları ve şimdi o güzel ağzından çıkan şu sözler. r&gt;az'ın her zaman bir düşman sesi gibi gördüğü, duyduğu bu ses, hu sözler, şimdi kendi evinden yükseliyor!</span></sup></p>
  </div>

  <div class="s173" style="text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Mırıldanıyor ses. Baz gözlerini kapatmış dinliyor. Seslerin d erinliklerine dalarak Baz'm gelişini, kapının açılışını fark etmeyen bu ses. Baz'ın yüzünde, içinde yeni duygu dalgaları meydana getiren ses: Hangi duygular? Korku mu? Garipseme mi? Sıcaklık mı? Baz anlayamıyor ne olduğunu, ama yorgunluğunun farkına varıyor iyice. Yorgunluk, yalnızca yorgunluk; bedeni yorulmuş, beyni yorulmuş, hayatının kanlı anıları, onu bu kahrolası ülkeye getiren kahrolası yola sokan kaderi, bu ülkenin altın-sl, gümüşsü yıldızları altında geçen günler, aylar, yıllar, bu vahşi insanların vahşi dağları, ovaları, bu unutulmuş diyarın korkunç, felaket dolu geceleri. Baz'ınkilerden farklı yabancı kokuları, davranışları, giyinişleri, düşünüşleri, konuşmaları... Ve tuhaf sözleri, tuhaf sözcükleri. Baz yorgun.</span></sup></p>
  </div>

  <div class="s206" style="padding-left: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama yalnızca bü ülkeye ait olan bu tuhaf stran neden söz edi</span></sup><span style="font-size: 1.2em; line-height: 1.2; vertical-align: super; text-align: justify;">yor? Baz yıllardır bu insanların arasında olmasına, sır dolu yüreklerinde, ruhlarında yer almasına rağmen şu kızın yürek yakıcı sözlerinin ne hakkında olduğunu bilmiyor. Baz bu kadar uzak onlara! Hayır, evinde seslerini dinleyecek kadar yakın onlara, ama aynı derecede de uzak, çünkü bu sözleri anlamıyor, bilmiyor. Bu ülkenin kirli gerçeğinin derinlerinde olduğu kadar, ondan uzak da. Şu kız gibi. Bu kahrolası ülkenin pınarlan gibi berrak, yıkılası dağlardan yükselen güneşin ilk ışıkları gibi canlı olan bu kız kim? Güzel, parlak gözlerinin derinliklerinde hep korku kıvılcımları çakan ve şimdi Baz'ın sayesinde yaşayan bu kız ne düşünüyor, ne hissediyor? Baz'ın dilini iyi bilen, ama tuhaf bir tonda konuşan bu kızın ruhunda ne var, yüreği ne için atıyor?</span></p>
  </div>

  <div class="s221" style="padding-left: 0.25pt; padding-right: 0.5pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Hol, mutfakla yatak odasının arasında, içeriden, oturma odasının oradan loş bir ışık sızıyor. Ama ses gecenin karanlığına sarınarak dalga dalga dağılıyor. Gecenin ve evin karanlığı sesin ve sözlerin etkisini daha da yoğunlaştırıyor. Yatak odası tarafından oturma odasının kapısına doğru geçtiğinde görüyor Kevok'u. Kevok yere serilmiş bir döşeğin üstünde, sade ve uzun giysiler içinde oturuyor. Kevok'tan biraz uzaktaki masanın üstünde ve pencerenin uzun pervazında birkaç tane mum yanıyor. Beyaz ve kırmızı mumlar içeriyi loş bir aydınlıkla dolduruyor. Beyaz duvara yaslanmış, ayaklarını karnına çekmiş, elleriyle dizlerini tutmuş pencereden bakıyor ve yorgun bir ninni sesiyle tatlı tatlı mırıldanıyor. Kendinden geçmiş gibi, bu dünyada değilmiş gibi bakıyor dışarıya. Bakışlarında ne var? Hasret mi? Arzu mu? Keder mi, acı mı? Yoksa hâlâ yaşadığı için, mutluluk mu?..</span></sup></p>
  </div>

  <div class="s451" style="padding-left: 0.7pt; padding-right: 0.5pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Kevok," diyor Baz yavaşça, ama görünüşe bakılırsa Kevok duymuyor onu.</span></sup></p>
  </div>

  <div class="s194" style="padding-left: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Kevok," diyor Baz, bu kez biraz sesini yükselterek.</span></sup></p>

    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok irkiliyor birden. Baz'ın ne olduğunu anlamadığı tuhaf</span></sup> <span style="font-size: 1.2em; line-height: 1.2; vertical-align: super;">bir ses çıkıyor ondan. Hemen stranı keserek toparlanıp ayağa kalkıyor. Baz ona doğru bir iki adım atıyor. "Kevok, ne kadar güzel bir isim..." diyor. Ama Kevok şaşkın, yuvasından fırlamış gözlerle pencerenin öbür tarafına doğru gidiyor, Baz'dan uzaklaşmak için. "Çok güzel bir isim," diye yineliyor Baz, ama devam edemiyor. Kevok'un korkusunu dindirecek yumuşak sözler söylemeli. Ama nasıl? Hangi sözcüklerle? Kevok'un tuhaf bakışları bir sıcaklık, bir şefkat yaratıyor Baz'm yüreğinde. Baz durup sessizce seyrediyor onu. Keşke içeri girmeseydi de Kevok'u o tatlı uykusundan uyandırrfıasaydı, onu tuhaf stranmm tuhaf sözlerinden koparmasaydı. Şimdi ne söylese faydasız. Hiçbir söz Baz'ı da etkileyen o sihirli havayı geri getiremeyecek. Bu narin, yaban, bilgili, zeki kız korku içinde. Sözler etki edemez artık... Baz'ın yüzünde yumuşak bir tebessüm, Kevok'un yüzünde büyük bir korku, bir süre, ayakta, birbirlerinden uzakta duruyorlar öylece. Sonra Baz ağır adımlarla mutfağa gidiyor; ışığı yıkıyor, buzdolabının kapısını açıp uzun bir votka şişesiyle küçük bir limon şişesi çıkarıp mutfak masasına koyuyor, mutfak dolabından bir kadeh çıkarıp votka ve limonla dolduruyor. Kadehi alıp dönecekken ansızın bir şey hatırlamış gibi dönüyor, buzluktan birkaç parça buz çıkarıp eliyle kadehine atıyor. Ondan sonra oturma odasına dönüyor. Kevok hâlâ aynı yerde, ayakta duruyor. Baz sessizce uzun ve geniş kanepeye geçerek oturuyor, kadehi uzun masaya koyup siyah ceketini çıkarıyor ve "Dışarıda çok fena bir yağmur yağıyor, arkadaşlar beni kapıya kadar bıraktılar, çok yağmur yağıyor, çok..." diyor. Sonra ceketinin cebinden sigara paketini çıkarıp bir sigara yakarak devam ediyor, "Kış geldi artık, yeni bir kış, birbirine benzeyen sayısız kıştan biri, bu kahrrr..." Konuşmayı kesiyor, daha fazla devam etmek istemiyor, kadehinden birkaç yudum alıyor. O ânda belindeki tabancanın kabzası parıldıyor.</span></p>
  </div>

  <div class="s875" style="padding-left: 153.1pt; font-size: 16px;">
    <p class="calibre2" style="margin: 1em 0px;"><br /></p>
  </div>

  <div class="s876" style="padding-left: 6.7pt; text-indent: 6.25pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok ayakta öylece durup bakıyor ona. Sessiz, soğuk, ruhsuz bir yüzle, bir heykelinkine benzeyen yüzüyle. Ama derin, sorgulayıcı, şüpheli bir ifadeyle değil. Sessizce, Renas'ın ölümünden beri Kevok'un hayatına dönüşen bir sessizlik bu, onu bu yola sokanların yanında takındığı bir tavır olan sessizlik. Mecbur kalmadığı sürece sessiz bir yürekle, sessiz bir ruh haliyle... Bu ülkenin sessiz toprağı gibi, köyünün sessiz şafakları gibi, geçmişindeki ölü insanlar gibi, bu uğursuz ve soğuk askeri lojman gibi... Baz birkaç yudum daha aldıktan sonra "Yorgunum," diyor ve Kevok'tan konuşmasını rica ediyor. Ama Kevok bir karşılık vermiyor. Baz bakıyor ona. Kevok; saçları uzamış şimdi, yüzünde masum bir ifade, ışıl ışıl siyah gözlerini hiç kırpmıyor; derin, müthiş güzel, korku ve keder dolu gözlerini. O tuhaf gözlerini... Baz kadehini bitirip mutfağa doğru gidiyor, bir süre sonra dolu bir kadehle dönüyor. Geniş kanepeye oturduktan sonra, "Neden uyumadın," diye soruyor. Hâlâ ayakta duran Kevok bir cevap vermiyor yine. Dışarıdan yağmur sesi geliyor. Mum ışığı titreşiyor duvarlarda. Odada uzun ve geniş bir kanepe, uzun bir masa, iki sandalye ve Kevok'un pencerenin önüne serilmiş döşeğinden başka bir şey yok neredeyse.</span></sup></p>
  </div>

  <div class="s877" style="padding-left: 5.3pt; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Otur," diyor Baz votkasını içerken, "korkma, seni yemem!.. Seninle biraz konuşmak istiyorum..."</span></sup></p>
  </div>

  <div class="s878" style="padding-right: 15.4pt; text-align: justify; text-indent: 15.35pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok sessizce döşeğine oturarak ayaklarını karnına doğru çekiyor, uzun giysisini çekiştirip düzeltiyor ve çenesini dizlerinin üzerine koyarak Baz'a bakmaya başlıyor. Pencerenin önünde ve masanın üzerindeki mumlar her iki yandan aydınlatıyorlar onu. Hafif uzun yüzü, yüzündeki çizgiler ve gözlerinin altındaki çukurlar daha açık biçimde görünmeye başlıyorlar. Omuzlarına düşen siyah uzun saçları parıldıyor şimdi. Kevok şimdi her zamankinden daha esmer görünüyor.</span></sup></p>
  </div>

  <div class="s719" style="padding-left: 131.3pt; font-size: 16px;">
    <p class="calibre2" style="margin: 1em 0px;"><br /></p>
  </div>

  <div class="s879" style="padding-right: 1.95pt; text-align: justify; text-indent: 13.45pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Okuduğun o stran neydi?" diye soruyor Baz, gülerek, sonra hıı kaç yudum daha içtikten sonra devam ediyor, "sesin çok içliydi de..."</span></sup></p>
  </div>

  <div class="s162" style="padding-right: 1.7pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok bir karşılık vermiyor. Baz kadehini masaya koyuyor, sonra sigarasından bir nefes daha çekerek üsteliyor, "Merak ediyorum sadece... Korkma... stran ne hakkındaydı?"</span></sup></p>
  </div>

  <div class="s880" style="padding-right: 0.25pt; text-align: justify; text-indent: 13.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Dada, yani annem okurdu bu stranı," diyor Kevok, Baz'a bakmadan. Gözlerini uzun parmaklarına dikerek devam ediyor, babam hafta sonları gelirdi köye. Her pazar akşamı da şehre dönerdi. O akşam, pazar'akşamı, Dade beni uyuturken bu stranı okurdu bana. Stranın sözleri çok eskidir. Dade stranı okurken pek bir şey anlamazdım. Başımı dizlerine koyar, gözlerini uzaklara diker, sonra başka bir dünyaya gitmiş gibi okurdu. Ağzına, ahenkle kımıldanan biçimli dudaklarına bakardım. Ağzından çıkan sözcükler, köylülerin, dağlıların kullandıkları sözcüklerdi. O sözlerin içinde yayla serinliği, şafak aydınlığı vardı sanki... Bazen keserdi stranı, dururdu, o zaman solardı sözler. Durması, ara vermesi de stranın birer parçasıymış meğer. Bir göçten söz ediyordu. Bir köyün göçü. Göçten geriye kalan bir kadın, bir bebeği olan bir kadın göçten sonra sevdiklerinin, annesinin, bacılarının, babasının arkasından yakmış bu stranı. Sade ve duygun sözleri pek bir gamlı, pek bir kederlidir. Dade bu stranı okurdu, önce yavaşça, sonra bir destan okur gibi, sonunda da ağlamaklı bir sesle bitirirdi... Bu Dade'nin stranıdır..."</span></sup></p>
  </div>

  <div class="s38" style="padding-left: 1.2pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok durup soluklanıyor, "Dade," diyor sonra, ama devam edemiyor. Bir sessizlik başlıyor o an. Derin bir sessizlik. Baz da konuşmuyor, votka içip Kevok'u seyrediyor sadece. Pencerenin önündeki mumlardan biri, belki de penceredeki bir çatlağın içinden geçen rüzgar yüzünden ateşini savura savura yanıyor. Kevok dizlerine koyduğu elinin parmaklarıyla oynuyor. Sigara</span></sup> <span style="font-size: 1.2em; line-height: 1.2; vertical-align: super;">içiyor Baz, bacaklarını biraz uzatıyor ve Kevok'a bakmaya devam ediyor. Kevok; narin kız, içinde bulunduğu durumdan olacak azıcık ürkek, azıcık mahcup. Yumuşacık, ama aynı zamanda asi, mağrur, dikbaşlı. Baz, "Keşke şu kız dağlı olmasaydı, buralardan olmasaydı," diye geçiriyor içinden, "keşke onu bu durumda tanımış olmasaydım, bir düşman gibi değil, bir dost gibi tanımış olsaydım..."</span></p>
  </div>

  <div class="s881" style="padding-left: 8.65pt; text-indent: 4.8pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bir süre sonra "Dade" diyerek sessizliği bozuyor Baz, "Kevok, bak iyi dinle beni... Bir süre, uzun bir süre boyunca anneni babanı, arkadaşlarını, akrabalarını göremeyeceksin, onlarla ilişkiye geçemeyeceksin, ya da başka bir yere gidemeyeceksin. Bir an önce bu düşünceleri kafandan sil ki, daha fazla acı çekmeyesin. Uzun süre sen, sen olmayacaksın, Kevok değilsin sen, anladın mı, yoksun... Uzun süre böyle gizli saklı yaşayacaksın. Unutma!" Bir karşılık vermiyor Kevok, bu sözler ona söylenmemiş gibi hareketsiz, ifadesiz bir şekilde parmaklanna bakmaya devam ediyor.</span></sup></p>
  </div>

  <div class="s882" style="text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz, bir yudum daha içtikten sonra, "Durumun iyi değil," diye devam ediyor: "Benim de öyle... Üstlerim seni onlara teslim etmemi istiyorlar... Senin gibi yüzlercesi var. Yani isyan sevdasından vazgeçip bizim tarafımıza geçen, devletle birlikte devlet için çalışan yüzlerce kişi var. Gerektiğinde onları hapishaneden çıka-np operasyonlara götürüyoruz, içlerinden en seçme olanlar ise daima bizimle olurlar, savaşırlar. Her gün ölüp öldürürler... Ama hiç kimse senin durumunda değil. Seni bilerek getirdim buraya, seni korumak istedim... Seni ölümden korumak istedim. Doğrusunu istersen ben de bunu neden yaptığımı bilmiyorum, ama acıdım sana... Seni ilk görüşümde, neden bilmiyorum, ama içimde kıvılcım gibi bir şey çaktı. Senin gibi okumuş, bilgili ve... ve güzel ve genç bir kızın ölmesine gönlüm razı gelmedi... Ama üstle</span></sup><span style="font-size: 1.2em; line-height: 1.2; vertical-align: super; text-align: justify;">rim seni istiyorlar şimdi... Büyük ihtimalle öldürmek için... Artık bir işlerine yaramazsın... Sen söyle, ne yapalım?.."</span></p>
  </div>

  <div class="s222" style="padding-right: 1pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Bir cevap vermiyor Kevok, cevap yerine pencerenin önünde, bitmekte olan bir mumu seyrediyor.</span></sup></p>
  </div>

  <div class="s205" style="padding-right: 0.75pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Kevok," diyor Baz, hafif sinirli, "Kevok, yorgunum ben. Beynim, yüreğim, ruhum yorgun... Başım ağrıyor, alnım ağrıyor, yorma beni, söyle hadi; ne yapalım?"'</span></sup></p>
  </div>

  <div class="s883" style="padding-left: 0.5pt; padding-right: 0.5pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bilmiyorum," diyerek Baz'a dönüyor Kevok ve son derece yavaş bir biçimde, "yük olmak istemem," diyor: "Başka söyleyecek, yapacak bir şeyim de yok zaten. Üstlerin doğruyu söylüyorlar, hiçbir şeye yaramam ben. İstersen beni teslim et onlara...".</span></sup></p>
  </div>

  <div class="s129" style="padding-left: 0.7pt; padding-right: 0.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hayır, onlara bir şeyler söyledim. Sanırım ikna oldular, en azından bir süre için. Kalacaksın, ama belki bazen bizimle birlikte operasyonlara çıkman gerekecek."</span></sup></p>
  </div>

  <div class="s163" style="padding-left: 0.7pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz bu sözlerden sonra ayağa kalkarak mutfağa gidiyor ve dolu bir kadehle geri dönüyor. "Kimse seni görmemeli. Yoksun sen, buna alış... Hayatında yeni bir yola girmiş durumdasın ve sanırım ölene kadar da bu böyle devam edecek... Adın, soyadın, giyim kuşamın, her şeyin değiştirilecek," deyip Kevok'a bakıyor büyük bir dikkatle. Bu kızın bu sessizliği, bu mağrurluğu nereden kaynaklanıyor acaba? Baz, ağzında sigara, düşünüyor. Aklı, bedeni, ruhu... ne düşünüyor, ne hissediyor? Kanı mı, kanın intikamını mı? Kin ve nefret mi? İnsanı esir alan şiddet aşkını mı? Savaş mı, öldürme mi? Korku dolu bir gerginlik mi? Yorgunluk mu? Evet yorgunluk, belki kız da Baz gibi yorgundur, yüreği, beyni, ruhu yorgundur. Kimbilir belki de bu tuhaf, tanınmaz ve yorgun ruh Baz'ın yorgun ruhunu da dindirebilir. Ama keşke bu kız bu ülkeden olmasaydı. Bu savaş ve katliam zamanında bu şey, yani dili, anne babası, ataları büyük bir yüke, aşılmaz bir engele dönüşüyor. Ama ne olursa olsun Baz'ın ona ihtiyacı var,</span></sup> <span style="font-size: 1.2em; line-height: 1.2; vertical-align: super;">onunla konuşacak, onunla yiyip içecek, onunla uyuyacak bir kıza, bir kadına, bir dosta, bir arkadaşa ihtiyacı var. Yorgun ruhunun ihtiyacı var buna. Ruhu, yüreği, beyni için mecbur buna... Evet güçlü, despot, üstlerinin deyimiyle çelik gibi sağlam olan ünlü Baz'ın buna ihtiyacı var. Kimsenin dışarıdan göremeyeceği yüreği, kimsenin ne halde olduğunu fark edemeyeceği ruhu muhtaç.</span></p>
  </div>

  <div class="s884" style="padding-left: 4.3pt; padding-right: 1.25pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Kevok," diyor Baz bir iki yudum daha içerek, "holdeki çantamı getirebilir misin lütfen?"</span></sup></p>
  </div>

  <div class="s885" style="padding-left: 3.35pt; padding-right: 1.7pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok kalkıp odadan dışarı çıkıyor, çantayı getirip Baz'a veriyor, sonra yine eski yerine geçip oturuyor. Baz yavaşça çantasını açıp içinden kağıtlar, dosyalar ve bir defter çıkarıyor, defteri Kevok'a uzatıp, "Buyur," diyor, "defterin, şiir defterin..."</span></sup></p>
  </div>

  <div class="s886" style="padding-left: 1.2pt; padding-right: 2.65pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok, Baz'ın ne söylediğini anlamıyor önce, ama Baz'ın elindeki defteri görünce renginden tanıyor. Kevok'un defteri!.. Dağlardaki dostu, dertleri, gamları, arzuları, ümitleri, acıları, kederleri, hasretleri ve düşüncelerinin dili olan defteri bu. Kevok'un değişik kalemlerle basit dizeler, şiirimsi dizeler yazdığı defter. İçinden gelip de başka kimseyle konuşamadığı şeyleri yazdığı defter. Kevok'un bazı sırlarını yazdığı defter. Kevok'a bir rahatlık, bir ferahlık veren, soluk aldıran defter. Evet, işte o defter, Kevok yaralandığında çantasıyla birlikte kaybolmuştu. Şimdi bu defter bu askeri lojmanda, yağmurlu gecenin yarısında önünde duruyor! Ve Baz, bunca insan içinde Baz uzatıyor bu defteri!</span></sup></p>
  </div>

  <div class="s887" style="padding-right: 5.05pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Buyur," diyor Baz gülümseyerek, "baktım ona, bizim dilimizle yazdıklarını okudum, öbürlerini ise başkalarına okuttum, içinde tehlikeli bir şey yoktu. Şiirlerin güzel gerçekten. Devam etmek istersin diye düşündüm. Sıkılıyorsundur, şiir yazmak can sıkıntını hafifletir belki."</span></sup></p>
  </div>

  <div class="s206" style="padding-left: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok kalkıp Baz'ın yanına geliyor, defteri alırken, "Teşekkür</span></sup> <span style="font-size: 1.2em; line-height: 1.2; vertical-align: super; text-align: justify;">ederim," diyor. Ama Kevok ilk kez bu şekilde, farklı şekilde bakıyor Baz'a. Gidip yerine oturuyor. Bir bebek gibi kucağında tutuyor defteri. Bir kez daha, ama bu kez içtenlikle teşekkür ediyor ona.</span></p>
  </div>

  <div class="s889" style="padding-left: 2.4pt; padding-right: 10.85pt; text-align: justify; text-indent: 13.2pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Şiirlerin güzel," diyor Baz, yine gülümseyerek, "Ben de, senin yazdığın gibi bir düşteyim sanki. Bu ülkeyi görüyorum, onu yaşıyor, onu hissediyorum. Ama sen doğrusu güzel bir biçimde</span></sup> <span style="font-size: 1.2em; line-height: 1.2; vertical-align: super;">betimlemişsin."</span></p>
  </div>

  <div class="s890" style="padding-left: 3.85pt; padding-right: 8.45pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">O zaman Kevok, çok yumuşak bir sesle, "Hayır, bu ülke, bu insanlar düş değil," diyor, "yazdığım şeyler düş ya da hamhayal değil. Yakılan köyler, ormanlar, ölen, katledilen insanlar, yükselen çığlıklar düş değil, gerçeğin ta kendisi, bu ülkenin gerçeğinin ta kendisi."</span></sup></p>
  </div>

  <div class="s849" style="padding-left: 20.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ama bir düş gibi, öyle değil mi," diye soruyor Baz, Kevok'un</span></sup> <span style="font-size: 1.2em; line-height: 1.2; vertical-align: super;">daha fazla konuşması için.</span></p>
  </div>

  <div class="s842" style="padding-left: 7.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Hayır, bir düş değil, bir felaket gibi, bir kıyamet gibi. Buna rağmen hepsi doğru ve gerçek. Bu ülke, bu insanlar, yaşıyor, kökleri, adlan, deneyimleri, tarihleri var... Bunlar gerçek. Ölüm bir gerçektir bu ülkede, öldürme de. Öyle bir gerçek ki, her ölüm, her katliam gerçeği, bu ülkenin, Büyük Ülke'nin, bütün insanların, insanlığın gerçeğini biraz daha öldürüyor. Öyle bir gerçek ki ölen kişiyle birlikte eli kanlı olan katilini de öldürüyor..." "Bana Jîr'e ne olduğunu anlatmayacak mısın," diye soruyor Baz, merakla, yumuşak bakışlarla Kevok'un konuşmasını zevkle dinleyerek, "Bize sözünü ettiğin Jîr, deftere yazdığın Jîr?"</span></sup></p>
  </div>

  <div class="s891" style="padding-left: 26.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bilmiyorum," diyor Kevok ansızın kendine gelmiş gibi ve</span></sup> <span style="font-size: 1.2em; line-height: 1.2; vertical-align: super;">kesiyor.</span></p>
  </div>

  <div class="s892" style="padding-left: 27.6pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Öldürüldü mü dersin?"</span></sup></p>
  </div>

  <div class="s789" style="padding-left: 28.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bilmiyorum..."</span></sup></p>
  </div>

  <div class="s1" style="padding-left: 28.55pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Onu dünya gözüyle bir daha görebileceğine inanıyor musun?</span></sup></p>
  </div>

  <div class="s194" style="padding-left: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bilmiyorum," diyor Kevok yine ve bir süre sustuktan sonra devam ediyor, "hayır, sanmam..." "Söylesene, seviyor muydun onu?" "Evet," diyor Kevok kesin bir sesle.</span></sup></p>
  </div>

  <div class="s893" style="padding-left: 12.7pt; padding-right: 1.95pt; text-align: justify; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Nasıl seviyordun, yani ne yaşadın, ne söylerdin ona, nasıl bir aşktı?"</span></sup></p>
  </div>

  <div class="s894" style="padding-left: 10.3pt; padding-right: 3.15pt; text-align: justify; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok cevap vermiyor. Baz sorduğuna pişman bir şekilde kadehine uzanıp bir yudum içiyor, sonra masanın üstündeki kağıt, dosya ve defterleri toplayıp çantasına koyarak çantayı kanepenin yanına koyuyor.</span></sup></p>
  </div>

  <div class="s895" style="padding-left: 8.15pt; padding-right: 5.05pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">O anda Kevok beklenmedik bir şey söylüyor usulca: "Neden bizim varlığımızı, bizim de yaşadığımızı kabul etmiyorsunuz? Neden bizi hiç rahat bırakmayıp boyuna değiştirmeye çalışıyorsunuz?.."</span></sup></p>
  </div>

  <div class="s896" style="padding-left: 6.7pt; padding-right: 7.25pt; text-align: justify; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Kızım," diyor Baz gülerek, "anlaştığımızı sanıyordum, biz ve siz diye bir şey yok. Biz varız, sadece biz, siz de bizsiniz, biz de biz. Öyle değil mi?"</span></sup></p>
  </div>

  <div class="s897" style="padding-left: 4.3pt; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ama..." diyor Kevok, konuştuğuna pişman olmuş gibi, "ama bu ülkenin insanları kendileri gibi kalmak istiyorlar, kendi kökleri, kendi tarihleri ve kendi kimlikleriyle yaşamak istiyorlar, . başka bir şey değil, başka bir talep değil. Bunu kabul etmek çok mu zor?"</span></sup></p>
  </div>

  <div class="s898" style="padding-left: 2.65pt; padding-right: 11.8pt; text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bunların hepsi oyun, düşmanın oyunu... Bırak bunu, ağzından bir daha böyle bir kelime çıkmasın... Simdi söyle bana, anlaştığımız şekilde söyle; yalnızca biz varız, değil mi?"</span></sup></p>
  </div>

  <div class="s899" style="padding-left: 1.45pt; padding-right: 13.45pt; text-align: justify; text-indent: 15.1pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Evet," diyor Kevok ve yüzünü çevirerek pencereden dışarıya bakıyor.</span></sup></p>
  </div>

  <div class="s900" style="padding-right: 14.45pt; text-align: justify; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz kadehine bakıyor. Boşalmış yine. Masadaki mumlardan biri de bitmiş. Masadaki küllük izmaritle dolmuş. Baz kalkıp mutfağa gitmeye niyetleniyor. Yapamıyor ama, başı dönüyor.</span></sup></p>
  </div>

  <div class="s443" style="padding-left: 131.75pt; font-size: 16px;">
    <p class="calibre2" style="margin: 1em 0px;"><br /></p>
  </div>

  <div class="s35" style="padding-right: 0.5pt; text-align: justify; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Başı çatlayacakmış gibi ağrıyor, uyku bastırıyor. Yine oturup ayaklarını uzatıyor ve zamanı, geceyi, gündüzü düşünmeye başlıyor. Şimdi saat gecenin kaçı? Bir mi, iki mi? Bu kız neyin nesi, hu taraftan mı yoksa öbür taraftan mı? Dost mu, düşman mı? Hayır uyumamalıyım, diye düşünüyor Baz, yalnız ara sıra geliyorum bu kızın yanına, bu eve, uyumam yanlış olur. Onu tanımalıyım, yüreğinin, ruhunun derinliklerinde neler olduğunu öğrenmeliyim. Bu sade, temiz, saf ve güzel maskenin ardında neler var, görmem lazım. Yok, uyumak olmaz. Ama o zaman da votka lazım, içki sigara içmem lazım. Uyumasını mı istesem? Yok, olmaz. Kendisi uyusun, ama ben Baz'ım, benim uyumam doğru olmaz. Dost ya da düşman, tanıdık ya da yabancı; bu garip kızın gözlerine, dudaklarına, gülüşüne, bedenine, bacaklarına, dizlerine, yüreğine, ruhuna bakmam lazım. O memeleri ısır-malıyım, emmeliyim, yorgunluğu memelerinin arasına dalarak gidermeliyim, yeniklik ve gücün ilacını bulmalıyım orada. Huzurun burada olduğunu biliyorum, huzur bu dudaklar, boyun, kulaklar, memeler, bacaklar arasında. Bu tuhaf yüreğin, ruhun içinde. Orada uyumalıyım...</span></sup></p>
  </div>

  <div class="s109" style="padding-left: 0.95pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ansızın, "Kevok, gel kızım," diyor Baz, "gel de burada, yanımda otur." Kevok bir karşılık vermiyor. "Yanıma gel, ellerini ver bana," diyor Baz yine, yalvarır gibi. Ama Kevok gitmiyor yanına, kımıldamıyor, korkuyla, yalvaran gözlerle Baz'a bakıyor sadece. Yine o gözler, mum alevi gibi parıldayan o siyah gözler! Yine gelip gözlerinin derinliklerine oturan o korku!</span></sup></p>
  </div>

  <div class="s901" style="padding-left: 1.9pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Korkma kızım," diyor Baz son bir gayretle, ama biraz utanmış şekilde devam ediyor, "yemem seni, korkma, yanıma gel, ellerini ver bana. Ellerini ver, bu yağmurlu soğuk günde, bu karanlık gecede bir yumuşaklık, bir sıcaklık ver bana... Yorgunum Kevok, başım ağrıyor, üşümüş ellerimi tut, sarıl bana, beni bedenin</span></sup><span style="font-size: 1.2em; line-height: 1.2; vertical-align: super;">le ısıt... Susadım, suyunu ver bana, açım, kendini ver... İstiyorum seni, bedenini, her şeyini tanımak istiyorum. Memelerinin arasında uyuyup uyanmak istiyorum, içinde kaybolmak istiyorum... gel." Baz bir kez daha, ama bağırarak yineliyor, "Gel!.."</span></p>
  </div>

  <div class="s902" style="padding-left: 3.85pt; padding-right: 0.5pt; text-align: justify; text-indent: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Sonra birden susuyor Baz. Bu sözler de ne böyle? Düşünüyor, sarhoşum, diye düşünüyor, sarhoşsun sen Baz, ne söylediği bilmiyorsun, ağzından çıkanı kulağın duymuyor! Sessizce, ona korkuyla bakan Kevok'u seyrediyor, diliyle dudaklarını ıslatarak bir şeyler söylemek istiyor, belki bir şeyler sormak istiyor, ama ağzından tek bir sözcük çıkmıyor. Yine bir sessizlik kaplıyor odayı, yağmurun sesinden başka ses yok. Sessizlik derinle-şip genişliyor. Bakıyor Baz; yorgun, sarhoş, sersem. Bakıyor Baz; umutlu, hevesli, arzulu. Bakıyor Baz; aç ve susuz. Ve Baz'ın gözleri yavaş yavaş kapanıyor ve kanepenin üstünde öylece uyuyup horlamaya başlıyor.</span></sup></p>
  </div>

  <div class="s150" style="padding-right: 3.15pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz'ın uyumasıyla Kevok elinde defter, aceleyle mutfağa doğru gidiyor. Bir süre ayakta durup etrafına, masaya, sandalyelere, mutfak penceresine, dolaplara, ocağa ve buzdolabına bakıyor. "Ne biçim bir durum bu," diyor Kevok, "Allahım, ne hale düştüm!.." Ocağa yaklaşarak akşam yemeğim yaptığı tencerenin kapağını açıyor, sonra tekrar kapatıp buzdolabının yanma geçerek açıyor, dolabın içindeki sebze meyvelere bakıyor, en sonunda Baz'ın masaya koyduğu içki şişelerine bakıp oturuyor. Başını ellerinin arasına alıp "Bu ne hal," diyor sesli sesli... Bir çaresi olmalı, bir yolu olmalı... Defter geliyor aklına. Defter... Ayağa kalkıp ocağın yanma koyduğu defteri alarak yerine dönüyor. Heyecanla, korkuyla ikircimle açıyor defterin sayfalarını. El yazısı yatık ve güzel. Büyük Ülke'nin diliyle, Baz'ın diliyle. Bazen Fransızca. Bazen de anadiliyle. Defteri; gelişigüzel dizeler, sıcak duyguların dili, taze coşkuların, ölümcül yaraların dili. Dağınık duy</span></sup><span style="font-size: 1.2em; line-height: 1.2; vertical-align: super;">gular, düşünceler, sesler. Üstünkörü, üslupsuz.</span></p>
  </div>

  <div class="s7" style="padding-left: 0.5pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Şimdi yine yazmak lazım... Çare defterde!.. Kevok kalkıp buzdolabının yanına gidiyor ve dolabın üstündeki kırmızı kalemi alıp yerine dönüyor. Aceleyle defterin son sayfalarından birini açarak aynı hızla "Bu ne hal!" diye yazıyor. Aynı cümleyi birkaç kez daha alt alta yazıyor. Biraz duruyor, ama sonra yine aceleyle aynı cümleyi yazıyor. Bir kez daha, bir kez daha, sayfa aynı cümleyle doluncaya kadar. Başka bir sayfaya geçip aynı hızla yazmaya devam ediyor: "Ölüyorum, boğuluyorum... Ölüyüm ben, soluksuz kalmışım... Kan öldürmüş beni, korku boğmuş. Kan, korku; kan ve korku kaderim olmuş benim... Ne yapacağım? Parçalandım, kayboldum. Hayat ölü. Hayatımın parçaları dağıldı karanlıkta. Her biri bir tarafta. Uyku yok, yemek yok, dost yok, arkadaş yok, iş yok, uğraş yok, kök yok, hayat yok. Bu parçaları, kırılmış çömlek parçaları gibi dağılmış parçaları nasıl bir araya toplayacağım? Nereye doğru gidiyorum? Ne yapayım? Ne yapabilirim? Bu ne hal? Her yer kan içinde, her tarafta ölüm, katliam, yara. Her yer korku. Korkuyorum. Kan ve korku bitirdi beni. Bu ülke öldürdü, bu insanlar öldürüyor. Ölüyorum..." Kevok bir şey hatırlamış gibi ayağa kalkıyor, bir dolaptan bir tabak çıkarıyor, dönüp tencereyi açıyor, kaşıkla tabağa yemek koyuyor, sonra gelip oturuyor. Defteri biraz ileri itip tabaktaki yemeği ekmeksiz, susuz bir şekilde hızlı hızlı yemeye başlıyor. Durmadan. Tabak boşaldıktan sonra bu kez tabağı ileri itip defteri çekiyor önüne ve kaldığı yerden devam ediyor yazmaya: "Kimim ben? Kimim ben? Düşman mı? Hain mi? Neden böyle oldum? Neden bu hale düştüm? Onu düşünüyorum, onları düşünüyorum. Biliyorum ki o da sevmiyor artık beni, onlar da. Artık onların yoldaşı değilim, Kevok'ları değilim. Biliyorum ki o da nefret ediyor benden, onlar da. Nefret, evet, bu ülkenin, hepimi</span></sup><span style="font-size: 1.2em; line-height: 1.2; vertical-align: super;">zin kaderi olmuş nefret. Yağmur yağıyor, hava soğuyor, ıslanıyor dağlar, kar yağacak şimdi oralara, ama ben onlarla değilim. Kimim ben? Hain mi? Vatan, devlet, bayrak, ordu, millet, isyan hareketi; hepsinin haini! Yağmurun, karın, güneşin, ayın ve yıldızların haini! Döl, tohum ve intikamın da haini! Saçlarım uzadı, yaralarım kaynadı, şimdi, bugün, hayır dün kan sızdı bedenimden, varım demek, yaşıyorum demek! Yaşıyorum, ama bir hain olarak, her şeye, herkese ihanet etmiş biri olarak... Hayatın ve dünyanın haini..."</span></p>
  </div>

  <div class="s903" style="padding-left: 7.2pt; text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ağlamaya başlıyor Kevok, ellerini defter ve kalemden çCkip yüzüne götürüyor, yüzünü tanımak istermiş gibi ovuyor biraz, sonra ağlamaya başlıyor. İçli içli. Gözyaşları süzülüyor yanağına, yüzünü gözyaşlarıyla ovuyor. Sonra ellerini dudaklarına götürerek ıslak parmaklarını dudaklarının üstünde gezdiriyor, oradan indirip diğer yerlerine dokunuyor, boynuna, omuzlarına, çenesine, karnına ve kasıklarına dokunup ağlıyor. Ellerini bir süre kasıklarına, bacaklarının arasına bastırarak ağlamaya devam ediyor. Evet, şimdi bacaklarının arasından kan, ölüm kanı değil, tam tersine yaşadığının bir ispatı gibi. Ama nasıl bir hayat? Artık ne yaparsa yapsın faydasız, hayatı kirlenmiş bir kere.</span></sup></p>
  </div>

  <div class="s263" style="text-indent: 14.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">ilk adet gördüğü günü bütün aynntılarıyla hatırlıyor şimdi. Fransız kolejinde bir sabah, sınıfta. Bir arkadaşıyla oturmuş. Bacaklarının arasında oluşan sıcaklık. Ve bir ıslaklık duygusu. Sıcak, tuhaf bir koku saçıyor sanki. Hamama girmiş gibi, oturduğu sandalye, etraf, bütün sınıf sıcak su içinde kalmış gibi. Herkes ona bakıyormuş gibi. Gerçi Kevok neler olduğunu anlıyor, biliyor, ama utanıyor, yerin dibine girecek gibi oluyor... Ders bitiyor, herkes dışarı çıkıyor, ama durumu anlattığı arkadaşıyla birlikte yerlerinden kalkmıyorlar. Kevok korku ve utanç yüzünden yerinden kalkamıyor. Fransız öğretmen sorgulayan gözlerle gelip</span></sup><sup class="calibre3" style="font-size: 0.83333em; line-height: 1.2; text-align: justify;"><span class="none9" style="font-size: 1.2em; line-height: 1.2;">imlerinde duruyor. O zaman arkadaşı gülerek başıyla Kevok'u gösteriyor ve</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none13" style="font-size: 1.2em; font-style: italic; line-height: 1.2;">"regles"</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none9" style="font-size: 1.2em; line-height: 1.2;">gibi eski bir sözcük kullanarak devam ediyor,</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none13" style="font-size: 1.2em; font-style: italic; line-height: 1.2;">"menstruation, menstrue..."</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none9" style="font-size: 1.2em; line-height: 1.2;">Yaşlı, mavi gözlü, uzun saçlı öğretmen gülüyor ve Kevok'u sevgiyle kucaklayarak,</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none13" style="font-size: 1.2em; font-style: italic; line-height: 1.2;">"mon petite fille..."</span></sup> <sup class="calibre3" style="font-size: 0.83333em; line-height: 1.2; text-align: justify;"><span class="none9" style="font-size: 1.2em; line-height: 1.2;">diyor, "Bir kaynak oluyorsun, hayat kaynağı. Kutlu olsun!.."</span></sup></p>
  </div>

  <div class="s260" style="padding-right: 0.05pt; text-align: justify; text-indent: 14.4pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kan, öğretmenin deyimiyle kutsal kan, kopkoyu bir kan. Her ay, her seferinde birkaç gün... Yeni düşler, yeni arzular yaratan kan. Bütün bedende sıcak, heyecanlı ve duygulu bir hareket yaratan kan. Gençlik filizini sulayan, erginlik filizini çıldırtan kan. Önce asabiyet ve yorgunluk, sonra ise kan, arzu, duygu, umut... yeni açılmış bir güle benzeyen, bahar başında karın içinden uç veren rengarenk bir çiçeğe benzeyen kan. Kevok'un aylardan, yıllardan beridir taşıdığı umudu; içini bir gün sonsuz derecede güçlü duygular saracak, yüreğini neşeli, sevinçli, coşkun sesler dolduracak, yürekler bir olacak, bedenler bir olacak, sükunetle, koşturmadan, aceleden uzak bir heyecan, bir .merak dolduracak içini. Kevok'u dolduracak, tepeden tırnağa kadar bütün bedeni güçlü bir aydınlık ve sıcaklıkla çalkalanacak, yanacak; bir kez, iki kez,, on kez... Büyüyecek Kevok'un karnı; bir ay, iki ay... tohum yeşerecek içinde, bir çocuk oluşacak. Kımıldayacak çocuk, tekme atacak. Kan gelmeyecek artık, ama çocuk büyüyüp gelecek. Bir çocuk daha. Çocuk sesleriyle ısınan bir yuva. Mutlu ve başarı dolu bir hayat... Kevok'un her âdetten sonraki umutları... Şimdi solmuş umutlan... Ve her şey ondan akıp duran kan gibi, umutlarını tümüyle alıp götüren kan gibi.</span></sup></p>
  </div>

  <div class="s597" style="padding-left: 1.45pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Bu ne hal," diyerek ağlıyor Kevok, elleri kasıklarında, "nereden nereye!.."</span></sup></p>
  </div>

  <div class="s212" style="padding-left: 1.45pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">"Ne olacak Kevok," diyor kendi kendine, sonra yine ayağa kalkıyor birden, bir düşteyrniş gibi tabağı yemekle dolduruyor yine ve masaya dönüyor. Kıtlıktan çıkmış gibi hızlı hızlı yiyor ve</span></sup> <span style="font-size: 1.2em; line-height: 1.2; vertical-align: super;">tabağı silip süpürüyor. "Ne olacak," diye soruyor yine, bu hal, bu durum. Ne gece var, ne gündüz. Burada böyle tutsak, dört duvar arasında, ölüm ve kaybolma korkusu içinde, dünyada olup bitenlerden habersiz. Ne gazete, ne radyo, ne televizyon, ne saat, ne ayna. Hepi topu Büyük Ülke'nin tarihi ve General Ser-dar'ın hayatı hakkında bazı subaylarca yazılmış birkaç kitap iki küçük askeri marş kitapçığı. Ara sıra uzun boylu, sıska bir er kapıyı açarak içeri giriyor, ona ekmek, sebze meyve, et, yag ve süt getiriyor. Varsa yoksa bu perdesiz, mobilyasız, ruhsuz evde oturmak, pencereden dışarıyı, lojmanlan seyretmek ve boş yatak odasında iyice eprimiş giysilerle sert bir yatakta uyumak. Kevok Dade'nin öğrettiği stranlara sığınıyor sadece. Ve düşünceler, şüpheler, gamlar, kederler... Ve kapıda nöbetçiler, her tarafta askeri lojmanlar. Ve ara sıra eve böyle sarhoş gelen, tabancasını çıkarmadan oturan, boş sözler ettikten sonra yatak odasında değil, oturma odasındaki kanepede uyuyakalıp sabah Kevok'u uyandırmadan kalkıp giden Baz. Başka söz söylemeden, hiçbir şeyi açıklama gereği duymadan, sohbet etmeden.</span></p>
  </div>

  <div class="s904" style="padding-left: 0.25pt; padding-right: 1pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama bu gece? Neden böyle oldu bu gece? Neden bu gece bu kadar çok konuştu, kendini açtı, niyetini belli etti? Neden acınacak kadar zayıf, kırgın, yenik ve yorgun gözüktü? O ve Baz! Şimdi aynı evdeler! Kısa süre öncesine kadar biri böyle bir şey söylemiş olsaydı, herkes dalga geçerdi onunla. Baz'la birlikte böyle aynı evde olacaklardı, aynı evde uyuyacaklardı!..</span></sup></p>
  </div>

  <div class="s276" style="padding-right: 1.45pt; text-align: justify; text-indent: 14.15pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok'un kahrolası korkusu yüzünden, yaşama arzusu yüzünden bu perişan durumu kabul edebileceğine kim inanırdı ki? "Neden Kevok," diye soruyor, yüksek sesle, ağlamaklı, "neden bu durumu kabul ediyorsun? Her günü ölüm olan bu kirden son bir adımla kurtarmıyorsun kendini? Karaya vuran balığa ne olur sonra Kevok, ne olur? Ya son? Bu yalnızlığın sonu ne ola</span></sup><span style="font-size: 1.2em; line-height: 1.2; vertical-align: super;">cak, yürek ve ruh yalnızlığının sonu ne olacak, bu sessiz yalnızlığın sonu ne olacak, yağmur sesinin sonu ne olacak, bu sessiz bekleyişin sonu ne olacak?"</span></p>
  </div>

  <div class="s906" style="padding-left: 2.65pt; text-indent: 7.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok ayağa kalkıp çok yavaş adımlarla yavaş yavaş mutfaktan çıkıp salona geçiyor. Baz orada kanepenin üstünde yan yatmış, başının altında kanepenin minderi var, horul horul uyuyor. Masanın üstünde bitmeye yüz tutmuş bir mumun dışındaki bütün mumlar sönmüş, kalan mum da çok zayıf bir ışıkla aydınlatıyor Baz'm yüzünü. Kim bu adam? Kevok sessizce, kımıldamadan, bütün dikkatiyle bakıyor Baz'a. Baz? Kim bu Baz? Baz; ölüm, cinayet, yangın, korku, kin, nefret, kan... Bunların dışında? Evet, soğuk toprak, soğuk ve sert taş, soğuk ölüm, ölümün soğuk karanlığı. Evet, gece adamı, aydınlıktan, aydınlık sabahlardan çok uzakta olan adam. Baz; acı, çığlık, inleyiş... ya bunların dışında?</span></sup></p>
  </div>

  <div class="s907" style="padding-left: 9.1pt; padding-right: 3.65pt; text-align: justify; text-indent: 13.7pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok biraz daha eğilerek Baz'ın yüzüne bakıyor. Bu yüz, diye düşünüyor, şimdi böyle sakin bir şekilde uyuyan şu yüz bir katilin yüzü mü? Neden uyku değişik yüzleri, kanal adamlarla masumların yüzlerini, zalimlerle mazlumların yüzlerini, türlü türlü insanların yüzlerini aynı dingin biçime çevirir? Bu yüzle Kevok'un ölümüne neden olduğu R&amp;nas'm yüzü arasında ne fark var? Aynı alın, aynı gözler, aynı esmer renk, hemen hemen aynı bıyıklar, aynı masumiyet... Ama bu Baz!.. Kevok, Baz bu!.. Kevok, dikkat et... rezil rüsva olma daha fazla...</span></sup></p>
  </div>

  <div class="s908" style="padding-left: 14.15pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Kevok Baz'dan biraz uzaklaşarak masanın öbür tarafına geçiyor ve düşünmeye başlıyor. Her şey bir anda başlayıp bitebilir, sadece biraz güçlü olmak lazım, birazcık cesaret lazım. Bir damla kadar. Kevok, güçlü ol biraz... Baz'm tabancası altında kalmış şimdi. Ama Kevok şimşek hızıyla oradan çekip Baz'm alnına dayayarak bütün şarjörü beynine boşaltamaz mı sanki, sonra da</span></sup> <span style="font-size: 1.2em; line-height: 1.2; vertical-align: super;">kendini öldüremez mi sanki? Kevok tabancayı kullanmayı biliyor, rahatça da tetiğe basabilir. Ha gayret Kevok, defalarca düşündün bunu, defalarca ölmeyi ve öldürmeyi düşündün. Defalarca denedin. Ama şimdi tam zamanı, biraz gayret... Ama Kevok neden bu kadar güçsüz, korkak, tabancayı alıp tetiği çekmek bu kadar zor mu? Zor olsa bile mutfağa gidip bir bıçak alarak bu katilin yüreğine saplamak, sonra bıçağı bütün gücüyle çevirmek de mi zor? Bir kere, bir kere daha, bir kere daha, bedeni kalbura dönünceye kadar. Ve sonra Kevok bıçağı bileğine dayayacak, sonra gözlerim kapatarak damarları kesecek. Ve kan, bu kez ölüm kanı akacak ondan. Ha gayret Kevok!</span></p>
  </div>

  <div class="s909" style="padding-left: 0.25pt; padding-right: 1.25pt; text-align: justify; text-indent: 13.9pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Ama Kevok korkuyor. Korkak Kevok... Kevok neden bu kadar korkuyor. Neden kahrolası hayat bu kadar vazgeçilmez oldu şimdi? Kevok davran, Kevok al!.. Kevok Baz'a doğru birkaç adım atıyor ve gelip başında duruyor yine. Bir süre duruyor öylece. Son mum da sönüyor, son ışık son bir gayretle kımıldanıp ölüyor.</span></sup></p>
  </div>

  <div class="s16" style="padding-left: 14.65pt; font-size: 16px;">
    <p class="calibre2" style="margin: 1em 0px;"><sup class="calibre3" style="font-size: 0.83333em; line-height: 1.2;"><span class="none9" style="font-size: 1.2em; line-height: 1.2;">Baz son derece dingin, huzurlu bir sesle horluyor.</span></sup></p>
  </div>

  <p><span style="font-size: 1.2em; line-height: 1.2; vertical-align: super; text-align: justify; text-indent: 14.4pt;">Kevok yüzünü çevirerek uzaklaşıyor Baz'dan, boğazı düğümleniyor, mutfağa dönüyor yine, masaya yaklaşıp oturuyor, defteri alarak yeni bir sayfaya eğri büğrü harflerle bir şeyler yazmaya başlıyor: "Korkuyorum... Korkudan başka bir şeye, hiçbir şeye yaramam ben..."</span></p>
</body>
</html>
