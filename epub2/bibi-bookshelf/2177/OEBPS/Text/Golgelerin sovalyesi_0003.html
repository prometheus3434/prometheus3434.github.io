<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm</b></span> 3</h2>

  <p class="calibre1">Yolunu şaşırmış bir gün ışığı olarak kabul ettiğim bir ışık lekesi yerdeki konumundan kahve fincanımın yanına kaydı. Halka şeklindeydi ve diğerlerinden hiçbiri fark etmemiş göründüğünden bu konuda yorum yapmamaya karar verdim.</p>

  <p class="calibre1">Coral’a uzandım ama hiçbir şey bulamadım. Jasra ile Mandor’un da uzandığını hissettim ve gücümü onlarınkiyle birleştirerek tekrar denedim. Daha fazla.</p>

  <p class="calibre1">Bir şey?</p>

  <p class="calibre1">Bir şey... Koz Kartları’nı kullanırken Vialle’nin ne hissettiğini merak ettiğimi hatırladım. Kalanımızın bildiği o görsel ipuçlarından farklı bir şey olmalıydı. Buna benzer bir şey.</p>

  <p class="calibre1">Bir şey.</p>

  <p class="calibre1">Şimdi hissettiğim şey Coral’ın varlığıydı. Karttaki şekline baktım, ama canlanmadı. Kart hissedilir derecede serinlemişti, ama diğerleriyle iletişim kurduğum zaman normalde hissettiğim o buzsu serinlik değildi. Daha fazla denedim. Mandor ve Jasra’nın da çabalarını arttırdığını hissettim.</p>

  <p class="calibre1">Sonra Coral’ın karttaki imgesi soldu, bir başka şey gelip yerini almadı. Ama boşluğa bakarken kızın varlığını hissettim. Bu sanki uyumakta olan birisiyle temas kurmaya çalışma duygusu gibiydi.</p>

  <p class="calibre1">“Anlayamıyorum, bu sadece ulaşması güç bir yer mi, anlayamıyorum," diye başladı Mandor, “yoksa..."</p>

  <p class="calibre1">"Sanırım bir büyünün etkisi altında," dedi Jasra.</p>

  <p class="calibre1">"Bu bir kısmını açıklayabilir," dedi Mandor.</p>

  <p class="calibre1">“Ama yalnızca bir kısmını," dedi yumuşak, tanıdık bir ses yakından. “Onu tutan bazı muazzam güçler var, Baba. Daha önce hiç böylesini görmedim."</p>

  <p class="calibre1">“Hayaletçark haklı," dedi Mandor. “Ben de hissetmeye başlıyorum."</p>

  <p class="calibre1">"Evet," diye başladı Jasra, “bir şey var..."</p>

  <p class="calibre1">Ve aniden perde delindi ve Coral’ın yere yığılmış şeklini gördüm. Görünüşe göre baygındı, çok karanlık bir yerde, karanlık bir yüzeyde yatıyordu ve üzerindeki tek aydınlık, çevresine çizilmiş ateş çemberinden geliyor gibiydi. İstese de beni yanına getiremezdi ve...</p>

  <p class="calibre1">"Hayalet, beni ona götürebilir misin?" diye sordum.</p>

  <p class="calibre1">O yanıt veremeden imge soldu ve soğuk bir esinti hissettim. Birkaç saniye sonra şimdi buz gibi olmuş karttan bana doğru esmekte olduğunu fark ettim.</p>

  <p class="calibre1">“Sanmıyorum, bunu istemezdim ve ihtiyaç da olmayabilir," diye yanıt verdi Hayalet. “Onu tutan güç ilgini fark etti ve şu anda sana doğru uzanıyor. O Koz Kartı’nı kapatmanın bir yolu var mı?"</p>

  <p class="calibre1">Elimi kartın yüzünden geçirdim ki bu normalde yeterli olurdu. Hiçbir şey olmadı. Soğuk esintinin yoğunluğu artmış gibi görünüyordu. Zihinsel bir emirle hareketi tekrarladım. Bu şey her neyse onun bana odaklandığını hissetmeye başladım.</p>

  <p class="calibre1">Sonra Koz Kartı’nın üzerine Logrus İmgesi düştü ve ben geriye fırlayıp, omzumu kapının kenarına çarparken kart elimden fırladı. Bu olurken Mandor sağ tarafa doğru sendeledi ve dengesini sağlamak için masaya tutundu. Logrus görüntümde, düşmeden önce karttan vahşi ışık çizgilerinin fışkırdığını ve uzaklaştığını görmüştüm.</p>

  <p class="calibre1">"Bu numarayı o mu yaptı?" diye seslendim.</p>

  <p class="calibre1">"İletişimi kesti," diye yanıtladı Hayalet.</p>

  <p class="calibre1">"Teşekkürler, Mandor," dedim.</p>

  <p class="calibre1">“Ama Koz Kartı’ndan sana uzanan güç artık nerede olduğunu biliyor," dedi Hayalet.</p>

  <p class="calibre1">"Neyi bildiğini sen nereden biliyorsun?" diye sordum.</p>

  <p class="calibre1">“Hâlâ sana uzanıyor olduğu gerçeğine dayalı bir tahmin. Ama uzun yoldan -uzamdan- geliyor. Sana ulaşması çeyrek dakika kadar alabilir."</p>

  <p class="calibre1">“Zamirleri kullanma tarzın biraz belirsiz," dedi Jasra. “Yalnızca Merlin’i mi istiyor? Yoksa hepimize mi odaklanıyor?"</p>

  <p class="calibre1">“Belirsiz. Odak Merlin. Size ne yapacağı konusunda hiçbir fikrim yok."</p>

  <p class="calibre1">Bu sohbet sırasında öne atıldım ve Coral’ın Koz Kartı’nı aldım.</p>

  <p class="calibre1">"Sen bizi koruyabilir misin?" diye sordu Jasra.</p>

  <p class="calibre1">“Merlin’i uzak bir yere nakletmeye başladım bile. Bunu sizin için de yapayım mı?"</p>

  <p class="calibre1">Koz Kartı’mı cebime koyarken başımı kaldırdığımda odanın biraz daha az maddesel -yarı saydam- olduğunu fark ettim, sanki her şey renkli camdan yapılmış gibiydi.</p>

  <p class="calibre1">“Lütfen," dedi Jasra’nın katedral penceresi resmi gibi şekli yumuşak sesle.</p>

  <p class="calibre1">"Evet," dedi solmakta olan ağabeyimin hafif yankısı.</p>

  <p class="calibre1">Sonra alev alev bir halkadan karanlık bir yere geçtim. Bir taş duvara doğru sendeledim, duvar boyunca el yordamıyla ilerlemeye başladım. Çeyrek bir dönüş, önümde parlak noktalarla süslü aydınlık bir alan...</p>

  <p class="calibre1">"Hayalet?" diye sordum.</p>

  <p class="calibre1">Yanıt yok.</p>

  <p class="calibre1">“Bu kesintili sohbetlerden hoşlanmıyorum," diye devam ettim.</p>

  <p class="calibre1">Mağara ağzı gibi açık olan bir yere gelinceye kadar ilerledim. Önümde berrak bir gece göğü asılıydı ve dışarıya adım attığımda soğuk bir rüzgar bana çarptı. Titreyerek birkaç adım geriledim.</p>

  <p class="calibre1">Nerede olabileceğim konusunda hiç fikrim yoktu. Bana bir nefes alacak zaman veriyorsa, aslında fark etmezdi. Logrus İmgesi aracılığıyla uzaklara uzandım ve ağır bir battaniye buldum. Battaniyeye sarınarak mağaranın ağzında oturdum. Sonra tekrar uzandım. Bir odun yığını bulmak daha kolaydı ve bir kısmını yakmak hiç sorun olmadı. Bir de bir fincan daha kahve istiyordum. Acaba...</p>

  <p class="calibre1">Neden olmasın? Bir kez daha uzandım ve parlak halka önümde görüş alanıma yuvarlandı.</p>

  <p class="calibre1">“Baba! Lütfen dur!" dedi alınmış bir ses. “Seni Gölge’nin bu ücra köşesine göndermek için bir sürü zahmet çektim. Ama çok fazla çağrı, dikkat çekmene sebep olabilir."</p>

  <p class="calibre1">"Hadi ama!" dedim. “Tek istediğim bir fincan kahve."</p>

  <p class="calibre1">“Ben sana getiririm. Fakat bir süre kendi güçlerini kullanma."</p>

  <p class="calibre1">"Neden senin eylemin de aynı ölçüde dikkat çekmesin?"</p>

  <p class="calibre1">"Ben dolaylı bir rota kullanıyorum. İşte!"</p>

  <p class="calibre1">Elimin sağ yanında, mağara zemininde, koyu renk seramik, dumanları tüten bir kupa belirdi.</p>

  <p class="calibre1">“Teşekkürler," dedim, kupayı alıp koklayarak. “Jasra ile Mandor’a ne yaptın?"</p>

  <p class="calibre1">“Her birinizi, oraya buraya uçuşan değişik imgelerin ortasında farklı bir yöne yolladım. Senin tek yapman gereken bir süre saklanmak. Bırak o şeyin ilgisi azalsın."</p>

  <p class="calibre1">"Kimin ilgisi? Ne ilgisi?"</p>

  <p class="calibre1">"Coral’ı ele geçiren güç. Bizi bulmasını istemiyoruz."</p>

  <p class="calibre1">“Neden olmasın? Daha önce bir tanrı olup olmadığını merak ettiğini hatırlar gibiyim. Korkacak neyin var ki?"</p>

  <p class="calibre1">“Gerçek şey. Benden daha güçlü görünüyor. Diğer yandan, ben daha hızlı gibiyim."</p>

  <p class="calibre1">"Eh, bu da bir şey."</p>

  <p class="calibre1">“İyi bir uyku çek. Sabahleyin hâlâ peşinde olup olmadığını söylerim."</p>

  <p class="calibre1">"Belki ben öğrenirim."</p>

  <p class="calibre1">"Ölüm kalım meselesi olmadığı sürece kendini gösterme."</p>

  <p class="calibre1">"Ben de bunu kastetmiştim. Ya beni bulursa?"</p>

  <p class="calibre1">"Neyi uygun görürsen onu yap."</p>

  <p class="calibre1">"Neden benden bazı şeyleri sakladığını hissediyorum?"</p>

  <p class="calibre1">“Sanırım şüpheci bir doğaya sahipsin, Baba. Aile özelliği gibi görünüyor. Artık gitmeliyim."</p>

  <p class="calibre1">"Nereye?" diye sordum.</p>

  <p class="calibre1">“Diğerlerini kontrol etmeye. Birkaç iş yapmaya. Kişisel gelişmemle ilgilenmeye. Deneylerimi kontrol etmeye. O tür şeyler. Hoşça kal."</p>

  <p class="calibre1">"Ya Coral?"</p>

  <p class="calibre1">Ama önümdeki ışık halkası parladı, soldu ve kayboldu.</p>

  <p class="calibre1">Sohbetin tartışılmaz sonu. Hayalet gittikçe bizlere benziyordu -sinsi ve yanıltıcı.</p>

  <p class="calibre1">Kahvemi yudumladım. Mandor’unki kadar iyi değildi, ama içilebilirdi. Jasra ve Mandor’un nereye gönderildiğini merak etmeye başladım. Onlara ulaşmayı denememeye karar verdim.</p>

  <p class="calibre1">Aslında, büyülü tacizlere karşı kendi konumumu güçlendirmenin pek de kötü bir fikir olmayacağına karar verdim.</p>

  <p class="calibre1">Hayalet beni naklederken bıraktığım Logrus İmgesi’ni yeniden çağırdım. Onu kullanarak mağara ağzına ve içeriye büyüler kurdum. Sonra imgeyi bıraktım ve bir yudum daha aldım. Bunu yaparken, kahvenin beni kesinlikle uyanık tutmayacağını fark ettim. Sinir bozucu bir durumdan çıkıyordum ve tüm eylemlerimin ağırlığı aniden üzerime çökmüştü. İki yudum sonra kupayı bile tutamaz oldum. Bir tane daha ve gözlerimi kırptığım her seferinde, gözkapaklarımın kapanışından daha güç açıldığını fark ettim.</p>

  <p class="calibre1">Kupayı bir kenara bıraktım, battaniyeye sıkı sıkı sarındım ve taş zeminde oldukça rahat bir pozisyon buldum. Kristal mağarada bu konuda uzmanlaşmıştım. Titreşen alevler gözkapaklarımın ardına gölgeli ordular düşürüyordu. Ateş, silahların çarpışması gibi çıtırdıyordu; hava zift kokuyordu.</p>

  <p class="calibre1">Kaybolup gittim. Uyku, hayatın kısa sürmek zorunda olmayan zevklerinden biridir. Beni doldurdu ve daldım. Ne kadar derine, ne kadar süre için, bilemiyorum.</p>

  <p class="calibre1">Ne de beni uyandıranın ne olduğunu biliyorum. Yalnızca başka bir yerde olduğumu ve bir sonraki an geriye döndüğümü biliyorum. Konumum hafifle değişmişti, ayak parmaklarım soğuktu ve artık yalnız olmadığımı hissediyorum. Gözlerimi açmadım ve nefes düzenimi değiştirmedim. Hayalet bana bir göz atmak istemiş olabilirdi. Başka bir şey büyülerimi kontrol ediyor da olabilirdi.</p>

  <p class="calibre1">Gözkapaklarımı azıcık araladım, kirpiklerden bir perdenin ardından dışarıya, yukarıya baktım. Mağara ağzının dışında küçük, şekilsiz biri duruyordu, ateşten kalan parıltı tuhaf bir şekilde tanıdık gelen yüzünü hafifçe aydınlatıyordu. O hatlarda benden ve babamdan bir şeyler vardı.</p>

  <p class="calibre1">“Merlin," dedi yumuşak sesle. “Artık uyan. Gidecek yerlerin, yapacak şeylerin var."</p>

  <p class="calibre1">Gözlerimi iri iri açtım ve baktım. Belirli bir tanıma uyuyordu... Frakir zonkladı ve kıpırdamaması için onu okşadım.</p>

  <p class="calibre1">"Dworkin...?" dedim.</p>

  <p class="calibre1">Güldü.</p>

  <p class="calibre1">"Beni adlandırdın," diye yanıt verdi.</p>

  <p class="calibre1">Mağara ağzının bir ucundan diğerine volta atarken zaman zaman durup elini bana doğru biraz uzatıyordu. Her seferinde tereddüt etti ve elini çekti.</p>

  <p class="calibre1">"Ne oldu?" diye sordum. “Sorun ne? Neden buradasın?"</p>

  <p class="calibre1">"Seni, terk ettiğin yolculuğa geri götürmek için geldim."</p>

  <p class="calibre1">"Peki bu hangi yolculuk olabilir?"</p>

  <p class="calibre1">“Geçen gün Desen’i yürüyen ve bir yerde yolunu kaybeden hanımefendiyi arayışın."</p>

  <p class="calibre1">"Coral mı? Nerede olduğunu biliyor musun?"</p>

  <p class="calibre1">Elini kaldırdı, indirdi, dişlerini gıcırdattı.</p>

  <p class="calibre1">“Coral mı? Adı bu mu? Bırak geleyim. Onun hakkında konuşmalıyız."</p>

  <p class="calibre1">"Şimdi de güzelce konuşuyor gibiyiz."</p>

  <p class="calibre1">"Atalarından birine hiç saygın yok mu?"</p>

  <p class="calibre1">“Var. Ama aynı zamanda kafamı kesip ininin duvarına asmak isteyen, şekil değiştirmeyi bilen bir kardeşim var. Ve ona yarım bir şans bile tanısam göz açıp kapayıncaya kadar amacın gerçekleştirir." Doğrulup oturdum ve gözlerimi ovuşturdum. Yetilerim kendilerini toparlama işini bitirdi. “Ee, Coral nerede?"</p>

  <p class="calibre1">“Gel. Sana yol göstereyim," dedi uzanarak. Bu sefer eli büyümü aştı ve hemen ateşle çevrelendi. O fark etmiş görünmüyordu. Gözleri bir çift karanlık yıldız gibiydi, beni ayağa kaldırdı, kendisine doğru çekti. Eli erimeye başladı. Et mum gibi aktı, damladı. İçinde kemik yoktu, yalnızca tuhaf bir geometri... Sanki biri üç boyutlu ortamda hızla bir el çizmiş, sonra üzerine et gibi bir örtü geçirmiş gibi. “Elimi tut."</p>

  <p class="calibre1">Kendimi iradem dışında elimi uzatırken, parmaksı kıvrımlara, boğumların yuvarlaklarına uzanırken buldum. Yine güldü. Beni çeken gücü hissedebiliyordum. O tuhaf eli özel bir şekilde tutarsam ne olacağını merak ettim.</p>

  <p class="calibre1">Bu yüzden Logrus İmgesi’ni çağırdım ve el tutuşma işini benim yerime yapması için önden gönderdim.</p>

  <p class="calibre1">Bu en iyi eylem seçeneğim olmayabilirdi. Bunu izleyen cızırtılı ışık parlamasıyla bir an için kör oldum. Görüş açım berraklaştığı zaman Dworkin’in gitmiş olduğunu gördüm. Hızlı bir kontrol, büyülerimin hâlâ yerinde olduğunu gösterdi. Kısa, basit bir büyüyle ateşi canlandırdım ve kahve kupamın hâlâ yarı yarıya dolu olduğunu fark ettim. İçindeki ılık sıvıyı aynı büyünün kısa bir uyarlamasıyla ısıttım. Sonra sarındım, oturdum ve yudumladım. Ne kadar incelersem inceleyeyim, biraz önce olanları anlayamıyordum.</p>

  <p class="calibre1">Yıllardır o yarı-deli evren yaratıcısını gören kimseyi bilmiyordum, ancak babamın hikayesine göre Oberon, Desen’i tamir ettiğinde Dworkin’in zihni de büyük ölçüde onarılmış olmalıydı. Bu gerçekten, beni kandırarak yaklaşmaya ve işimi bitirmeye çalışan Jurt ise, bürünmek için tuhaf bir şekil seçmişti. Aslında düşününce, Jurt’un Dworkin’in neye benzediğini bildiğinden o kadar emin değildim. Bu konuda insan olmayan birinin fikrini almak için Hayaletçark’ı çağırmanın akıllıca olacağı tartışılabilirdi. Ama ben karar veremeden mağara ağzının ötesindeki yıldızlar bir başka şekil tarafından örtüldü. Bu seferki daha iriydi hatta efsanevi oranlara sahipti.</p>

  <p class="calibre1">Tek bir adım, şekli ateş ışığının aydınlığına getirdi ve o yüzü gördüğümde kahvemi döktüm. Hiç karşılaşmamıştık, ama Amber Şatosu’nda pek çok yerde resimlerini görmüştüm.</p>

  <p class="calibre1">“Oberon’un Desen’i yeniden çizerken öldüğünü sanıyordum," dedim.</p>

  <p class="calibre1">"O sırada yanında mıydın?" diye sordu.</p>

  <p class="calibre1">“Hayır," diye yanıtladım, “ama sen, Dworkin’in oldukça tuhaf hayaletinin peşinden gelince, gerçekliğin konusundaki şüphelerimi mazur görmelisin."</p>

  <p class="calibre1">"Ah, karşılaştığın o şey sahteydi. Ben gerçeğim."</p>

  <p class="calibre1">"O zaman gördüğüm neydi?"</p>

  <p class="calibre1">“Eşek şakası yapan birinin astral şekli. Dördüncü gölge halkasından Jolos isimli bir büyücü."</p>

  <p class="calibre1">“Ah," diye karşılık verdim. “Peki senin de beşinci halkadan Jalas isimli birinin izdüşümü olmadığını nereden bileceğim?"</p>

  <p class="calibre1">"Amber kral ailesinin tüm soyunu sayabilirim."</p>

  <p class="calibre1">"Evdeki herhangi bir iyi katip de öyle."</p>

  <p class="calibre1">"Gayrı meşru olanlar dahil."</p>

  <p class="calibre1">"Sahi, kaç tane var?"</p>

  <p class="calibre1">"Bildiğim kadarıyla kırk yedi."</p>

  <p class="calibre1">"Of, hadi ama! Bunu nasıl basardın?"</p>

  <p class="calibre1">"Farklı zaman akışları," dedi gülümseyerek.</p>

  <p class="calibre1">“Desen’in yeniden çizimi sonunda hayatta kaldıysan, nasıl oluyor da Amber’e dönüp saltanatına devam etmedin?" diye sordum. “Neden Random’ın taç giymesine ve resmin daha da bulanmasına izin verdin?"</p>

  <p class="calibre1">Kahkaha attı.</p>

  <p class="calibre1">“Ama hayatta kalmadım," dedi. “O süreçte yok oldum. Ben bir hayaletim, Amber’in canlı şampiyonlarından birini Logrus’un yükselen gücüne karşı uyarmak için döndüm."</p>

  <p class="calibre1">“Diyelim ki, <i class="calibre6">arguendo</i>, söylediğin şeysin," diye karşılık verdim, “ama yine de yanlış çevredesin, bayım. Ben Logrus’u yürümüş biriyim ve Kaos’un oğluyum."</p>

  <p class="calibre1">Muazzam şekil, “Aynı zamanda Desen’i yürümüş birisin ve Amber’in de oğlusun," diye yanıtladı.</p>

  <p class="calibre1">"Doğru," dedim, “taraf tutmamam için daha fazla sebep."</p>

  <p class="calibre1">“Bir adamın taraf tutması gereken zamanlar olur," dedi “ve işte şimdi o zamanlardan biri. Hangi taraftasın?"</p>

  <p class="calibre1">“Söylediğin şey olduğuna inansam bile, böyle bir seçim yapmak zorunda hissetmiyorum kendimi," dedim. “Ve Saraylar’da, Dworkin’in de Logrus’u yürüdüğünü söyleyen bir efsane vardır. Bu doğruysa, ben yalnızca saygıdeğer bir atamın izinde yürüyorum."</p>

  <p class="calibre1">"Ama o Amber’i kurduğu zaman Kaos’u terk etti."</p>

  <p class="calibre1">Omuzlarımı silktim.</p>

  <p class="calibre1">“Benim hiçbir şey kurmamış olmam iyi," dedim. “Benden istediğin özel bir şey varsa ne olduğunu söyle, onu yapmam için iyi bir sebep göster, belki işbirliği yaparım."</p>

  <p class="calibre1">Elini uzattı.</p>

  <p class="calibre1">“Benimle gel, Güçlerin arasında oynanacak oyunda, ayaklarını yürümen gereken yeni Desen’in üzerine koyayım."</p>

  <p class="calibre1">“Hâlâ seni anlamıyorum, ama gerçek Oberon’un bu basit büyüler tarafından durdurulamayacağından eminim. Sen bana gel, elimi tut, o zaman sana eşlik etmekten ve neyi görmemi istiyorsan bakmaktan memnun olurum."</p>

  <p class="calibre1">Dikildi ve daha da büyüdü.</p>

  <p class="calibre1">"Beni sınıyor musun?"</p>

  <p class="calibre1">"Evet."</p>

  <p class="calibre1">"Bir adam olarak, bu hiç sorun olmazdı," dedi. “Ama bu tinsel zırvalıklardan şekillendirildiğim için, bilmiyorum. Riske girmemeyi tercih ederim."</p>

  <p class="calibre1">“Bu durumda, kendi önerinle ilgili olarak bu duyguyu yankılamalıyım."</p>

  <p class="calibre1">“Torunum," dedi sakince, gözlerine kırmızı bir ışık girerek, "ölüyken bile soyumdan hiç kimse bana bu şekilde hitap edemez. Şimdi daha az dostça bir şekilde sana geliyorum. Şimdi sana geliyorum ve bu yolculuk ateşlerin ortasında sürecek."</p>

  <p class="calibre1">O ilerlerken bir adım geriledim.</p>

  <p class="calibre1">"Bunu kişiselleştirmene gerek yok..." diye başladım.</p>

  <p class="calibre1">O büyülerime çarpar ve parlayan ampuller gösterisi başlarken gözlerimi perdeledim. Onun arkasından kısık gözle baktığımda, ateşin Dworkin’in etine yaptığı şeyin tekrarlandığını gördüm. Oberon yer yer saydamlaştı; kimi eridi. Dış benzerlik yok olurken içinde ve ötesinde, kıvrımlar ve halkalar, düzlükler ve kanallar gördüm. Siyah çizgili, iri, asil bir şeklin genel hatlarını soyut bir şekilde, geometriyle ifade eden bir şey. Ancak Dworkin’in aksine imge solmadı. Büyülerimden geçtikten sonra hareketleri yavaşladı, uzanarak bana doğru yürümeye devam etti. Gerçek doğası her neyse, o ana dek karşılaştığım her şeyden daha korkutucuydu. Ellerimi kaldırarak gerilemeye devam ettim ve yine Logrus’u çağırdım.</p>

  <p class="calibre1">Logrus İmgesi aramızda belirdi. Oberon’un soyut uyarlaması uzanmaya devam etti, çizgiden hayalet elleri Kaos’un kıvranan kollarıyla karşılaştı.</p>

  <p class="calibre1">Logrus imgesinin içinden, o şeye karşı bir şey yapmak için uzanmıyordum. Bu mesafeden bile ona karşı sıra dışı bir korku hissediyordum. Benim yaptığım daha çok kralın şekline karşı İmge’yi öne sürmekti. Sonra ikisinin yanından mağara ağzına doğru daldım, bir eğime rastlayınca yuvarlandım, ellerim ve ayaklarımla tutunabilmek için yerleri tırmaladım, bir kayaya hızla çarptım ve mağara, ateş almış teçhizat deposu gibi bir gürültü ve parıltıyla patlarken kayaya sarıldım.</p>

  <p class="calibre1">Orada gözlerim sımsıkı kapalı, ürpererek belki yarım dakika yattım, kaldım. Her an bir başka şeyin ensemde olabileceğini hissediyordum. Belki kıpırtısız büzülüp, bir başka kayaymış gibi görünürsem...</p>

  <p class="calibre1">Sessizlik derindi ve gözlerimi açtığım zaman ışık kaybolmuş, mağara ağzının şekli değişmemişti. Ağır ağır doğruldum, daha da ağır yaklaştım. Logrus İmgesi gitmişti ve anlamadığım sebeplerden dolayı onu geri çağırmaya gönülsüzdüm. Mağaranın içine baktığım zaman olan bitenlere ilişkin hiçbir iz yoktu, yalnız büyülerim yok olmuştu.</p>

  <p class="calibre1">İçeriye adım attım. Battaniye düştüğü yerde duruyordu. Elimi uzattım ve duvara dokundum. Soğuk taş. O patlama herhalde şimdikinden bir başka düzeyde olmuştu. Küçük ateşim hafifçe titreşiyordu. Onu tekrar canlandırdım. Ama parıltısında daha önce görmeyip şimdi gördüğüm tek şey, düştüğü yerde kırılan kahve kupamdı.</p>

  <p class="calibre1">Elimi duvardan çekmedim. Yaslandım. Bir süre sonra diyaframım kontrol edilemez bir biçimde kasıldı. Gülmeye başladım. Neden, emin değilim. 30 Nisan’dan bu yana olan her şeyin ağırlığı üzerime çökmüştü. Göğsümü dövüp uluma seçeneği yerine, kahkahalar yüzeye çıkmıştı.</p>

  <p class="calibre1">Bu karmaşık oyundaki tüm oyuncuları tanıdığımı sanıyordum. Luke ve Jasra artık benim tarafımdaymış gibi görünüyordu. Bana hep göz kulak olan ağabeyim Mandor da öyle. Deli kardeşim Jurt ölmemi istiyordu ve şimdi, bana karşı güzel duygular beslemiyormuş gibi görünen eski sevgilim Julia ile ittifak halindeydi. <i class="calibre6">Ty’iga</i> vardı. Amberde bir uyku büyüsünün etkisinde bıraktığım, Coral’ın ablası Nayda’nın bedenini ele geçirmiş aşırı koruyucu bir iblis. Paralı asker Dalt vardı -düşünüyorum da, o da amcamdı- ve iki ordu izlerken Arden’de Luke’un kıçını tekmeledikten sonra, bilinmeyen konular ve sebeplerden dolayı Luke’u alıp kaçmıştı. Amber için pis planları vardı, ama zaman zaman gerilla tarzı rahatsızlıklar yaratmaktan daha fazlasını sağlayacak kadar askeri gücü yoktu. Ve bir de Hayaletçark vardı, sibernetik Koz Kartı karıştırıcım ve küçükler ligi mekanik yarı-tanrım, ki atılganlık ve manyaklıktan mantığa ve paranoyaya doğru evrim geçirmişti ve oradan nereye gittiği konusunda pek de emin değildim, ama en azından mevcut korkaklığıyla karışık, babasına karşı bir parça saygısı vardı.</p>

  <p class="calibre1">Ve hemen hemen hepsi bu kadardı.</p>

  <p class="calibre1">Ama bu son göstergeler oyunda başka bir şeyin olduğunu kanıtlar gibiydi, beni bambaşka bir yöne sürüklemeye çalışan bir şey. Güçlü olduğu yolunda Hayalet’in tanıklığı vardı. Gerçekte neyi temsil ettiğine ilişkin hiçbir fikrim yoktu. Ve ona güvenme arzum da yoktu. Bu zor bir ilişki dernekti.</p>

  <p class="calibre1">“Hey, evlat!" dedi tanıdık bir ses yamacın altından. “Bulması zor bir adamsın. Asla yerinde kalmıyorsun."</p>

  <p class="calibre1">Hızla döndüm, öne çıkıp, aşağıya baktım.</p>

  <p class="calibre1">Yalnız bir şekil yamaçtan yukarı tırmanıyordu. İri bir adam.</p>

  <p class="calibre1">Boğazının yanında bir şey parıldadı. Hatlarını seçmem için fazla karanlıktı.</p>

  <p class="calibre1">Birkaç adım geriledim, patlayan büyülerimi yerine koymaya başladım.</p>

  <p class="calibre1">"Hey! Kaçma!" diye seslendi. “Seninle konuşmam gerek."</p>

  <p class="calibre1">Büyüler yerlerine yerleşti, kılıcımı çektim, ucunu aşağıya çevirerek sağımda, vücudumu çevirdiğim zaman mağara ağzından görünmeyecek şekilde tuttum. Frakir’e de sol elimde görünmez bir biçimde asılı beklemesini emrettim. İkinci şekil ilkinden daha güçlüydü, büyülerimi aşmayı başarmıştı. Bu üçüncüsü ikinciden daha güçlü çıkarsa, elime geçen her şeye ihtiyacım olacaktı.</p>

  <p class="calibre1">"Evet?" diye seslendim. “Sen kimsin ve ne istiyorsun?"</p>

  <p class="calibre1">“Lanet olsun!" dediğini duydum. “Özel biri değilim. Yalnızca babanım. Biraz yardıma ihtiyacım var ve olayın aile içinde kalmasını istiyorum."</p>

  <p class="calibre1">İtiraf etmeliydim, ateş ışığının aydınlattığı alana giren şekil, siyah pelerini, çizmeleri, pantolonu, gri gömleği, gümüş çivileri ve kemer tokası ile eksiksiz -hatta gümüş gülüyle- babamın, Amber’li Prens Corwin’in çok iyi bir taklidiydi ve gerçek Corwin’in uzun zaman önce bana hikayesini anlatırken yüzünde zaman zaman beliren aynı çarpık gülümsemeyle gülümsüyordu... Onu görünce içimin burkulduğunu hissettim. Onu daha iyi tanımak isterdim, ama kaybolmuştu ve onu bir daha hiç bulamamıştım. Şimdi, bu nesnenin -her ne ise- onun kılığına bürünmesi... duygularımla oynamak için böylesine açık bir girişimde bulunmasına oldukça sinirlenmiştim.</p>

  <p class="calibre1">“İlki sahte Dworkin’di," dedim, “ve ikincisi Oberon’du. Aile ağacı boyunca ilerliyorsun, değil mi?"</p>

  <p class="calibre1">İlerlerken gözlerini kıstı, şaşkınlıkla başını eğdi, bir başka gerçekçi tavır.</p>

  <p class="calibre1">“Neden bahsettiğini bilmiyorum, Merlin," diye karşılık verdi. “Ben..."</p>

  <p class="calibre1">Sonra büyülü alana girdi ve elektrik kablosuna dokunmuş gibi irkildi.</p>

  <p class="calibre1">"Kutsal bok!" dedi. “Kimseye güvenmezsin, değil mi?"</p>

  <p class="calibre1">“Aile geleneği," diye yanıt verdim, “son zamanlarda yaşadığım deneyimler bu duyguyu güçlendirdi." Ama karşılaşmanın daha fazla ışık gösterisi içermemesine şaşırmıştım. Aynı zamanda, o şeyin parşömene dönüşmesi neden başlamadığını merak etmiştim.</p>

  <p class="calibre1">Bir küfür daha sallayarak pelerinini sola savurdu, koluna sardı; sağ eli babamın kınının mükemmel bir taklidine uzandı.</p>

  <p class="calibre1">Gümüş işlemeli bir kılıç iç çekişiyle yükseldi, sonra büyünün gözüne indi. Karşılaştıkları zaman kıvılcımlar otuz santim yüksekliğine erişti ve kılıç ısıtılıp suya sokulmuş gibi tısladı. Kılıçtaki desen alevlendi ve kıvılcımlar yine sıçradı -bu sefer adam boyunda- ve o anda büyünün kırıldığını hissettim.</p>

  <p class="calibre1">Sonra o şey içeri girdi ve kılıcımı savurarak bedenimi çevirdim. Ama Grayswandir’e benzeyen kılıç, daralan bir çemberle yine yükselip indi, benim silahımın ucunu sağa sürükledi ve göğsüme doğru kaydı. Basit bir savuşturma hareketi yaptım, ama o altından kaydı ve dıştan yaklaşmaya devam etti. Yine savuşturdum, ama orada değildi. Hareketi yalnızca bir aldatmacaydı. O içeride ve arka taraftaydı, alçalarak yaklaşmaya devam ediyordu. El değiştirdim ve o bedenini sağıma kaydırarak, kılıcının ucunu indirip el değiştirdi ve sol eliyle yüzümün önünde savururken yine savuşturdum.</p>

  <p class="calibre1">Sol eli başımın arkasına kayarken kalkan sağ elini çok geç gördüm. Grayswandir’in kabzası doğrudan çeneme iniyordu.</p>

  <p class="calibre1">"Gerçekten sen..." diye başladım ve darbe indi.</p>

  <p class="calibre1">Hatırladığım son şey gümüş güldü.</p>

  <p class="calibre1">Yaşam bu işte: Güven, ihanet gör; güvenme, kendine ihanet et. Normal ikilemlerin çoğu gibi, insanı savunulamaz bir konumda bırakıyor. Ve normal çözümüm için çok geçti.</p>

  <p class="calibre1">Oyundan çıkamıyordum.</p>

  <p class="calibre1">Karanlık bir yerde, merak ve kaygı içinde uyandım. Merak ve kaygı içinde olduğum zamanlarda davrandığım gibi kımıldamadan yattım ve nefesimi doğal ritmine bıraktım. Ve dinledim.</p>

  <p class="calibre1">Ses yok.</p>

  <p class="calibre1">Gözlerimi hafifçe araladım.</p>

  <p class="calibre1">Huzursuz edici desenler. Onları yine kapattım.</p>

  <p class="calibre1">Vücudumla, üzerine yayılmış olduğum kayalık yüzeyde titreşim aradım.</p>

  <p class="calibre1">Titreşim yok.</p>

  <p class="calibre1">Gözlerimi tamamen açtım ve yeniden kapatma güdüsüyle mücadele ettim. Dirseklerimin üzerine dayanıp doğruldum, sonra dizlerimi altıma aldım, sırtımı dikleştirdim ve başımı çevirdim. Büyüleyici. Luke ve Cheshire Kedisi’yle içmeye gittiğimden beri yön duygumu bu denli kaybetmemiştim.</p>

  <p class="calibre1">Çevremde hiç renk yoktu. Her şey siyah, beyaz ya da gri tonuydu. Sanki bir fotoğrafın negatifine girmiştim. Güneş olduğunu tahmin ettiğim şey sağımda, ufkun üzerinde bir kara delik gibi asılı duruyordu. Gökyüzü çok koyu griydi ve üzerinde abanoz renkli bulutlar ağır ağır ilerliyordu. Derim mürekkep rengiydi. Ama akımdaki ve çevremdeki kayalık zemin neredeyse şeffaf bir kemik beyazıyla parlıyordu. Ağır ağır, dönerek ayağa kalktım. Evet. Zemin parlıyor gibiydi, gökyüzü karanlıktı ve ben aralarında bir gölgeydim. Bu duygudan hiç mi hiç hoşlanmamıştım.</p>

  <p class="calibre1">Hava kum ve serindi. Bir albino dağ sırasının eteklerinde duruyordum, o kadar çıplaktı ki, ancak Antarktika ile karşılaştırılabilirdi. Sağıma ve soluma doğru uzanıyordu. Sağda -alçakta ve dalgalanan- sabah güneşi olduğunu tahmin ettiğim şeye doğru uzanan siyah bir ova vardı. Çöl mü? Elimi kaldırıp şeye karşı gölgelemeliydim... neye? Antiparıltıya mı?</p>

  <p class="calibre1">“Lanet olsun!" demeyi denedim ve o anda iki şeyi fark ettim./p&gt;</p>

  <p class="calibre1">İlki, sözlerimin sessiz kalmasıydı. İkincisi çenemin, babamın ya da benzerinin vurduğu yerde acıdığıydı.</p>

  <p class="calibre1">Sessiz yorumumu tekrarladım ve Koz Kartlarımı çıkardım.</p>

  <p class="calibre1">Çağrılara gelince bahisler kapanıyordu. Hayaletçark’ın kartını çıkardım ve dikkatimi ona odakladım.</p>

  <p class="calibre1">Hiçbir şey. Benim için tamamen ölüydü. Ama zaten, bana saklanmamı söyleyen Hayaletçark’tı ve belki çağrıma yanıt vermeyi reddediyordu. Diğerlerini karıştırdım. Flora’nınkinde durdum. Normalde zor anlarda bana yardım etmeye gönüllü olurdu. O güzel yüzü inceledim ve çağrımı gönderdim...</p>

  <p class="calibre1">Tek bir altın bukle kıpırdamadı. Kartın ısısı tek bir derece düşmedi. Kart, kart olarak kaldı. Daha büyük yoğunlukla denedim, hatta bir güçlendirme büyüsü mırıldandım. Ama evde kimse yoktu.</p>

  <p class="calibre1">Sonra Mandor. Kartı ile epey dakika harcadım, ama sonuçlar aynıydı. Random’mkini denedim. Aynı sonuç. Benedict’inki, Julia’nınki. Hayır ve hayır. Fiona, Luke ve Bill Roth’u denedim. Üç hayır daha. Hatta iki Kıyametin Koz Kartı çıkardım, ama Sfenks’e ya da yeşil cam dağın tepesindeki kemikten binaya da ulaşamadım.</p>

  <p class="calibre1">Kartları düzelttim, kutularına koyup kaldırdım. Kristal Mağara’dan bu yana ilk kez böyle bir durumla karşılaşıyordum.</p>

  <p class="calibre1">Ama Koz Kartları birkaç şekilde bloke edilebilirdi ve beni ilgilendirdiği kadarıyla, şu anda konu akademik bir ilgi alanından daha öteye geçmiyordu. Kendimi daha hoş bir çevreye götürmekle daha fazla ilgileniyordum. Araştırmayı boş zamanım olduğu bir ana saklayabilirdim.</p>

  <p class="calibre1">Yürümeye başladım. Adımlarım sessizdi. Bir taşı tekmeledim ve taş önümde sıçradığı zaman, yuvarlanışının sesini duyamadım.</p>

  <p class="calibre1">Solumda beyaz, sağımda siyah. Dağlar ya da çöller. Sola döndüm, yürüdüm. Simsiyah bulutlar dışında hareket eden hiçbir şey yoktu. Her kayalığın bulutaltı tarafında güçlü bir parlaklık neredeyse kör edici bir alan oluşturuyordu: çılgın bir arazideki çılgın gölgeler.</p>

  <p class="calibre1"><i class="calibre6">Tekrar sola dön. Üç adım, sonra kayayı dolan. Yukarı. Sırta. Tepe aşağı. Sağa dön. Kısa süre sonra soldaki kayaların arasında kırmızı bir çizgi...</i></p>

  <p class="calibre1"><i class="calibre6">Yok. O zaman bir sonraki sefere...</i></p>

  <p class="calibre1"><i class="calibre6">Ön sinüslerde kısa bir sızı. Kırmızı yok. Devam et.</i></p>

  <p class="calibre1"><i class="calibre6">Sağda bir yarık, bir sonraki dönüş...</i></p>

  <p class="calibre1">Yarık belirmeyince ağrımaya başlayan şakaklarımı ovaladım. Nefesim ağırlaşmıştı, alnımda ter hissettim.</p>

  <p class="calibre1"><i class="calibre6">Gri dokular yeşile, bir sonraki kaya yamacının dibinde, taş mavisi, kırılgan çiçekler...</i></p>

  <p class="calibre1"><i class="calibre6">Ensemde hafif bir ağrı. Çiçek yok. Gri yok. Yeşil yok,</i></p>

  <p class="calibre1"><i class="calibre6">O zaman bulutlar ayrılsın ve güneşten karanlık boşalsın.</i></p>

  <p class="calibre1">Hiçbir şey.</p>

  <p class="calibre1"><i class="calibre6">...ve bir sonraki sel yatağında; küçük bir çayda akan suyun sesi.</i></p>

  <p class="calibre1">Durmak zorunda kaldım. Başım zonkluyordu; ellerim titriyordu. Uzandım ve solumdaki kaya duvarına dokundum. Yeterince katıydı. Azgın gerçeklik. Neden her yerimi çiğniyordu?</p>

  <p class="calibre1">Ve buraya nasıl gelmiştim?</p>

  <p class="calibre1">Ve burası neresiydi?</p>

  <p class="calibre1">Gevşedim. Nefesimi ağırlaştırdım ve enerjilerimi düzenledim. Basımdaki ağrı kesildi, çekildi, yok oldu.</p>

  <p class="calibre1">Yine yürümeye başladım.</p>

  <p class="calibre1"><i class="calibre6">Kuş ötüşleri ve hafif bir esinti… Yarılmış bir kayada çiçek.</i></p>

  <p class="calibre1">Hayır. Ve geri dönen direncin ilk sızısı...</p>

  <p class="calibre1">Nasıl bir büyünün etkisi altındaydım ki Gölge’de yürüme gücüm kaybolmuştu? Bunun elden alınabilecek bir şey olduğunu sanmıyordum.</p>

  <p class="calibre1">“Bu komik değil," demeye çalıştım. “Her kimsen, her neysen, bunu nasıl yaptın? Ne istiyorsun? Neredesin?"</p>

  <p class="calibre1">Yine hiçbir şey duymadım; hele yanıt, hiç.</p>

  <p class="calibre1">“Bunu nasıl yaptığını bilmiyorum. Ya da neden," diye ağzımı oynattım ve düşündüm. “Kendimi büyü altındaymış gibi hissetmiyorum. Ama burada olmamın bir sebebi olmalı. İşine bak. Bana ne istediğini söyle."</p>

  <p class="calibre1"><i class="calibre6">Nada.</i></p>

  <p class="calibre1">Cesaretim yarı kırılmış durumda, Gölge kanalıyla yer değiştirme çabamı sürdürerek yürümeye devam ettim. Bunu yaparken durumumu düşündüm. Tüm bu meselede gözden kaçırdığım temel bir şey varmış gibi hissediyordum.</p>

  <p class="calibre1"><i class="calibre6">...Ve bir sonraki dönüşte, bir kayanın andında küçük, kırmızı bir çiçek.</i></p>

  <p class="calibre1">Dönüşü yaptım ve yarı bilinçsizce yarattığım küçük, kırmızı çiçek curadaydı. Evrenin uysal, Merlin-sever bir yer olduğundan emin olmak için ona doğru koşarak dokunmak istedim.</p>

  <p class="calibre1">Koşarken takıldım, bir toz bulutu tekmeledim. Kendime hâkim oldum, doğrulup çevreme bakındım. Sonraki on, on beş dakikayı arayarak geçirmiş olmalıyım, ama çiçeği bulamadım. Sonunda küfrederek döndüm. Kimse evrenin şakalarının hedefi olmaktan hoşlanmaz.</p>

  <p class="calibre1">Ani bir ilhamla tüm ceplerimi aradım, üzerimde mavi taşlardan bir kıymık kalmış olabilirdi. Onun tuhaf titreşim yetenekleri bir şekilde beni Gölge’den geçirip kaynağına ulaştırabilirdi. Ama hayır. Tek bir mavi toz zerresi bile kalmamıştı.</p>

  <p class="calibre1">Hepsi babamın mezarındaydı ve bu kadardı. Sanırım benim için aşırı kolay bir çıkış yolu olurdu.</p>

  <p class="calibre1">Neyi gözden kaçırıyordum?</p>

  <p class="calibre1">Sahte bir Dworkin, sahte bir Oberon ve babam olduğunu iddia eden bir adam, hepsi beni yabancı bir yere götürmek istemişti. Oberon şeklinin ifade ettiğine göre, Güçler arasındaki bir tür mücadelede yarışmak üzere. Bu da her Ne demekse.</p>

  <p class="calibre1">Görünüşe göre Corwin şekli başardı, diye düşündüm çenemi ovarak. Ama bu ne tür bir oyundu? Ve Güçler neydi?</p>

  <p class="calibre1">Oberon-şey Amber ve Kaos arasında seçim yapmaktan bahsetmişti. Ama sonra, aynı sohbet sırasında başka konularda yalan söylemişti. İkisinin de cehenneme kadar yolu var!</p>

  <p class="calibre1">Güç oyunlarına karışmayı ben istememiştim. Benim yeterince sorunum vardı. Olan bitene ilişkin kuralları öğrenmek bile istemiyordum.</p>

  <p class="calibre1">Küçük, beyaz bir taşı tekmeledim ve yuvarlanarak uzaklaşmasını izledim. Bu Jurt’un ya da Julia’nın yaptığı bir şeye benzemiyordu. Bu ya yeni, ya da kendini oldukça değiştirmiş eski bir faktöre benziyordu. Ne zaman sahneye girer gibi olmuştu? Coral’a ulaşma teşebbüsümüzde bana doğru gelen güçle ilgili bir şey olduğunu tahmin ediyordum. Sadece, yerimi bulduğunu ve sonucun bu olduğunu tahmin edebiliyordum. Ama o ne olabilirdi? Başlangıç olarak, Coral’ın ateş çemberinin içinde yattığı yerin nerede olduğunu öğrenmem gerekecek, diye düşündüm. O yerle ilgili bir şey, diye tahmin yürüttüm, mevcut durumumun gerisinde. O zaman neresi? Kız Desen’den onu gitmesi gereken yere götürmesini istemişti... Desen’e bunun neresi olduğunu sormamın yolu yoktu ve şu anda onu yürümemin ve beni kızın peşinden göndermesini istememin de.</p>

  <p class="calibre1">Bu yüzden, oyunu bırakıp sorunu çözmek için farklı yollar kullanmanın zamanı gelmişti. Koz Kartlarım işe yaramamış, Gölge’de yürüme yeteneğim gizemli bir engelle karşılaşmıştı. Bu yüzden benim tarafımı tutan bir büyüklükle güç faktörünü artırma zamanının geldiğine karar verdim. Logrus İmge’mi çağıracak, her adımımı Kaos’un gücü ile destekleyerek gölge yürüyüşüme devam edecektim.</p>

  <p class="calibre1">Frakir bileğimi kesti. Hızla yaklaşan bir tehlike aradım, ama hiçbir şey görmedim. Birkaç dakika daha dikkat ettim ve çevremi inceledim. Ama hiçbir şey olmadı ve Frakir sakinleşti.</p>

  <p class="calibre1">Bu, Frakir’in alarm sisteminin doğru çalışmadığı ilk olay değildi ya yolunu şaşırmış astral bir akım ya da benim garip bir düşüncem buna sebep olmuş olabilirdi. Ama böyle bir yerde insan işi şansa bırakmaya cesaret edemez. Yakındaki en yüksek dikilitaş solumda, yaklaşık on beş, yirmi metre, belki yüz adım yokuş yukarıydı. Ona yöneldim ve tırmanmaya başladım.</p>

  <p class="calibre1">Sonunda tebeşirsi zirvesine ulaştığım zaman, her yönde uzaklara kadar uzanan bir manzara önüme serildi. Bu tuhaf, sessiz yin-yan evreninde benden başka canlı varlık görmedim.</p>

  <p class="calibre1">Bu yüzden gerçekten de yanlış alarm olduğuna karar verdim ve aşağı indim. Bir kez daha Logrus’u çağırmak için uzandım ve Frakir neredeyse elimi koparacaktı. Lanet olsun. Onu görmezden geldim ve çağrımı gönderdim.</p>

  <p class="calibre1">Logrus İmgesi yükseldi ve hızla bana doğru geldi. Kamyon çarpmış bir kelebek gibi dans etti. Haber makarası dünyam uzaklaştı, siyah ve beyaz, siyaha dönüştü.</p>
</body>
</html>
