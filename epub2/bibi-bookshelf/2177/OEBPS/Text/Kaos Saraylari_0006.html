<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm 6</b></span></h2>

  <p class="calibre1">Güney olarak bildiğim yöne doğru bin metreden az yol gittim ve her şey sona erdi. Yer, gök, dağlar. Beyaz ışıktan bir perde ile karşılaştım. O zaman yabancıyı ve sözlerini düşündüm. O fırtınanın dünyayı sildiğini, bunun yerel kıyamet efsanesi ile örtüştüğünü hissetmişti. Belki de öyleydi gerçekten.</p>

  <p class="calibre1">Belki bu tarafa ilerleyen, ülkenin üzerinden geçen, yok eden, her şeyi altüst eden, Brand’in bahsettiği Kaos dalgası idi. Ama vadinin bu ucuna dokunulmamıştı. Neden bu şekilde kalacaktı ki?</p>

  <p class="calibre1">O zaman fırtınanın içine koşarken ki eylemlerimi hatırladım. Mücevher’i, içindeki Desen’in gücünü kullanarak o bölgede fırtınayı durdurmuştum. Ya bu sıra dışı bir fırtınaysa? Desen daha önce de Kaos üzerinde galip gelmişti. Yağmur durdurduğum bu vadi artık Kaos denizinin içinde küçük bir ada olabilir miydi? Eğer öyleyse, yoluma nasıl devam edecektim?</p>

  <p class="calibre1">Bakışlarımı günün aydınlandığı doğuya çevirdim. Gökyüzünde yeni doğmuş bir güneş yoktu, daha çok büyük, kör edici parlaklıkta bir taç, içinde asılı duran bir kılıç. Bir yerlerden bir kuş ötüşü duydum, notaları neredeyse kahkaha gibiydi.</p>

  <p class="calibre1">Öne eğildim, yüzümü ellerimle örttüm. Delilik...</p>

  <p class="calibre1">Hayır! Daha önce de tuhaf gölgelerde bulunmuştum. Ne kadar uzağa giderseniz, o kadar tuhaflaşırlardı. Ta ki... O gece Tir-na Nog’th’ta ne düşünmüştüm?</p>

  <p class="calibre1">Isak Dinesen’in bir hikayesinden iki cümle geldi aklıma, o zamanlar Cari Corey olmama rağmen, beni onları ezberlememe yetecek kadar rahatsız eden iki cümle: “...Pek az insan çevrelerinde gördükleri dünyanın aslında kendi hayal güçlerinin eseri olduğu inancına sahip olmadıklarını söyleyebilir. Eğer öyleyse ondan hoşnut muyuz, onunla gurur duyuyor muyuz?" Ailenin en sevdiği felsefi eğlencesinin özeti. Gölge dünyaları biz mi yapıyoruz? Yoksa bizden bağımsız, bizim adımlarımızı bekleyerek zaten orada duruyorlar mı? Yoksa haksızca hesaba katılmayan bir orta yol mu var? Yoksa bu öyle veya böyle meselesi yerine az ya da çok meselesi mi? Yanıtı asla kesin olarak öğrenemeyeceğimi anladığım zaman aniden boğazımda kuru bir kahkaha yükseldi. Yine de, o gece, Benlik’in sonuna gelindiği bir yerin olduğunu düşünmüştüm, ziyaret ettiğimiz mekanlara, bulduğumuz şeylere artık tekbenciliğin geçerli bir yanıt olmadığı bir yer. Buranın, bu şeylerin varlığı en azından burada bir farklılık olduğunu ifade ediyor ve eğer burada varsa, belki bizim gölgelerimize de yayılıyordur ve onlara ben olmayanı bildiriyor, egolarımızı daha ufak bir sahneye götürüyordur. Çünkü buranın öyle bir yer olduğunu hissediyordum, yırtık Garnath vadisinin ve lanetimin eve yakınken geçerli olduğu “Eğer öyleyse ondan hoşnut muyuz, onunla gurur duyuyor muyuz?" sorusunun geçerli olmak zorunda olmadığı bir yer. Nihai inancım ne olursa olsun, mutlak ben-değil ülkesine girmek üzere olduğumu hissediyordum.</p>

  <p class="calibre1">Gölge üzerindeki güçlerim bu noktanın ötesinde etkisiz olabilirdi.</p>

  <p class="calibre1">Doğrulup oturdum ve parıltıya karşı gözlerimi kıstım. Yıldız’a bir sözcük söyledim ve dizginleri silkeledim. İlerledik.</p>

  <p class="calibre1">Bir an, sis içinde at sürmek gibiydi. Ama çok daha parlaktı ve kesinlikle hiçbir ses yoktu. Sonra düşmeye başladık.</p>

  <p class="calibre1">Düşüyorduk ya da süzülüyorduk. İlk şoktan sonra ayırt etmek zordu. Başta, bir alçalma duygusu vardı. Belki başladığı zaman Yıldız’ın paniğe kapılması ile yoğunlaşmıştı. Ama Yıldız’ın tekmeleyeceği hiçbir şey yoktu ve bir süre sonra titremek ve derin derin nefes almak dışında hiçbir şey yapmamaya başladı.</p>

  <p class="calibre1">Sağ elimle dizginleri tuttum ve sol elimle Mücevher’i kavradım. Ne dilediğimi ya da ona tam olarak nasıl uzandığımı bilmiyorum, ama bu parlak hiçlik mekanından geçip gitmeyi, bir kez daha yolumu bulmayı ve yolculuğun sonuna ulaşmayı istedim.</p>

  <p class="calibre1">Zaman hissini kaybettim. Alçalma hissi yok oldu. Hareket ediyor muydum, yoksa aynı yerde süzülüyor muydum? Anlamanın yolu yoktu. Parlaklık gerçekten de hâlâ parlaklık mıydı? Ve o ölümcül sessizlik... Ürperdim. Burada, eski hücremde kör geçirdiğim günlere göre çok daha büyük bir duyusal yoksunluk vardı. Burada hiçbir şey yoktu. Koşturan bir fare ya da kaşığımın kapıya sürtünme sesi bile; ıslaklık, soğuk, dokular yoktu. Uzanmaya devam ettim...</p>

  <p class="calibre1">Bir kıvılcım.</p>

  <p class="calibre1">Sağ tarafımda görsel alan bir anlığına bozulmuş gibi oldu, kısalığı ile neredeyse uçucu. Uzandım ve hiçbir şey hissetmedim.</p>

  <p class="calibre1">O kadar kısa bir şeydi ki, gerçekten olup olmadığından emin değildim. Pekala, da halüsinasyon olabilirdi.</p>

  <p class="calibre1">Ama yine oldu sanki bu sefer solumda. Aralarında ne kadar zaman geçmişti, bilemiyordum.</p>

  <p class="calibre1">Sonra, yönü belirsiz inleme gibi bir şey duydum. Bu da çok kısa sürdü.</p>

  <p class="calibre1">Sonra -ve ilk defa olduğundan emindim- ayın yüzeyi gibi gri-beyaz bir manzara geldi. Görsel alanımın küçük bir kısmında, solumda geldi ve gitti, belki bir saniye sürdü. Yıldız kişnedi.</p>

  <p class="calibre1">Sağımda bir orman belirdi -gri-beyaz- sanki birbirimizin yanından imkansız bir açı ile geçiyormuşuz gibi yuvarlandı.</p>

  <p class="calibre1">Küçük ekran bir fragman, iki saniyeden daha az.</p>

  <p class="calibre1">Sonra altımda yanan bir binanın parçaları... Renksiz...</p>

  <p class="calibre1">Yukarıdan feryat sesleri...</p>

  <p class="calibre1">Bir hayalet dağ, yakın yamacında, meşale ışığı altında kıvrımlı bir yolu tırmanan bir alay...</p>

  <p class="calibre1">Bir ağaç dalında asılı bir kadın, boynunda gergin bir ip, başı bir tarafa eğilmiş, elleri arkasında bağlanmış...</p>

  <p class="calibre1">Dağlar, baş aşağı, beyaz; altında siyah bulutlar...</p>

  <p class="calibre1">Tık.</p>

  <p class="calibre1">Minik bir titreşim, sanki bir anlığına katı bir şeye dokunmuşuz gibi Yıldız’ın taşa değen toynağı belki. Sonra gitti...</p>

  <p class="calibre1">Bir kıvılcım.</p>

  <p class="calibre1">Yuvarlanan, siyah kan damlatan başlar... Boşluktan bir gülme sesi... Baş aşağı duvara çivilenmiş bir adam...</p>

  <p class="calibre1">Yine, yuvarlanan, kabaran, dalgamsı beyaz ışık...</p>

  <p class="calibre1">Tık. Kıvılcım.</p>

  <p class="calibre1">Bir yürek atımlık süre için nokta nokta bir gökyüzünün altında, bir yolda yürüdük. Yok, olduğu anda Mücevher aracılığı ile yine uzandım ona.</p>

  <p class="calibre1">Tık. Kıvılcım. Tık. Gürleme.</p>

  <p class="calibre1">Yüksek bir dağ geçidine yaklaşan kayalık bir yol... Hâlâ tek renkli bir dünya... Arkamda, gök gürültüsü gibi bir çatırtı...</p>

  <p class="calibre1">Dünya solmaya başlarken Mücevher'i odak ayarı düğmesi gibi çevirdim. Geri geldi... İki, üç, dört... Gürleyen arka plana karşı toynak seslerini, yürek atımlarını saydım... Yedi, sekiz, dokuz... Dünya parlaklaştı. Derin bir nefes aldım ve ağır ağır verdim. Hava soğuktu.</p>

  <p class="calibre1">Gök gürültüsü ve yankıları arasında, yağmur sesi duydum.</p>

  <p class="calibre1">Ama üzerime yağmıyordu.</p>

  <p class="calibre1">Geriye baktım.</p>

  <p class="calibre1">Yaklaşık yüz metre arkamda büyük bir yağmur duvarı duruyordu. İçinde çok belirsiz bir dağ siluetini seçebiliyordum.</p>

  <p class="calibre1">Yıldız’a dil şaklattım ve biraz daha hızlanarak kule gibi iki zirve arasında uzanan neredeyse düz bir yola tırmandık. İlerideki dünya hâlâ siyah, beyaz ve gri bir manzara idi, önümdeki gökyüzü karanlık ve aydınlık şeritlerle bölünmüştü. Geçide girdik.</p>

  <p class="calibre1">Titremeye başladım. Dizginleri çekmek, dinlenmek, yemek, pipo içmek, attan inmek ve çevrede yürümek istiyordum. Ama o fırtına perdesine fazla yakındık.</p>

  <p class="calibre1">Yıldız’ın toynak sesleri, kaya duvarların o zebra gökyüzü altında iki yanda dik bir şekilde yükseldiği geçitte yankılandı.</p>

  <p class="calibre1">Bu dağların fırtına perdesini keseceğini umuyordum, ama yapamayacaklarını hissediyordum. Bu sıradan bir fırtına değildi ve Amber’e kadar uzandığı, Mücevher olmasaydı sonsuza dek içinde kısılı kalacağım, kaybolacağım gibi hastalıklı bir duygu taşıyordum.</p>

  <p class="calibre1">O tuhaf gökyüzünü izlerken, solgun çiçeklerden bir tipi çevremde yağmaya ve yolumu aydınlatmaya başladı. Havayı hoş bir koku doldurdu. Arkamdaki gök gürültüsü yumuşadı.</p>

  <p class="calibre1">İki yanımdaki kayalar gümüş çizgilerle süslenmişti. Dünya, aydınlık ile uyum sağlayacak şekilde bir alaca karanlık hissi taşıyordu ve geçitten çıkarken aşağıda tuhaf bir perspektife sahip bir vadi gördüm. Uzaklıkları ölçmek imkansızdı, vadi doğal görünüşlü kulelerle doluydu, minareler gökyüzü şeritlerinin aya benzer ışığını yansıtıyor, Tir-na Nog’th’ta geceyi anımsatıyordu. Gümüş ağaçları, aynamsı havuzları, süzülen hayaletleri, taraçalı bir manzarası vardı. Taraçalar başka yerlere doğru uzanıyor, takip ettiğim yolun uzantısı gibi görünen yollarla kesiliyor, yükseliyor, alçalıyordu. Üzerinde matemli bir hava vardı, açıklanamaz pırıltı ve parlaklık noktalan ile kıvılcımlanmıştı, herhangi bir yaşam izinden yoksundu.</p>

  <p class="calibre1">Tereddüt etmedim, inmeye başladım. Akımdaki yer burada tebeşir gibi ve kemik kadar beyazdı ve sol tarafımda kara yolun solgun çizgisi mi vardı? Zar zor ayırt edebiliyordum.</p>

  <p class="calibre1">Yıldız’ın yorulmaya başladığını gördüğümden, artık acele etmiyordum. Fırtına çok çabuk gelmezse, aşağıdaki vadinin havuzlarından birinde dinlenebileceğimizi hissediyordum.</p>

  <p class="calibre1">Ben de yorgundum ve açtım.</p>

  <p class="calibre1">Aşağıdaki yolu inceledim, ama ne herhangi biri, ne de herhangi bir hayvan gördüm. Rüzgar usul usul içini çekiyordu.</p>

  <p class="calibre1">Normal bitki örtüsünün başladığı yerde, yolun yanındaki sarmaşıkların üzerinde beyaz çiçekler kıpırdanıyordu. Arkama baktığımda, fırtına perdesinin henüz dağın zirvesini aşmadığını, arkasında bulutların toplanmaya devam ettiğini gördüm.</p>

  <p class="calibre1">O tuhaf yere indim. Çiçek yağmura uzun zaman önce dinmişti, ama havada hafif bir koku asılıydı. Bizim çıkardığımız seslerden ve sağdan esen daimi rüzgardan başka ses yoktu.</p>

  <p class="calibre1">Tuhaf şekilli kaya formasyonları çevremde yükseliyor, hatlarının düzgünlükleri ile neredeyse heykel gibi görünüyorlardı.</p>

  <p class="calibre1">Sisler hâlâ sürükleniyordu. Solgun otlar ıslak ıslak parlıyorlardı.</p>

  <p class="calibre1">Vadinin ağaçlık merkezinde yolu takip ederken perspektif çevremde kaymaya, uzaklıkları çarpıtmaya, manzarayı bükmeye devam ediyordu. Aslında yakın bir göl gibi görünen yere ulaşmak için yoldan sola döndüm ve biz ilerlerken o çekilir gibi göründü. Ama sonunda yanma ulaştım, attan indim ve tatmak için parmağımı içine daldırdım. Su buz gibi, ama tatlıydı.</p>

  <p class="calibre1">Bitkinlik içinde, kana kana içtikten sonra yere yayıldım, ben çantamdan soğuk yemeğimi yerken Yıldız’ın otlamasını izledim. Fırtına hâlâ dağları aşmak için mücadele ediyordu.</p>

  <p class="calibre1">Uzun uzun, merak ederek izledim. Babam başarısız olduysa, o zaman bunlar Kıyamet’in kükremeleri idi ve bu yolculuk tamamen anlamsızdı. Bu şekilde düşünmenin bana faydası olmadı, çünkü her halükarda devam etmem gerektiğini biliyordum. Ama elimde değildi. Hedefime ulaşabilir, savaşın kazanılmış olduğunu, sonra her şeyin yok olduğunu görebilirdim.</p>

  <p class="calibre1">Anlamsız... Hayır. Anlamsız değil. Denemiş olurdum ve sonuna kadar denemeye devam ederdim. Her şeyi kaybetsek bile bu yeterliydi. Bu arada, Brand’e lanet olsun! Başlattığı...</p>

  <p class="calibre1">Bir ayak sesi.</p>

  <p class="calibre1">Çömeldim ve elimde kılıç, bir anda o yöne döndüm.</p>

  <p class="calibre1">Karşımdaki ufak tefek, beyazlara bürünmüş bir kadındı.</p>

  <p class="calibre1">Uzun, siyah saçları, vahşi, koyu renk gözleri vardı ve gülümsüyordu. Taşıdığı hasır sepeti aramıza, yere koydu.</p>

  <p class="calibre1">"Aç olmalısın, silahlı Şövalye," dedi Thari lisanında tuhaf bir aksanla. “Geldiğini gördüm. Sana bunu getirdim."</p>

  <p class="calibre1">Gülümsedim ve daha normal bir duruşa geçtim.</p>

  <p class="calibre1">"Teşekkür ederim," dedim. “Açım. Adım Corwin. Ya seninki?"</p>

  <p class="calibre1">"Hanım," dedi.</p>

  <p class="calibre1">Bir kaşımı kaldırdım. “Teşekkür ederim, Hanım. Evin burada mı?"</p>

  <p class="calibre1">Başıyla evetledi ve sepeti açmak için diz çöktü.</p>

  <p class="calibre1">"Evet, kulübem geride, göl kıyısında." Başıyla doğuya işaret etti. Kara yolun olduğu yere.</p>

  <p class="calibre1">"Anlıyorum," dedim.</p>

  <p class="calibre1">Sepetteki yiyecekler ve şarap gerçek, taze, iştah açıcı görünüyordu. Benim azığımdan daha iyi. Şüpheciydim, elbette.</p>

  <p class="calibre1">"Bana katılır mısın?" diye sordum.</p>

  <p class="calibre1">"Eğer istiyorsan."</p>

  <p class="calibre1">"İstiyorum."</p>

  <p class="calibre1">"Pekala."</p>

  <p class="calibre1">Bir örtü yaydı, karşıma oturdu, sepetteki yiyecekleri çıkardı ve aramıza yerleştirdi. Sonra servis yaptı ve hızla her çeşidi tattı. Bunun üzerine kendimi biraz aşağılık hissettim, ama yalnızca biraz. Bir kadının, görünüşe göre yalnız yaşaması ve yoldan geçen ilk yolcunun hizmetine koşmak için beklemesi için tuhaf bir yer gibi görünüyordu. Dara da ilk karşılaştığımız gün beni beslemişti ve yolcuğumun sonuna yaklaşıyor olabileceğimden, düşmanın güçlü olduğu yerlere daha yakındım. Kara yol çok yakındaydı ve Hanım’ı sık sık Mücevher’i incelerken yakaladım.</p>

  <p class="calibre1">Ama zevkli bir zamandı ve yemek yerken birbirimizi daha iyi tanıdık. İyi bir dinleyiciydi, tüm şakalarıma gülüyor, hep kendimden bahsetmemi sağlıyordu. Çoğu zaman gözlerimin içine bakıyordu ve herhangi bir şeyi uzatırken bir şekilde parmaklarımız birbirine dokunuyordu. Eğer bir tür tuzağa düşüyorsam, bunu hoş bir şekilde yapıyordu.</p>

  <p class="calibre1">Yemek yer ve konuşurken, ara ara o amansız görünüşlü fırtına perdesine göz atıyordum. Sonunda dağın zirvesine ulaşmış, aşmıştı. Yavaş yavaş yüksek yamaçtan aşağı inmeye başlamıştı. Örtüyü toplarken, Hanım bakışlarımı takip etti ve başını salladı.</p>

  <p class="calibre1">"Evet, geliyor," dedi, son çatal bıçakları sepete kaldırırken.</p>

  <p class="calibre1">Gelip yanıma oturdu, şişeyi ve kadehlerimizi de getirdi. “Ona içelim mi?"</p>

  <p class="calibre1">"Ona içmem, ama sana içerim."</p>

  <p class="calibre1">Kadehleri doldurdu.</p>

  <p class="calibre1">"Fark etmez," dedi. “Artık fark etmez" ve elini koluma koyarak kadehi uzattı.</p>

  <p class="calibre1">Kadehi aldım, ona baktım. Gülümsedi. Kadehinin kenarı ile benimkine dokundu. İçtik.</p>

  <p class="calibre1">"Şimdi benimle kulübeme gel," dedi elimi tutarak, “kalan saatleri zevkle harcarız."</p>

  <p class="calibre1">"Teşekkürler," dedim. “Bir başka zaman olsa o saatler harika yemeğimize güzel bir tatlı olurdu. Ne yazık ki, yola koyulmalıyım. Görev icabı, zaman dar ve bir misyonum var."</p>

  <p class="calibre1">"Tamam," dedi. “O kadar da önemli değil. Ve görevini biliyorum. Artık o da çok önemli değil."</p>

  <p class="calibre1">"Öyle mi? İtiraf etmeliyim ki, beni özel bir partiye davet etmeni beklemiştim ve kabul etseydim bir süre sonra bir yamacın soğuk tarafında kendimi yalnız ve solgun solgun yatarken bulmayı umuyordum." *</p>

  <p class="calibre1">Güldü.</p>

  <p class="calibre1">"Ve itiraf etmeliyim ki, benim niyetim de bunu yapmaktı, Corwin. Ama artık değil."</p>

  <p class="calibre1">"Neden değil?"</p>

  <p class="calibre1">İlerleyen perdeye işaret etti.</p>

  <p class="calibre1">"Artık seni oyalamak için sebep yok. Bundan Saraylar’ın kazandığını anlıyorum. Kaos’un ilerleyişini durdurmak için yapılabilecek hiçbir şey yok."</p>

  <p class="calibre1">Kısaca ürperdim ve o kadehlerimizi doldurdu.</p>

  <p class="calibre1">"Ama böyle bir zamanda beni bırakmamanı tercih ederdim," diye devam etti. “Birkaç saat içinde bize ulaşacak. Son saatleri bir başkasının arkadaşlığı ile harcamaktan daha iyi seçenek var mı? Kulübeme kadar gitmeye bile gerek yok."</p>

  <p class="calibre1">Başımı eğdim ve ona yanaştım. Cehenneme kadar yolu var. Bir kadın ve bir şişe, hep böyle ölmek istediğimi söylerdim. Şaraptan bir yudum aldım. Muhtemelen haklıydı. Yine de, Avalon’dan ayrılırken beni kara yolda yakalayan kadın-şeyi hatırladım. Başta ona yardım etmeye gitmiştim, doğal olmayan cazibesine direnememiştim sonra, maskesi düştüğü zaman, arkasında hiçbir şey olmadığını görmüştüm. O sırada fena halde korkutucu gelmişti. Ama aşırı filozof olmamak kaydıyla, herkesin değişik durumlar için değişik maskeleri vardır.</p>

  <p class="calibre1">Yıllarca popüler psikologların bunları şiddetle eleştirmesini dinledim. Yine de, başta üzerimde iyi izlenim bırakan kişilerle tanıştım, altta yatan yüzlerini öğrendiğim zaman nefret ettiğim kişilerle. Ve bazen o kadın-şey gibiydiler. Aslında altta hiçbir şey yoktu. Genellikle maskenin altındakinden daha kabul edilebilir olduğunu anladım. Bu yüzden... Sarıldığım bu kız aslında içten içe bir canavar olabilirdi. Muhtemelen de öyleydi. Çoğumuz öyle değil miyiz? Bu noktada pes etmeye karar verirsem, ölmenin daha kötü yollarını düşünebiliyordum.</p>

  <p class="calibre1">Ondan hoşlanmıştım.</p>

  <p class="calibre1">Şarabımı bitirdim. Yine doldurmak için harekete geçti, ama elini tuttum.</p>

  <p class="calibre1">Bana baktı. Gülümsedim.</p>

  <p class="calibre1">"Beni neredeyse ikna ediyordun," dedim. Sonra, büyüyü bozmamak için gözlerini dört öpücük ile kapattım, gidip Yıldız’a bindim. Sazlar kurulmamıştı, ama kuşların olmaması konusunda haklıydı. Ama demiryolu geçirmek için güç bir yerdi.</p>

  <p class="calibre1">"Hoşça kal, Hanım."</p>

  <p class="calibre1">Fırtına fokurdayarak vadiye inerken güneye yöneldim.</p>

  <p class="calibre1">Önümde başka dağlar belirdi ve yol onlara doğru gidiyordu.</p>

  <p class="calibre1">Gökyüzü hâlâ siyah ve beyaz çizgiliydi ve bu çizgiler biraz hareket ediyor gibi görünüyordu; genel etkisi alaca karanlık gibiydi, ama siyah bölgelerde yıldızlar parlamıyordu. Esinti, çevremdeki kokular hâlâ vardı ve sessizlik, çarpık tektaşlar, gümüş bitki örtüsü, hâlâ çiğle ıslak, parlak. Sisin lime lime uçları önümde uçuşuyordu. Gölge’yle oynamak istedim, ama zordu ve yorgundum. Hiçbir şey olmadı. Mücevher’den güç çektim, birazını Yıldız’a aktarmaya çalıştım. Sabit hızda ilerledik ve sonunda toprak önümüzde yukarı meyletti. Bir başka geçide doğru tırmanıyorduk, içinden geçip geldiğimizden daha çentikli bir şeydi. Durup arkama baktım. Vadinin belki üçte biri şimdi o ilerleyen fırtına-şeyin parlak perdesinin arkasında kalmıştı. Hanım’ı, gölünü ve kulübesini merak ettim. Başımı salladım ve yola koyuldum.</p>

  <p class="calibre1">Geçide yaklaştıkça yol dikleşti ve yavaşladık. Yukarıda, gökyüzündeki ırmaklar kırmızımsı bir renk aldı, biz ilerlerken koyulaştı. Biz geçidin girişine ulaştığımızda, tüm dünya kan rengine bürünmüş gibiydi. O geniş, kayalık yoldan geçerken, güçlü bir rüzgar bize çarptı. Ona direnerek giderken altımızdaki zemin biraz düzleşti, ama tırmanmaya devam ediyorduk ve hâlâ geçidi göremiyordum.</p>

  <p class="calibre1">Ben at sürerken, solumdaki kayalarda bir şey tıkırdadı. O tarafa baktım, ama hiçbir şey göremedim. Yuvarlanan bir taş olduğunu düşünerek önemsemedim. Yarım dakika sonra, Yıldız altımda sıçradı, korkunç bir kişneme kopardı, sağa doğru keskin bir dönüş yaptı, sola yuvarlanmaya başladı.</p>

  <p class="calibre1">Yere atladım ve ikimiz de düştük. Yıldız'ın sağ omzunun arkasına bir ok saplandığını gördüm. Çoktan silahını yeni bir atış için kurmaya başlamıştı.</p>

  <p class="calibre1">Onu durdurmak için zamanında ulaşamayacağımı biliyordum. Bu yüzden beyzbol topu büyüklüğünde bir taş arandım, arkamdaki yamacın dibinde bir tane buldum, aldım ve öfkemi atışımın kesinliğine karıştırmamaya çalıştım. Karışmadı, ama fazladan güç kazandırmış olabilir.</p>

  <p class="calibre1">Darbe sol koluna indi, haykırdı, arbaleti düşürdü. Silah kayaların üzerinde yuvarlandı ve yolun diğer tarafına, tam karşıma düştü.</p>

  <p class="calibre1">"Seni orospu çocuğu!" diye haykırdım. “Atımı öldürdün! Bunun için kelleni keseceğim!"</p>

  <p class="calibre1">Yolu aşarken onun bulunduğu yere tırmanmanın en hızlı yolunu aradım ve solumda olduğunu gördüm. O tarafa seğirttim, tırmanmaya başladım. Bir an sonra, ışık ve açı doğruydu ve iki büklüm olmuş, kolunu ovuşturan adamı daha iyi gördüm. Brand’di, bu kırmızı ışık altında saçları daha da kızıl görünüyordu.</p>

  <p class="calibre1">"Buraya kadar, Brand," dedim. “Keşke birisi bunu uzun zaman önce yapmış olsaydı."</p>

  <p class="calibre1">Doğruldu ve bir an tırmanmamı izledi. Kılıcına uzanmadı.</p>

  <p class="calibre1">Tam ben tepeye ulaşmışken, ondan belki yedi metre uzaklıktayken, kollarını göğsünde kavuşturdu ve başını eğdi.</p>

  <p class="calibre1">Grayswandir’i çekerek ilerledim. Onu o veya başka bir konumda öldürmeye hazır olduğumu itiraf ediyorum. Kırmızı ışık öyle koyulaşmıştı ki, kana boğulmuş gibi görünüyorduk.</p>

  <p class="calibre1">Rüzgar çevremizde uluyordu. Aşağıdaki vadiden gök gürültüsünün gümbürtüsü geliyordu.</p>

  <p class="calibre1">Önümde solu verdi. Silueti belirsizleşti ve ben durduğu yere ulaşana kadar tamamen yok oldu.</p>

  <p class="calibre1">Bir an küfrederek durdum, bir şekilde yaşayan bir Koz Kartına dönüştüğü, kendini çok kısa sürede dilediği her yere nakledebildiği hakkındaki hikayeleri hatırladım.</p>

  <p class="calibre1">Aşağıdan bir ses duydum...</p>

  <p class="calibre1">Kenara koştum ve aşağı baktım. Yıldız hâlâ tekmeler savuruyor, kan fışkırtıyordu ve bunu görmek yüreğimi burktu.</p>

  <p class="calibre1">Ama tek rahatsız edici görüntü bu değildi.</p>

  <p class="calibre1">Brand aşağıdaydı. Arbaleti almış, bir kez daha kuruyordu.</p>

  <p class="calibre1">Başka bir taş aradım, ama yakında yoktu. Sonra arkada, geldiğim tarafta bir tane gördüm. O tarafa seğirttim, kılıcımı kınına soktum ve taşı kaldırdım. Karpuz boyundaydı. Taş elimde, kenara döndüm ve Brand’i aradım.</p>

  <p class="calibre1">Görünürlerde yoktu.</p>

  <p class="calibre1">Aniden, apaçık ortada olduğumu hissettim. Kendini herhangi bir noktaya nakletmiş, o anda beni izliyor olabilirdi. Yere, kayanın üzerine uzandım. Bir an sonra, okun sağ tarafıma düştüğünü duydum. Sesi Brand’in gülüşü takip etti.</p>

  <p class="calibre1">Silahını yeniden kurması için biraz zamana ihtiyaç duyacağını bilerek yine ayağa kalktım. Gülme sesinin geldiği yana baktığımda, geçidin karşı tarafında, bir çıkıntının üstünde olduğunu gördüm. Benden yaklaşık beş metre yüksekte ve yirmi metre uzaktaydı.</p>

  <p class="calibre1">"Atın için üzüldüm," dedi. “Sana nişan almıştım. Ama o lanet rüzgarlar..."</p>

  <p class="calibre1">O sırada bir girinti gördüm ve kalkan olarak kullanmak için taşı da alarak o tarafa yöneldim. O kama şekilli çatlağın içinden arbaleti kurmasını izledim.</p>

  <p class="calibre1">"Zor bir atış," diye seslendi silahı kaldırarak, “nişancılığım açısından bir meydan okuma. Ama kesinlikle çabaya değer. Daha çok okum var."</p>

  <p class="calibre1">Güldü, nişan aldı ve fırlattı.</p>

  <p class="calibre1">Taşı karnıma tutarak iyice eğildim, ama ok altmış santim sağıma düştü.</p>

  <p class="calibre1">"Bunun olacağını tahmin etmiştim," dedi, silahını yine kurarak. “Ama rüzgârın yönünü öğrenmem gerekiyordu."</p>

  <p class="calibre1">Daha önce yaptığım gibi cephane olarak kullanmak için daha küçük taşlar aradım. Ama yakınlarda hiç yoktu. O zaman Mücevheri düşündüm. Yakın tehlikeye karşı beni korumak üzere eyleme geçmesi gerekiyordu. Ama bunun yakın mesafe gerektirdiği gibi tuhaf bir duyguya sahiptim. Brand bunu biliyordu ve bundan faydalanıyordu. Yine de, onu engellemek için Mücevherle yapabileceğim hiçbir şey yok muydu? Felç numarası için fazla uzakta gibiydi, ama daha önce hava durumunu kontrol ederek onu bir kez alt etmiştim. Fırtınanın ne kadar uzakta olduğunu merak ettim. Ona uzandım. Brand’in üzerine şimşek çekmek için gereken koşulları hazırlamanın benim sahip olmadığım dakikalar gerektireceğini gördüm.</p>

  <p class="calibre1">Ama rüzgar başka konuydu. Rüzgarlara uzandım, onları hissettim...</p>

  <p class="calibre1">Brand yeni atışı için neredeyse hazırdı. Geçitte rüzgar çığlıklar atmaya başladı.</p>

  <p class="calibre1">Bir sonraki atışının nereye indiğini bilmiyorum. Ama yakınıma değil. Yine silahını hazırlamaya başladı. Ben bir yıldırım için gerekli koşulları hazırlamaya başladım...</p>

  <p class="calibre1">O hazır olduğunda ve silahını kaldırdığında, bir kez daha rüzgar yarattım. Onun nişan aldığını, bir nefes alıp tuttuğunu gördüm. Sonra arbaleti indirip bana baktı.</p>

  <p class="calibre1">"Şimdi aklıma geldi," diye seslendi, “rüzgar cebinde, değil mi? Ama bu hile demektir, Corwin." Çevresine bakındı. “Ama rüzgarın etkisinin olmayacağı bir yer bulmalıyım. Aha!"</p>

  <p class="calibre1">Onu patlatmak için gerekli şeyleri hazırlamaya devam ettim, ama koşullar henüz hazır değildi. O kırmızı-siyah şeritli gökyüzüne baktım, bulutsu bir şey tepemizde toplanıyordu.</p>

  <p class="calibre1">Kısa süre sonra, ama henüz değil...</p>

  <p class="calibre1">Brand yine solup gözden kayboldu. Çılgın gibi, onu her yerde aradım.</p>

  <p class="calibre1">Sonra benimle yüzleşti. Geçidin benim tarafımdaki yamacına gelmişti. Benden yaklaşık on metre güneyde duruyordu ve rüzgara sırtını dönmüştü. Bu sefer rüzgarı zamanında çeviremeyeceğimi biliyordum. Taşımı atıp atmamayı düşündüm.</p>

  <p class="calibre1">Muhtemelen eğilecekti ve ben kalkanımı atmış olacaktım. Diğer yandan...</p>

  <p class="calibre1">Silahını omzuna kaldırdı.</p>

  <p class="calibre1">Ben gökyüzü ile oynarken, Oyala! diye haykırdı kendi sesim kafamın içinde.</p>

  <p class="calibre1">"Okunu fırlatmadan önce, Brand, bana bir şeyi söyle. Olmaz mı?"</p>

  <p class="calibre1">Tereddüt etti, sonra silahını birkaç santim indirdi.</p>

  <p class="calibre1">"Ne?"</p>

  <p class="calibre1">"Neler olduğu konusunda gerçeği mi söylüyordun? Babam, Desen ve Kaos’un gelişi konusunda?"</p>

  <p class="calibre1">Başını arkaya attı ve güldü, biz dizi kısa havlama.</p>

  <p class="calibre1">"Corwin," diye bildirdi sonra, “senin için bu kadar büyük anlam ifade eden bir şeyi bilmeden ölmeni izlemek beni anlatamayacağım kadar memnun ediyor."</p>

  <p class="calibre1">Yine güldü ve silahını kaldıracak oldu. Tam o sırada ben taşımı fırlatmak ve üzerine atlamak için hazırlanmıştım. Ama ikimiz de eylemlerimizi tamamlayamadık.</p>

  <p class="calibre1">Yukarıdan korkunç bir çığlık geldi ve gökyüzünün bir parçası kendini koparıp Brand’in kafasına düşmüş gibi göründü.</p>

  <p class="calibre1">Brand bağırdı ve arbaleti düşürdü. Ona saldıran şeyden kurtulmak için ellerini kaldırdı. Kırmızı kuş, Mücevher taşıyan, kanımdan ve babamın elinden doğan yaratık beni savunmak için dönmüştü.</p>

  <p class="calibre1">Taşı bırakıp kılıcımı çekerek Brand’e doğru ilerledim.</p>

  <p class="calibre1">Brand kuşa vurdu ve kuş kanat çırpıp uzaklaştı, yükseldi, yeni bir sorti için çemberler çizmeye başladı. Brand yüzünü ve kafasını korumak için iki kolunu kaldırdı, ama ben sol göz çukurundan akan kanı görmüştüm bile.</p>

  <p class="calibre1">Ona doğru atılırken yine solmaya başladı. Ama kuş bomba gibi indi ve pençeleri Brand’in kafasına yine çarptı. Sonra kuş da solmaya başladı. İkisi de yok olurken Brand kırmızı saldırganına uzanıyor ve kuş onu paralıyordu.</p>

  <p class="calibre1">Olay yerine ulaştığımda geride kalan tek şey arbaletti ve çizmemle onu kırdım.</p>

  <p class="calibre1">Henüz değil, henüz son gelmedi, lanet olası! Daha ne kadar bana eziyet edeceksin, kardeşim? Aramızdaki şeyi sona erdirmek için ne kadar ileri gitmeliyim?</p>

  <p class="calibre1">Yoldan aşağı indim. Yıldız henüz ölmemişti ve işi ben bitirmek zorunda kaldım. Bazen yanlış meslek seçtiğimi düşünüyorum.</p>
</body>
</html>
