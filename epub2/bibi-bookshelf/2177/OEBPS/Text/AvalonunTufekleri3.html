<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="calibre7"><b class="calibre3"><span class="uline">Bölüm 3</span></b></h3>

  <p class="calibre1">Bir sabah, geçmişte olan her şeyi düşündüm. Erkek ve kız kardeşlerimi, sanki oyun kartlarıymışlarcasına düşündüm ki yanlış olduğunu biliyordum bunun. Uyandığım kliniğe, Amber için savaşa, Rebma’daki Desen’i yürüyüşüme ve şimdi Eric’in olabilecek Moire’le geçirdiğim zamana kadar geriye gitti düşüncelerim. Bleys’i ve Random’u, Deirdre’yi, Caine’i, Gerard’ı ve Eric’i düşündüm o sabah. Savaş sabahıydı elbette ve Çember’in yakınındaki tepelerde kamp kurmuştuk. Gün boyunca birkaç kez saldırıya uğramıştık ama bunlar kısa, gerilla meseleleriydi. Saldırganların hakkından gelip devam etmiştik. Kararlaştırdığımız yöreye geldiğimizde kampımızı kurmuş, nöbetçilerimizi dikmiş ve dinlenmiştik. Rahatsız edilmeden uyuduk. Erkek ve kız kardeşlerimin de, benim onları düşündüğüm gibi, beni düşünüp düşünmediklerini merak ederek uyandım. Çok hüzünlü bir düşünceydi.</p>

  <p class="calibre1">Küçük bir korunun mahremiyetinde, miğferim sabunlu su dolu, sakalımı kestim. Sonra ağır ağır giyindim, şahsi ve yıpranmış renklerimi kuşandım. Bir kez daha taş kadar sert, toprak kadar kara ve cehennem kadar kötüydüm. Bu gün o gün olacaktı. Siperliğimi indirdim, örme zincir zırhımı giydim, kemerimin tokasını ilikledim ve Grayswandir’i belime astım. Pelerinimi yakamda gümüş bir gülle bağladım ve her neredeyse hazır olduğunu söylemek için beni arayan bir tarafından bulundum. Beklemekte ısrar gösteren Lorraine’i öptüm. Sonra atıma bindim.</p>

  <p class="calibre1">Yıldız adlı demir kırı bir ata ve onu ön sıraya sürdüm.</p>

  <p class="calibre1">Orada Ganelon ve Lance’le karşılaştım. “Hazırız," dediler.</p>

  <p class="calibre1">Subaylarımı çağırdım ve bilgilendirdim onları. Selam durdular döndüler ve at sırtında uzaklaştılar.</p>

  <p class="calibre1">"Çok yakında," dedi Lance piposunu yakarken.</p>

  <p class="calibre1">"Kolun nasıl?"</p>

  <p class="calibre1">"Şimdi iyi," diye karşılık verdi, “dün verdiğin egzersizden sonra. Mükemmel."</p>

  <p class="calibre1">Siperliğimi açtım ve kendi pipomu yaktım.</p>

  <p class="calibre1">"Sakalını kesmişsin," dedi Lance. “Seni onsuz düşünemiyorum."</p>

  <p class="calibre1">"Miğferim böyle daha iyi oturuyor," dedim.</p>

  <p class="calibre1">"Talih hepimize gülsün," dedi Ganelon. “Ben tanrı tanımam, ama aralarından zahmet edip, de bizim yanımızda olmayı seçenler olursa, onlara kucak açarım."</p>

  <p class="calibre1">"Tek bir Tanrı vardır," dedi Lance. “O’nun bizimle olması için dua ediyorum."</p>

  <p class="calibre1">"Amin," dedi Ganelon piposunu yakıp. “Bugünlük."</p>

  <p class="calibre1">"Zafer bizim olacak," dedi Lance.</p>

  <p class="calibre1">"Evet," dedim güneş doğuyu, sabah kuşlarıysa havayı canlandırırken, “öyle bir his var."</p>

  <p class="calibre1">İçmeyi bitirince pipolarımızı boşalttık ve kemerlerimize yerleştirdik. Zırhlarımızı son kez sıkıştırıp kapatarak kendimizi güvenceye aldık ve Ganelon, “İşe koyulalım," dedi.</p>

  <p class="calibre1">Subaylarım rapor verdiler. Bölüklerim hazırdı.</p>

  <p class="calibre1">Sıra halinde tepeden aşağı indik ve Çember’in dışında toplandık. İçeride hiçbir şey kıpırdamıyordu ve görünürde hiç kimse yoktu.</p>

  <p class="calibre1">"Corwin’i merak ediyorum," dedi Ganelon bana.</p>

  <p class="calibre1">"O bizimle," dedim ve bana tuhaf bir bakış attı, gülü ilk kez fark etmiş gibi göründü ve sonra kaba bir tavırla onayladı</p>

  <p class="calibre1">"Lance," dedi toplandığımızda. “Emri ver."</p>

  <p class="calibre1">Lance kılıcını sıyırdı. “Hücum!" çığlığı dört bir yanımızda yankılandı.</p>

  <p class="calibre1">Karşımıza bir şey çıkmadan, Çember’in neredeyse yedi yüz metre içine girmiştik. Tümü de atlı beş yüz kişi, başı çekiyorduk. Önümüzde kara bir süvari birliği belirdi ve onlarla karşılaştık. Beş dakika sonra dağıldılar, sürmeye devam ettik.</p>

  <p class="calibre1">Derken gök gürültüsünü işittik.</p>

  <p class="calibre1">Şimşek çaktı ve yağmur başladı.</p>

  <p class="calibre1">Fırtına patlamıştı nihayet.</p>

  <p class="calibre1">Çoğunluğu mızrakçılardan oluşan ince bir saf halinde piyadeler yolumuzu tıkamış, duygusuzca bekliyorlardı. Tuzağın kokusunu hepimiz almıştık belki, ama üzerlerine atıldık.</p>

  <p class="calibre1">O anda süvariler iki cenahımızdan vurdular.</p>

  <p class="calibre1">Geri döndük ve gerçek savaş başladı.</p>

  <p class="calibre1">Belki yirmi dakika sonraydı...</p>

  <p class="calibre1">Ana kuvvetin gelmesini bekleyerek dayandık.</p>

  <p class="calibre1">Sonra iki yüz kadarımız yola devam etti...</p>

  <p class="calibre1">İnsanlar. Bizim öldürdüklerimiz ve bizi öldürenler insandı... Gri suratlı, haşin görünümlü adamlar. Daha fazlasını istiyordum. Bir tane daha...</p>

  <p class="calibre1">Onlarınki yarı metafizik bir lojistik problemi olmalıydı. Bu Geçit’ten ne kadar fazlası getirilebilirdi? Emin değildim. Pek yakında...</p>

  <p class="calibre1">Yükseltiyi tırmandık ve aşağımızda, uzaklarda kara bir hisar uzanıyordu.</p>

  <p class="calibre1">Kılıcımı kaldırdım.</p>

  <p class="calibre1">Tepeden aşağı inerken saldırdılar.</p>

  <p class="calibre1">Tısladılar, vırakladılar ve kanat çırptılar. Benim gözümde o anların azalmaya başladığı anlamına geliyordu. Grayswandir elimde bir ateş olmuştu, bir şimşek, taşınabilir bir elektrikli sandalye. Onları, yaklaştıkları kadar hızlı öldürdüm ölürken tutuştular. Sağımda Lance’in de benzer bir kaos çizdiğini ve bir yandan kendi kendine mırıldandığını gördüm. Hiç şüphesiz ölüler için dualar. Solumda Ganelon etrafına saldırıyordu ve atının kuyruğunu ateşten bir yol izliyordu.</p>

  <p class="calibre1">Çakan şimşeklerin arasında, hisar daha da büyümüş görünüyordu.</p>

  <p class="calibre1">Yüz kadarımız ileri atıldık ve ucubeler yol kenarına devrildiler.</p>

  <p class="calibre1">Kapıya vardığımızda insanlardan ve hayvanlardan oluşan yaya bir orduyla burun buruna geldik. Saldırdık.</p>

  <p class="calibre1">Sayıca üstünlerdi bizden, ama pek az seçeneğimiz vardı.</p>

  <p class="calibre1">Belki kendi piyadelerimizle arayı biraz fazla açmıştık. Ama düşünmedim. Gördüğüm kadarıyla en önemli şey zamandı şimdi.</p>

  <p class="calibre1">"İçeri girmeliyim!" diye bağırdım. “O içeride!"</p>

  <p class="calibre1">"O, benimdir!" dedi Lance.</p>

  <p class="calibre1">"Sizin olsun!" dedi Ganelon, çatışarak. “İlerleyebiliyorken ilerleyin! Sizinleyim!"</p>

  <p class="calibre1">Öldürdük, öldürdük ve öldürdük, derken dalga onlardan yana döndü. Az ya da çok insan olan tüm çirkin varlıklar, insan askerlerle karışmışlardı. Kendimizi her tarafa karşı koruyan sıkı bir düğüm haline gelmiştik, o sırada kir pas içindeki piyadelerimiz yetiştiler ve biçmeye başladılar. Kapıya bir daha yüklendik ve bu sefer başardık, kırk ya da elli kadarı</p>

  <p class="calibre1">Başardık ve bu sefer avluda öldürülmesi gereken asker vardı.</p>

  <p class="calibre1">Kara kulenin ayağına ulaşmayı başaran bir düzine kadarımız son bir nöbetçi grubuyla karşı karşıya geldi.</p>

  <p class="calibre1">"Devam et!" diye bağırdı Ganelon biz atlarımızdan sıçrar ve güçlükle ilerleyerek aralarına dalarken.</p>

  <p class="calibre1">"Devam et!" diye bağırdı Lance ve sanırım ikisi de, ya beni, ya da birbirlerini kastettiler.</p>

  <p class="calibre1">Ben, kastedilenin ben olduğuma yordum ve arbededen sıyrılıp merdivenlere koştum.</p>

  <p class="calibre1">Orada, en yüksek kulede olacaktı, biliyordum ve onunla yüzleşip, yüzünü yere yapıştırmam gerekecekti. Bunu yapabilir miyim, bilmiyordum ama denemeliydim, çünkü onun nereden geldiğini gerçekten bilen tek kişi ve onu oraya koyan bendim.</p>

  <p class="calibre1">Merdivenlerin en üstünde kalın bir tahta kapıya geldim.</p>

  <p class="calibre1">Açmaya çalıştım ama diğer taraftan kilitlenmişti. Ben de olabildiğince sıkı bir tekme attım.</p>

  <p class="calibre1">Bir çatırtıyla içeri devrildi.</p>

  <p class="calibre1">Onu orada, pencerenin kenarında gördüm, hafif zırh giymiş insan biçimli bir gövde ve o muazzam omuzların üzerinde bir keçi başı.</p>

  <p class="calibre1">Eşiği geçip durdum.</p>

  <p class="calibre1">Kapı yıkıldığı vakit bakmak üzere dönmüştü ve şimdi, çeliğin arasından gözlerimi arıyordu.</p>

  <p class="calibre1">"Ölümlü insan, çok ileri gittin," dedi. “Sen, ölümlü bir insan mısın?" ve elinde bir kılıç vardı.</p>

  <p class="calibre1">"Strygalldwir’e sor," dedim.</p>

  <p class="calibre1">"Sen onu öldürensin," dedi. “Seni adınla çağırdı mı?"</p>

  <p class="calibre1">"Belki."</p>

  <p class="calibre1">Arkamdaki merdivenden ayak sesleri geliyordu. Kapının ağzından sola çekildim. Ganelon odaya daldı ve ona “Dur!" dedim ve öyle yaptı.</p>

  <p class="calibre1">"İşte bu yaratık," dedi. “Nedir o?"</p>

  <p class="calibre1">"Sevdiğim bir şeye karşı işlediğim günah," dedim. “Ondan uzak dur. Benimdir."</p>

  <p class="calibre1">"Senin olsun."</p>

  <p class="calibre1">Hiç kıpırdamadan kaldı.</p>

  <p class="calibre1">"Gerçekten kastettiğin bu muydu?" diye sordu yaratık.</p>

  <p class="calibre1">"Kendin bul," dedim ve üstüne sıçradım.</p>

  <p class="calibre1">Ama benimle kılıç çatıştırmadı. Onun yerine herhangi bir ölümlü kılıç ustasının aptalca bulacağı şeyi yaptı.</p>

  <p class="calibre1">Kılıcını, sivri ucu önde, bir şimşek gibi fırlattı bana. Ses göğün gürlemesinden farksızdı. Kulenin dışında doğa unsurları, kulakları sağır eden bir yanıtla yankıladılar onu.</p>

  <p class="calibre1">Kılıcı, Grayswandir’le sanki sıradan bir hamleymişçesine çeldim. Zemine saplandı ve alevler içinde kaldı. Dışarıda, şimşek karşılık verdi.</p>

  <p class="calibre1">Bir an için ışık, magnezyum ateşi gibi kör ediciydi ve o anda yaratık üstüme çullandı.</p>

  <p class="calibre1">Kollarımı iki yanıma çiviledi ve boynuzlarıyla miğferimin siperliğine vurdu, bir kez, iki kez...</p>

  <p class="calibre1">Derken o kollara karşı kuvvetimi uyguladım ve kavrayışı zayıflamaya başladı.</p>

  <p class="calibre1">Grayswandir’i düşürdüm ve son bir çabayla yaratığın elinden kurtuldum.</p>

  <p class="calibre1">O anda gözlerimiz buluştu.</p>

  <p class="calibre1">İkimiz de birbirimize vurduk ve geriye sendeledik.</p>

  <p class="calibre1">"Amber’in Lordu," dedi o vakit, “neden benimle dövüşüyorsun? Bize bu geçidi, bu yolu açan sendin..."</p>

  <p class="calibre1">"Düşüncesizce yapılmış hareketimden pişmanlık duyup ve geri almaya çalışıyorum."</p>

  <p class="calibre1">"Çok geç ve burası başlamak için tuhaf bir yer."</p>

  <p class="calibre1">Tekrar vurdu, öyle hızlıydı ki, gardımı aştı. Duvara çarptım</p>

  <p class="calibre1">Ölümcüldü sürati.</p>

  <p class="calibre1">Elini kaldırıp bir işaret yaptı ve Kaos Sarayları’nın görüntüleri geldi önüme... Tüylerimi diken diken eden, ruhumda buz gibi bir rüzgâr estiren, yapmış olduğumu anlatan bir hayal.</p>

  <p class="calibre1">"...Gördün mü?" diyordu bana. “Bize bu Geçit’i sen verdin. Yardım et bize ve senin olanı tekrar kazanmana yardım edelim."</p>

  <p class="calibre1">Bir an için duraksadım. Eğer yardım edersem, tam önerdiği şeyi yapması olasıydı.</p>

  <p class="calibre1">Ama ondan sonra sonsuza dek bir tehdit olacaktı. Kısa süreli ittifakın ardından, istediklerimizi alır almaz birbirimizin gırtlağına sarılacaktık ve o karanlık güçler o zamana kadar daha çok güçlenmiş olacaklardı. Yine de, eğer şehri ele geçirebilirsem...</p>

  <p class="calibre1">"Anlaşmaya vardık mı?" diye geldi o tiz, melemeye yakın soru.</p>

  <p class="calibre1">Gölgeleri düşündüm ve Gölge’nin ötesindeki yerleri...</p>

  <p class="calibre1">Yavaşça elimi uzatıp miğferimi çözdüm.</p>

  <p class="calibre1">Sonra, tam rahatlamış göründüğü anda yaratığa savurdum.</p>

  <p class="calibre1">Sanırım o anda Ganelon hareketlenmişti bile.</p>

  <p class="calibre1">Odanın karşı ucuna fırladım ve yaratığı duvara dayadım.</p>

  <p class="calibre1">"Hayır!" diye haykırdım.</p>

  <p class="calibre1">İnsansı elleri, neredeyse benimkilerin onun gırtlağına sarıldığı anda buldu boynumu.</p>

  <p class="calibre1">Tüm gücümle sıktım ve büktüm. Sanırım o da aynısını yaptı.</p>

  <p class="calibre1">Bir şeyin kuru bir dal gibi çatırdadığını işittim. Kimin boynunun kırıldığım merak ettim. Benimki kesinlikle çok ağrıyordu.</p>

  <p class="calibre1">Gözlerimi açtım ve göğü gördüm. Yere serilmiş bir battaniyenin üzerinde, sırt üstü yatıyordum.</p>

  <p class="calibre1">"Korkarım yaşayacak," dedi Ganelon ve başımı yavaşça, sesinin geldiği yöne döndürdüm.</p>

  <p class="calibre1">Kılıcını dizlerine yatırmış, battaniyenin ucuna ilişmişti. Lorraine de onurdaydı.</p>

  <p class="calibre1">"Nasıl gidiyor?" dedim.</p>

  <p class="calibre1">"Kazandık," dedi bana. “Sözünü tuttun. O şeyi öldürdüğünde hepsi sona erdi. İnsanlar bilinçsizce yere döküldüler, yaratıklar ise yandılar."</p>

  <p class="calibre1">"Güzel."</p>

  <p class="calibre1">"Burada oturmuş, senden artık neden nefret etmediğimi merak ediyorum."</p>

  <p class="calibre1">"Bir sonuca varabildin mi?"</p>

  <p class="calibre1">"Hayır, pek sayılmaz. Belki de birbirimize çok benzediğimiz için. Bilmiyorum."</p>

  <p class="calibre1">Lorraine’e gülümsedim.</p>

  <p class="calibre1">"İş kehanete geldiğinde çok beceriksiz olduğuna sevindim. Savaş bitti ve hâlâ hayattasın."</p>

  <p class="calibre1">"Ölüm başladı bile," dedi, gülümsememi karşılıksız bırakarak.</p>

  <p class="calibre1">"Ne demek istiyorsun?"</p>

  <p class="calibre1">"Hâlâ Lord Corwin’in büyük babamı nasıl idam ettirdiğine dair hikâyeler anlatıyorlar atlara sürükletmiş ve halkın önünde dört parçaya ayırtmış ona karşı ilk ayaklanmaların başını çektiği için.</p>

  <p class="calibre1">"O ben değildim," dedim. “Gölgelerimden biriydi."</p>

  <p class="calibre1">Başını iki yana salladı ve “Amber’li Corwin, ben neysem oyum," dedi, doğruldu ve yanımdan gitti.</p>

  <p class="calibre1">"O neydi?" diye sordu Ganelon kadının gidişini umursamadan. “O kuledeki şey neydi?"</p>

  <p class="calibre1">"Benimdi," dedim; “Amber’i lanetlediğim sırada salıverdiğim şeylerden biriydi. O zaman Gölge’nin ötesinde uzanan ve gerçek dünyaya giden yolu açtım. En az direniş gösteren patikaları, gölgelerden Amber’e doğru izledi bu yaratıklar. Burada, patika Çember’di, başka bir şey de olabilirdi. Ama onların yolunu kapadım artık. Burada huzur içinde olabilirsin."</p>

  <p class="calibre1">"Bu yüzden mi geldin buraya?"</p>

  <p class="calibre1">"Hayır," dedim. “Aslında sayılmaz. Avalon yolundaydım ki Lance’e rast geldim. Onu orada öylece yatarken bırakamazdım ve onu sana getirmekle, kendi işime burnumu soktum."</p>

  <p class="calibre1">"Avalon mu? O zaman yok edildi derken yalan söylüyordun?"</p>

  <p class="calibre1">Başımı iki yana salladım.</p>

  <p class="calibre1">"Hayır. Bizim Avalon’umuz düştü, ama Gölge’de onun gibi nicelerini bulabilirim."</p>

  <p class="calibre1">"Beni de yanına al."</p>

  <p class="calibre1">"Deli misin?"</p>

  <p class="calibre1">"Hayır, ne pahasına olursa olsun doğduğum topraklara bir kez daha bakacağım."</p>

  <p class="calibre1">"Orada yaşamaya gitmiyorum," dedim, “savaşa silah toplamaya gidiyorum. Avalon’da kuyumcuların kullandığı pembe bir toz vardır. O tozu bir kez Amber’de yakmıştım. Oraya onu almaya gidiyorum, böylece Amber’i kuşatmak üzere tüfeklerim olur ve benim olan tahtı elde edeceğim."</p>

  <p class="calibre1">"Sözünü ettiğin, Gölge’nin ötesinden gelen yaratıklar?"</p>

  <p class="calibre1">"Onlarla sonra ilgileneceğim. Eğer bu sefer kaybedersem, onlar artık Eric’in sorunu."</p>

  <p class="calibre1">"Seni kör edip zindana attırdığını söylemiştin."</p>

  <p class="calibre1">"Doğru gözlerim yeniden çıktı. Kaçtım."</p>

  <p class="calibre1">"Sen bir şeytansın."</p>

  <p class="calibre1">"Bu sık sık söylenmiştir. Artık inkâr etmiyorum."</p>

  <p class="calibre1">"Beni de yanına alacak mısın?"</p>

  <p class="calibre1">"Eğer gerçekten istiyorsan. Ama senin bildiğin Avalon’dan farklı olacaktır."</p>

  <p class="calibre1">"Amber’e!"</p>

  <p class="calibre1">"Sen delisin!"</p>

  <p class="calibre1">"Hayır. Meşhur şehri nicedir görmek istemiştim. Avalon’u bir kez daha gördükten sonra gözümü daha iyi bir şeye çevireceğim. İyi bir general değil miydim?"</p>

  <p class="calibre1">"Evet."</p>

  <p class="calibre1">"O zaman bana tüfek dediğin şu şeyleri öğreteceksin ve sana savaşların en büyüğünde yardım edeceğim. Önümde çok vaktim kalmadı, biliyorum. Beni de götür."</p>

  <p class="calibre1">"Kemiklerin Kolvir’in eteğinde ağarabilir, benimkilerle birlikte."</p>

  <p class="calibre1">"Hangi savaş garantidir ki? Şansımı deneyeceğim."</p>

  <p class="calibre1">"Nasıl istersen. Gelebilirsin."</p>

  <p class="calibre1">"Teşekkür ederini, Lordum."</p>

  <p class="calibre1">O gece orada kamp kurduk, ertesi sabah şatoya at sürdük.</p>

  <p class="calibre1">Sonra Lorraine’i aradım. Onun eski âşıklarından biriyle, Melkin adlı bir subayla kaçtığını öğrendim. Kız üzüldüyse de, hakkında sadece söylentiler duymuş olduğu bir şeyi açıklamama fırsat bırakmamasına içerlemiştim. Onların peşine düşmekte karar kıldım.</p>

  <p class="calibre1">Yıldız’a bindim, kaskatı kesilmiş boynumu onların olmaları gereken yöne çevirdim ve sürdüm. Aslında onu suçlayamıyordum. Şatoda boynuzlu olanı öldüren kişi olarak karşılanmamıştım, oysaki yerimde kim olsa, böyle anılırdı. Onların Corwin’e dair hikâyeleri hâlâ anlatılıyordu ve hepsinin de üzerinde şeytan yaftası vardı. Beraber alıştırma yaptığı,omuz omuza çarpıştığım adamlar şimdi bana korkudan fazlasını barındıran bakışlar fırlatıyorlardı... Fırlatmakla yetiniyorlardı sadece, çünkü gözlerini ya hemen kaçırıyor ya da başka şeylere çeviriyorlardı. Belki orada kalıp onları yöneteceğimden korkuyorlardı. Yola çıktığım zaman hepsi rahatlamışlardı herhalde, bir tek Ganelon hariç. Sanırım, Ganelon benim söz verdiğim gibi, dönmeyeceğimden korkuyordu. Onun bu sebepten benimle birlikte at sürmeyi teklif ettiğini düşünüyorum. Ama kendi başıma halletmem gereken bir şeydi bu.</p>

  <p class="calibre1">Lorraine’in benim için bir şeyler ifade eder hale geldiğini keşfetmek beni şaşırtmıştı ve onun bu davranışıyla derinden yaralanmıştım. Kendi yoluna gitmeden önce, beni dinleme borcu vardı. Eğer tercihi hâlâ ölümlü yüzbaşısından yanaysa hayır duamı alırlardı. Eğer değilse, onu yanımda tutmak istediğimin farkına varmıştım. Güzel Avalon, bu işin bitimine ya da devamına karar verinceye kadar ertelenecekti.</p>

  <p class="calibre1">Patika boyunca at sürdüm ve etrafımdaki ağaçlarda kuşlar şakıdı. Gün, gök mavisi ve ağaç yeşili bir huzurla, pırıl pırıldı, çünkü musibetten kurtulmuştu ülke. Yüreğimde sebep olduğum çürümüşlüğün küçük bir kısmını telafi etmekten kaynaklanan, neşeyi andıran bir şey vardı. Kötülük mü? Kahretsin, bunu çoğu kişiden fazla yapmışımdır, ama nereden bulduysam, yolda bir vicdan edinmiştim ve onun, nadir memnuniyet anlarının birinin keyfini çıkarmasına izin verdim. Amberi elime aldığımda, ona biraz daha zaman tanıyabileceğimi hissediyordum. Hah!</p>

  <p class="calibre1">Kuzeye yönelmiştim ve arazi bana yabancıydı. Yakın zamanda geçmiş iki atın izlerini apaçık belli eden patikayı izledim. Bütün gün yola devam ettim, akşam karanlığında ve ara sıra yolu incelemek için atımdan inerek. Nihayet hislerim bana oyunlar oynamaya başladı, ben de patikanın birkaç yüz metre solunda bir vadicik keşfettim ve orada geceledim. Boynuzlu olanı rüyama sokan ve o savaşı bana tekrar yaşatan, hiç şüphesiz boynumdaki acıydı. “Yardım et bize ve senin olanı tekrar kazanmana yardım edelim," demişti. O anda dudaklarımda bir lanetle uyanıverdim.</p>

  <p class="calibre1">Tan, göğü ağartınca ata bindim ve yola devam ettim. Soğuk bir gece olmuştu ve gündüz beni hâlâ kuzeyden gelen ellerle tutuyordu. Çimenler hafif bir donla ışıldıyordu, döşek niyetine kullanılmaktan pelerinim ıslaktı.</p>

  <p class="calibre1">Öğlen civarı sıcaklık biraz döndü dünyaya ve izler tazeleşti. Arayı kapatıyordum.</p>

  <p class="calibre1">Lorraine’i bulduğumda atımdan aşağı atladım ve onun yattığı yere, dikenleriyle omzunu ve yanağını çizen çiçeksiz bir gül çalısının yanma koştum. Çok olmamıştı öleli, çünkü bıçağın göğsüne girdiği yerde kanı hâlâ ıslak, teni hâlâ ılıktı.</p>

  <p class="calibre1">Ona mezar yapacak taş yoktu, ben de Grayswandir’le çimenleri kazıp, onu oracığa yatırdım. Adam onun bileziklerden, küpelerden ve mücevherli saç fırçalarından oluşan tüm dünyalığını almıştı. Üzerini pelerinimle örtmeden önce gözlerini kapamam gerekti ve o an elim titredi, gözlerim buğulandı. İşim uzun sürdü.</p>

  <p class="calibre1">At sürmeye devam ettim, adamı yakalamam çok vakit almadı, sanki peşinden şeytan kovalıyormuş gibi kaçıyor! Haklıydı da. Onu atından indirdiğimde tek bir kelime etti ve kılıcımı çekmedim, gerçi o çekti. Kırık bedenini yüksek meşe ağacına fırlattım, arkama baktığımda üzeri kuşlarla kaplıydı.</p>

  <p class="calibre1">Mezarın üstünü kapamadan önce küpelerini, bileziklerini ve fırçalarını geri koydum ve böyleydi işte Lorraine. Olduğu ve olmak istediği her şey bu şekilde bitmişti ve Lorraine ile benim, Lorraine denen ülkede tanıştığımızın ve ayrıldığımızın öyküsü böyledir ve sanırım yaşamımın yansımasına benzer çünkü bir Amber Prensi dünyadaki tüm çürümüşlüğün bir parçası ve ortağıdır, ne zaman vicdanımdan bahsetsem, içimde başka bir şeyin “Hah!" demesi bundandır. Birçok yargının aynasında, iki elim kana boyanmıştır. Dünya'da ve Gölge’de var olan kötülüğün bir parçasıyım ben. Bazen kendimin, diğer kötülüklere karşı çıkmak üzere var olan bir kötülük olduğunu düşünürüm. Bulduğum zaman Melkin gibileri öldürürüm ve peygamberlerin sözünü ettikleri ama gerçekten inanmadıkları o Büyük Gün gelip çattığında, dünya kötülükten tümüyle temizlendiğinde, o zaman ben de lanetler savurarak gömüleceğim karanlığa. Şimdi bakıyorum da, belki daha bile erken.</p>

  <p class="calibre1">Ama her neyse... O zamana kadar ellerimi ne yıkayacağım, ne de boş durmalarına izin vereceğim.</p>

  <p class="calibre1">Döndüm, bilen ama hiçbir zaman anlamayacak olan Ganelon’un Şatosu’na sürdüm atımı.</p>
</body>
</html>
