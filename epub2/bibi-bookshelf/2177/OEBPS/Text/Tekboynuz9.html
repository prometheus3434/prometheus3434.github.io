<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="calibre7"><span class="uline"><b class="calibre3">Bölüm 9</b></span></h3>

  <p class="calibre1">Eyalet polisi henüz ayrılmış... Akşamın ilerleyen vakitleri...</p>

  <p class="calibre1">Yatmış, kendimi daha iyi hissediyorum ve daha da iyi hissettiğim için kendimi daha iyi hissediyorum. Orada yatmış, Amber’de yaşamanın tehlikelerini uzun uzadıya düşünüyorum.</p>

  <p class="calibre1">Brand de, ben de ailenin en gözde silahıyla geçici olarak saf dışı bırakılmıştık. Acaba hangimiz daha kötü yaralanmıştık? O, büyük olasılıkla. Darbe böbreğine ulaşmış olabilirdi ve durumu yaralanmadan önce de kötüydü zaten.</p>

  <p class="calibre1">Bill’in sekreteri imzalamam gereken belgelerle gelmeden önce kalkıp odada tökezleyerek iki kez dolanmıştım. Sınırları mı bilmem şarttı. Bu hep böyledir. O gölgenin sakinlerinden birkaç kat daha hızlı iyileştiğim için kalkıp biraz yürüyebileceğimi, onlardan birinin bir buçuk iki günün ardından yapabileceği şeyleri yapabileceğimi hissetmiştim. Yapabildiğim kanıtlanmıştı da. Canım acımıştı ve ilk seferinde başını dönmüştü, ama ikincisinde dönme azalmıştı. Bu da bir şeydi. O yüzden kendimi daha iyi hissederek yatıyordum.</p>

  <p class="calibre1">Koz Kartlarını defalarca karıştırmış, özel fallar açmış, aşina yüzlerin arasında çapraşık gelecekler okumuştum. Her seferin de de Random’la bağlantı kurma, ona neler olduğunu söyleme, yeni gelişmeleri sorma isteğimi güçlükle bastırabilmiştim.</p>

  <p class="calibre1">Daha sonra, demiştim kendi kendime. Onların uykuda geçirdiği her saat, senin için burada iki buçuk saat eder. Senin için burada geçen her iki buçuk saat, sıradan bir ölümlünün yedi ya da sekiz saatine denk düşer. Sabret. Düşün. Kendini yeni le.</p>

  <p class="calibre1">Böylece olanlar akşam yemeğinden sonra tam hava tekrar kararırken ve ben pestile dönmüşken oldu. Eyalet polisinin buz gibi bir genç üyesine söyleyeceğim her şeyi söylemiştim zaten. Bana inanıp inanmadığını bilemiyordum, ama kibardı ve uzun kalmadı. Aslında o çıktıktan hemen sonra başladı olaylar.</p>

  <p class="calibre1">Orada yatmış, kendimi iyi hissediyor, Dr. Bailey’in uğramasını ve yöneliminin yerine gelip gelmediğini kontrol etmesini bekliyordum. Orada yatmış, Bill’in bana söylediklerini düşünüyor, bildiğim ya da tahmin ettiğim diğer şeylerle bağdaştırma ya çalışıyordum.</p>

  <p class="calibre1">Temas! Birisi benden önce davranmıştı. Amber’de birileri erkenciydi.</p>

  <p class="calibre1">"Corwin!"</p>

  <p class="calibre1">Bu, telaş içindeki Random’du.</p>

  <p class="calibre1">"Corwin! Uyan! Aç kapıyı! Brand kendine geldi ve seni soruyor."</p>

  <p class="calibre1">"Beni uyandırmak için mi kapıya vuruyordun?"</p>

  <p class="calibre1">"Evet."</p>

  <p class="calibre1">"Yalnız mısın?"</p>

  <p class="calibre1">"Evet."</p>

  <p class="calibre1">"İyi. İçerde değilim. Bana Gölge’de ulaştın."</p>

  <p class="calibre1">"Anlamadım."</p>

  <p class="calibre1">"Ben de. Yaralıyım ama yaşayacağım. Sana hikâyeyi sonra anlatırım. Bana Brand’den söz et."</p>

  <p class="calibre1">"Az önce uyandı. Gerard’a derhal seninle konuşması gerektiğini söylemiş. Gerard bir hizmetçi çağırıp odana yollamış.</p>

  <p class="calibre1">Hizmetçi seni uyandıramayınca bana geldi. Onu, seninle birlikte az sonra orada olacağımı söylemesi için Gerard’a geri gönderdim."</p>

  <p class="calibre1">"Anladım," dedim, yavaşça gerinip oturarak. “Görünmeyeceğin bir yere git, geleceğim. Ama cüppe gibi bir şeye ihtiyacım var. Bazı kıyafetlerim eksik de."</p>

  <p class="calibre1">"Öyleyse odama gitmem en iyisi."</p>

  <p class="calibre1">"Tamam. Git."</p>

  <p class="calibre1">"Bir dakika bekle o zaman."</p>

  <p class="calibre1">Ardından sessizlik.</p>

  <p class="calibre1">Bacaklarımı ağır ağır oynattım. Yatağın kenarına oturdum.</p>

  <p class="calibre1">Koz Kartlarımı toplayıp kutusuna kaldırdım. Yaramı Amber’de gizlemenin önemli olduğunu hissediyordum. İnsan normal zamanda bile kendi zayıflıklarıyla övünmez.</p>

  <p class="calibre1">Derin bir nefes aldım ve karyolanın kenarına tutunup kalktım. Yaptığım alıştırmalar işe yaramıştı. Daha rahat bir nefes aldım ve elimi bıraktım. Çok kötü değildi, eğer yavaş hareket edersem, gereken en temel hareketlerin dışında kendimi zorlamazsam... Gücüm geri dönene kadar rol yapabilirdim.</p>

  <p class="calibre1">Tam o anda bir ayak sesi duydum ve kapı ağzında dost canlısı bir hemşire bilirdi; genç, düzgün yapılıydı ve bir kar tanesinden tek farkı, hepsinin birbirine benzemesiydi.</p>

  <p class="calibre1">"Hemen o yatağa geri dönün, Mr. Corey! Ayakta olmamanız gerekiyor!"</p>

  <p class="calibre1">"Bayan," dedim, “ayakta olmam gerekiyor. Gitmeye mecburum."</p>

  <p class="calibre1">"Zili çalıp bir tas isteyebilirdiniz," dedi odaya girip ilerleyerek.</p>

  <p class="calibre1">Random’un mevcudiyeti bana bir kez daha ulaşırken, başı mı bezgince iki yana salladım. Hemşirenin nasıl rapor edeceğini merak ettim... Acaba ben kozla uzaklaştıktan sonra geride kalan prizmatik görüntümden bahsedecek miydi? Sanırım arkamda bıraktığım ve hızla büyüyen efsanelere bir diğeri daha eklenecekti.</p>

  <p class="calibre1">"Bunu şöyle düşün, tatlım," dedim ona. “Bizimki başından beri sadece fiziksel bir ilişkiydi. Başkaları da olacak... Hem de bir sürü. <i class="calibre6">Adieu!</i>"</p>

  <p class="calibre1">Amber’e adım attığım sırada eğilip kadına bir öpücük yolladım; o, gök kuşaklarını yakalamaya çalışırken, Random’un omzuna tutunup sendeledim.</p>

  <p class="calibre1">"Corwin! Ne halt..."</p>

  <p class="calibre1">"Eğer denizlere hâkimiyetin bedeli kan ise, biraz önce kendime deniz kuvvetlerinden bir kadro satın aldım," dedim. “Bana giyecek bir şeyler ver."</p>

  <p class="calibre1">Omuzlarıma uzun, kalın bir pelerin örttü ve boynumdan tokalamaya çalıştım.</p>

  <p class="calibre1">"Tamamdır," dedim. “Beni ona götür."</p>

  <p class="calibre1">Random beni kapıdan çıkardı, salondan merdivene götürdü. Giderken ağırlığımı ona veriyordum.</p>

  <p class="calibre1">"Ne kadar kötü?" diye sordu.</p>

  <p class="calibre1">"Bıçak," dedim ve elimi yaranın üzerine koydum. “Dün gece birisi odamda bana saldırdı."</p>

  <p class="calibre1">"Kim?"</p>

  <p class="calibre1">"Eh, sen olamazsın, çünkü yanından henüz ayrılmıştım," dedim. “Gerard da Brand’in yanında kütüphanedeydi. Kardeşlerden siz üçünü çıkar, tahmin etmeye başla. En iyi yol..."</p>

  <p class="calibre1">"Julian," dedi.</p>

  <p class="calibre1">"Onun hisse senetleri kesinlikle düşmeye meyilli," dedim.</p>

  <p class="calibre1">"Dün gece Fiona bana onu kötüleyip durdu, Julian’ın favorim olmadığı da sır değil."</p>

  <p class="calibre1">"Corwin, o gitti. Geceleyin kaçtı. Beni uyandırmaya gelen hizmetçi Julian’ın saraydan ayrıldığını söyledi. Sence bu neye benziyor?"</p>

  <p class="calibre1">Merdivene ulaştık. Bir elimle Random'u, diğeriyle tırabzanı tuttum. İlk sahanlıkta mola istedim ve orada kısaca dinlendim.</p>

  <p class="calibre1">"Bilmiyorum," dedim. “Bazen lehte düşünme hakkını hiç kullanmayıp uzatmak da çok kötü olabilir. Ama bana öyle geliyor ki beni hakladığını düşünseydi, kaçacağına burada kalıp, öğrenince şaşırmış gibi yapması lehine olurdu. Kaçması şüphe uyandırıyor. Brand’in kendine geldiği vakit söyleyeceklerinden dolayı kaçmış olabileceğini düşünüyorum."</p>

  <p class="calibre1">"Ama sağ kaldın, Corwin. Sana saldıran her kimse ondan kurtuldun ve o kişi senin icabına baktığından emin olamazdı.</p>

  <p class="calibre1">Aynı durumda ben olsaydım, şimdi birkaç dünya ötede olurdum."</p>

  <p class="calibre1">"Ona söyleyecek lafım yok," diye itiraf ettim ve basamakları tekrar inmeye koyulduk. “Evet, pekâlâ haklı olabilirsin. Şimdilik tartışmaya açık kalsın. Yaralandığımı da kimse bilmeyecek."</p>

  <p class="calibre1">Başıyla onayladı.</p>

  <p class="calibre1">"Nasıl istersen. Konuşmak gümüşse, sükut altındır."</p>

  <p class="calibre1">"Zekân yaralı bölgelere de, yaralanmamış olanlarına da acı veriyor, Random. Birazını da suikastçının odama nasıl girdiğini bulmak için harca."</p>

  <p class="calibre1">"Kaplamanın ardından mı?"</p>

  <p class="calibre1">"İçeriden açılıp kapanıyor. Artık öyle tutuyorum. Kapının kilidi de yeni. Açılması hüner isteyenlerden."</p>

  <p class="calibre1">"Tamam, buldum. Yapanın bir aile bireyi olmasını da gerektiriyor."</p>

  <p class="calibre1">"Anlat."</p>

  <p class="calibre1">"Birisi seni gafil avlamayı kafasına koymuştu ve bunun için Desen’i göze aldı. Aşağı indi, Desen’i yürüdü, kendini senin odana nakledip sana saldırdı."</p>

  <p class="calibre1">"Bu mükemmel bir çözüm olabilirdi, tek bir nokta dışında hemen hemen hepimiz aynı anda ayrıldık. Saldırı gecenin geç saatlerinde gerçekleşmedi. İçeri girdiğim anda oldu. Desen’i aşmak şöyle dursun, hiçbirimizin aşağıdaki odaya inecek vakti bulacağını bile sanmıyorum. Bu yüzden, bizden biriyse başka bir yöntemle girmiş olmalı."</p>

  <p class="calibre1">"Öyleyse hünerine filan bakmadan kapı kilidini açtı."</p>

  <p class="calibre1">"Belki de," dedim sahanlığa varıp yola devam ederken.</p>

  <p class="calibre1">"Köşede dinlenelim ki kütüphaneye destek almadan girebileyim."</p>

  <p class="calibre1">"Elbette."</p>

  <p class="calibre1">Bunu yaptık. Kendime çekidüzen verdim, pelerine iyice sarındım, omuzlarımı dikleştirdim, ilerledim ve kapıyı çaldım.</p>

  <p class="calibre1">"Bir dakika," dedi Gerard’ın sesi.</p>

  <p class="calibre1">Kapıya yaklaşan ayak sesleri...</p>

  <p class="calibre1">"Kim o?"</p>

  <p class="calibre1">"Corwin," dedim. “Random'da yanımda."</p>

  <p class="calibre1">Onun geriye doğru, “Random’u da istiyor musun?" dediğini duydum ve yanıt olarak kısık bir “Hayır" geldi.</p>

  <p class="calibre1">Kapı açıldı.</p>

  <p class="calibre1">"Sadece sen, Corwin," dedi Gerard.</p>

  <p class="calibre1">Başımla onaylayıp Random’a döndüm.</p>

  <p class="calibre1">"Sonra görüşürüz," dedim.</p>

  <p class="calibre1">Başımla yaptığım işarete karşılık verdi ve geldiğimiz yön de geri döndü. Kütüphaneye girdim.</p>

  <p class="calibre1">"Pelerinini aç, Corwin," diye emretti Gerard.</p>

  <p class="calibre1">"Bu gereksiz," dedi Brand ve onun, sırtına konan birkaç yastık sayesinde oturduğunu, sararmış dişlerini göstererek gülümsediğini gördüm.</p>

  <p class="calibre1">"Kusura bakma, ben Brand kadar güvenmiyorum," dedi Gerard “ve emeğimin boşa harcanmasına izin vermeyeceğim. Bir bakalım."</p>

  <p class="calibre1">"Sana bunun gerekmediğini söyledim," diye tekrarladı Brand. “Beni bıçaklayan o değil."</p>

  <p class="calibre1">Gerard hemen döndü.</p>

  <p class="calibre1">"O olmadığını nereden biliyorsun?" diye sordu.</p>

  <p class="calibre1">"Çünkü kimin bıçakladığını biliyorum. Ahmaklığın sırası değil, Gerard. Eğer Corwin’den korkmamı gerektirecek bir şey olsa onu buraya çağırtmazdım."</p>

  <p class="calibre1">"Seni getirdiğim sırada şuursuzdun. Kimin bıçakladığını bilmen imkânsız."</p>

  <p class="calibre1">"Emin misin?"</p>

  <p class="calibre1">"Şey... O zaman niye bana söylemedin?"</p>

  <p class="calibre1">"Gerekçelerim var, hem de geçerliler. Şimdi Corwin’le baş başa konuşmak istiyorum."</p>

  <p class="calibre1">Gerard başını eğdi.</p>

  <p class="calibre1">"Hezeyana kapılayım deme sakın," dedi. Kapıya doğru yürüdü, tekrar açtı. “Çağırdığında duyabilecek bir mesafede olacağım," diye ekledi, sonra kapıyı kapattı.</p>

  <p class="calibre1">Yaklaştım. Brand uzandı ve elini sıktım.</p>

  <p class="calibre1">"Geri dönmeyi başardığını görmek güzel," dedi.</p>

  <p class="calibre1">"Aynen," dedim, sonra yığılmamaya çalışarak Gerard’ın iskemlesine oturdum.</p>

  <p class="calibre1">"Kendini şimdi nasıl hissediyorsun?" diye sordum.</p>

  <p class="calibre1">"Bir bakıma berbat. Ama bir bakıma da yıllardan beri hissetmediğim kadar iyi. Hepsi göreceli."</p>

  <p class="calibre1">"Çoğu şey öğledir."</p>

  <p class="calibre1">"Amber dışında."</p>

  <p class="calibre1">İçimi çektim.</p>

  <p class="calibre1">"Pekâlâ. Teknik anlamda konuşmuyordum. Neler oldu?"</p>

  <p class="calibre1">Bakışları çok yoğundu. Beni inceliyor, bir şey arıyordu.</p>

  <p class="calibre1">Neydi aradığı? Sanırım, bilgi. Daha doğrusu, cehalet. Olumsuzlukları ölçmek daha zor olduğu için buraya geldiği ilk andan beri zihninin hızla çalışması gerekiyordu. Onu tanıdığım için, bildiklerimden çok bilmediklerimle ilgilendiğini tahmin edebiliyordum. Kendisine faydası olabilecek hiçbir şeyi söylemek istemiyordu. İstediğini elde etmek için gereken minimum aydınlığı bilmek istiyordu. Bunun bir watt fazlasını bile vermeye rıza göstermezdi. Çünkü onun yöntemi buydu ve elbette bir şey istiyordu. Tabii eğer... Son yıllarda, kendimi insanların değiştiğine, zamanın akışının sadece var olanları güçlendirmekle kalmadığına; bazen yaptıkları, gördükleri, düşündükleri ve hissettikleri şeyler yüzünden niteliksel değişimlere uğrayabildiğine inandırmak için her zamankinden fazla çalışmıştım. Şimdiki gibi, başka her şeyin yanlış gittiği zamanlarda küçük bir teselli sağlıyordu, dünya görüşümü pekiştirdiğinden bahsetmeme ise hiç lüzum yok. Belki de hayatımı ve anılarımı, yapmaktaki amacı ne olursa olsun Brand’e borçluydum. Çok güzel. Ona sırtımı dönmeksizin, lehinde düşünme kararma varmıştım. Küçük bir taviz, genellikle oyunlarımızın başlangıcına yön veren esprilerin basit psikolojisine karşı, benim hareketim.</p>

  <p class="calibre1">"Hiçbir şey göründüğü gibi değildir, Corwin," diye başladı söze. “Bir bakmışsın bugün dostum dediğin yarın düşmanın olmuş ve..."</p>

  <p class="calibre1">"Kısa kes!" dedim. “Şimdi kartları masaya serme zamanıdır. Brandon Corey’in benim için yaptıklarını takdir ediyorum ve seni bulup geri getirmek için başvurduğumuz numara benim fikrimdi."</p>

  <p class="calibre1">Başıyla evetledi.</p>

  <p class="calibre1">"Bunca zamanın ardından kardeş sevgisinin yeniden nüksetmesi için geçerli sebepleriniz olduğunu tahmin ediyorum."</p>

  <p class="calibre1">"Ben de senin bana yardım etmek için ilave sebeplerinin olduğunu."</p>

  <p class="calibre1">Tekrar gülümsedi, sağ elini kaldırdı, sonra indirdi.</p>

  <p class="calibre1">"Öyleyse ya ödeştik, ya da birbirimize borçluyuz, olaylara nasıl baktığına bağlı. Şu anda karşılıklı yardıma ihtiyaç duyuyormuş gibi göründüğümüze göre, birbirimize en pohpohlayıcı gözle bakmamız yararlı olacak."</p>

  <p class="calibre1">"Lafı döndürüp duruyorsun, Brand. Beni yıldırmaya çalışıyorsun. Bugünkü idealizm çabamı da mahvediyorsun. Beni yataktan bir şey söylemek için kaldırdın. Önden buyur."</p>

  <p class="calibre1">"Yine eski Corwin," dedi kıkırdayarak. Sonra bakışlarını kaçırdı. “Yoksa değil mi? Merak ediyorum... O kadar süre Gölge’de yaşamak değiştirdi mi seni? Kim olduğunu bilmeden? Başka bir şeyin parçası olarak?"</p>

  <p class="calibre1">"Belki," dedim. “Bilmiyorum. Evet, sanırım değiştirdi. İş aile politikalarına geldiğinde sabrımın çabuk taşmasına neden olduğunu biliyorum."</p>

  <p class="calibre1">"Açık sözlülük, dobralık, hilesiz hurdasız iş yapmak mı? Böylelikle eğlencenin birazını kaçırıyorsun. Ama böyle yeni bir âdetin de yararı olabilir... Herkesi dengesiz yakalayabilir ve hiç ummadıkları bir anda eski haline dönersin. Evet, işe yarayabilir. İnsanı canlandırıyor da. Tamam! Paniğe lüzum yok. Başlangıç sözlerim böylece sona eriyor. Tüm esprilerimi sıraladım. Her şeyin temeline ineceğim, mantıksızlık hayvanına gem vuracağım, en anlamlı incileri gizemin bulanıklığından söküp alacağım. Fakat izin verirsen, önce başka bir şey var. Üzerinde tüten cinsten herhangi bir şey var mı? Aradan yıllar geçti ve canım yuvama dönüşümü kutlamak için kötü bir ot istiyor, hangisi olsa fark etmez."</p>

  <p class="calibre1">Hayır demek için ağzımı açtım. Ama çalışma masasının üzerinde benden kalma birkaç sigara olduğundan emindim</p>

  <p class="calibre1">Aslında hareket etmek istemiyordum, yine de “Bir dakika," dedim.</p>

  <p class="calibre1">Doğrulup odanın öbür ucuna yürürken hareketlerimin kas katı değil, normal görünmesine çalıştım. Masanın üzerini karıştırırken aslında tutunmakta olduğumu gizlemeye çalışıyordum.</p>

  <p class="calibre1">Hareketlerimi, pelerinim ve gövdemle, elimden geldiğince örttüm.</p>

  <p class="calibre1">Paketi bulup geldiğim gibi döndüm, ocakta bir çift sigara yakmak için durakladım. Brand kendi sigarasını alırken çok ağır davrandı.</p>

  <p class="calibre1">"Elin titriyor," dedi. “Neyin var?"</p>

  <p class="calibre1">"Geçen gece partide fazla kaldım," dedim iskemleme geri dönerken.</p>

  <p class="calibre1">"Bunu düşünmemiştim. Elbette bir parti olacaktı, değil mi? Tabii. Herkes aynı odada... Beni bulmakta karşılaşılan beklenmedik başarı, geri gelişim... Çok sinirli, çok suçlu birinin çaresiz bir hareketi... Yarım kalan başarısı. Yaralanmış ve suskun olan ben, ama nereye kadar? Sonra..."</p>

  <p class="calibre1">"Yapanın kim olduğunu bildiğini söyledin. Dalga mı geçiyordun?"</p>

  <p class="calibre1">"Hayır, geçmiyordum."</p>

  <p class="calibre1">"Kim öyleyse?"</p>

  <p class="calibre1">"Vakti geldiğinde, sevgili kardeşim. Dizilim ve sıra, zaman ve vurgu... bu meselede hepsi de çok önemli. Geçmişe güven içinde bakarak olay dizisinin tadını çıkarmama izin ver. Kendimi deşilmiş ve sizleri başıma üşüşmüş olarak hayal ediyorum da. Ah! O tabloya şahit olmak için neler vermezdim! Bana her bir yüzdeki ifadeyi tarif edebilir misin?"</p>

  <p class="calibre1">"Korkarım ki yüzler o anda en az önemsediğim şeydi."</p>

  <p class="calibre1">Göğüs geçirdi ve duman üfledi.</p>

  <p class="calibre1">"Ah, bu güzel," dedi. “Kafanı takma, onların yüzlerini görebiliyorum. Canlı bir hayalgücüm vardır, bilirsin. Şok, üzüntü, şaşkınlık... yerini korku ve şüpheye bırakıyor. Bana anlatılana göre sonra hepiniz ayrılmışsınız, nazik Gerard bana hemşirelik etmek için burada kalmış." Durakladı, dumana dikti gözlerini ve bir an için sesindeki alaycı tını kayboldu. “Aramızdaki tek dürüst o, biliyorsun."</p>

  <p class="calibre1">"Listemde yüksek sıralarda," dedim.</p>

  <p class="calibre1">"Bana iyi baktı. Her zaman bizleri kollamıştır." Aniden güldü. “Açık sözlü olmam gerekirse neden zahmete giriyor, bilmiyorum. Gerçi senin iyileşmekte oluşun beni düşünmeye şevketti de, herhalde tartışmayı sonraya ertelemişsinizdir. Bir diğer partiyi daha kaçırdığıma yanıyorum. Tüm o duygular, şüpheler ve yalanlar havada uçuşuyor ve hiç kimse ilk 'iyi geceler' dileyen olmayı istemiyor. Herkes en iyi tavrını takınmış. Suçlu kişiye gözdağı verme çabaları. Belki günah keçilerine fırlatılan bir iki taş. Ama her şeyi hesaba katarsak bir arpa boyu yol kat edilmedi. Haklı mıyım?"</p>

  <p class="calibre1">Zihninin işleyişini takdir ederek başımla doğruladım ve pes edip kendi bildiği tarzda anlatmasına izin verdim.</p>

  <p class="calibre1">"Haklı olduğunu biliyorsun," dedim.</p>

  <p class="calibre1">Bunun üzerine bana dik dik baktı, sonra devam etti. “Ancak sonunda herkes ya sabaha kadar endişe içinde gözünü kırpmadan yatmak, ya da bir araya gelip bir plan yapmak üzere odadan çıkıp gitti. Gece vakti gizli telaşlar yaşandı. Esenliğimin herkesin aklında olduğunu bilmek göğsümü kabartıyor. Elbette bazıları bundan yanaydı, bazısı ise karşısındaydı. Tüm bunların arasında, destekçilerimi hayal kırıklığına uğratmamak için kendimi toparladım... hayır, iyileştim. Gerard bugüne kadar olanları uzun uzadıya anlattı bana. Yeteri kadarını duyduğumda seni çağırttım."</p>

  <p class="calibre1">"Belki farkına varmamışsındır diye söylüyorum, ben buradayım. Bana ne anlatmak istiyordun?"</p>

  <p class="calibre1">"Sabırlı ol, birader, sabırlı ol! Gölge’de bunu hatırlamaktan bile mahrum geçirdiğin onca yılı düşün." Sigarasıyla etrafı işaret etti. “Ben yerini saptamayı başarıp, seni içinde bulunduğun kötü durumdan kurtarmaya kalkışana kadar bilmeden geçirdiğin tüm o zamanı hatırla. Herhalde kıyasladığın zaman şimdi geçen birkaç saniye o kadar da paha biçilmez olmasa gerek."</p>

  <p class="calibre1">"Beni arayanlar arasında olduğunu söylediler," dedim. “Buna şaştım, çünkü son seferinde pek dostça ayrılmamıştık."</p>

  <p class="calibre1">Başıyla doğruladı.</p>

  <p class="calibre1">"Bunu inkâr edemem," dedi. “Ama her seferinde, eninde sonunda geride bırakırım böyle şeyleri."</p>

  <p class="calibre1">İnanmadığımı belirten bir ses çıkardım.</p>

  <p class="calibre1">"Sana ne kadarını anlatmam gerektiğine ve nelere inanacağına karar vermeye çalışıyordum," diye devam etti. “Eğer dosdoğru çıkıp küçük birkaç şey haricinde o anki güdülerimin tümüyle fedakârca olduğunu söylesem bana inanmazdın."</p>

  <p class="calibre1">Yine soludum burnumdan.</p>

  <p class="calibre1">"Ama bu doğru," diyerek konuşmasını sürdürdü, “şüphelerini yatıştırmak için eklemeliyim ki çok az seçeneğim vardı. Başlangıçlar daima güçtür. Neye başlasam ardından bir başka şey geldi. Çok uzun süredir ortada yoktun. Eğer tek bir şeyin ismini vermem gerekiyorsa, söyleyeyim: taht. Al işte, söyledim. Hepimiz onu ele geçirmenin bir yolunu arıyorduk. Bu, senin kayboluşunun hemen akabinde olmuştu ve bir bakıma senin kayboluşunla tetiklenmişti. Babamız seni Eric’in öldürdüğünden şüpheleniyordu. Ama kanıt yoktu. Yine de bu duyguyu koruduk... arada bir sözünü ettik. Aradan yıllar geçti, sana hiçbir şekilde ulaşılamıyordu ve gerçekten ölmüş olma ihtimalin kuvvet kazanmıştı. Babamız Eric’e gitgide büyüyen bir hoşnutsuzlukla yaklaşıyordu. Derken, bir gece, tümüyle tarafsız bir konuda başlattığım bir tartışmada -hemen hepimiz masada mevcutken- bir kardeş katilinin tahta asla çıkamayacağını söyledi ve bunu söylerken gözlerini Eric’e dikmişti. Babamızın gözlerinin nasıl olabileceğini bilirsin. Eric gün batımı kadar kızardı, uzun bir süre de yutkunamadı. Sonra babamız işi hiçbirimizin ummadığı ve arzulamadığı kadar ileriye götürdü. Sana karşı açıkgözlü olacağım, bunu sırf duygularını açığa vurmak için mi yaptı, yoksa gerçekten mi söylüyordu bilemiyorum. Ama seni tahtın vârisi olarak seçmeye neredeyse karar vermiş olduğunu, bu yüzden senin başına her ne talihsizlik geldiyse, bunu şahsen inceleyeceğini söyledi. Dile getirmedi, ama o da senin öldüğüne inanmıştı. Takip eden aylarda bu kararı somutlaştırmak için sana simgesel bir mezar yaptık ve hiç kimsenin babamızın Eric’e karşı beslediği duyguları unutmamasını sağladık. Biz başından beri tahta ulaşmak için senin ardından devre dışı bırakılması gereken kişinin Eric olduğunu düşünmüştük."</p>

  <p class="calibre1">"Biz mi? Diğerleri kimdi?"</p>

  <p class="calibre1">"Sabret, Corwin. Düzen ve sıra, zaman ve önem! Vurgu... Dinle!" Bir sigara daha aldı, öncekinin izmaritiyle yaktı, havayı sigaranın yanan ucuyla bıçakladı.</p>

  <p class="calibre1">"İhtiyacımız olan bir sonraki adım babamızı Amber’in dışına çıkarmaktı. Bu, işin en önemli ve tehlikeli kısmıydı ve burada anlaşmazlığa düşmüştük. Ben, tümüyle anlamadığım özellikle de bizi kısmen etkisine alacak bir güçle işbirliği yapma fikrinden hoşlanmamıştım. Gölgeleri kullanmak başka şeydir; onların seni kullanması ise hangi şartlar altında gerçekleşirse gerçekleşsin, hatalı bir düşüncedir. Buna itiraz ettim, ne var ki çoğunluk aksine karar vermişti." Gülümsedi. “İkiye karşı bir. Evet, üç kişiydik. Sonra harekete geçtik. Tuzak kuruldu ve babam yemin peşine takıldı..."</p>

  <p class="calibre1">"Hâlâ hayatta mı?" diye sordum.</p>

  <p class="calibre1">"Bilmiyorum," dedi Brand. “Sonra işler sarpa sardı ve kendi başımın çaresine bakmam gerekti. Ama babamızın ayrılışından sonraki hareketimiz ölümü kesinlik kazanıncaya kadar uzunca bir süre bekleyip, bir yandan da konumumuzu sağlamlaştırmaktı. Kâğıt üzerinde, ihtiyacımız olan tek şey birinin iş birliğiydi. Ya Caine, ya da Julian... hangisi olduğu fark etmezdi. Bleys daha şimdiden Gölge’ye gitmiş ve büyük bir askeri kuvvet toplamaya girişmişti..."</p>

  <p class="calibre1">"Bleys mi! Sizlerden biri miydi?"</p>

  <p class="calibre1">"Öyleydi ya. Onu, elbette üzerinde yeterince ip olacak şekilde tahta çıkarmayı düşünüyorduk, fiilen bir üçlü yönetim gerçekleşecekti. Dediğim gibi, o asker toplamaya gitmişti. Kansız bir ihtilal gerçekleştirmeyi umuyorduk, ama davamızı kazanmak için sözlerin yetersiz kalması durumuna karşı da hazırlıklı olmalıydık. Eğer Julian bize karadan, ya da Caine denizden geçit verirse askerleri ivedilikle nakledebilir ve eğer gerekirse silahların gücüyle galip gelebilirdik. Ne yazık ki yanlış adamı seçtim. Benim hesabımla, Caine hile hurda işlerinde Julian’dan bir gömlek üstündü. Bu yüzden, ölçülü bir incelikle ona konuyu çıtlattım. İlkin kabul etmeye hevesli göründü. Ama ya sonradan tekrar düşünüp taşındı, ya da beni başından beri büyük bir ustalıkla aldattı. İlk seçeneğin doğru olduğunu düşünmeyi yeğliyorum. Her neyse, bir noktada rakibi desteklemenin kendisi için daha kârlı olacağı kararma vardı. Yani Eric’i. Eric’in umutları, babamızın ona karşı tutumu yüzünden sönmüştü... ama babamız gitmişti ve tasarladığımız eylem, Eric’e, tahtın koruyucusu olarak hareket etme fırsatı sunuyordu. Bu da yetmiyormuş gibi Caine’in peşinden Julian da askerlerine tahtın koruyucusu Eric’e bağlılık yemini ettirdi. Böylece diğer üçlü oluştu. Eric bunun üzerine tahtı savunmak üzere halkın önünde ant içti ve sınırlar çizildi. Doğal olarak güç bir durumda kalmıştım. Onların düşmanlığının ceremesini ben çekiyordum, çünkü ortaklarımın kim olduğunu bilmiyorlardı. Yine de beni hapsedemiyor, ya da işkence yapamıyorlardı, çünkü bir anda kozlayıp kaçabilirdim ellerinden. Şayet beni öldürecek olurlarsa bilinmeyen şahısların misillemede bulunabileceğinin farkına varmışlardı. Bir süre için satranç tahtasında pat kalmaya mahkûmdu durum. Onlara karşı artık doğrudan bir harekette bulunamayacağımı da anlamışlardı. Beni yoğun bir gözetim altında tutuyorlardı. Bu sebeple daha dolambaçlı bir rota çizildi. Ben yine itiraz ettim ve yine ikiye bir kaybettim. Babamızın icabına bakması için çağırdığımız kuvvetleri, bu sefer Eric’i gözden düşürmek, ayağını kaydırmak için kullanacaktık. Eğer Eric büyük bir rahatlıkla soyunduğu Amber’i savunma görevinin altından başarıyla kalkamazsa ve Bleys o sırada sahneye çıkıp sorunun hakkından hemen gelirse, savunucu rolüne bu sefer kendi soyunurken ardına halk desteğini alacak -münasip bir zaman geçtikten sonra da- Amber’in refahı için taç üzerine kalacaktı."</p>

  <p class="calibre1">"Soru," deyip araya girdim. “Ya Benedict? Onun Avalon’da sorunlarla meşgul olduğunu biliyorum, ama bir şeyler Amber’i gerçekten tehdit ediyorsa..."</p>

  <p class="calibre1">"Evet," dedi başıyla doğrulayıp, “bu yüzden anlaşmamızın bir maddesi Benedict’i kendi sorunlarıyla meşgul etmekti."</p>

  <p class="calibre1">Benedict’in Avalon’una musallat olan cehennem kızlarını düşündüm. Benedict’in kolunun güdüğünü düşündüm. Yine konuşmak için ağzımı açmaya kalkıştım, ama Brand elini kaldırdı.</p>

  <p class="calibre1">"Kendi bildiğim gibi anlatıp bitireyim, Corwin. Konuştuğun vakit düşüncelerinin akışını bilmediğimi sanma sakın. Böğrün de benimkinin ikizi olan acıyı da hissediyorum. Evet, biliyorum bunları ve daha fazlasını." Eline bir sigara daha alıp kendi usulünce yakarken gözleri garip bir şekilde, alev alev yanıyordu. Sigarasından derin bir nefes aldı ve üflerken konuştu.</p>

  <p class="calibre1">"Bu karar yüzünden diğerlerinden ayrıldım. Kararın çok büyük bir tehlike içerdiğini, Amber’i tehlikeye sokabileceğini görmüştüm. Onlarla ortaklığımı bitirdim..." Devam etmeden önce bir süre dumanı izledi. “Ama işler öylece çıkıp gidemeyeceğim kadar ciddileşmişti. Onlarla karşı karşıya gelmek zorundaydım,</p>

  <p class="calibre1">Amber’i olduğu kadar kendimi de korumak için. Eric’in tarafına geçmek için çok geçti artık. Koruyabilecek olsa bile korumazdı beni... dahası, onun kaybedeceğine kesin gözüyle bakıyordum. Edindiğim yeni hünerleri işe koşmaya o zaman karar verdim. Eric ile o çok sevdiğini iddia ettiği gölge Dünya’yı mesken tutan Flora arasındaki ilişkiyi sık sık merak etmişimdir.</p>

  <p class="calibre1">Bu mekânda Eric’i ilgilendiren bir şey olduğuna ve Flora’nın onun oradaki maşası gibi davrandığına dair bir şüphe vardı içimde. Eric’e bu konuda bir şey yapabilecek kadar yaklaşsam da Flora’nın neler karıştırdığını dolaylı ya da dolaysız yoldan soruşturmanın çok çaba gerektirmeyeceğinden emindim. Böyle de yaptım. Derken her şey bir anda hızlanıverdi. Eski grubum yerimi merak ediyordu. Seni bulup şok tedavisiyle bir kısım hafızanı geri getirdiğim anda, Eric, Fiona’dan bir şeylerin yolunda gitmediğini öğrendi. Pek doğaldır ki çok geçmeden iki taraf birden peşime düştü. Senin dönüşünün herkesin planlarını suya düşüreceğini ve beni nice zamandır elimde alternatif bir planla beklediğim delikten çıkaracağını düşünmüştüm. Eric’in tahttaki iddiası bir kez daha gölgelenecekti, seni destekleyenler çıkacaktı ve ortaklarımın dalaveresi tüm anlamım yitirecekti. Eh, senin de olaylardaki rolümden dolayı bana minnettar kalacağını düşünüyordum. Sonra Porter’dan kaçtın ve işler arapsaçına döndü. Sonradan öğrendiğime göre, hepimiz seni farklı bir amaç için arıyorduk. Ama eski işbirlikçilerimin senin için çok sıradışı bir planı vardı. Olanları öğrenmiş, yerini bulmuş ve oraya herkesten önce ulaşmışlardı. Elbette avantajı ellerinde tutmalarını sağlamanın, statükoyu korumanın yolu çok basitti. Seni arabanla birlikte göle uçuran atışları yapan Bleys’ti. Ben tam bu olduğu sırada vardım. Bleys oradan derhal ayrıldı, çünkü temiz bir iş yapmış görünüyordu. Ama seni arabadan çıkardım, senden geriye ilkyardım uygulamaya başlanacak kadarı kalmıştı. Gerçi şimdi geriye bakıyorum da, tedavinin gerçekten sonuç verip vermediğini, uyandığında Corwin mi, yoksa Corey mi olacağını bilmemek can sıkıcıydı. Sonrası da can sıkıcıydı, hâlâ bilmiyordum... Yardım ulaştığı sıra da cehennem sürüşüyle oradan uzaklaştım. Daha sonra ortaklarım beni yakaladılar ve beni bulduğunuz yere kapattılar. Hikâyenin geri kalanından haberdar mısın?"</p>

  <p class="calibre1">"Hepsinden değil."</p>

  <p class="calibre1">"Öyleyse bildiğin yere geldiğimizde beni uyar. Ben de geri kalanını sonradan öğrendim. Eric’in tarafı kazayı öğrendi yerini buldu ve seni daha iyi korunacağın ve sürekli uyutulacağın özel bir yere naklettirdiler, böylece kendileri de korunacaklardı."</p>

  <p class="calibre1">"Eğer mevcudiyetim onun planlarını yerle bir edecek idiyse, Eric beni neden korusun ki?"</p>

  <p class="calibre1">"O sırada kardeşlerden yedisi senin yaşadığını biliyordu. Bu çok fazlaydı. İstediğini yapması için çok geçti. Hâlâ babamızın laflarını hazmedememişti. Eğer onun elindeyken senin başına bir şey gelecek olursa, bu onun tahta geçişini engellerdi. Eğer Benedict’in, ya da Gerard’ın kulağına gitse... Hayır, asla başaramazdı. Tahta çıktıktan sonra, evet. Çıkmadan, hayır. Olan şuydu, senin yaşadığın gerçeğinin herkes tarafından bilinmesi onu kâğıtlarını oynamaya zorlamıştı. Taç giyme töreninin vaktini belirledi ve bu gerçekleşinceye kadar seni olayların dışında tutmayı aklına koydu. Olması gerekenden çok erken yapılmış bir işti, hoş, başka çaresi de yoktu ya. Sanırım ondan sonra olanları biliyorsun, çünkü senin başından geçtiler."</p>

  <p class="calibre1">"Tam o harekete geçeceği sırada Bleys’le bir araya geldik. Çok hayırlı olmadı."</p>

  <p class="calibre1">Omuz silkti.</p>

  <p class="calibre1">"Ah, olabilirdi belki de… eğer kazansaydınız ve Bleys’in hakkından gelebilseydin. Ne var ki aslında buna fırsatın olmadı. Onların güdülerine dair kestirimlerim bu noktadan itibaren geçersiz ama o saldırının göstermelik olduğuna inanıyorum."</p>

  <p class="calibre1">"Neden?"</p>

  <p class="calibre1">"Dediğim gibi, bilmiyorum. Ama Eric zaten tam istedikleri konuma gelmişti. Hücuma geçmeleri gereksizdi."</p>

  <p class="calibre1">Başımı iki yana salladım. Çok fazlaydı, çok hızlıydı... Anlatıcının önyargısını çıkarttığımda söylediklerinin birçoğu gerçek gibi duruyordu. Yine de...</p>

  <p class="calibre1">"Bilmiyorum..." diye konuşmaya başladım.</p>

  <p class="calibre1">"Elbette," dedi. “Ama sorarsan söylerim."</p>

  <p class="calibre1">"Grubunuzun üçüncü üyesi kimdi?"</p>

  <p class="calibre1">"Beni bıçaklayan kişi elbette. Bir tahmine var mısın?"</p>

  <p class="calibre1">"Sadece söyle."</p>

  <p class="calibre1">"Fiona. Hepsi onun fikriydi."</p>

  <p class="calibre1">"Bunu neden daha önce söylemedin?"</p>

  <p class="calibre1">"Çünkü anlatacaklarımın geri kalanını dinleyecek kadar beklemezdin. Onu yakalamak için bir hışımla buradan çıkar, onun gittiğinin farkına varır, diğerlerini uyandırır, bir soruşturma başlatıp bir sürü değerli vakti boşa harcardın. Bunu hâlâ yapabilirsin, ama hiç değilse bana, ne yaptığımı bildiğim konusunda seni ikna etmem için yeterli vakti tanıdın. Şimdi, sana zamanın çok kıymetli olduğunu ve eğer Amber’in bir şansı olacaksa bunun için söyleyeceklerimi hemen dinlemen gerektiğini söylersem, deli karının tekini kovalamak yerine beni dinleyebilirsin."</p>

  <p class="calibre1">İskemlemden yarı yarıya doğrulmuştum bile.</p>

  <p class="calibre1">"Onun peşinden gitmemeli miyim?" diye sordum.</p>

  <p class="calibre1">"Fiona’nın canı cehenneme, şimdilik. Daha büyük sorunların var. Otursan iyi edersin."</p>

  <p class="calibre1">Öyle de yaptım.</p>
</body>
</html>
