<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm</b></span> 4</h2>

  <p class="calibre1">Kendime geldim.</p>

  <p class="calibre1">Başım ağrıyordu ve ağzımda toprak vardı. Yüzüstü yayılmıştım. Anılarım trafiğin içinden evin yolunu buldu ve gözlerimi açtım. Her yer hâlâ siyah, beyaz ve griydi. Kum tükürdüm, gözlerimi ovuşturdum, kırpıştırdım. Logrus İmgesi yoktu ve onunla yaşadığım son deneyimi açıklayamıyordum.</p>

  <p class="calibre1">Doğrulup oturdum ve ellerimle dizlerimi sardım. Burada kısılı kalmış gibi görünüyordum, maddesel evrenin dışında olan her tür yolculuk ve iletişim yöntemim bloke edilmişti. Aklıma ayağa kalkmak, bir yön seçmek ve yürümeye başlamak dışında yapacak bir şey gelmiyordu.</p>

  <p class="calibre1">Ürperdim. Bu beni nereye götürecekti? Yalnızca aynı şeyden daha fazlasına -bu monoton manzaranın daha fazlasına...</p>

  <p class="calibre1">Kibarca temizlenen bir boğazdan çıkıyormuş gibi yumuşak bir ses geldi.</p>

  <p class="calibre1">Hemen ayağa kalktım ve her yönü inceledim.</p>

  <p class="calibre1"><i class="calibre6">Kim var orada?</i> diye sordum. Konuşma alışkanlığımdan vazgeçmemiştim.</p>

  <p class="calibre1">Sesi çok yakından, yine duyar gibi oldum.</p>

  <p class="calibre1">Sonra, bir şey kafamda 'Senin için bir mesajım var.' der gibi oldu..</p>

  <p class="calibre1"><i class="calibre6">Ne? Neredesin? Mesaj mı?</i> diye sormayı denedim.</p>

  <p class="calibre1"><i class="calibre6">Beni affet,</i> dedi boğuk ses<i class="calibre6">, ama bu işlerde yeniyim. Sırayla gidersen, hep olduğum yerdeyim -bileğinde- ve Logrus burada patladığı zaman, sana mesajı iletebilmem için beni daha fazla geliştirdi…</i></p>

  <p class="calibre1"><i class="calibre6">Frakir?</i></p>

  <p class="calibre1"><i class="calibre6">Evet. İlk gelişmem, beni Logrus’ta taşıdığın gün, tehlikeye karşı duyarlılık, hareket kabiliyeti, savaş refleksleri ve sınırlı bir zeka kazandırdı. Bu sefer Logrus doğrudan zihinsel iletişimi ekledi ve bilincimi, mesaj iletebileceğim bir noktaya getirdi.</i></p>

  <p class="calibre1"><i class="calibre6">Neden?</i></p>

  <p class="calibre1"><i class="calibre6">Acelesi vardı, burada yalnızca bir an kalabilirdi ve neler olup bittiğini sana aktarmasının tek yolu buydu.</i></p>

  <p class="calibre1"><i class="calibre6">Logrus’un zeka sahibi olduğunu bilmiyordum.</i></p>

  <p class="calibre1">Gülme sesi gibi bir şey geldi.</p>

  <p class="calibre1"><i class="calibre6">Sonra, O türden bir zekayı sınıflandırmak güç ve sanırım zamanın çoğunda, söyleyecek fazla şeyi olmuyor,</i> diye geldi Frakir’in yanıtı. <i class="calibre6">Enerjileri başka alanlara uzanıyor.</i></p>

  <p class="calibre1"><i class="calibre6">O zaman, neden buraya gelip beni çarptı?</i></p>

  <p class="calibre1"><i class="calibre6">İstemeyerek oldu. Birkaç sözcük ya da imgeden daha fazlasıyla sana ulaşmanın tek yolu olduğumu görünce beni güçlendirmeye karar verdi ve o etki bunun yan ürünüydü.</i></p>

  <p class="calibre1"><i class="calibre6">Neden buradaki zamanı o kadar kısıtlıydı?</i> diye sordum.</p>

  <p class="calibre1"><i class="calibre6">Bu yer, doğası gereği gölgeler arasında bulunması sebebiyle, ne Desen, ne de Logrus tarafından ulaşılabilmesine izin veriyor.</i></p>

  <p class="calibre1"><i class="calibre6">Bir tür askerden arındırılmış bölge mi?</i></p>

  <p class="calibre1"><i class="calibre6">Hayır, bu bir ateşkes meselesi değil. Yalnızca ikisinin de buraya hâkim olması oldukça zor. Bu yerin neredeyse hiç değişmemesinin sebebi bu.</i></p>

  <p class="calibre1"><i class="calibre6">Burası ulaşamadıkları bir yer mi?</i></p>

  <p class="calibre1"><i class="calibre6">Aşağı yukarı.</i></p>

  <p class="calibre1"><i class="calibre6">Nasıl oldu da ben daha önce hiç duymadım?</i></p>

  <p class="calibre1"><i class="calibre6">Muhtemelen başka kimsenin de kolay kolay ulaşamaması yüzünden.</i></p>

  <p class="calibre1"><i class="calibre6">Ee, mesaj ne?</i></p>

  <p class="calibre1"><i class="calibre6">Temel olarak şu, buradayken bir daha Logrus’u çağırmayı denemeni istemiyor. Bu yer bir tür çarpıtıcı ortamı temsil ediyor ve buraya yansıtılan bir enerjinin, uygun bir araç dışında kendini nasıl göstereceği konusunda güvence yok. Senin için tehlikeli olabilir.</i></p>

  <p class="calibre1">Zonklayan şakaklarıma masaj yaptım. En azından acıyan çenemi aklımdan çıkarmıştı.</p>

  <p class="calibre1"><i class="calibre6">Tamam,</i> diye kabul ettim. <i class="calibre6">Burada ne yapmam gerektiğine ilişkin herhangi bir ipucu var mı?</i></p>

  <p class="calibre1"><i class="calibre6">Evet, bu bir sınama. Neye dair, bilemiyorum…</i></p>

  <p class="calibre1"><i class="calibre6">Seçeneğim var mı?</i></p>

  <p class="calibre1"><i class="calibre6">Ne demek istiyorsun?</i></p>

  <p class="calibre1"><i class="calibre6">Katılmayı reddedebilir miyim?</i></p>

  <p class="calibre1"><i class="calibre6">Sanırım. Ama o zaman buradan nasıl çıkarsın, bilmiyorum.</i></p>

  <p class="calibre1"><i class="calibre6">Demek oynarsam, sonunda buradan bırakılacağım, öyle mi?</i></p>

  <p class="calibre1"><i class="calibre6">Hâlâ hayattaysan, evet. Sanırım değilsen bile.</i></p>

  <p class="calibre1"><i class="calibre6">O zaman seçeneğim yok.</i></p>

  <p class="calibre1"><i class="calibre6">Bir seçenek olacak.</i></p>

  <p class="calibre1"><i class="calibre6">Ne zaman?</i></p>

  <p class="calibre1"><i class="calibre6">Yol boyunda bir yerde. Nerede, bilmiyorum.</i></p>

  <p class="calibre1"><i class="calibre6">Neden aldığın tüm talimatları bana söylemiyorsun?</i></p>

  <p class="calibre1"><i class="calibre6">Yapamam. Neler var bilmiyorum. Ancak bir soruya ya da bir duruma tepki olarak yüzeye çıkacak.</i></p>

  <p class="calibre1"><i class="calibre6">Bunların herhangi biri boğma fonksiyonunu etkileyecek mi?</i></p>

  <p class="calibre1"><i class="calibre6">Etmemesi gerekir.</i></p>

  <p class="calibre1"><i class="calibre6">Bu da bir şeydir. Pekala. Şimdi ne yapmam gerektiği kollusunda herhangi bir fikrin var mı?</i></p>

  <p class="calibre1"><i class="calibre6">Evet. Solundaki en yüksek tepeye tırmanmaya başlamalısın.</i></p>

  <p class="calibre1"><i class="calibre6">Hangisi? Tamam, sanırım şu,</i> diye karar verdim, bakışlarım alev alev beyaz taştan kırık bir dişe takılarak.</p>

  <p class="calibre1">Ve böylece, gittikçe dikleşen yamaca tırmandım. Kara güneş, griliğin içinde yükseldi. Ürkütücü sessizlik devam ediyordu.</p>

  <p class="calibre1"><i class="calibre6">Ah, gittiğimiz her neresiyse, oraya gidince ne bulacağımızı tam olarak biliyor musun?</i> demeye çalıştım Frakir’e doğru.</p>

  <p class="calibre1"><i class="calibre6">Bilginin var olduğundan eminim,</i> dedi yanıt olarak, <i class="calibre6">ama doğru yere ulaşıncaya kadar elde edilebileceğini sanmıyorum.</i></p>

  <p class="calibre1"><i class="calibre6">Umarım haklısındır.</i></p>

  <p class="calibre1"><i class="calibre6">Ben de.</i></p>

  <p class="calibre1">Yamaç dikleşmeye devam ediyordu. Zamanı tam olarak ölçmemin yolu yoktu, ama etekleri bırakıp beyaz dağa tırmanmaya başlamamın üzerinden bir saatten fazla zaman geçmiş gibiydi. Ayak izleri ya da başka yaşam işareti görmemekle beraber, zaman zaman o yüksek, beyaz yüze doğru giden rafımsı, doğal görünüşlü patikalara rastlıyordum. Ben tırmanırken birkaç saat daha geçmiş olmalıydı, kara güneş, gökyüzünün ortasında süzülüyordu ve bu zirvenin ötesinde yatan batıya doğru alçalmaya hazırlanıyordu. Yüksek sesle küfredememek rahatsız ediciydi.</p>

  <p class="calibre1"><i class="calibre6">Bu şeyin doğru tarafında olduğumuzdan nasıl emin olabilirim? Ya da doğru bölgeye ilerlediğimden?</i> diye sordum.</p>

  <p class="calibre1"><i class="calibre6">Hâlâ doğru yöndesin,</i> diye yanıtladı Frakir.</p>

  <p class="calibre1"><i class="calibre6">Ama daha ne kadar var. bilmiyorsun, değil mi?</i></p>

  <p class="calibre1"><i class="calibre6">Hayır. Ama gördüğümde bileceğim.</i></p>

  <p class="calibre1"><i class="calibre6">Güneş birazdan dağın arkasına kayacak. O zaman bilecek kadar iyi görebilecek misin?</i></p>

  <p class="calibre1"><i class="calibre6">Burada güneş gittiği zaman gökyüzünün aydınlandığını düşünüyorum. Negatif uzam o açıdan tuhaf. Her neyse, burada her zaman bir şey aydınlık, bir şey karanlık. Fark edecek kadar aydınlık olacaktır.</i></p>

  <p class="calibre1"><i class="calibre6">Yaptığımız şeyin ne okluğu konusunda bir fikrin var mı?</i></p>

  <p class="calibre1"><i class="calibre6">O lanet arayışlardan biri, sanırım...</i></p>

  <p class="calibre1"><i class="calibre6">Hayal mi? Yoksa gerçek mi?</i></p>

  <p class="calibre1"><i class="calibre6">İkisinden de bulunduğunu anlıyorum,,. ama ikincisinin ağırlıkta olduğunu hissediyorum. Diğer yandan, gölgeler arasında karşına çıkan her şey mecazi olanı, simgesel olanı içerecektir. İnsanların bilinçsiz benliklerinin bir parçası olarak gömdükleri her şeyi.</i></p>

  <p class="calibre1"><i class="calibre6">Başka bir deyişle, sen bile bilmiyorsun.</i></p>

  <p class="calibre1"><i class="calibre6">Kesin olarak değil, ama duyarlı bir tahminci olarak hayatımı kazanıyorum.</i></p>

  <p class="calibre1">Yükseğe uzandım, tutundum ve kendimi bir başka çıkıntıya çektim. Bir süre onu takip ettim, sonra yine tırmandım.</p>

  <p class="calibre1">Sonunda güneş gitti ve görme yeteneğimde fark yaratmadı. Karanlık ve aydınlık yer değiştirdiler.</p>

  <p class="calibre1">Beş altı metrelik düzensiz bir yeri aştım ve sonunda içinde yükseldiği girintiyi gördüğümde durdum. Arka tarafta, dağın yüzünde bir açıklık vardı. Bir mağara olarak adlandırmakta tereddüt ediyordum, çünkü yapay bir görüntüsü vardı. Bir kemer gibi oyulmuş görünüyordu ve at sırtında bile girilebilecek kadar yüksekti.</p>

  <p class="calibre1"><i class="calibre6">Bak hele,</i> diye yorum yaptı Frakir, bir kez bileğimde seğirerek. İşte bu.</p>

  <p class="calibre1"><i class="calibre6">Ne?</i> diye sordum.</p>

  <p class="calibre1"><i class="calibre6">İlk istasyon,</i> diye yanıtladı. <i class="calibre6">Burada duruyorsun ve tekrar yola çıkmadan önce birkaç işle meşgul oluyorsun.</i></p>

  <p class="calibre1"><i class="calibre6">Ne tür işler?</i></p>

  <p class="calibre1"><i class="calibre6">Gidip bakmak daha kolay.</i></p>

  <p class="calibre1">Kenardan kendimi yukarı çektim, ayağa kalkıp yürüdüm.</p>

  <p class="calibre1">Büyük giriş kaynaksız bir ışıkla doluydu. Eşikte tereddüt ettim, içeriye baktım.</p>

  <p class="calibre1">Küçük bir kilise gibi görünüyordu. Küçük bir sunak, üzerinde titreşen kara haleler bulunan iki mum vardı. Duvarlar boyunca oyulmuş taş sıralar görülüyordu. Eşiğinde durduğum kapı dışında beş kapı saydım: üçü karşımdaki duvarda; biri sağımda, diğeri solumda. Odanın ortasında iki savaş teçhizatı yığını duruyordu. Hangi dini temsil ettiğine dair bir simge yoktu.</p>

  <p class="calibre1">İçeri girdim.</p>

  <p class="calibre1"><i class="calibre6">Burada ne yapmam gerekiyor?</i> diye sordum.</p>

  <p class="calibre1"><i class="calibre6">Bu gece burada nöbet tutman ve zırhını koruman gerekiyor.</i></p>

  <p class="calibre1"><i class="calibre6">Ah, hadi ama dedim malzemeyi incelemek için ilerleyerek. Ne anlamı var ki?</i></p>

  <p class="calibre1"><i class="calibre6">Bu bana verilen bilginin parçası değil.</i></p>

  <p class="calibre1">Beni Sör Galahad gibi gösterecek süslü, beyaz bir göğüs zırhı aldım. Tam bana göre görünüyordu. Başımı iki yana salladım ve nesneyi yere bıraktım. Yandaki yığına gittim ve çok tuhaf görünüşlü, gri bir çelik eldiven aldım. Hemen bıraktım ve geri kalan şeyleri inceledim. Aynı şeyler. Onlar da bana uyacak boydaydı. Sadece...</p>

  <p class="calibre1"><i class="calibre6">Sorun ne. Merlin?</i></p>

  <p class="calibre1"><i class="calibre6">Beyaz şeyler, dedim, sanki üzerime olacakmış gibi görünüyor. Diğer zırh da Saraylar’da kullanılan türden şeylere benziyor. Kaos şeklime bürünürsem o da tam üzerime göre olacakmış gibi görünüyor. Bu yüzden, koşullara bağlı olarak iki grup da işime yarayabilir. Ama her seferinde yalnızca tek bir donatı kullanabilirim. Hangisini korumam gerekiyor?</i></p>

  <p class="calibre1"><i class="calibre6">Sanırım meselenin esası bu. Bence seçim yapmak zorundasın.</i></p>

  <p class="calibre1"><i class="calibre6">Elbette!</i> Parmaklarımı şıklattım ve hiçbir şey duymadım. <i class="calibre6">O kadar aptalım ki her şeyi bana boğma ipimin açıklaması gerekiyor!</i></p>

  <p class="calibre1">Dizlerimin üzerine çöktüm, iki zırh setini ve silahları iğrenç görünüşlü tek bir yığın haline getirdim.</p>

  <p class="calibre1"><i class="calibre6">Eğer onları koruyacaksam, dedim, iki yığını da korurum. Taraf tutmak istemiyorum.</i></p>

  <p class="calibre1"><i class="calibre6">Bir şeyin bundan hoşlanmayacağını hissediyorum,</i> diye yanıtladı Frakir.</p>

  <p class="calibre1">Bir adım gerileyip yığına baktım.</p>

  <p class="calibre1"><i class="calibre6">Bana şu nöbet işini bir daha açıkla, dedim. Ne içeriyor?</i></p>

  <p class="calibre1"><i class="calibre6">Bütün gece uyanık kalman ve koruman gerekiyor.</i></p>

  <p class="calibre1"><i class="calibre6">Neye karşı?</i></p>

  <p class="calibre1"><i class="calibre6">Onu ele geçirmeye kalkan herhangi bir şeye karşı, sanırım.</i></p>

  <p class="calibre1"><i class="calibre6">Düzenin...</i></p>

  <p class="calibre1"><i class="calibre6">...ya da Kaos’un güçlerine karşı.</i></p>

  <p class="calibre1"><i class="calibre6">Evet, Ne demek istediğini anlıyorum. Bu şekilde bir araya yığılmışken herhangi bir şey bir parça almak için gelebilir.</i></p>

  <p class="calibre1">İki kapının arasına, arka duvarın dibindeki sıraya oturdum.</p>

  <p class="calibre1"><i class="calibre6">Uzun tırmanışımdan sonra biraz dinlenmek iyi geliyordu. Ama bir şey dönüp duruyordu. Sonra -bir süre sonra, Bunda benim çıkarım ne olacak?</i> diye sordum.</p>

  <p class="calibre1"><i class="calibre6">Ne demek istiyorsun?</i></p>

  <p class="calibre1"><i class="calibre6">Diyelim ki bütün gece burada nöbet tuttum ve bu nesneleri bekledim. Hatta belki bir şey geldi ve şansını denedi. Diyelim ki savaşıp onu kaçırdım. Sabah oldu ve bu nesneler halâ burada, ben de buradayım. Sonra ne? Ne kazanmış olacağım?</i></p>

  <p class="calibre1"><i class="calibre6">O zaman zırhını giyeceksin, silahlarını kuşanacaksın ve bir sonraki aşamaya geçeceksin.</i></p>

  <p class="calibre1">Esnememi bastırdım.</p>

  <p class="calibre1"><i class="calibre6">Biliyor musun, aslında bunların hiçbirini istemiyorum, dedim. Zırhlardan hoşlanmam ve elimdeki kılıçtan memnunum. Elimi kabzasına vurdum. Tuhaf bir his veriyordu, ama zaten ben de kendimi tuhaf hissediyordum. Neden yığını olduğu yerde bırakıp bir sonraki aşamaya şimdi geçmiyoruz?</i></p>

  <p class="calibre1"><i class="calibre6">Hem, bir sonraki aşama ne?</i></p>

  <p class="calibre1"><i class="calibre6">Emin değilim, Logrus’un bana bilgi veriş tarzına bakarak, uygun zamanda yüzeye çıkacak. Girişini görünceye kadar bu mağarayı bile bilmiyordum.</i></p>

  <p class="calibre1">Uzandım ve kollarımı kavuşturdum. Sırtımı duvara dayadım. Bacaklarımı uzatıp bileklerimde çaprazladım.</p>

  <p class="calibre1"><i class="calibre6">Demek bir şey olana ya da sana ilham gelinceye kadar buraya takılmış durumdayız?</i></p>

  <p class="calibre1"><i class="calibre6">Doğru.</i></p>

  <p class="calibre1"><i class="calibre6">Bittiği zaman beni uyandır, dedim ve gözlerimi kapattım.</i></p>

  <p class="calibre1">Bileğimdeki seğirme neredeyse acı vericiydi.</p>

  <p class="calibre1"><i class="calibre6">Hey! Bunu yapamazsın!</i> dedi Frakir<i class="calibre6">. Tüm fikir bütün gece uyanık kalman ve nöbet tutman.</i></p>

  <p class="calibre1"><i class="calibre6">Ve çok kötü bir fikir dedim. Böyle aptalca bir oyunu oynamayı reddediyorum. Eğer malzemeyi isteyen varsa, iyi bir fiyat veririm.</i></p>

  <p class="calibre1"><i class="calibre6">İstiyorsan uyu. Amaya bir şey gelirse ve önce senin ortadan kaldırılmanın daha iyi olduğuna karar verirse?</i></p>

  <p class="calibre1"><i class="calibre6">Öncelikle,</i> diye yanıtladım, <i class="calibre6">değil arzuyla istemek, hiçbir şeyin o ortaçağdan kalma döküntülerle ilgileneceğini sanmıyorum ve ayrıca, tehlikeye karşı beni uyarmak senin görevin.</i></p>

  <p class="calibre1"><i class="calibre6">Başüstüne Kaptan. Ama burası tuhaf bir yer. Ya bir şekilde duyarlılığımı sınırlıyorsa?</i></p>

  <p class="calibre1"><i class="calibre6">Şimdi bir şeye varıyorsun,</i> dedim. <i class="calibre6">Sanırım doğaçlama yapman gerekecek.</i></p>

  <p class="calibre1">Daldım. Rüyamda büyülü bir çemberin ortasında durduğumu ve muhtelif şeylerin beni ele geçirmeye çalıştığını gördüm.</p>

  <p class="calibre1">Ama engele dokunduklarında katı şekillere dönüşüyorlardı, hızla solan çizgi karakterlere. Hafifçe gülümseyen ve başını iki yana sallayan Amberli Corwin dışında.</p>

  <p class="calibre1">"Eninde sonunda dışarı adım atman gerekecek," dedi.</p>

  <p class="calibre1">"O zaman daha sonra olsun," diye yanıt verdim.</p>

  <p class="calibre1">"Ve çıktığın zaman tüm soranların orada, bıraktığın yerde olacak."</p>

  <p class="calibre1">Başımı salladım.</p>

  <p class="calibre1">"Ama dinlenmiş olacağım," diye yanıt verdim.</p>

  <p class="calibre1">"Demek bu bir değiş tokuş. İyi şanslar."</p>

  <p class="calibre1">"Teşekkürler."</p>

  <p class="calibre1">Sonra rüya gelişigüzel imgelere dönüştü. Biraz sonra bir çemberin dışında durduğumu ve içeri dönmenin yolunu aradığımı hatırlıyorum...</p>

  <p class="calibre1">Beni neyin uyandırdığından emin değildim. Bu bir ses olamazdı. Ama aniden uyandım ve kalkıyordum ve gördüğüm ilk şey alaca tenli, elleri kendi boğazına sarılmış, kıpırdamadan zırh yığınının yanında yatan bir cüceydi.</p>

  <p class="calibre1">"Neler oluyor?" demeye çalıştım.</p>

  <p class="calibre1">Ama bir yanıt yoktu, gidip geniş omuzlu, kısa adamın yanında diz çöktüm. Parmğımın ucuyla nabzını kontrol ettim, ama bulamadım. Ancak bu sırada bileğimde bir gıdıklanma hissettim ve Frakir -görüntü gelip giderek- benimle yeniden temasa geçti.</p>

  <p class="calibre1"><i class="calibre6">O adamı sen mi yere yıktın?</i> diye sordum.</p>

  <p class="calibre1">Yumuşak bir zonklama geldi. <i class="calibre6">İntihar etmeye kalkanlar kendilerini boğmazlar,</i> diye yanıtladı.</p>

  <p class="calibre1"><i class="calibre6">Neden bana haber vermedin?</i></p>

  <p class="calibre1"><i class="calibre6">Dinlenmeye ihtiyacın vardı ve halledemeyeceğim bir şey değildi. Ama empatimiz çok güçlü. Seni uyandırdığım için üzgünüm.</i></p>

  <p class="calibre1">Gerindim.</p>

  <p class="calibre1"><i class="calibre6">Ne kadar uyudum?</i></p>

  <p class="calibre1"><i class="calibre6">Saatlerce, sanırım.</i></p>

  <p class="calibre1"><i class="calibre6">Bu konuda biraz üzgün hissediyorum,</i> dedim<i class="calibre6">. O hurda yığını kimsenin hayatına değmezdi.</i></p>

  <p class="calibre1"><i class="calibre6">Artık öyle,</i> diye yanıt verdi Frakir.</p>

  <p class="calibre1"><i class="calibre6">Doğru. Artık bunlar için biri öldüğüne göre, şimdi ne yapacağımız konusunda haber aldın mı?</i></p>

  <p class="calibre1"><i class="calibre6">Her şey biraz daha açık, ama eyleme geçmemize yetecek kadar değil. Emin olabilmem için sabaha, kadar burada kalmalıyız.</i></p>

  <p class="calibre1"><i class="calibre6">Sahip olduğun bilgi yakınlarda yiyecek ya da içecek bir şey olup olmadığını da içeriyor mu?</i></p>

  <p class="calibre1"><i class="calibre6">Evet. Sunağın arkasında bir su testisi olması gerekiyor. Bir somun da ekmek. Ama sabah için. Gece boyunca oruç tutman gerekiyor.</i></p>

  <p class="calibre1"><i class="calibre6">Bu ancak işi ciddiye alıyorsan geçerli,</i> dedim, sunağa dönerek.</p>

  <p class="calibre1">İki adım attım ve dünya paramparça olmaya, zemini titremeye başladı ve geldiğimden beri ilk sesi duydum; derin bir hırlama, altımda bir yerden gelen gıcırtı. Bu renksiz yerde, yoğunluğuyla beni yarı kör ederek, bir renk sürüsü havada parıldadı. Sonra renkler kaçtı ve oda kendini ikiye böldü. Beyazlık, içeri girerken kullandığım kemerin yakınında yoğunlaştı.</p>

  <p class="calibre1">Gözlerimi korumak için elimle perdelemek zorunda kaldım.</p>

  <p class="calibre1">Bunun tam karşısında, o duvardaki üç kapıyı maskeleyen derin bir karanlık belirdi.</p>

  <p class="calibre1"><i class="calibre6">Bu... neydi?</i> diye sordum.</p>

  <p class="calibre1"><i class="calibre6">Korkunç bir şey.</i> diye yanıt verdi Frakir, <i class="calibre6">erişim yeteneğimin ötesinde.</i></p>

  <p class="calibre1">Kılıcımın kabzasını kavradım ve asılı durmakta olan büyülerimi gözden geçirdim. Ben bundan fazlasını yapamadan korkunç bir varlığa ilişkin his, bulunduğum yeri istila etti. Öyle güçlü görünüyordu ki, kılıcımı çekmenin ya da bir büyü okumanın ona karşı yapabileceğim en akılcı eylem olmayacağını hissediyordum.</p>

  <p class="calibre1">Normalde, o sırada Logrus İmgesi’ni çağırırdım, ama bu yol bana kapalıydı. Boğazımı temizlemeye çalıştım, ama hiçbir ses çıkmadı. Sonra ışığın kalbinde bir hareket oldu, yoğunlaştı...</p>

  <p class="calibre1">Blake’in Tyger’ı gibi, Tekboynuz parlak bir şekilde yanarak şekillendi. O kadar parlaktı ki, bakışlarımı kaçırmak zorunda kaldım.</p>

  <p class="calibre1">Bakışlarımı derin, serin karanlığa çevirdim, ama gözlerim için orada da dinlenme fırsatı yoktu. Karanlığın içinde bir şey kıpırdanıyordu ve bir ses daha geldi. Taşa sürtünen metal gibi bir gıcırtı. Bunu güçlü bir tıslama izledi. Zemin yine titredi.</p>

  <p class="calibre1">Kıvrımlar öne aktı. Tekboynuz’un parlaklığı, o yüce kasvetin içinde hatlarını çizmeden önce bile, bunun kilisenin içine uzanmış tek gözlü bir yılanın başı olduğunu anladım. Bakışlarımı aralarındaki bir noktaya kaydırdım, ikisini de görüş alanımın çeperinde yakaladım. Herhangi birine doğrudan bakmaya çalışmaktan çok daha iyiydi. Bakışlarını üzerimde hissettim,</p>

  <p class="calibre1">Düzen’in Tekboynuz’u ve Kaos’un Yılan’ı. Hoş bir duygu değildi ve sırtım sunağa dayanıncaya kadar geriledim.</p>

  <p class="calibre1">İkisi birden kilisenin içinde bana doğru biraz daha ilerledi.</p>

  <p class="calibre1">Tekboynuz’un başı eğilmişti, boynuz doğruca bana yönelmişti. Yılan’ın dili bana doğru fırlayıp çekiliyordu.</p>

  <p class="calibre1">“Ah, eğer ikinizden biri bu zırhları istiyorsa," dedim, “kesinlikle hiç itirazım..."</p>

  <p class="calibre1">Yılan tısladı, Tekboynuz bir toynağını kaldırdı ve kilisenin zeminine çarptı, çatlak, siyah bir şimşek gibi bana doğru uzandı ve ayağımın dibinde durdu.</p>

  <p class="calibre1">“Diğer yandan," dedim, “önerimde hakaret niyeti yoktu, Ekselansları..."</p>

  <p class="calibre1"><i class="calibre6">Yanlış şeyi söyledin... yine,</i> diye araya girdi Frakir alçak bir sesle.</p>

  <p class="calibre1"><i class="calibre6">Bana neyin doğru olduğunu söyle, dedim, zihinsel bir alçak ses deneyerek.</i></p>

  <p class="calibre1"><i class="calibre6">Bilmi... Ah!</i></p>

  <p class="calibre1">Tekboynuz şahlandı, Yılan doğruldu. Dizlerimin üzerine çöktüm ve gözlerimi kaçırdım, bakışları bir şekilde fiziksel olarak acı vericiydi. Titriyordum ve tüm kaslarım ağrımaya başlamıştı.</p>

  <p class="calibre1"><i class="calibre6">Oyunu,</i> diye tekrarladı Frakir, <i class="calibre6">kurulduğu şekliyle oynaman öneriliyor.</i></p>

  <p class="calibre1">Belkemiğime nasıl bir metal saplandı, bilmiyorum. Ama başımı kaldırdım ve çevirdim, ilk önce Yılan’a, sonra Tekboynuz’a baktım. Güneşe bakmaya çalışıyormuşum gibi gözlerini sulansa ve ağrısa da, bu hareketi başardım.</p>

  <p class="calibre1">“Oynamamı sağlayabilirsiniz," dedim, “ama beni seçim yapmaya zorlayamazsınız. İradem bana ait. Eğer benden istenen buysa, bu zırhları bütün gece korurum. Sabahleyin yanıma hiçbir şey almadan yoluma giderim, çünkü onu giymek istemiyorum."</p>

  <p class="calibre1"><i class="calibre6">O olmadan ölebilirsin,</i> dedi Frakir, tercüme edercesine.</p>

  <p class="calibre1">Omuzlarımı silktim.</p>

  <p class="calibre1">“Eğer seçim yapacaksam, içinizden birini ötekinin önüne yerleştirmemeyi seçiyorum."</p>

  <p class="calibre1">Bir sıcak ve soğuk esinti, kozmik bir iç çekiş gibi üzerimden geçti.</p>

  <p class="calibre1"><i class="calibre6">Seçeceksin,</i> diye aktardı Frakir<i class="calibre6">, farkında olsan da olmasan da. Herkes seçer. Yalnızca seçimini resmileştirmen isteniyor.</i></p>

  <p class="calibre1">"Benim durumumu bu kadar özel kılan ne?" diye sordum.</p>

  <p class="calibre1">Yine o rüzgar.</p>

  <p class="calibre1"><i class="calibre6">Büyük güçle birleşmiş iki soydan geliyorsun.</i></p>

  <p class="calibre1">"İkinizin de asla düşmanım olmanızı istemedim," dedim.</p>

  <p class="calibre1"><i class="calibre6">Bu yeterli değil,</i> diye bir yanıt geldi.</p>

  <p class="calibre1">"O zaman beni şimdi yok edin."</p>

  <p class="calibre1"><i class="calibre6">Oyun çoktan başladı.</i></p>

  <p class="calibre1">"O zaman devam edin," diye yanıtladım.</p>

  <p class="calibre1"><i class="calibre6">Tavrından memnun değiliz.</i></p>

  <p class="calibre1">"Ben de sizinkinden," dedim.</p>

  <p class="calibre1">Bunu izleyen gök gürültüsü bayılmama neden oldu. Mutlak dürüstlüğü göze alabileceğimi hissetmemin sebebi, bu oyunun oyuncularıyla başa çıkmanın zor olduğuna dair güçlü önsezimdi.</p>

  <p class="calibre4">***</p>

  <p class="calibre1">Bir baldır zırhı, göğüs zırhı, çelik eldiven, miğfer ve benzer nitelikte başka güzel şeyler yığını içinde yayılmış vaziyette uyandım. Hepsi, doğaları gereği, köşeli ve çıkıntılıydı ve çoğu beni dürtüklüyordu. Bunun yavaş yavaş farkına vardım, çünkü bir sürü önemli yerim uyuşmuştu.</p>

  <p class="calibre1"><i class="calibre6">Selam, Merlin.</i></p>

  <p class="calibre1"><i class="calibre6">Frakir,</i> diye karşılık verdim<i class="calibre6">. Uzun zamandır mı baygınım?</i></p>

  <p class="calibre1"><i class="calibre6">Bilmiyorum. Ben de yeni kendime geldim.</i></p>

  <p class="calibre1"><i class="calibre6">Bir ip parçasının bayıltabileceğim bilmiyordum.</i></p>

  <p class="calibre1"><i class="calibre6">Ben de öyle. Daha önce hiç başıma gelmemişti.</i></p>

  <p class="calibre1"><i class="calibre6">O zaman sorumu değiştireyim: Ne kadar zamandır baygın olduğumuza dair bir fikrin var mı?</i></p>

  <p class="calibre1"><i class="calibre6">Oldukça uzun, diye hissediyorum. Kapıyı bir göreyim., o zaman daha iyi bir fikir verebilirim.</i></p>

  <p class="calibre1">Ağır ağır ayağa kalktım, ayakta kalamadım, düştüm. Girişe doğru sülündüm, geçerken yığındaki hiçbir şeyin eksik olmadığını fark ettim. Zemin gerçekten de çatlamıştı. Gerçekten de odanın arka tarafında ölü bir cüce vardı.</p>

  <p class="calibre1">Dışarıya baktım, üzerinde siyah noktalar olan parlak bir gökyüzü gördüm.</p>

  <p class="calibre1"><i class="calibre6">Ee?</i> diye sordum bir süre sonra.</p>

  <p class="calibre1"><i class="calibre6">Doğru tahmin ediyorsam, kısa süre sonra sabah olacak.</i></p>

  <p class="calibre1"><i class="calibre6">Şafaktan önce hep daha parlak olur, ha?</i></p>

  <p class="calibre1"><i class="calibre6">Öyle bir şey.</i></p>

  <p class="calibre1">Kan dolaşımım eski haline gelirken bacaklarım yanıyordu. Doğruldum, duvara yaslanarak ayakta durdum.</p>

  <p class="calibre1"><i class="calibre6">Yeni talimat var mı?</i></p>

  <p class="calibre1"><i class="calibre6">Henüz değil. Şafakla geleceğini hissediyorum.</i></p>

  <p class="calibre1">En yakın sıraya doğru sendeledim, üzerine yığıldım.</p>

  <p class="calibre1"><i class="calibre6">Eğer şimdi bir şey girecek olsa ancak tuhaf bir büyü düzenlemesiyle saldırabilirim. Zırh üstünde uyumak insanın her yerinin tutulmasına sebep oluyor. Neredeyse zırh içinde uyumak kadar kötü.</i></p>

  <p class="calibre1"><i class="calibre6">Beni düşmana fırlat, hiç olmazsa sana zaman kazandırırım.</i></p>

  <p class="calibre1"><i class="calibre6">Teşekkürler.</i></p>

  <p class="calibre1"><i class="calibre6">Anıların ne kadar geriye gidiyor?</i></p>

  <p class="calibre1"><i class="calibre6">Küçük bir çocuk olduğum zamanlara kadar sanırım. Neden?</i></p>

  <p class="calibre1"><i class="calibre6">Logrus’ta, ilk güçlendirilmemdeki hislerimi hatırlıyorum.</i></p>

  <p class="calibre1"><i class="calibre6">Ama buraya gelinceye kadar her şey rüya gibiydi. Sadece yaşama tepki gösterirdim.</i></p>

  <p class="calibre1"><i class="calibre6">Bir sürü insan da öyledir.</i></p>

  <p class="calibre1"><i class="calibre6">Gerçekten mi? Daha önce bu şekilde düşünemiyordum ve iletişim kuramıyordum…</i></p>

  <p class="calibre1"><i class="calibre6">Doğru.</i></p>

  <p class="calibre1"><i class="calibre6">Sence kalıcı olur mu?</i></p>

  <p class="calibre1"><i class="calibre6">Ne demek istiyorsun?</i></p>

  <p class="calibre1"><i class="calibre6">Bu geçici bir durum olabilir mi? Sırf bu yerin özel koşulları ile başa çıkmam, için güçlendirilmiş olabilir miyim?</i></p>

  <p class="calibre1"><i class="calibre6">Bilmiyorum, Frakir,</i> diye yanıt verdim, <i class="calibre6">sol kalçamı ovalayarak. Sanırım bu mümkün. Durumuna alışmaya mı başlıyorsun?</i></p>

  <p class="calibre1"><i class="calibre6">Evet. Benim aptallığım, sanırım. Gittiği zaman özlemeyeceğim bir şeyi nasıl sevebilirim?</i></p>

  <p class="calibre1"><i class="calibre6">Güzel soru ve yanıtı bilmiyorum.. Belki zaman içinde zaten bu duruma ulaşacaktın.</i></p>

  <p class="calibre1"><i class="calibre6">Sanmıyorum. Ama kesin olarak, bilmiyorum.</i></p>

  <p class="calibre1"><i class="calibre6">Eski haline dönmekten korkuyor musun?</i></p>

  <p class="calibre1"><i class="calibre6">Evet.</i></p>

  <p class="calibre1"><i class="calibre6">Baksana ne diyeceğim. Çıkış yolunu bulduğumuz zaman sen burada kalırsın.</i></p>

  <p class="calibre1"><i class="calibre6">Bunu yapamam.</i></p>

  <p class="calibre1"><i class="calibre6">Neden olmasın? Zaman zaman faydalı oldun, ama kendimi koruyabilirim. Artık zeka sahibisin, kendine ait bir hayatın olmalı.</i></p>

  <p class="calibre1"><i class="calibre6">Ama ben bir ucubeyim.</i></p>

  <p class="calibre1"><i class="calibre6">Hepimiz öyle değil miyiz? Yalnızca anladığımı bilmeni istiyorum ve benim için sorun değil.</i></p>

  <p class="calibre1">Bir kez zonkladı, sonra çenesini kapadı.</p>

  <p class="calibre1">Suyu içmekten korkmamayı diledim.</p>

  <p class="calibre1">Orada belki bir saat oturdum, son zamanlarda başıma gelen her şeyin üzerinden geçtim, düzenler, ipuçları aradım.</p>

  <p class="calibre1"><i class="calibre6">Düşüncelerini duyabiliyor gibiyim,</i> dedi Frakir aniden <i class="calibre6">ve sana bir alanda bir şeyler sunabilirim.</i></p>

  <p class="calibre1"><i class="calibre6">Ah? Bu ne olabilir?</i></p>

  <p class="calibre1"><i class="calibre6">Seni buraya getiren...</i></p>

  <p class="calibre1"><i class="calibre6">Babama benzeyen şey mi?</i></p>

  <p class="calibre1"><i class="calibre6">Evet.</i></p>

  <p class="calibre1"><i class="calibre6">Ne olmuş?</i></p>

  <p class="calibre1"><i class="calibre6">Diğer iki ziyaretçiden farklıydı. İnsandı. Diğerleri değildi.</i></p>

  <p class="calibre1"><i class="calibre6">Yani gerçekten Corwin olabileceğini mi kastediyorsun?</i></p>

  <p class="calibre1"><i class="calibre6">Onunla hiç tanışmadım, bu yüzden bilemem… Ama diğer ikisi gibi değildi.</i></p>

  <p class="calibre1"><i class="calibre6">Onların ne olduğunu biliyor musun?</i></p>

  <p class="calibre1"><i class="calibre6">Hayır. Haklarında yalnızca tek bir garip şey biliyorum ve hiç de anlamıyorum…</i></p>

  <p class="calibre1">Öne eğildim ve şakaklarımı ovdum. Birkaç derin nefes aldım. Boğazım çok kurumuştu, kaslarım ağrıyordu.</p>

  <p class="calibre1"><i class="calibre6">Hadi söyle. Bekliyorum.</i></p>

  <p class="calibre1"><i class="calibre6">Nasıl açıklayabileceğimi pek bilemiyorum,</i> dedi Frakir.</p>

  <p class="calibre1"><i class="calibre6">Ama zeka sahibi olmamdan önceki günlerde. Desen 'i yürürken düşüncesizce beni bileğinde tutmuştun.</i></p>

  <p class="calibre1"><i class="calibre6">Hatırlıyorum. Buna verdiğin tepki yüzünden uzun süre yara iziyle dolaşmıştım.</i></p>

  <p class="calibre1"><i class="calibre6">Kaos’un şeyleri ile Düzen’in şeyleri bir araya gelmekten hoşlanmıyor. Ama hayatta kaldım. Ve deneyim içime kaydedildi. Şimdi, mağarada seni ziyaret eden Dworkin ve Oberon şekilleri...</i></p>

  <p class="calibre1"><i class="calibre6">Evet?</i></p>

  <p class="calibre1"><i class="calibre6">Görünürdeki insanlıklarının altında geometrik yapılara sahip enerji alanlarıydılar.</i></p>

  <p class="calibre1"><i class="calibre6">Bir tür bilgisayar canlandırmasına benziyor.</i></p>

  <p class="calibre1"><i class="calibre6">Belki öyle bir şey. Bilemiyorum.</i></p>

  <p class="calibre1"><i class="calibre6">Ve babam onlardan biri değildi, öyle mi?</i></p>

  <p class="calibre1"><i class="calibre6">Hayır. Ama varmaya çalıştığım şey bu değil. Kaynağını tanıdım.</i></p>

  <p class="calibre1">Birden dikkat kesildim.</p>

  <p class="calibre1"><i class="calibre6">Ne demek istiyorsun?</i></p>

  <p class="calibre1"><i class="calibre6">Kıvrımlar -şekillerin temeli olan geometrik yapılar- Amber’deki Desen’in parçalarının tekrarıydı.</i></p>

  <p class="calibre1"><i class="calibre6">Yanılıyor olmalısın.</i></p>

  <p class="calibre1"><i class="calibre6">Hayır. Bilinçlilikte eksik olduğum, yerleri anılarımla tamamladım. İki şekil de, Desen parçalarının üç boyutlu şekillendirilmiş haliydi.</i></p>

  <p class="calibre1"><i class="calibre6">Desen neden beni rahatsız etmek için simülasyonlar yaratsın ki?</i></p>

  <p class="calibre1"><i class="calibre6">Ben yalnızca önemsiz bir öldürme aracıyım. Mantık yürütmek henüz güçlü yanlarımdan değil.</i></p>

  <p class="calibre1"><i class="calibre6">Eğer işe Tekboynuz ve Yılan karışmışsa, bence Desen de karışmıştır.</i></p>

  <p class="calibre1"><i class="calibre6">Logrus’un karıştığını biliyoruz</i>.</p>

  <p class="calibre1"><i class="calibre6">Ve Coral’ın yürüdüğü gün Desen de zeka gösterdi gibi gelmişti bana. Bunun doğru olduğunu söylersek ve yapay insanlar üretme yeteneğini eklersek... Onların beni getirmesini istediği yer burası mıydı? Yoksa Corwin beni başka bir yere mi nakletti? Ve Desen benden ne istiyor? Babam benden ne istiyor?</i></p>

  <p class="calibre1"><i class="calibre6">Omuz silkme yeteneğini kıskanıyorum,</i> diye yanıt verdi Frakir. <i class="calibre6">Bunlar senin cevapsız kalmasını beklediğin türden soru dediklerinden, değil mi?</i></p>

  <p class="calibre1"><i class="calibre6">Sanırım öyle.</i></p>

  <p class="calibre1"><i class="calibre6">Başka türden bilgiler gelmeye başladı, bu yüzden gecenin sona ermekte olduğunu düşünüyorum.</i></p>

  <p class="calibre1">Ayağa fırladım.</p>

  <p class="calibre1"><i class="calibre6">Bu yiyip içebilirim anlamına mı geliyor?</i> diye sordum.</p>

  <p class="calibre1"><i class="calibre6">Sanırım öyle.</i></p>

  <p class="calibre1">Hızla hareket ettim.</p>

  <p class="calibre1"><i class="calibre6">Henüz bu şeylere yeniyim, ama bir sunağın üzerinden o şekilde atlamanın saygılı bir davranış sayılıp sayılmayacağını merak etmekten kendimi alamıyorum,</i> diye yorum yaptı Frakir.</p>

  <p class="calibre1">Ben aralarından geçerken kara alevler kıpırdandı.</p>

  <p class="calibre1"><i class="calibre6">Lanet olsun, neyin sunağı olduğunu bile bilmiyorum,</i> diye yanıt verdim <i class="calibre6">ve saygısızlığın hep hedefe özel bir şey olduğunu düşünmüşümdür.</i></p>

  <p class="calibre1">Ben testiyi kapıp büyük bir yudum alırken zemin hafifçe titredi.</p>

  <p class="calibre1"><i class="calibre6">Ama tekrar düşününce, belki de bu konuda haklısın,</i> dedim boğulur gibi.</p>

  <p class="calibre1">Testiyi ve ekmek somununu sunaktan aldım, katılaşan cücenin yanından geçtim, arka duvar boyunca uzanan sıraya oturdum, daha yavaş hareketlerle yiyip içmeye başladım.</p>

  <p class="calibre1"><i class="calibre6">Şimdi ne var?</i> diye sordum. <i class="calibre6">Bilginin yine akmaya başladığını söylemiştin.</i></p>

  <p class="calibre1"><i class="calibre6">Başarıyla nöbet tuttun,</i> dedi Frakir. <i class="calibre6">Şimdi beklediğin zırh ve silahlardan ihtiyaç duyacaklarını seçmeli, sonra, bu duvardaki üç kapının birinden geçmelisin.</i></p>

  <p class="calibre1"><i class="calibre6">Hangisinden?</i></p>

  <p class="calibre1"><i class="calibre6">Biri Kaos’un kapısı, biri Düzen’in kapısı ve üçüncüsünün niteliğini bilmiyorum.</i></p>

  <p class="calibre1"><i class="calibre6">Ah, insan bu konularda bilgiye dayanarak nasıl karar verebilir?</i></p>

  <p class="calibre1"><i class="calibre6">Sanırım geçmen gereken kapı dışındakilerde engellenebilirsin.</i></p>

  <p class="calibre1"><i class="calibre6">O zaman aslında bir seçeneğim yok, değil mi?</i></p>

  <p class="calibre1"><i class="calibre6">Sanırım kapı meselesi donanım bölmesindeki seçimlerin tarafından belirlenecek.</i></p>

  <p class="calibre1">Ekmeği bitirdim, suyun geri kalanını içtim. Sonra ayağa kalktım.</p>

  <p class="calibre1"><i class="calibre6">Eh, dedim, seçim yapmazsam ne yapacaklarına bir bakalım. Cüceye yazık oldu.</i></p>

  <p class="calibre1"><i class="calibre6">Ne yaptığını, nasıl bir riske girdiğini biliyordu.</i></p>

  <p class="calibre1"><i class="calibre6">Bunu kendim için söyleyemem.</i></p>

  <p class="calibre1">En yakındaki olduğu için sağ kapıya yaklaştım. Aydınlık bir koridora açılıyordu, önümde daha da parlaklaşıyor, birkaç adım ötesi görünmüyordu. Yürümeye devam ettim. Neredeyse burnumu kırıyordum. Sanki camdan bir duvara çarpmıştım. Mantıklı. Kendimi o şekilde ışıkta yürürken düşünemiyordum.</p>

  <p class="calibre1"><i class="calibre6">Gözlerimin önünde silikleşiyorsun, diye yorum yaptı Frakir. O düşünceyi yakaladım.</i></p>

  <p class="calibre1"><i class="calibre6">Güzel.</i></p>

  <p class="calibre1">Ortadaki kapıya daha dikkatli yaklaştım. Griydi ve bu da uzun bir koridora açılıyor gibi görünüyordu. İlkinden daha ilerisini görebiliyordum, ama duvarlardan, tavandan ve tabandan başka bir şey yoktu. Kolumu uzattım ve yolumun tıkalı olmadığını keşfettim.</p>

  <p class="calibre1"><i class="calibre6">Bu gibi görünüyor,</i> diye yorum yaptı Frakir.</p>

  <p class="calibre1"><i class="calibre6">Belki.</i></p>

  <p class="calibre1">Sol taraftaki kapıya gittim, içerideki koridor Tanrı’nın cebinin içi kadar karanlıktı. Gizli engel aradığımda yine bulamadım.</p>

  <p class="calibre1"><i class="calibre6">Hım. Bir seçeneğim varmış gibi görünüyor.</i></p>

  <p class="calibre1"><i class="calibre6">Tuhaf. Bu konuyla ilgili talimat almadım.</i></p>

  <p class="calibre1">Ortadakine döndüm, bir adım attım. Arkamda bir ses duyunca döndüm. Cüce doğrulup oturmuştu. Karnını tuta tuta gülüyordu. O zaman geri dönmeye çalıştım, ama bir şey geri dönmemi engelledi. Sonra aniden, sanki geriye doğru hızlanıyormuşum gibi sahne küçüldü.</p>

  <p class="calibre1"><i class="calibre6">Küçük adamın öldüğünü düşünmüştüm,</i>dedim.</p>

  <p class="calibre1"><i class="calibre6">Ben de öyle. Bütün belirtileri gösteriyordu.</i></p>

  <p class="calibre1">Seçtiğim yöne döndüm. Hızlanma hissi yoktu. Belki de ben yerimde dururken kilise geriliyordu.</p>

  <p class="calibre1">Öne bir adım attım, sonra bir tane daha. Adımlarım hiç ses çıkarmadı. Yürümeye başladım. Birkaç adım sonra soldaki duvara dokunmak için elimi uzattım. Hiçbir şeyle karşılaşmadı.</p>

  <p class="calibre1">Sağdakinde yeniden denedim. Yine hiçbir şey. Sağa bir adım atıp yine uzandım. Yok. Hâlâ iki gölgeli duvarın tam ortasındaymışım gibi görünüyordu. Homurdanarak duvarları görmezden geldim ve öne yürüdüm.</p>

  <p class="calibre1"><i class="calibre6">Sorun ne, Merle?</i></p>

  <p class="calibre1"><i class="calibre6">Sağımızda ve solumuzda duvar seziyor musun, sezmiyor musun?</i> diye sordum.</p>

  <p class="calibre1"><i class="calibre6">Hayır,</i> diye yanıtladı Frakir.</p>

  <p class="calibre1"><i class="calibre6">Nerede olduğumuz konusunda herhangi bir fikrin var mı?</i></p>

  <p class="calibre1"><i class="calibre6">Gölgeler arasında yürüyoruz.</i></p>

  <p class="calibre1"><i class="calibre6">Nereye gidiyoruz?</i></p>

  <p class="calibre1"><i class="calibre6">Henüz bilmiyorum. Ama Kaos Yolu’nu takip ediyoruz.</i></p>

  <p class="calibre1"><i class="calibre6">Ne? Bunu nereden biliyorsun? Buraya kabul edilmek için o yığının içinden Kaos’tan gelmiş bir şey seçmem gerektiğini sanıyordum.</i></p>

  <p class="calibre1">Bunun üzerine hızla üstümü aradım. Hançeri sağ çizmemin içine tıkılmış buldum. O loş ışıkta bile işçiliğinin evdekine benzediğini görebiliyordum.</p>

  <p class="calibre1"><i class="calibre6">Bir şekilde tuzak kurulmuş, dedim. Artık cücenin neden güldüğünü biliyorum. Biz baygınken bunu üzerime yerleştirdi.</i></p>

  <p class="calibre1"><i class="calibre6">Ama yine de bir seçeneğin vardı. Bununla karanlık koridor arasında.</i></p>

  <p class="calibre1"><i class="calibre6">Doğru.</i></p>

  <p class="calibre1"><i class="calibre6">O zaman neden bunu seçtin?</i></p>

  <p class="calibre1"><i class="calibre6">Işıklandırması daha iyiydi</i>.</p>
</body>
</html>
