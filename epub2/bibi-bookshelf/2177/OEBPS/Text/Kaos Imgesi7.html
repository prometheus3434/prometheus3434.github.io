<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm 7</b></span></h2>

  <p class="calibre1">Pelerinimi Jasra’ya, silah kemerimi yatak başlığına astım. Çizmelerimi temizledim, elimi yüzümü yıkadım, süslü, fildişi bir gömlek buldum -kabarık, brokar, işlemeli- ve gri bir pantolonla beraber üzerime geçirdim. Sonra koyu mor ceketimi fırçaladım. Bir zamanlar cekete, giyenin olduğundan daha cazip, esprili ve güvenilir görünmesini sağlayacak bir büyü yapmıştım. Bundan biraz faydalanmak için iyi bir vesile gibi görünüyordu.</p>

  <p class="calibre1">Saçlarımı fırçalarken kapı çalındı.</p>

  <p class="calibre1">"Bir dakika," diye seslendim.</p>

  <p class="calibre1">İşimi bitirdim. Sonunda hazırdım ve muhtemelen biraz da geç kalmıştım- sonra kapıya gittim, sürgüyü çekip açtım.</p>

  <p class="calibre1">Bill Roth kahverengiler ve kırmızılar içinde, yaşlanmakta olan bir paralı asker birliği kumandanı gibi duruyordu.</p>

  <p class="calibre1">"Bill!" dedim, elini, kolunu ve omzunu kavradım, onu içeri aldım. “Seni görmek ne güzel. Bazı sorunları henüz geride bıraktım ve daha fazlası için yola çıkmak üzereydim. Sarayda olup olmadığını bilmiyordum. Olaylar biraz yavaşlar yavaşlamaz seni arayacaktım."</p>

  <p class="calibre1">Gülümseyip omzuma hafif bir yumruk attı.</p>

  <p class="calibre1">"Yemeğe katılacağım," diye yanıt verdi, “Hendon senin de katılacağını söyledi. Ama o Begmalılar burada olduğu için gelip seninle yürümeyi düşündüm."</p>

  <p class="calibre1">"Ah. Haber var mı?"</p>

  <p class="calibre1">"Evet. Luke hakkında yeni bir şey var mı?"</p>

  <p class="calibre1">"Biraz önce onunla konuştum. Kan davasını bıraktığını söyledi."</p>

  <p class="calibre1">"Bana bahsettiğin duruşmada kendim haklı çıkarmak istemesi olasılığı var mı?"</p>

  <p class="calibre1">"Konuşma tarzına bakılırsa yok."</p>

  <p class="calibre1">"Çok kötü. Pek çok araştırma yaptım ve kan davası savunmasıyla ilgili bir sürü güzel örnek buldum. Örneğin amcan Osric, annesinin tarafından bir akrabasının ölümü üzerine Karm ailesinin tamamına kan davası başlatmış. Oberon o günlerde Karm ile özellikle dostça ilişkiler içindeymiş ve Osric ailenin üç üyesini öldürmüş. Ama Oberon duruşmada daha önceki davalara dayanarak onu beraat ettirmiş, hatta bir tür genel kural koyacak kadar ileri gitmiş..."</p>

  <p class="calibre1">"Oberon aynı zamanda korkunç bir savaşta onu özellikle ön saflara yollamış," diye sözünü kestim, “ve Osric geri dönmemiş."</p>

  <p class="calibre1">"Bu kısmı bilmiyordum," dedi Bili, “ama mahkemede temize çıkmış."</p>

  <p class="calibre1">"Luke’a bundan bahsetmem gerekecek," dedim.</p>

  <p class="calibre1">"Hangi kısmından?" diye sordu.</p>

  <p class="calibre1">"İkisinden de," diye yanıt verdim.</p>

  <p class="calibre1">"Sana asıl söylemek istediğim bu değildi," diye devam etti.</p>

  <p class="calibre1">"Askeri düzeyde bazı şeyler oluyor."</p>

  <p class="calibre1">"Sen neden bahsediyorsun?"</p>

  <p class="calibre1">"Göstermek daha kolay," diye açıkladı. “Yalnızca bir dakika alır."</p>

  <p class="calibre1">"Tamam. Gidelim," diye kabul ettim ve koridorda ilerleyen Bill’i takip ettim.</p>

  <p class="calibre1">Arka merdivenlerde yol gösterdi, sonra basamakların dibinde sola döndü. Mutfağı geçtik, arkaya dönen bir başka koridoru takip ettik. Biz yürürken ileriden takırtılar duydum.</p>

  <p class="calibre1">Bill’e bakınca başını salladı.</p>

  <p class="calibre1">"Daha önce benim işittiğim de buydu," dedi. “Buralardan geçiyordum. Sesi duyunca bu yöne döndüm. Burada her şey merakımı uyandırıyor."</p>

  <p class="calibre1">Bu merak duygusunu anlayarak başımı salladım. Özellikle seslerin ana silah deposundan geldiğini bilirken.</p>

  <p class="calibre1">Hareketliliğin ortasında Benedict durmuş, bir tüfek namlusundan başparmak tırnağına bakıyordu. Aniden başını kaldırınca göz göze geldik. Çevresinde silah taşıyan, silah temizleyen, silah yığan, belki bir düzine adam vardı.</p>

  <p class="calibre1">"Kashfa’da olduğunu sanıyordum," dedi.</p>

  <p class="calibre1">"Öyleydim," diye yanıt verdim.</p>

  <p class="calibre1">Ona sözlerine devam etmesi bir şans verdim, ama gerisi gelmedi. Benedict konuşkanlığıyla tanınmaz.</p>

  <p class="calibre1">"Eve yaklaşmış bir şeylere karşı hazırlanır gibisiniz," diye yorum yaptım, barut tozunun burada faydasız olduğunu ve özel cephanenin yalnızca Amber’de ve bazı komşu krallıklarda patladığını bilerek. *</p>

  <p class="calibre1">"Tedbirli olmak her zaman iyidir," dedi.</p>

  <p class="calibre1">"Bunu biraz açmak ister miydin?" diye sordum.</p>

  <p class="calibre1">"Şimdi değil," diye yanıt verdi, beklediğim yanıttan iki kat uzun bir yanıt vererek ve gelecekte aydınlanacağım konusunda bir umut uyandırarak.</p>

  <p class="calibre1">"Hepimiz katılmalı mıyız?" diye sordum. “Şehre tahkimat yapmalı mıyız? Silahlanmalı ve..."</p>

  <p class="calibre1">"Buna gerek kalmayacak," dedi. “Kendi işine bak."</p>

  <p class="calibre1">"Ama..."</p>

  <p class="calibre1">Sırtını döndü. Sohbetimizin sona erdiği gibi bir his vardı içimde. Sonraki sorularımı duymazdan gelince bundan emin oldum. Omuzlarımı silkerek ve Bill’e döndüm.</p>

  <p class="calibre1">"Gidip yemek yiyelim," dedim.</p>

  <p class="calibre1">Koridorda yürürken Bili alçak sesle, “Bunun ne anlama geldiği konusunda herhangi bir fikrin var mı?" dedi.</p>

  <p class="calibre1">"Dalt buralarda," dedim.</p>

  <p class="calibre1">"Benedict, Random ile birlikte Begma’daydı. Dalt orada sorun yaratıyor olabilir."</p>

  <p class="calibre1">"Daha yakında olduğunu hissediyorum."</p>

  <p class="calibre1">"Dalt Random’ı ele geçirdiyse..."</p>

  <p class="calibre1">"İmkansız," dedim, her tarafım ürpererek. “Random Koz Kartı kullanarak dilediği zaman buraya gelebilir. Hayır. Amber’i savunmaktan bahsettiğim ve Benedict, 'Buna gerek kalmayacak,' dediği zaman, yakında olan bir şeylerden bahsettiğini hissettim. Kontrol altında tutabileceğine inandığı bir şey."</p>

  <p class="calibre1">"Ne demek istediğini anlıyorum," diye kabul etti: “Ama sonra sana tahkimat için endişelenmemeni söyledi."</p>

  <p class="calibre1">"Benedict tahkimata gerek olmadığını düşünüyorsa, o zaman tahkimata gerek yoktur."</p>

  <p class="calibre1">"Toplar patlarken vals yapıp şampanya içeceğiz, eyle mi?"</p>

  <p class="calibre1">"Benedict sorun yok diyorsa."</p>

  <p class="calibre1">"O adama gerçekten güveniyorsun. O olmasa ne yapardın?"</p>

  <p class="calibre1">"Daha endişeli olurdum," dedim.</p>

  <p class="calibre1">Başını iki yana salladı. “Beni affet," dedi. “Efsanelerle tanışmaya alışık değilim."</p>

  <p class="calibre1">"Bana inanmıyor musun?"</p>

  <p class="calibre1">"İnanmamalıyım, ama inanıyorum. Sorun bu." Köşeyi dönüp merdivene yönelirken sessiz kaldı. Sonra ekledi, “Babanla konuşurken de hep böyle olurdu."</p>

  <p class="calibre1">"Bill," dedim, merdiveni çıkmaya başladığımızda. “Babamı hafızasını kazanmadan, sadece Cari Corey olduğu zamanlarda da tanıyordun. Belki yanlış yapıyorum. Yaşamının o aşamasından, şimdi nerede olduğunu açıklayacak bir şey hatırlıyor musun?"</p>

  <p class="calibre1">Bir an durdu ve bana baktı.</p>

  <p class="calibre1">"Bu konuyu düşünmediğimi sanma, Merle. Buradaki işi bittikten sonra Corey olarak bulaşmış olduğu ve sonuna dek takip etmek zorunda hissettiği bir şey olup olmadığını defalarca merak ettim. Ama o yeniden doğuş hali içinde bile çok ağzı sıkı bir insandı. Ve ikilemlerle dolu. Bir sürü değişik orduda çalıştı ve bu bana yeterince mantıklı geliyor. Ama aynı zamanda beste yapardı ki bu onun sert imgesine aykırıydı."</p>

  <p class="calibre1">"Uzun zaman yaşadı. Çok şey öğrenmiş, çok şey hissetmiştir."</p>

  <p class="calibre1">"Kesinlikle ve bu neye bulaşmış olduğunu tahmin etmeyi güçleştiriyor. Bir iki kez, içki içerken, tanıdığını tahmin edemeyeceğim sanatçılardan ve bilimadamlarından bahsetmişti. Asla sadece Cari Corey olmadı. Ben onu tanıdığımda birkaç yüzyıllık Yeryüzü hafızası vardı. Bu kolayca anlaşılamayacak kadar karmaşık bir karakter oluşturmuş. Geri döndüyse bile nereye geri dönmüş olabileceğini bilemiyorum."</p>

  <p class="calibre1">Merdiveni tırmanmaya devam ettik. Neden Bill’in söylediklerinden fazlasını bildiğini hissediyordum?</p>

  <p class="calibre1">Yemek odasına yaklaştığımızda müzik sesi duydum. İçeri girdiğimizde Llewella bana pis pis baktı. Uzak duvarın dibindeki bir masada yemeklerin sıcak tutulduğunu ve henüz hiç kimsenin oturmamış olduğunu gördüm. İnsanlar ellerinde içkiler ayakta durarak konuşuyorlardı ve biz girerken çoğunun bakışları bize yöneldi. Sağımda üç müzisyen çalıyordu. Yemek masası solumda, güney duvarındaki büyük pencerenin yanındaydı ve aşağıdaki şehrin muhteşem bir manzarasını sunuyordu. Kar hâlâ hafif hafif yağıyor, manzaranın parlaklığı üzerine hayaletsi bir perde örtüyordu.</p>

  <p class="calibre1">Llewella çabucak yaklaştı.</p>

  <p class="calibre1">"Herkesi beklettin," diye fısıldadı. “Kız nerede?"</p>

  <p class="calibre1">"Coral mı?"</p>

  <p class="calibre1">"Başka kim olabilir?"</p>

  <p class="calibre1">"Nereye gittiğinden emin değilim," dedim. “Birkaç saat önce ayrıldık."</p>

  <p class="calibre1">"Ee, geliyor mu, gelmiyor mu?"</p>

  <p class="calibre1">"Emin değilim."</p>

  <p class="calibre1">"Artık daha fazla bekleyemeyiz," dedi. “Ve oturma düzeni berbat oldu. Ne yaptın, kızı bitkin mi düşürdün?"</p>

  <p class="calibre1">"Llewella..."</p>

  <p class="calibre1">Peltek Rebma lehçesinde anlamadığım bir şeyler mırıldandı.</p>

  <p class="calibre1">Sanırım anlamamam daha iyiydi. Sonra dönüp Vialle’ye yürüdü.</p>

  <p class="calibre1">"Başın büyük belada evlat," diye yorum yaptı Bill yanımda.</p>

  <p class="calibre1">"O oturma düzenini yeniden ayarlarken biz bara gidelim."</p>

  <p class="calibre1">Ama şarap uşağı bir tepsi üzerinde iki içkiyle yaklaşıyordu bile.</p>

  <p class="calibre1">"Bayle’nin en iyisi," dedim, kadehleri alırken.</p>

  <p class="calibre1">Yudumlayınca haklı olduğumu gördüm. Bu beni biraz yüreklendirdi.</p>

  <p class="calibre1">"Herkesi tanımıyorum," dedi Bill. “Vialle’nin yanındaki, kırmızı kuşaklı adam kim?"</p>

  <p class="calibre1">"Orkuz, Begma başbakanı," dedim, “ve Martin ile konuşan çekici, sarı-kırmızı elbiseli kadın da kızı Nayda. Coral -biraz önce uğruna paspas edildiğim- kadının kız kardeşi."</p>

  <p class="calibre1">"Hı-hı. Peki gözlerini iri iri açmış Gerard’a bakan iri, sarışın kadın kim?"</p>

  <p class="calibre1">"Bilmiyorum," dedim. “Orkuz’un sağındaki adamla kadını da tanımıyorum."</p>

  <p class="calibre1">İçlere doğru yürüdük. Kabarık süslerin içinde biraz rahatsız görünen Gerard yanındaki kadını Begma büyükelçisinin asistanı Dretha Gannel olarak tanıttı. Büyükelçinin Orkuz’un yanında duran kadın olduğu anlaşıldı ve adının Ferla Quist olduğunu öğrendim. Yanındaki adam sekreteriydi ve adı Cade gibi bir şeydi. Biz o yana bakarken Gerard bizi Ferla ile baş başa bırakarak sıvışmaya çalıştı. Ama kadın kolumu yakaladı ve filo hakkında bir şey sordu. Gülümsedim, başımı salladım ve uzaklaştım. Bill de benimle geldi.</p>

  <p class="calibre1">"Aman Tanrım! Martin değişmiş!" diye bildirdi aniden. “Tek kişilik rock video klibi gibi görünüyor. Neredeyse tanımayacaktım. Daha geçen hafta..."</p>

  <p class="calibre1">"Onun için bir seneden fazla oldu," dedim. “Kendini bir sokak sahnesinde bulmuş."</p>

  <p class="calibre1">"Acaba bitirdi mi?"</p>

  <p class="calibre1">"Bunu sormaya fırsatım olmadı," diye yanıt verdim, ama aklıma tuhaf bir düşünce geldi. Rafa kaldırdım.</p>

  <p class="calibre1">Müzik o sırada sustu, Llewella boğazını temizledi ve Hendon’un yeni oturma düzenini açıklayacağını belirtti. Ben masanın sonundaydım ve daha sonra Coral’ın soluma, Cade’in sağıma oturmasının planlandığını öğrendim. Aynı zamanda Llewella’nın Coral’ın yerine oturtabilmek için son dakikada Flora’ya ulaşmaya çalıştığını, ama Flora’nın bağlantı girişimlerini reddettiğini öğrendim.</p>

  <p class="calibre1">Başta Vialle vardı ve Llewella sağına, Orkuz soluna oturmuştu. Llewella’dan sonra Gerard, Dretha ve Bill vardı. Orkuz’dan sonra ise Ferla, Martin, Cade ve Nayda. Kendimi masaya doğru Nayda’ya yol gösterirken ve onu sağıma oturturken buldum. Bill soluma oturdu.</p>

  <p class="calibre1">"Telaş, telaş, telaş," diye mırıldandı Bill alçak sesle. Başımı salladım ve onu Nayda’ya Amber Evi’nin danışmanı olarak tanıttım. Kadın etkilenmiş göründü ve ona işini sordu. Bili bir keresinde, bir emlak anlaşmasında köpeklerin haklarını savunduğunu anlatarak kadını cezbetti. Konunun Amberle ilgisi yoktu, ama iyi bir hikayeydi. Kadın ve kulak misafiri olan Cade kahkahalar attı.</p>

  <p class="calibre1">"Coral’ın," dedi Nayda yumuşak sesle, “İyi olduğundan emin misiniz? Ayrıldığınız sırada kendini kötü hissetmiyordu, değil mi?"</p>

  <p class="calibre1">"Hayır," diye yanıt verdim. “Oldukça sağlıklı görünüyordu."</p>

  <p class="calibre1">"Tuhaf," dedi. “Böylesi yemekleri dört gözle beklediği izlenimi altındaydım."</p>

  <p class="calibre1">"Anlaşılan işi umduğundan uzun sürmüş," dedim.</p>

  <p class="calibre1">"Tam olarak neyin peşindeydi?" diye sordu Nayda. “Nerede ayrıldınız?"</p>

  <p class="calibre1">"Burada, sarayda," diye yanıt verdim. “Onu dolaştırıyordum. Sarayın bazı yerlerinde benim sahip olduğumdan daha fazla zaman harcamak istedi. Bu yüzden yanından ayrıldım."</p>

  <p class="calibre1">"Yemeği unuttuğunu hiç sanmıyorum."</p>

  <p class="calibre1">"Bence bir sanat eserinin çekimine kapılmıştır."</p>

  <p class="calibre1">"Sarayda olduğu kesin, öyle mi?"</p>

  <p class="calibre1">"Bunu bilmek güç. Daha önce söylediğim gibi, dışarı çıkmış olabilir."</p>

  <p class="calibre1">"Nerede olduğundan tam olarak emin olmadığınızı mı söylüyorsunuz?"</p>

  <p class="calibre1">Başımı salladım.</p>

  <p class="calibre1">"Şu anda nerede olduğundan emin değilim," dedim. “Odasında üstünü değiştiriyor da olabilir."</p>

  <p class="calibre1">"O zamana kadar görünmezse yemekten sonra bakarım," dedi, “Böyle bir durumda, onu bulmama yardım eder misiniz?"</p>

  <p class="calibre1">"Kısa süre içinde görünmezse ben de onu aramayı planlıyordum zaten," diye yanıt verdim.</p>

  <p class="calibre1">Başını salladı ve yemek yemeye devam etti. Çok rahatsız bir durum. Onu endişelendirmek istemediğim gerçeğinin ötesinde, kız kardeşinin Oberon’un gayri meşru kızı olduğunu belli etmeden neler olduğunu anlatamazdım. Böyle bir zamanda, Amber ile Begma arasındaki ilişkileri germemek konusunda uyarılmışken, Begma başbakanının kızının annesinin, merhum Amber kralı ile bir ilişkisi olduğu söylentisini doğrulayacak değildim. Belki bu Begma’da herkesin bildiği bir sırdı ve kimse aldırış etmiyordu. Ama belki de öyle değildi. Tavsiye için Random’ı rahatsız etmek istemiyordum, kısmen şu anda</p>

  <p class="calibre1">Kashfa ile meşgul olduğundan, .ama daha çok beni mevcut planlarım ve sorunlarım hakkında sorgulamaya başlayabileceğinden ve benim ona yalan söylemek istememem yüzünden.</p>

  <p class="calibre1">Bu başımı daha büyük belaya sokardı. Böyle bir konuşma Kale’ye düzenleyeceğim saldırıyı yasaklamasıyla sonuçlanabilirdi. Coral hakkında açıklama yapabileceğim ve aileye nasıl bilgi vereceğim konusunda bir tür resmi karşılık alabileceğim tek kişi Vialle’ydi. Ne yazık ki Vialie şu anda evsahibesi olarak son derece meşguldü.</p>

  <p class="calibre1">İçimi çekip yemeğime döndüm.</p>

  <p class="calibre1">Bill beni dürtükleyip, bana doğru hafitçe eğildi. Ben de biraz eğildim.</p>

  <p class="calibre1">"Evet?" dedim.</p>

  <p class="calibre1">"Sana söylemek istediğim bazı şeyler vardı," diye başladı. "Ama biraz boş zaman, biraz sessizlik ve gizlilik istiyordum."</p>

  <p class="calibre1">Güldüm.</p>

  <p class="calibre1">"Kesinlikle," diye devam etti. “bir süreliğine bundan iyisini bulamayacağımızı düşünüyorum. Neyse ki, sesini alçaltınca işitilmiyor gibi. Sen ve Nayda ne hakkında konuşuyordunuz, duyamadım. Demek oluyor ki, müzisyenler çalmaya devam ettiği sürece sorun yok."</p>

  <p class="calibre1">Başımı salladım ve birkaç lokma aldım.</p>

  <p class="calibre1">"Konu şu, bir yandan Begmalılar bunu duymamalı. Ama diğer yandan, Luke ve Jasra ile ilişkin yüzünden senin bilmen gerektiğini düşünüyorum. Planın ne? Sana daha sonra anlatmayı tercih ederim, ama işin varsa şimdi özetini verebilirim."</p>

  <p class="calibre1">Nayda ve Cade’e bir bakış fırlattım. Yemekleri ile meşgul görünüyorlardı ve bizi işitebileceklerini sanmıyordum. Ne yazık ki, hazırda siper büyüsü yoktu.</p>

  <p class="calibre1">"Söyle," diye fısıldadım şarap kadehimin arkasından.</p>

  <p class="calibre1">"İlk önce," dedi, “Random, üzerinden geçmem için bir yığın belge gönderdi. Amber’in Kashfa’ya, Begma ile aynı ayrıcalıklı ticaret statüsünü vereceği anlaşmanın müsveddesi. Yani Altın Çember’e girecekleri kesin."</p>

  <p class="calibre1">"Anlıyorum," dedim. “Bu pek sürpriz olmadı. Ama neler olup bittiğini kesin olarak bilmek güzel."</p>

  <p class="calibre1">Başını salladı.</p>

  <p class="calibre1">"Ama çok daha fazlası var," dedi.</p>

  <p class="calibre1">Tam o sırada müzisyenler çalmayı bırakınca masanın çevresinden sesler duymaya başladım. Sağıma baktım ve bir uşağın müzisyenlere bir yiyecek tepsisi ve biraz şarap götürmüş olduğunu gördüm. Aletlerini yana bırakıyor, ara vermeye hazırlanıyorlardı. Muhtemelen ben gelmeden önce de bir süre çalmışlardı ve dinlenmeyi hak etmişlerdi.</p>

  <p class="calibre1">Bill güldü.</p>

  <p class="calibre1">"Daha sonra," dedi.</p>

  <p class="calibre1">"Tamam."</p>

  <p class="calibre1">Ardından harika bir sosu olan tuhaf, küçük bir meyve tabağı geldi. Ben onu kaşıklarken Nayda bir hareketle dikkatimi çekti. Ona doğru eğildim.</p>

  <p class="calibre1">"Ya bu gece," diye fısıldadı.</p>

  <p class="calibre1">"Ne demek istiyorsunuz? Gelmezse onu arayacağımı söyledim ya."</p>

  <p class="calibre1">Başını iki yana salladı. “Ondan bahsetmiyordum," dedi.</p>

  <p class="calibre1">"Daha sonrasını kastettim. Uğrayıp konuşmak için zamanınız olur mu?"</p>

  <p class="calibre1">"Ne hakkında?"</p>

  <p class="calibre1">"Dosyanıza göre son zamanlarda, sizi öldürmeye çalışan birileriyle bazı sorunlar yaşamışsınız."</p>

  <p class="calibre1">O lanet dosyayı merak etmeye başlamıştım. Ama, “O geride kaldı," dedim. “Dosya biraz eskimiş," dedim. “Orada her ne vardıysa, mesele çoktan halloldu."</p>

  <p class="calibre1">"Gerçekten mi? O zaman şu anda peşinizde kimse yok mu?"</p>

  <p class="calibre1">"Bunu söyleyemem," diye yanıt verdim. “Karakterler devamlı değişiyor."</p>

  <p class="calibre1">"Demek hâlâ sizi hedefleyen biri var."</p>

  <p class="calibre1">Yüzünü inceledim.</p>

  <p class="calibre1">"Siz hoş bir hanımsınız, Nayda," dedim, “ama sormak zorundayım. Size ne? Herkesin sorunları vardır. Benim şu anda normalden fazla sayıda. Hepsiyle başa çıkabilirim."</p>

  <p class="calibre1">"Ya da denerken ölürsünüz."</p>

  <p class="calibre1">"Belki. Umarım öyle olmaz. Ama neden sizi ilgilendiriyor?"</p>

  <p class="calibre1">Yemeğiyle meşgul görünen Cade’e baktı.</p>

  <p class="calibre1">"Belki size yardım edebilirim."</p>

  <p class="calibre1">"Nasıl?"</p>

  <p class="calibre1">Gülümsedi.</p>

  <p class="calibre1">"Bir eleme süreciyle," diye bildirdi.</p>

  <p class="calibre1">"Ah. Bu bir ya da daha fazla kişi olduğu anlamına geliyor?"</p>

  <p class="calibre1">"Kesinlikle."</p>

  <p class="calibre1">"Bu tür işleri yapmak için özel yöntemleriniz mi var?"</p>

  <p class="calibre1">Gülümsemeye devam etti.</p>

  <p class="calibre1">"Evet, insanların yarattığı sorunları yok etmek için iyidir," diye devam etti. “Tek ihtiyacım olan isimler ve konumları."</p>

  <p class="calibre1">"Bir sürü gizli silah mı?"</p>

  <p class="calibre1">Sesimi biraz yükselttiğimden tekrar Cade’e baktı.</p>

  <p class="calibre1">"Öyle diyebilirsiniz," diye yanıt verdi.</p>

  <p class="calibre1">"İlginç bir öneri," dedim. “Ama ilk sonunu hâlâ yanıtlamadınız."</p>

  <p class="calibre1">"Hafızamı tazeleyin."</p>

  <p class="calibre1">Kadehlerimizi tazelemek için yaklaşan şarap uşağı sözümüzü kesti, sonra şerefe kadeh kaldırılmasıyla tekrar kesildi. İlki Llewella önderliğinde, Vialle’ye kaldırıldı. Öneren Orkuz’du, "Amber ile Begma arasındaki kadim ittifak için." Buna içtim ve Bill’in, “Biraz gergin olacak," diye mırıldandığını duydum.</p>

  <p class="calibre1">"İttifak mı?"</p>

  <p class="calibre1">"Evet."</p>

  <p class="calibre1">Bana bakan, alçak sesli sohbetimize devam etmeyi beklediği açık olan Nayda’ya bir göz attım. Bill bunu fark edip sırtını döndü. Ama tam o sırada Cade, Nayda ile konuşmaya başladı, bu yüzden beklerken tabağımdakileri bitirdim ve şaraptan bir yudum aldım. Bir süre sonra tabak alındı ve yerine bir başkası kondu.</p>

  <p class="calibre1">Bill’e baktım. Nayda ile Cade’e bir bakış fırlattı ve “Müziği bekle," dedi.</p>

  <p class="calibre1">Başımı salladım. Ani bir sessizlik anında Dretha’nın, “Zaman zaman Kral Oberon’un hayaletinin görüldüğü doğru mu?" dediğini işittim. Gerard olumlu bir yanıta benzeyen bir şeyler mırıldandı ve tam o sırada sesler yine boğuldu. Zihnim midemden daha dolu vaziyette, yemeye devam ettim. Diplomatik ya da hoşsohbet davranmaya çalışan Cade bir süre sonra bana döndü ve Eregnor durumu konusunda fikirlerimi sordu.</p>

  <p class="calibre1">Sonra aniden irkilip Nayda’ya baktı. Kadının onu masanın altından tekmelediği gibi güçlü bir his vardı içimde ve bu bana uyardı, çünkü Eregnor durumunun ne olduğu konusunda en ufak bir fikrim yoktu. Her iki taraf için söylenebilecek şeyler olduğu gibi bir şeyler mırıldandım ve bu her şeye uyacak diplomatik bir cevap gibiydi. Sanırım dikenli bir konu ise, Begma grubunun erken gelişiyle ilgili masum bir yorum yapabilirdim, ama Eregnor, bizim konuşmamızı kesebilecek uzun bir tartışma yaratabileceği için Nayda’nın girmek istemediği bir konu olabilirdi. Aynı zamanda, Llewella’nın aniden belirip masanın altından beni tekmeleyebileceğini hissediyordum.</p>

  <p class="calibre1">O sırada aniden, bir düşünce aklıma düştü. Bazen biraz yavaş idrak ederim. Random’ın burada olmadığını bildikleri açıktı ve benim bildiklerime ve Bill’in söylediklerine dayanarak, Random’ın komşu krallıkta yaptıklarından memnun değillerdi.</p>

  <p class="calibre1">Erken gelişleri bir şekilde bizi utandırmak içinmiş gibi görünüyordu. Bu, Nayda’nın bana önerdiği şeyin onların bu konu hakkındaki genel diplomatik stratejilerine uygun bir şey olduğu anlamına mı geliyordu? Eğer öyleyse, neden ben? Çok körü bir seçimdim, çünkü Amber’in dış politikası hakkında hiç söz hakkım yoktu. Bunu biliyorlar mıydı? İstihbarat servisleri Nayda’nın işaret ettiği kadar iyiyse biliyor olmalıydılar. Şaşırmıştım ve Eregnor durumu konusunda Bill’in fikrini sormayı düşünmeye başlamıştım. Ama öyle yapsam masanın altından beni tekmeleyebilirdi.</p>

  <p class="calibre1">Yemeklerini bitiren müzisyenler “Yeşil Gömlekliler" ile eğlendirmeye devam ettiler. Nayda ve Bili aynı anda bana doğru eğildiler, sonra göz göze geldiler. İkisi de gülümsedi.</p>

  <p class="calibre1">"İlk önce hanımlar," dedi Bili yüksek sesle.</p>

  <p class="calibre1">Nayda başını salladı.</p>

  <p class="calibre1">Sonra, “Teklifim hakkında düşünme fırsatınız oldu mu?" diye sordu.</p>

  <p class="calibre1">"Biraz," dedim, “ama bir sorum vardı. Hatırladınız mı?"</p>

  <p class="calibre1">"Neydi?"</p>

  <p class="calibre1">"Bana iyilik yapmak istemeniz çok nazikçe," dedim, “ama böyle zamanlarda, fiyat etiketini kontrol etmek istemem mazur görülmeli."</p>

  <p class="calibre1">"Ya sizin iyi niyetiniz yeterli dersem?"</p>

  <p class="calibre1">"Ya benim iyi niyetimin buradaki politik arenada pek kıymeti yoksa?"</p>

  <p class="calibre1">Omuzlarını silkti. “Küçük bir karşılık için küçük bir bedel. Bunu zaten biliyordum. Ama siz buradaki herkesle akrabasınız. Hiçbir şey olmayabilir, ama birinin bizim hakkımızda fikrinizi sorması olası. Begma’da dostlarınız olduğunu bilmeniz ve bu olursa bize karşı iyi duygular beslemeniz hoşuma gider. “</p>

  <p class="calibre1">Onun ciddi yüz ifadesini inceledim. Bundan fazlası vardı ve bunu ikimiz de biliyorduk. Ama ben ufukta ne olduğunu bilmiyordum onunsa bildiği açıktı.</p>

  <p class="calibre1">Uzandım, elimin tersiyle bir kez yanağını okşadım.</p>

  <p class="calibre1">"Biri bana sorarsa sizler hakkında iyi şeyler söylemem bekleniyor ve bunun karşılığında, detayları verirsem siz gidip birini öldüreceksiniz. Doğru mu?"</p>

  <p class="calibre1">"Tek kelimeyle, evet," diye yanıt verdi.</p>

  <p class="calibre1">"Neden bir suikastı siz benden daha iyi becerebiliyor olasınız sorusunu uyandırıyor. Biz bu konuda deneyimliyizdir."</p>

  <p class="calibre1">"Bizim, sizin deyişinizle, gizli bir silahımız var," dedi. “Ama ben bunu sizin kişisel meseleniz olarak düşünüyordum, bir devlet işi değil ve başkalarının işe karışmasını istemiyor olabileceğinizi. Aynı zamanda, arkası deşilemeyecek bir hizmet sağlayabilirim."</p>

  <p class="calibre1">Yine bir çuval solucan. Buradakilerin hiçbirine güvenmediğimi düşündüğünü mü ima ediyordu yoksa güvenmemem gerektiğini mi? Benim bilmediğim ne biliyordu? Yoksa Amber’in aile içi entrikalar tarihine dayanarak yalnızca tahmin mi yürütüyordu? Yoksa bilinçli olarak nesil çatışması mı yaratmaya çalışıyordu? Bu bir şekilde Begma’nın amacına hizmet eder miydi? Yoksa... Böyle bir durumun var olduğunu tahmin ediyor ve benim için bir aile üyesini ortadan kaldırmayı mı öneriyordu? Ve eğer öyleyse, işi yapacak başka birini bulacak kadar aptal olduğumu mu düşünüyordu? Ya da böyle bir fikri tartışacak ve bu şekilde Begma’ya benim üzerimden hâkimiyet sağlayacak yeterli kanıt verecek kadar. Ya da...</p>

  <p class="calibre1">Fikri bir kenara bıraktım. Düşünce süreçlerimin, sonunda aileme uygun şekilde çalıştığını görmek beni memnun etmişti</p>

  <p class="calibre1">(Her iki ailem, daha doğrusu.) Bunu başarmak uzun zamanımı almıştı. Kendimi iyi hissettiriyordu.</p>

  <p class="calibre1">Basit bir inkar konuyu kapatacaktı. Ama diğer yandan, kadının biraz daha konuşmasına izin verirsem ilgi çekici bir bilgi kaynağı çıkması ihtimali vardı.</p>

  <p class="calibre1">Bu yüzden, “İsmini vereceğim herhangi birini hedef alır mısınız?" dedim. “Herhangi biri."</p>

  <p class="calibre1">Yüzümü dikkatle inceledi. Sonra, “Evet," diye yanıt verdi.</p>

  <p class="calibre1">"Beni affetmelisiniz," diye karşılık verdim, “ama bunu benim iyi niyetim kadar belirsiz bir şey için yapmanız sizin ciddiyetiniz konusunda şüphe duymama sebep oldu."</p>

  <p class="calibre1">Yüzü kızardı. Bu basit bit utanç mıydı, yoksa öfke mi, emin olamıyordum, çünkü hemen bakışlarını kaçırdı. Ama bu beni rahatsız etmedi, çünkü bunun alıcı piyasası olduğundan emindim.</p>

  <p class="calibre1">Dikkatimi yemeğime çevirdim ve kadın yine konuşmaya başlamadan önce birkaç lokma yemeyi başardım.</p>

  <p class="calibre1">"Cevabınız, bu gece uğramayacağınız anlamına mı geliyor?" diye sordu,</p>

  <p class="calibre1">"Yapamam," dedim. “Çok meşgul olacağım."</p>

  <p class="calibre1">"Buna inanırım," dedi. “Ama hiç mi konuşamayacağız?"</p>

  <p class="calibre1">"Olayların nasıl gelişeceğine bağlı," dedim. “Şu anda yapacak çok işim var ve kısa süre içinde şehirden ayrılabilirim."</p>

  <p class="calibre1">Hafifçe irkildi. Nereye gideceğimi sormayı düşündüğünden eminim, ama vazgeçti.</p>

  <p class="calibre1">Sonra, “Bu rahatsız edici bir durum," dedi. “Önerimi red mi ettiniz?"</p>

  <p class="calibre1">"Anlaşma yalnızca bu akşam için mi geçerli?" diye sordum.</p>

  <p class="calibre1">"Hayır, ama tehlike içinde olduğunuzu anlıyorum. Düşmanınıza karşı ne kadar erken harekete geçerseniz, uykularınız o kadar güvenli olur."</p>

  <p class="calibre1">"Amber’de tehlikede olduğumu mu düşünüyorsunuz?"</p>

  <p class="calibre1">Bir an tereddüt etti, sonra, “Yeterli kararlılığa ve beceriye sahip bir düşmanın karşısında hiçbir yerde güvende duramaz.</p>

  <p class="calibre1">"Tehdidin yerel olduğunu mu düşünüyorsunuz?" diye sordum.</p>

  <p class="calibre1">"Söz konusu tarafı belirtmenizi sizden istemiştim," dedi</p>

  <p class="calibre1">"Bunu en iyi bilecek olan sizsiniz."</p>

  <p class="calibre1">Hemen geri çekildim. Bu çok basit bir tuzaktı ve kadının da kokusunu aldığı açıktı.</p>

  <p class="calibre1">"Bana düşünecek çok şey verdiniz." diye yanıt verdim ve yemeğime döndüm.</p>

  <p class="calibre1">Bir süre sonra Bill’in bir şey söyleyecek gibi baktığını gördüm. Hafifçe başımı iki yana salladım, anlamış göründü.</p>

  <p class="calibre1">Nayda’nın “Kahvaltı nasıl olur?" diye sorduğunu duydum.</p>

  <p class="calibre1">"Bahsettiğiniz yolculuk zarar görmeye açık olacağınız bir dönem dernek olabilir. Bu konuyu siz gitmeden halletmek iyi olabilir."</p>

  <p class="calibre1">"Nayda," dedim, lokmamı yutar yutmaz, “hamilerim hakkında açık olmak isterim. Bunu babanızla tartışacak olsam..."</p>

  <p class="calibre1">"Hayır!" diye sözümü kesti. “Bu konuda hiçbir şey bilmiyor!"</p>

  <p class="calibre1">"Teşekkür ederim. Bu planın hangi seviyeden kaynaklandığı konusundaki merakımı mazur görmelisiniz."</p>

  <p class="calibre1">"Daha ileriye bakmanıza gerek yok," dedi. “Tamamen benim fikrimdi."</p>

  <p class="calibre1">"Daha önceki yorumlarınız Begma istihbarat teşkilatı ile özel bağlantılarınız olduğunu düşünmeme sebep oldu."</p>

  <p class="calibre1">"Hayır," dedi, “yalnızca sıradan bağlantılar. Teklif benimdi."</p>

  <p class="calibre1">"Ama bu planı... yerine getirecek birileri olmalı."</p>

  <p class="calibre1">"Gizli silah bu aşamada devreye giriyor."</p>

  <p class="calibre1">"Bu konuda daha fazlasını bilmeliyim."</p>

  <p class="calibre1">"Size bir hizmet önerdim ve mutlak gizlilik vaat ettim. Yöntemleri açıklayacak kadar ileri gitmeyeceğim."</p>

  <p class="calibre1">"Bu fikir tamamen sizinse, bundan kişisel olarak çıkar sağlayacaksınız gibi görünüyor. Nasıl? Bu işte sizin ne çıkarınız var?"</p>

  <p class="calibre1">Bakışlarını kaçırdı. Uzun süre sessiz kaldı.</p>

  <p class="calibre1">"Dosyanız," dedi sonunda. “Büyüleyici. Buralarda yaşıma yakın nadir insanlardansınız ve çok ilginç bir hayat yaşamışsınız. Okuduğum şeylerin çoğunun ne kadar sıkıcı olduğunu hayal edemezsiniz -tarım raporları, ticaret rakamları, ödenek çalışmaları. Hiç sosyal hayatım yok. Hep görev başındayım. Katıldığım her parti aslında o ya da bu şekilde devlet işi. Dosyanızı tekrar tekrar okudum ve sizi merak ettim. Ben... ben sizden biraz etkilendim. Kulağa aptalca geldiğini biliyorum, ama doğru. Son raporlardan bazılarını gördüğüm ve tehlikede olabileceğinizi fark ettiğim zaman elimden gelirse size yardım etmeye karar verdim. Her tür devlet sırrına ulaşabilirim. İçlerinden biri bana size yardım etme yöntemini verebilir. Onu kullanarak, Begma’ya zarar vermeden size faydam dokunabilir, ama daha fazlasını açıklamak sadakatsizlik olur. Hep sizinle tanışmak istedim ve bugün kız kardeşimi dışarı çıkardığınızda onu çok kıskandım. Ve hâlâ bana uğramanızı diliyorum."</p>

  <p class="calibre1">Bakakaldım. Sonra şarap kadehimi kaldırdım ve bir yudum aldım.</p>

  <p class="calibre1">"Çok... şaşırtıcısınız," dedim. Aklıma söyleyecek başka bir şey gelmemişti. Ya oracıkta uydurduğu bir şeydi, ya da doğruydu. Eğer doğruysa acınası bir şeydi; eğer değilse, oldukça akıllıca bir uydurmaydı, beni en hassas noktamdan, egomdan vurmayı hedeflemişti. Duygudaşlığımı ya da en ihtiyatlı hayranlığımı hak etmişti. Bu yüzden ekledim, “Raporları yazan kişiyle tanışmak isterdim. Bir hükümet dairesinde boşa harcanan büyük bir yaratım yeteneği var gibi."</p>

  <p class="calibre1">Gülümsedi, kadehini kaldırıp benimkine dokundurdu.</p>

  <p class="calibre1">"Bir düşünün," dedi.</p>

  <p class="calibre1">"Sizi unutmayacağımı dürüstlükle söyleyebilirim," dedim ona.</p>

  <p class="calibre1">İkimiz de yemeklerimize döndük ve takip eden beş dakikayı yiyerek geçirdik. Bill nazikçe bunu yapmama izin verdi.</p>

  <p class="calibre1">Sanırım aynı zamanda, Nayda ile sohbetimizin bittiğinden emin olmak için bekliyordu.</p>

  <p class="calibre1">Sonunda bana göz kırptı.</p>

  <p class="calibre1">"Bir dakikan var mı?" diye sordu.</p>

  <p class="calibre1">"Korkarım öyle," dedim.</p>

  <p class="calibre1">"Diğer yandaki iş miydi, zevk mi, sormuyorum."</p>

  <p class="calibre1">"Zevkti," dedim, “ama tuhaf bir işti de. Sorma, yoksa tatlıyı kaçıracağım."</p>

  <p class="calibre1">"Özetleyeyim," dedi. “Kashfa’da yarın taç giyme töreni yapılacak."</p>

  <p class="calibre1">"Zaman harcamıyoruz, ha?"</p>

  <p class="calibre1">"Hayır. Tahta geçecek beyefendi Shadburne Dükü Arkans. Yıllar içinde defalarca, Kashfa hükümetlerinde oldukça büyük sorumluluklar içeren pozisyonlar üstlendi. İşlerin nasıl yürüdüğünü biliyor ve eski krallardan birinin uzaktan akrabası. Jasra’nın ekibiyle iyi anlaşamıyordu ve o baştayken genellikle kır evinde kaldı. O Jasra’yı, Jasra da onu rahatsız etmedi."</p>

  <p class="calibre1">"Mantıklı geliyor."</p>

  <p class="calibre1">"Aslında, Eregnor durumu konusunda kadının duygularını paylaşıyordu ve Begmalılar bunun farkında..."</p>

  <p class="calibre1">"İyi ama," dedim, “Eregnor durumu ne?"</p>

  <p class="calibre1">"Onların Alsace-Lorraine’i," dedi, “Kashfa ve Begma arasında geniş zengin bir bölge. Yüzyıllar içinde defalarca el değiştirdi ve her iki ülke de üzerinde hak iddia edebilir. Bölgede yaşayanlar bile bu konuda çok kararlı değiller. İki yanda da akrabaları var. Vergiler artmadığı sürece hangi tarafın onlara sahip çıkacağına aldırmıyorlar bence, ama davayı her iki taraf için de savunabilirdim."</p>

  <p class="calibre1">"Ve şu anda Kashfa’nın elinde ve Arkans ellerinde tutacaklarını söylüyor."</p>

  <p class="calibre1">"Doğru. Ve Jasra da aynı şeyi söylüyordu. Ama aradaki hükümdar -Jaston isimli bir asker- talihsizce balkondan düşmeden önce durumu Begmalılar ile tartışmaya hazırdı. Sanırım hazinenin durumunu iyileştirmek istiyordu ve bazı eski savaş zararı talepleri karşılığında bölgeyi Begma’ya bırakmayı düşünüyordu. Olaylar o yönde epey ilerlemişti."</p>

  <p class="calibre1">"Ve...?" dedim.</p>

  <p class="calibre1">"Random’dan aldığım belgelerde Amber, Kashfa’nın Eregnor’u kapsadığını özellikle tanıyor. Arkans bunun anlaşmaya dahil edilmesi konusunda ısrar etti. Normalde -arşivlerde bulabildiklerime dayanarak- Amber müttefikler arasında bu tür hassas durumlara karışmaktan kaçınır. Ama Random acele ediyormuş gibi görünüyor ve adamın zorlu bir pazarlık yapmasına izin verdi."</p>

  <p class="calibre1">"Aşın tepki gösteriyor," dedim, “ama Onu suçlamıyorum.</p>

  <p class="calibre1">Brand’i çok fazla hatırlıyor."</p>

  <p class="calibre1">Bill başını salladı.</p>

  <p class="calibre1">"Ben yalnızca bir görevliyim," dedi. “Fikir sahibi olmak istemiyorum."</p>

  <p class="calibre1">"Eh, Arkans hakkında başka bilmem gereken şey var mı?"</p>

  <p class="calibre1">"Ah, Begmalıların adam hakkında hoşlanmadıkları başka bir sürü şey var, ama asıl sorun bu tam da nesiller boyunca ulusal eğlenceleri olan bir konuda ilerleme kaydedilmişken.</p>

  <p class="calibre1">Geçmişte bunun için savaşa bile girdiler. Koşa koşa buraya gelmelerinin sebebinin bu olduğundan kuşku etme. Kendini buna hazırla."</p>

  <p class="calibre1">Kadehini kaldırıp bir yudum aldı.</p>

  <p class="calibre1">Biraz sonra Vialle Llewella’ya bir şey söyledi, ayağa kalktı ve yapması gereken bir şey olduğunu, birazdan döneceğini bildirdi. Llewella da kalkacak oldu, ama Vialle omzuna elini koydu, bir şey fısıldayıp gitti.</p>

  <p class="calibre1">"Acaba ne oldu?" dedi Bili.</p>

  <p class="calibre1">"Bilmiyorum," diye yanıt verdim.</p>

  <p class="calibre1">Gülümsedi.</p>

  <p class="calibre1">"Spekülasyon yapalım mı?"</p>

  <p class="calibre1">"Zihnim sabit hızda," dedim.</p>

  <p class="calibre1">Nayda bana uzun uzun baktı. Göz göze geldik, omuzlarımı silktim.</p>

  <p class="calibre1">Kısa süre sonra tabaklarımız alındı ve yenileri gelmeye başladı. Gelen her ne ise, güzele benziyordu. Ama daha kesin olarak anlayamadan hizmetkarlardan biri içeri girip yaklaştı.</p>

  <p class="calibre1">"Lord Merlin," dedi, “kraliçe sizinle görüşmek istiyor."</p>

  <p class="calibre1">Hemen ayağa kalktım.</p>

  <p class="calibre1">"Nerede?"</p>

  <p class="calibre1">"Sizi ona götüreceğim."</p>

  <p class="calibre1">Sofra arkadaşlarımdan af diledim, hemen döneceğim repliğini ödünç aldım ve bunun doğru olup olmadığını merak ettim. Kadını takip ederek odadan çıktım, köşeyi döndüm ve küçük bir oturma odasına girdim. Kadın beni Vialle ile yalnız bıraktı. Vialle rahatsız görünüşlü, yüksek sırtlı, koyu renk ahşap ve deriden yapılmış, demir çivilerle bir araya getirilmiş bir sandalyede oturuyordu. Kas gücü isteseydi Gerard’ı çağırırdı.</p>

  <p class="calibre1">Tarih ve politik dedikodular isteseydi Llewella burada olurdu.</p>

  <p class="calibre1">Demek büyüyle ilgili bir şeydi, çünkü mevcut otorite bendim.</p>

  <p class="calibre1">Ama yanılmıştım.</p>

  <p class="calibre1">"Seninle konuşmak istiyorum," dedi. “Girmek üzere olduğumuz küçük bir savaş durumu hakkında."</p>
</body>
</html>
