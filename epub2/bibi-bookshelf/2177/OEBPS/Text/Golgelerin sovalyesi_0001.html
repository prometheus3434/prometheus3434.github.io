<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm 1</b></span></h2>

  <p class="calibre1">Adı Julia’ydı ve her şeyin başladığı 30 Nisan’da öldüğünden adım gibi emindim. Korkunç kalıntılarını bulduktan sonra, onu öldürdüğünü düşündüğüm köpeksi yaratığı yok edişim her şeyi başlatmış gibi görünüyordu. Ve sevgiliydik, olayları asıl başlatanın bu olduğunu düşünüyorum. Uzun zaman önce.</p>

  <p class="calibre1">Belki ona daha fazla güvenebilirdim. Belki onu, onu benden ayıran inkarlara yol açan, karanlık yollara ve daha sonra öldürmek zorunda kaldığım kötü gizemci Victor Melman’a -Luke ile Jasra’nın kuklası olan şu Victor Melman’ın çalışma mekanına- götüren gölge yürüyüşüne hiç çıkarmamalıydım. Ama şimdi, belki, yaptığımı sandığım şeyler için kıl payı farkla kendimi affedebilecek bir pozisyonda olabilirdim, çünkü gerçekten yapmamışım gibi görünüyordu. Neredeyse.</p>

  <p class="calibre1">Yani o işi yaptığım sırada bundan sorumlu olmadığımı öğrenmiştim. Hançerimi, bir süredir peşimde olan gizemli büyücü Maske’nin yan tarafına saplarken, onun aslında Julia olduğunu keşfetmiştim. Beni, bu işi yapan herkesten daha uzun süredir öldürmeye çalışan üvey kardeşim Jurt onu kaçırmış, sonra bir tür yaşayan Koz Kartı’na dönüşmesinden hemen sonra gözden kaybolmuşlardı.</p>

  <p class="calibre1">Dört Dünya Kalesi’ndeki yanan, ufalanan İçkale’den kaçarken düşen bir kütük, sağ tarafa yönelmeme sebep olmuş, beni yıkılmış duvarlardan ve yanan kirişlerden bir <i class="calibre6">çıkmaz sokakta</i> kısılı bırakmıştı. O sırada siyah, metal bir top yanımdan parıldayarak geçti, ilerlerken büyür gibi gölündü. Duvara çarptı, dalabileceğim bir delik açarak yoluna devam etti -faydalanmakta gecikmedim. Logrus uzantılarımı kullanarak çitin bir kısmını ve bazı askerleri yere yıkarak dışarıdaki hendeğe atladım, sonra dönüp, “Mandor!" diye bağırdım.</p>

  <p class="calibre1">“Tam buradayım," dedi yumuşak sesi sol omzumun arkasından.</p>

  <p class="calibre1">Döndüğüm zaman önümüzde bir kez sıçrayan ve uzattığı eline düşen metal topu yakaladığını gördüm.</p>

  <p class="calibre1">Siyah yeleğindeki külleri süpürdü ve saçlarını sıvazladı. Sonra gülümsedi ve alevler içindeki İçkale’ye döndü.</p>

  <p class="calibre1">“Kraliçe’ye verdiğin sözü tuttun," dedi “ve burada yapabileceğin başka bir şey olduğunu sanmıyorum. Artık gidelim mi?"</p>

  <p class="calibre1">“Jasra hâlâ içeride," diye yanıt verdim, “Sharu ile hesaplaşıyor."</p>

  <p class="calibre1">"Onunla işin bitti sanmıştım."</p>

  <p class="calibre1">Başımı iki yana salladım.</p>

  <p class="calibre1">“Hâlâ bilmediğim yığınla şey biliyor. İhtiyaç duyabileceğim şeyler."</p>

  <p class="calibre1">İçkale’nin arkasından bir alev kulesi yükselmeye başladı, durdu, bir an süzüldü, sonra yükselmeye devam etti.</p>

  <p class="calibre1">“Fark etmemiştim," dedi. “O kaynağın kontrolünü gerçekten de çok istiyor gibi. Onu şimdi götürürsek Sharu kaynağı ele geçirir. Bunun önemi var mı?"</p>

  <p class="calibre1">"Ama onu götürmezsek adam onu öldürebilir."</p>

  <p class="calibre1">Mandor omuzlarını silkti.</p>

  <p class="calibre1">“Kadının adamı alt edeceği gibi bir his var içimde. Küçük bir bahse var mısın?"</p>

  <p class="calibre1">Kaynağın bir an duralamanın ardından gökyüzüne doğru yükselmeye devam etmesini izlerken, “Haklı olabilirsin," dedim. O tarafı işaret ettim. “O şey bir petrol kuyusuna benziyor. Umarım kazanan nasıl örteceğini bilir. Bir kazanan olursa. Bu yerin paramparça oluşuna bakılırsa, ikisi de fazla dayanamayabilir."</p>

  <p class="calibre1">Güldü.</p>

  <p class="calibre1">“Kendilerini korumak için yarattıkları güçleri küçük görüyorsun," dedi. “Ve bir büyücünün bir başka büyücünün işini büyüyle bitirmesinin o kadar kolay olmadığını da biliyorsun. Yine de, konu sıradanın ataletine geldiğinde haklı olabilirsin. İzninle?"</p>

  <p class="calibre1">Başımı salladım.</p>

  <p class="calibre1">Hızlı bir el hareketiyle, metal topu hendeğin üzerinden, yanan binaya fırlattı. Top yere çarptı ve bundan sonra her sıçrayışında büyüklüğü artar gibi gölündü. Her seferinde, görünürdeki kütle ve hızı ile hiç orantılı olmayan, zil sesi gibi bir şangırtı çıkarıyordu ve bu sesin şiddeti her sıçrayışta artıyordu.</p>

  <p class="calibre1">Sonra İçkale’nin sonuna yakın, yanan, sallanan yıkıntıya girdi ve birkaç dakika için görüş alanımızdan çıktı.</p>

  <p class="calibre1">Tam Mandor’a neler olup bittiğini sormak üzereyken benim kaçtığım açıklığın önünden iri bir topun gölgesinin geçtiğini gördüm. Alevler yıkık Kaynak’ın merkez kulesindekiler hariç dinmeye başladı ve içeriden derin bir gürleme duyuldu. Birkaç dakika sonra daha da geniş, yuvarlak bir gölge geçti ve gürlemeyi çizmelerimin tabanlarında hissetmeye başladım.</p>

  <p class="calibre1">Bir duvar yıkıldı. Kısa süre sonra bir başka duvar daha devrildi. Artık içeriyi açıkça görebiliyordum. Toz ve dumanın içinden, dev topun görüntüsü yine geçti. Alevler söndü. Logrus imgem hâlâ Jasra ile Sharu arasında geçen güç çizgilerini gösteriyordu.</p>

  <p class="calibre1">Mandor bir elini uzattı. Yaklaşık bir dakika sonra küçük, metal bir top sıçrayarak bize doğru geldi ve Mandor topu yakaladı.</p>

  <p class="calibre1">"Geri dönelim," dedi. “Finali kaçırmak ayıp olur."</p>

  <p class="calibre1">Çitteki boşlukların birinden geçtik, bir noktada hendek, karşıya yürüyerek geçmemize yetecek kadar çok molozla dolmuştu. Sonra, yeniden toparlanan birlikler yolumuza çıkmasın diye bir engel büyüsü yaptım.</p>

  <p class="calibre1">Yıkık duvardan girdiğimiz zaman Jasra’nın sırtını ateş kulesine vermiş, kollarını kaldırmış, durmakta olduğunu gördüm.</p>

  <p class="calibre1">Yüzü, bir is maskesinin üzerinde yol yol terle kaplanmıştı ve bedeninden geçen güçlerin atışını hissedebiliyordum. Yaklaşık üç metre yukarısında, mor yüzlü, boynu kırılmış gibi başı bir yana dönmüş olan Sharu havada asılı duruyordu. Eğitilmemiş olanlara büyüyle yükseltilmiş gibi görünebilirdi. Ama Logrus imgem asılı olduğu güç hattını görmemi sağlıyordu, sanırım büyülü bir asılmanın kurbanı olmuştu.</p>

  <p class="calibre1">“Bravo," dedi Mandor, ağır ağır, yumuşak sesle ellerini çırparak. “Görüyor musun, Merlin? İddiayı kazandım."</p>

  <p class="calibre1">“Yetenek konusunda hep benden daha iyi bir yargıç oldun," diye kabul ettim.</p>

  <p class="calibre1">Jasra’nın “...ve bana hizmet etmeye yemin et," dediğini duydum.</p>

  <p class="calibre1">Sharu’nun dudakları kıpırdadı.</p>

  <p class="calibre1">"Ve sana hizmet etmeye yemin ediyorum," diye inledi.</p>

  <p class="calibre1">Kadın yavaşça kollarını indirdi ve adamı tutan güç hattı uzamaya başladı. Adam İçkale’nin çatlak zeminine doğru alçalırken, Jasra’nın sol eli, nefesli tahta çalgıları cesaretlendiren bir orkestra şefinde gördüğüm bir hareketle sallandı ve Kaynak’tan büyük bir ateş dalgası fırladı, adamın üzerine döküldü, onu yıkayıp yere aktı. Gösterişliydi, ama bana pek anlamlı gelmedi...</p>

  <p class="calibre1">Adamın ağır inişi, sanki gökyüzünde birisi timsah avlamak için trol çekiyormuş gibi, devam etti. Ayakları yere yaklaşırken, boynundaki baskının azalacağı beklentisiyle nefesimi tuttuğumu fark ettim. Ama bu olmadı. Ayakları yere ulaştığı zaman içine girdiler ve adam gizemli bir hologrammış gibi inişi devam etti. Bileklerine, sonra dizlerine kadar battı ve batmaya devam etti. Artık nefes alıp almadığını anlayamıyordum. Jasra’nın dudaklarından yumuşak bir emir dizisi dökülüyor, alev perdeleri düzenli olarak Kaynak’tan koparak adamın üzerine akıyordu.</p>

  <p class="calibre1">Sharu beline, omuzlarına kadar gömüldü, sonra biraz daha gömüldü. Yalnızca, gözleri açık ama odaksız, başı yukarıda kaldığında, Jasra bir el hareketi daha yaptı ve adamın toprağın içine yaptığı yolculuk durdu.</p>

  <p class="calibre1">“Artık Kaynak’ın gardiyanısın," diye bildirdi Jasra, “yalnızca bana hesap vereceksin. Bunu kabul ediyor musun?"</p>

  <p class="calibre1">Kararmış dudaklar seğirdi.</p>

  <p class="calibre1">"Evet," diye fısıldayarak yanıt verdi.</p>

  <p class="calibre1">“Şimdi git ve ateşleri söndür," diye emretti kadın. “Görevine başla."</p>

  <p class="calibre1">Baş, tekrar batmaya başlarken onaylayarak sallanır gibi oldu. Bir süre sonra yalnızca pamuksu bir saç perçemi kalmıştı ve bir an sonra yer bunu da yuttu. Güç hattı yok oldu.</p>

  <p class="calibre1">Boğazımı temizledim. Sesi duyunca Jasra kollarını indirip bana döndü. Hafifçe gülümsüyordu.</p>

  <p class="calibre1">“Öldü mü, yaşıyor mu?" diye sordum ve ekledim, “Akademik merak."</p>

  <p class="calibre1">"Aslında pek emin değilim," diye yanıt verdi. “Ama sanırım ikisinden de biraz. Hepimiz gibi."</p>

  <p class="calibre1">"Kaynak’ın Gardiyanı," dedim. “İlginç bir varoluş şekli."</p>

  <p class="calibre1">"Askılık olmaktan iyidir," diye yorum yaptı.</p>

  <p class="calibre1">"Mutlaka öyledir."</p>

  <p class="calibre1">“Herhalde, beni kurtardığın için sana minnet borçlu olduğumu düşünüyorsundur," dedi.</p>

  <p class="calibre1">Omuzlarımı silktim.</p>

  <p class="calibre1">“Gerçeği söylemek gerekirse, düşünecek başka şeylerim var," dedim.</p>

  <p class="calibre1">“Düşmanlığın bitmesini istemiştin," dedi “ve ben de burayı geri istemiştim. Hâlâ Amber’e karşı hoş düşünceler içinde değilim, ama aramızda düşmanlık kalmadığını söylemeye hazırım."</p>

  <p class="calibre1">“Bu bana yeter," dedim ona. “Ve seninle paylaşabileceğim küçük bir sadakat olayı var."</p>

  <p class="calibre1">Bir süre beni kısık gözlerle süzdü, sonra gülümsedi.</p>

  <p class="calibre1">"Luke için endişelenme," dedi.</p>

  <p class="calibre1">"Ama endişelenmeliyim. O orospu çocuğu Dalt..."</p>

  <p class="calibre1">Gülümsemeye devam etti.</p>

  <p class="calibre1">"Bilmediğim bir şeyi mi biliyorsun?" diye sordum.</p>

  <p class="calibre1">"Pek çok şeyi," diye yanıt verdi.</p>

  <p class="calibre1">"Paylaşmak isteyebileceğin bir şey var mı?"</p>

  <p class="calibre1">“Bilgi para eden bir şeydir," dedi. Yer hafifçe sarsılır, alev alev kule sallanırken, “Bilgi pazarlanabilen bir maldır," diye yorum yaptı.</p>

  <p class="calibre1">“Ben oğluna yardım etmeyi öneriyorum ve sen bunu nasıl yapacağıma dair bilgiyi bana satmayı öneriyorsun, öyle mi?" diye sordum.</p>

  <p class="calibre1">Kahkaha attı.</p>

  <p class="calibre1">“Rinaldo’nun yardıma ihtiyacı olduğunu düşünseydim," dedi, “şu anda yanında olurdum. Sanırım, annelik erdemlerinden bile yoksun olduğumu düşünürken benden nefret etmek daha kolay."</p>

  <p class="calibre1">"Hey, düşmanlığa son verdiğimizi sanıyordum," dedim.</p>

  <p class="calibre1">“Bu birbirimizden nefret etmemizi içermiyor," diye yanıt verdi.</p>

  <p class="calibre1">“Hadi ama hanımefendi! Beni her sene öldürmeye çalıştığın gerçeği dışında, sana karşı hiçbir garezim yok. Hoşlandığım ve saygı duyduğum birinin annesisin. Eğer başı dertteyse ona yardım etmek isterim ve seninle de iyi geçinmeyi tercih ederim."</p>

  <p class="calibre1">Alevler üç metre düşer, titrer ve tekrar düşmeye devam ederken Mandor boğazını temizledi.</p>

  <p class="calibre1">“Çabaların iştahını açmışsa bazı güzel mutfak büyülerim var."</p>

  <p class="calibre1">Jasra neredeyse fettanca gülümsedi ve yemin edebilirim ki Mandor’a bakarak göz kırptı. Mandor o kabarık beyaz saçlarıyla çarpıcı bir görüntüye sahip olsa da, tam olarak yakışıklı denebileceğinden emin değilim. Kadınları nasıl o şekilde cezbedebildiğini hiç anlamayamadım. Üzerinde bununla ilgili büyü olup olmadığını görmek için kontrol ettim, ama yoktu. Tamamen farklı türden bir büyü olmalı.</p>

  <p class="calibre1">“Güzel fikir," diye karşılık verdi kadın. “Ben ortamı hazırlarım, sen de geri kalanı halledersin."</p>

  <p class="calibre1">Mandor eğildi; alevler yere kadar alçalıp orada söndü. Jasra bağırarak görünmez Gardiyan Sharu’ya başka bir emir verdi ve alevleri o şekilde tutmasını söyledi. Sonra döndü ve bizi aşağı inen merdivene götürdü,</p>

  <p class="calibre1">“Daha medeni kıyılara giden bir yeraltı geçidi," diye açıkladı.</p>

  <p class="calibre1">“Aklıma gelmişken," dedim, “karşımıza çıkacak herhangi biri Julia’ya sadık olacaktır."</p>

  <p class="calibre1">Jasra bir kahkaha attı.</p>

  <p class="calibre1">“Ondan önce bana, benden önce Sharu’ya oldukları gibi," diye yanıtladı. “Onlar profesyonel. Sarayla beraber devralınırlar. Kazananları savunmak için para alıyorlar, kaybedenlerin intikamını almak için değil. Yemekten sonra karşılarına çıkıp bir açıklama yaparım ve buranın bir sonraki gaspına kadar hepsinin yürekten sadakatinin tadını çıkarırım. Üçüncü basamağa dikkat. Gevşek bir taş var."</p>

  <p class="calibre1">Böylece bize, bir sahte duvarın içindeki kapıdan karanlık bir tünele, İçkale’nin bu tarafa yaptığım bir önceki yolculuğumda incelediğim kuzeybatı yönüne doğru giden bir yol gösterdi.</p>

  <p class="calibre1">O gün onu Maske/Julia’dan kurtarmış, bir süreliğine bizim kalemizde, Amber’de, askılık olmaya götürmüştüm. Girdiğimiz tünel zifiri karanlıktı, ama Jasra hızla uçuşan, kasvet ve rutubetin içinde önümüzden giden parlak bir nokta yarattı. Hava ağırdı ve duvarlarda örümcek ağları vardı. Zemin, orta kısmı boyunca uzanan düzensiz döşeme taşları dışında çıplak topraktan ibaretti; iki yanda zaman zaman pis kokulu birikintiler görülüyordu ve arada bir yanımızdan küçük yaratıklar -hem yerden, hem havadan- hızla geçiyordu.</p>

  <p class="calibre1">Aslında ışığa ihtiyacım yoktu. Herhalde hiçbirimizin yoktu.</p>

  <p class="calibre1">Bir tür büyülü görme yetisi veren, <i class="calibre6">gümüşsü</i>, yönsüz bir aydınlık sağlayan Logrus İmgesi önümdeydi. Onu yanımda muhafaza etmiştim, çünkü aynı zamanda büyülü etkilere karşı beni uyarıyordu. Mesela, binada ve çevresinde bulunabilecek bubi tuzağı büyüleri, ya da Jasra’nın ihaneti gibi. Bu görüşün bir nedeni de, bildiğim kadarıyla hiçbirine fazla güvenmeyen Mandor’un önünde de İmge’nin süzülmekte olduğunu fark etmemdi. Jasra’nın önünü de bulutsu ve <i class="calibre6">desensi</i> bir şey kaplıyor, güvenlik çemberimizi tamamlıyordu. Ve ışık önümüzde dans ediyordu.</p>

  <p class="calibre1">Bir fıçı yığınının arkasından, çok iyi stoklanmış bir şarap mahzenine benzeyen bir yere çıktık. Mandor altı adım sonra durakladı, solumuzdaki raftan tozlu bir şişe aldı. Pelerininin köşesiyle etiketi sildi.</p>

  <p class="calibre1">"Ah, şuna bak!" dedi.</p>

  <p class="calibre1">"Ne oldu?" diye sordu Jasra.</p>

  <p class="calibre1">“Eğer bu hâlâ bozulmamışsa, etrafında unutulmaz bir yemek yaratabilirim."</p>

  <p class="calibre1">“Gerçekten mi? O zaman emin olmak için birkaç tane daha al," dedi Jasra. “Bunlar benim zamanımdan önceye uzanıyor. Hatta belki Sharu’nun zamanından bile önceye."</p>

  <p class="calibre1">“Merlin, sen şu ikisini getir," dedi Mandor, bana iki şişe uzatarak. “Dikkat et."</p>

  <p class="calibre1">Rafın geri kalanını inceleyerek iki şişe daha seçti. Onları kendisi taşıdı.</p>

  <p class="calibre1">“Neden burasının sık sık kuşatma altına alındığını anlayabiliyorum," dedi Jasra’ya. “Bu kısmını bilsem ben de şansımı denerdim."</p>

  <p class="calibre1">Kadın uzandı ve Mandor’un omzunu sıktı.</p>

  <p class="calibre1">“İstediğin şeyi elde etmenin daha kolay yolları var," dedi gülümseyerek.</p>

  <p class="calibre1">"Bunu hatırlayacağım," diye yanıt verdi Mandor.</p>

  <p class="calibre1">"Umarım öyle olur."</p>

  <p class="calibre1">Boğazımı temizledim.</p>

  <p class="calibre1">Jasra bana hafifçe kaş çattı, sonra sırtını döndü. Alçak bir kapıdan geçtik ve gıcırdayan bir ahşap merdivenden yukarıya doğru onu takip ettik. Büyük bir kilere çıktık, sonra oradan dev gibi, boş bir mutfağa geçtik.</p>

  <p class="calibre1">Jasra odada gözlerini dolaştırırken, “İhtiyaç duyduğun zaman asla bir hizmetkar bulamazsın," dedi.</p>

  <p class="calibre1">“Hizmetkara ihtiyacımız olmayacak," dedi Mandor. “Bana uygun bir yemek alanı bul, hallederim."</p>

  <p class="calibre1">"Pekala “ diye yanıt verdi kadın. “O zaman bu taraftan."</p>

  <p class="calibre1">Bizi mutfaktan çıkardı; sonra bir dizi odadan geçip bir merdivene geldik ve çıkmaya başladık.</p>

  <p class="calibre1">“Buz tarlaları mı?" diye sordu. “Lav tarlaları? Dağlar? Yoksa fırtınayla çalkalanan bir deniz mi?"</p>

  <p class="calibre1">“Manzara seçeneklerinden bahsediyorsan," diye yanıtladı Mandor, “dağları tercih ederim."</p>

  <p class="calibre1">Bana baktı, başımı salladım.</p>

  <p class="calibre1">Uzun, dar bir odaya girdik, orada bir dizi kepengi açtık ve yuvarlak zirveli, benekli bir manzara gördük. Oda serindi ve biraz tozluydu, yakındaki duvar boyunca uzanan raflar vardı. Raflarda kitaplar, yazı araçları, kristaller, büyüteçler, küçük boya kapları, birkaç basit büyü aleti, bir mikroskop ve bir teleskop vardı. Odanın ortasında bir sehpa, iki yanında sıralar vardı.</p>

  <p class="calibre1">"Bunu hazırlamak ne kadar sürer?" diye sordu Jasra.</p>

  <p class="calibre1">"Bir iki dakika," dedi Mandor.</p>

  <p class="calibre1">“Bu durumda," dedi Jasra, “önce hazırlanmak isterim. Belki siz de istersiniz."</p>

  <p class="calibre1">"Güzel fikir," dedim.</p>

  <p class="calibre1">"Gerçekten de öyle," diye kabul etti Mandor.</p>

  <p class="calibre1">Kadın bizi, çok uzakta olmayan, konuk odaları olması gereken yere götürdü ve sabun, havlular ve suyla baş başa bıraktı.</p>

  <p class="calibre1">Yarım saat sonra o dar odada buluşmak üzere sözleştik.</p>

  <p class="calibre1">“Sence pis bir şeyler mi planlıyor?" diye sordum gömleğimi çıkarırken.</p>

  <p class="calibre1">“Hayır," diye yanıt verdi Mandor. “Bu yemeği kaçırmak istemeyeceğini düşünerek gururumu okşamak istiyorum. Ayrıca, onu en iyi halinde görmemiz fırsatını kaçırmak istemeyecektir. Uzun zamandır onu bundan daha kötü koşullarda gördük. Bir de dedikodu yapma, sır paylaşma fırsatı..." Başını iki yana salladı. “Ona daha önce asla güvenemezdin, belki bundan sonra da güvenemezsin. Ama, bu işlerden anlıyorsam, bu yemek bir mola olacak."</p>

  <p class="calibre1">"Umarım öyle olur," dedim yıkanırken.</p>

  <p class="calibre1">Mandor bana çarpık bir gülümsemeyle baktı, sonra, kendisiyle ilgilenmeye başlamadan önce bir tirbuşon yarattı ve şişeleri açtı "biraz nefes almaları için." Düşüncelerine güveniyordum, ama bir iblisle ya da yıkılan bir duvarla mücadele etme olasılığına karşı, Logrus İmgesi’ne bağlı kalmaya devam ettim.</p>

  <p class="calibre1">Hiçbir iblis görünmedi; hiçbir duvar yıkılmadı. Mandor’un arkasından yemek odasına girdim ve onun birkaç sözcük ve hareketle odayı değiştirmesini izledim. Sehpa ve sıraların yerini yuvarlak bir masa ve rahat görünüşlü sandalyeler aldı. Sandalyeler dağların güzel manzarasını görecek şekilde yerleştirilmişti. Jasra henüz gelmemişti ve Mandor’un kokularını çekici bulduğu iki şişeyi ben taşıyordum. Ben onları masaya bırakmadan önce Mandor işlemeli bir masa örtüsü ve peçeteler yarattı sonra Miro tarafından elle süslenmiş gibi görünen zarif porselenler ve incelikle işlenmiş gümüş çatal bıçak takımları. Bir süre tabloyu inceledi, gümüş takımları yok etti, farklı desene sahip birtakım çağırdı. Odayı adımlayarak, sofraya değişik açılardan bakarken kendi kendine mırıldanıyordu. Ben tam şişeleri masaya koymak için ilerlerken merkezinde çiçeklerin yüzdüğü kristal bir kase çağırdı. Sonra, kristal kadehler belirirken bir adım geriledim.</p>

  <p class="calibre1">Homurdandım ve Mandor bir süredir ilk kez beni fark etmiş gibi gölündü.</p>

  <p class="calibre1">“Ah, şuraya bırak. Şuraya bırak, Merlin," dedi ve masanın üzerinde, solumda abanoz bir tepsi belirdi.</p>

  <p class="calibre1">Yakut rengi sıvıyı iki kadehe boşaltarak, “Hanımefendi gelmeden önce şarabın ne durumda olduğuna baksak iyi olacak," dedi.</p>

  <p class="calibre1">Şarabın tadına baktık, o başını salladı. Bayle’ninkilerden iyiydi. Oldukça iyi.</p>

  <p class="calibre1">"Burada yanlış bir şey yok," dedim.</p>

  <p class="calibre1">Masanın çevresinden dolandı, pencereye gitti ve dışarıya baktı. Onu takip ettim. Dave’in dağlarda bir yerde, mağarasında olduğunu düşündüm.</p>

  <p class="calibre1">“Böyle bir mola verdiğim için," dedim “kendimi neredeyse suçlu hissedeceğim. İlgilenmem gereken o kadar çok şey var ki..."</p>

  <p class="calibre1">“Muhtemelen düşündüğünden daha fazla," dedi. “Buna bir mola değil, yeniden mevzilenme olarak bak. Hanımefendiden de bir şeyler öğrenebilirsin."</p>

  <p class="calibre1">"Doğru," diye yanıt verdim. “Ama ne, merak ediyorum."</p>

  <p class="calibre1">Şarabını kadehinde çevirdi, küçük bir yudum daha aldı ve omuzlarını silkti.</p>

  <p class="calibre1">“Çok şey biliyor. Ağzında bir şey kaçırabilir, ya da gördüğü ilgi karşısında içini dökebilir, cömertleşebilir. Olayları olduğu gibi kabul et."</p>

  <p class="calibre1">Bir yudum aldım, çirkin bir davranışla başparmaklarımın karıncalanmaya başladığını söyleyebilirdim. Ama aslında Jasra’nın dışarıdaki koridorda yaklaştığını haber veren Logrus alanımdı.</p>

  <p class="calibre1">Bunu Mandor’a söylemedim, çünkü onun da hissettiğinden emindim. Yalnızca kapıya döndüm, o da benim gibi yaptı.</p>

  <p class="calibre1">Kadının üzerinde tek omuzlu (sol) beyaz, alçak kesimli bir elbise vardı. Omzuna elmas bir iğneyle tutturulmuştu ve parlak saçlarına neredeyse kızılötesi eriminde işiyormuş gibi görünen, yine elmaslardan yapılmış bir taç takmıştı. Gülümsüyordu, güzel de kokuyordu. İstemsizce sırtımı dikleştirdiğimi hissettim ve temiz olduklarından emin olmak için tırnaklarıma baktım.</p>

  <p class="calibre1">Mandor’un eğilişi, her zamanki gibi benimkinden daha zarifti. Ben de hoş bir şey söyleme ihtiyacı hissettim. Bu yüzden,</p>

  <p class="calibre1">"Oldukça... zarif görünüyorsun," dedim, vurgulamak için gözlerimi gezdirerek.</p>

  <p class="calibre1">"İki prensle yemek yeme fırsatını nadiren bulurum," dedi.</p>

  <p class="calibre1">"Ben Batı Hudutları’nın Düküyüm," dedim, “prens değil."</p>

  <p class="calibre1">Jasra, “Ben Sawall Evi’nden bahsediyordum," diye yanıtladı.</p>

  <p class="calibre1">“Son zamanlarda ödevini iyi yapıyorsun," diye yorumladı Mandor.</p>

  <p class="calibre1">"Protokol hatası yapmaktan nefret ederdim," dedi kadın.</p>

  <p class="calibre1">“İşlerin bu ucunda Kaos unvanımı nadiren kullanırım," diye açıkladım.</p>

  <p class="calibre1">“Yazık," dedi Jasra. “Ben onu biraz daha... zarif buluyorum. Taht sırasında otuzuncu değil misin?"</p>

  <p class="calibre1">Kahkaha attım.</p>

  <p class="calibre1">"Böyle uzak bir mesafe bile abartılı," dedim.</p>

  <p class="calibre1">“Hayır, Merle, Jasra oldukça haklı," dedi Mandor bana. “Birkaç kişi fazla ya da eksik."</p>

  <p class="calibre1">"Bu nasıl olabilir?" diye sordum. “Ben son baktığımda..."</p>

  <p class="calibre1">Mandor bir kadeh doldurdu ve Jasra’ya uzattı. Kadın gülümseyerek kabul etti.</p>

  <p class="calibre1">“Son zamanlarda bakmamışsın," dedi Mandor. “Daha fazla ölüm olmuş olabilir."</p>

  <p class="calibre1">"Gerçekten mi? O kadar çok mu?"</p>

  <p class="calibre1">"Kaos’a," dedi Jasra, kadehini kaldırarak. “Uzun zaman dalgalansın."</p>

  <p class="calibre1">“Kaos’a," diye yanıt verdi Mandor, kendi kadehini kaldırarak.</p>

  <p class="calibre1">“Kaos," diye tekrar ettim, kadehlerimizi birbirine dokundurduk ve içtik.</p>

  <p class="calibre1">Aniden bir dizi harika aroma hissettim. Döndüğüm zaman masanın üzerinde servis kapları olduğunu gördüm. Jasra benimle aynı anda dönmüştü. Mandor öne adım attı ve sandalyelerin bizi kabul etmek üzere kaymasını sağlayarak davet etti.</p>

  <p class="calibre1">"Lütfen oturun. Size servis yapayım," dedi.</p>

  <p class="calibre1">Oturduk, yemek güzelden de öteydi. Dakikalar geçti ve çorbayı övmek dışında kimse bir şey söylemedi. Bir sohbet hamlesini ilk yapan ben olmak istemiyordum, ama aklıma diğerlerinin de aynı şeyi hissediyor olabileceği geldi.</p>

  <p class="calibre1">Sonunda Jasra boğazını temizleyince ikimiz ona baktık. Kadının aniden hafifçe endişeli göründüğünü fark edince şaşırdım.</p>

  <p class="calibre1">"Ee, Kaos’ta işler nasıl?" diye sordu.</p>

  <p class="calibre1">“Şu anda karmakarışık," diye yanıt verdi Mandor, “şaka bir yana." Bir an düşündü, sonra içini çekti ve ekledi, “Politika."</p>

  <p class="calibre1">Kadın yavaşça, sanki Mandor’un asla kendiliğinden ifşa etmediği detayları istemeyi düşünmüş, ama vazgeçmiş gibi görünerek bana döndü.</p>

  <p class="calibre1">“Ne yazık ki, Amber’deyken bir tur yapamadım," dedi.</p>

  <p class="calibre1">"Ama bana anlattıklarına bakılırsa hayat orada da biraz karışıkmış."</p>

  <p class="calibre1">Başımı salladım.</p>

  <p class="calibre1">“Dalt’ın gitmiş olması iyi," dedim, “eğer kastettiğin buysa. Ama o asla gerçek bir tehdit değildi, yalnızca bir rahatsızlık. Hazır bahsi açılmışken..."</p>

  <p class="calibre1">“Bahsetmeyelim," diye sözümü kesti, tatlı tatlı gülümseyerek. “Aklımdaki farklı bir şeydi."</p>

  <p class="calibre1">Gülümsemesine karşılık verdim.</p>

  <p class="calibre1">"Unutmuşum. Onun hayranı sayılmazsın," dedim.</p>

  <p class="calibre1">“Bu değil," diye karşılık verdi. “Adam faydalı olabiliyor. Yalnız" -içini çekti- “politika," diye bitirdi.</p>

  <p class="calibre1">Mandor kahkaha attı, biz de ona katıldık. Amber hakkında bu dizeyi kullanmayı düşünmemiş olmam yazık. Artık çok geç.</p>

  <p class="calibre1">“Bir süre önce bir resim aldım," dedim, “Polly Jackson adlı bir hanımın. '57 model bir Chevy’ye ait. Ondan çok hoşlanıyorum. Şu anda Sarı Francisco’da, depoda. Rinaldo da hoşlanmıştı."</p>

  <p class="calibre1">Başını salladı, pencereden dışarı baktı.</p>

  <p class="calibre1">“Siz ikiniz hep bir galeriden diğerine uğrardınız," dedi.</p>

  <p class="calibre1">"Evet, beni de pek çoğuna sürükledi. Zevkli olduğunu düşünürüm. Yeteneği yok, ama zevkli."</p>

  <p class="calibre1">"'Yeteneği yok' derken neyi kastediyorsun?"</p>

  <p class="calibre1">“Çok iyi bir teknik ressam, ama kendi resimleri hiçbir zaman o kadar ilginç olmadı."</p>

  <p class="calibre1">Konuyu çok özel bir sebepten açmıştım, ama kastettiğim bu değildi. Fakat Luke’un hiç tanımadığım bu yönü beni büyülemişti ve konuyu sürdürmeye karar verdim.</p>

  <p class="calibre1">"Resimleri mi? Resim yaptığını hiç bilmiyordum."</p>

  <p class="calibre1">“Birkaç kez denedi, ama yeterince iyi olmadığı için hiç kimseye göstermez."</p>

  <p class="calibre1">"O zaman sen nereden biliyorsun?"</p>

  <p class="calibre1">"Dairesini düzenli olarak kontrol ediyordum."</p>

  <p class="calibre1">"Kendisi oralarda değilken mi?"</p>

  <p class="calibre1">"Elbette. Anne olma ayrıcalığı."</p>

  <p class="calibre1">Ürperdim. Bir kez daha Tavşan Deliği’ndeki yanan kadını düşündüm. Ama hissettiklerimi söylemek ve Jasra’nın onu yönlendirdiğim konuşma akışını bozmak istemiyordum. Baştaki konuma dönmeye karar verdim.</p>

  <p class="calibre1">“Victor Melman’la bağlantı kurmasının bununla bir ilgisi var mı?" diye sordum.</p>

  <p class="calibre1">Beni bir süre kısık gözlerle süzdü, sonra başıyla onayladı ve çorbasını bitirdi.</p>

  <p class="calibre1">“Evet," dedi kaşığını bir kenara bırakarak. “Adamdan birkaç ders aldı. Victor’ın resimlerinden bazıları hoşuna gitmişti, gitti görüştü. Belki bazılarını satın aldı. Bilmiyorum. Ama bir noktada kendi çalışmalarından bahsetti ve Victor onları görmek istedi. Rinaldo’ya hoşuna gittiğini ve ona faydası olabilecek birkaç şey öğretebileceğini söyledi.</p>

  <p class="calibre1">Kadehini kaldırdı, kokladı, şarabını yudumladı ve dağlara baktı.</p>

  <p class="calibre1">Devam etmesi için tam onu kışkırtmak üzereyken, gülmeye başladı. Bitmesini bekledim.</p>

  <p class="calibre1">“Gerçek bir pislik," dedi sonra. “Ama yetenekli. Hakkını vermek lazım."</p>

  <p class="calibre1">"Ah, ne demek istiyorsun?" diye sordum.</p>

  <p class="calibre1">"Bir süre sonra kişisel güçlerin geliştirilmesinden bahsetmeye, yarı-aydınlanmış olanların oynamaya bayıldığı o dolambaçlı lafları kullanmaya başladı. Rinaldo’nun onun bir gizemci olduğunu, arkasında oldukça güçlü bir şey bulunduğunu bilmesini istiyordu. Sonra bunu doğru kişiye aktarmak istediğini ima etmeye başladı."</p>

  <p class="calibre1">Yine gülmeye başladı. O eğitimli fok balığının orijinal nesneyle o tarzda konuştuğunu düşününce ben de kıkırdadım.</p>

  <p class="calibre1">“Elbette, Rinaldo’nun zengin olduğunu fark ettiği içindi," diye devam etti. “Victor, her zamanki gibi, kendini ele verdi. Ancak Rinaldo ilgi göstermedi ve bundan bir süre sonra resim dersi almayı bıraktı. Ondan öğrenilecek her şeyi öğrendiğini hissediyordu. Ama daha sonra bundan bana bahsettiği zaman, adamın mükemmel bir kedi pençesi olabileceğini fark ettim. Öyle birinin gerçek gücün tadını alabilmek için her şeyi yapacağından emindim."</p>

  <p class="calibre1">Başımı salladım.</p>

  <p class="calibre1">“Sen ve Rinaldo onu ziyaret etmeye daha sonra mı başladınız? Aklını bulutlandırmak ve birkaç gerçek şey öğretmek için ona nöbetleşe mi gittiniz?"</p>

  <p class="calibre1">“Doğru sayılır," dedi kadın, “ama eğitiminin çoğuyla ben ilgilendim. Rinaldo genelde sınavlarına çalışmakla meşguldü. Ortalaması genellikle seninkinden yüksekti, değil mi?"</p>

  <p class="calibre1">“Notları genelde oldukça iyiydi," diye kabul ettim. “Sen Melman’a güç vermek ve onu bir araca çevirmekten bahsederken, amacını düşünmekten kendimi alamadım: Beni, özellikle renkli bir biçimde öldürmesi için hazırlıyordun onu."</p>

  <p class="calibre1">Gülümsedi.</p>

  <p class="calibre1">“Evet," dedi, “ama muhtemelen senin düşündüğün şekilde değil. Seni tanıyordu, kurban edilmende rol oynamak üzere eğitilmişti. Ama bunu denediği ve senin onu öldürdüğün gün kendi başına hareket etti. Böyle, yalnız hareket etmemesi için uyarılmıştı ve bedelini ödedi. Bunun sonucunda elde edeceğini düşündüğü güçleri paylaşmak yerine, hepsine sahip olmaya can atıyordu. Dediğim gibi tam bir pislikti."</p>

  <p class="calibre1">Konuşmaya devam etmesi için kayıtsız görünmeye çalışıyordum. Yemeğime devam etmek, öyle görünmenin en iyi yolu gibi görünüyordu. Ama bakışlarımı indirdiğim zaman çorba kasemin kaybolmuş olduğunu gördüm. Bir ekmek aldım, kırdım, yağ sürmek üzereydim ki, elimin titremekte olduğunu fark ettim. Bir an sonra bunun, kadını boğazlamak arzumdan kaynaklandığını fark ettim.</p>

  <p class="calibre1">Bu yüzden derin bir nefes aldım, gevşedim bir yudum daha şarap aldım. Önümde bir çerez tabağı belirdi, sarımsak ve muhtelif düş kırın bitki kokuları, sakin olmamı söylediler. Mandor’a başımı sallayarak teşekkür ettim ve Jasra da aynısını yaptı. Bir an sonra ekmeğime yağ sürdüm.</p>

  <p class="calibre1">Birkaç lokma sonra konuştum, “Anlamadığımı itiraf etmeliyim. Melman’ın benim ayinle öldürülmemde rol oynayacağını söyledin. Yalnızca rol mü?" dedim.</p>

  <p class="calibre1">Yarım dakika kadar yemek yemeyi sürdürdü, sonra bir gülümseme daha buldu.</p>

  <p class="calibre1">“Pas geçilemeyecek kadar iyi bir fırsattı," dedi sonra, “Julia’yla ayrıldığınız zaman kız gizemciliğe ilgi duymaya başladı. Victor’la birlikte ona ulaşabileceğimizi, adamın onu eğitmesini sağlayabileceğimizi, birkaç basit şey öğretip, ayrılışınızdan duyduğu mutsuzluktan faydalanabileceğimizi, bunu gerçek bir nefrete dönüştürüp, kurban edilme zamanın geldiğinde boğazını onun kesmesini sağlayabileceğimizi gördüm."</p>

  <p class="calibre1">Aslında çok lezzetli olan bir şeyle boğulur gibi oldum.</p>

  <p class="calibre1">Sağ elimin yanında üstü buğulu, kristal bir su kadehi belirdi. Alıp ağzımdakileri yuttum. Bir yudum daha aldım.</p>

  <p class="calibre1">“Ah, bu tepki bile tek başına her şeye değer," diye yorum yaptı Jasra. “Bir zamanlar âşık olduğun birinin celladın olmasında intikama tat veren bir şeyler olduğunu itiraf etmelisin."</p>

  <p class="calibre1">Göz ucuyla Mandor’un başını sallamakta olduğunu gördüm.</p>

  <p class="calibre1">Haklı olduğunu kabul etmek zorundaydım.</p>

  <p class="calibre1">“Bunun iyi bir intikam planı olduğunu kabul etmeliyim," dedim. “Rinaldo bu kısmına katılıyor muydu?"</p>

  <p class="calibre1">"Hayır, ikiniz o sırada dost olmuştunuz. Seni uyaracağından korkuyordum."</p>

  <p class="calibre1">Bir dakika kadar bunu düşündüm, sonra, “Yolunda gitmeyen ne oldu?" diye sordum.</p>

  <p class="calibre1">“Asla tahmin edemeyeceğim tek şey," dedi. “Julia’da gerçekten yetenek vardı. Victor’un verdiği birkaç dersten sonra resim yapmak dışında her konuda adamı geçti. Lanet olsun! Belki resim de yapıyordur. Bilmiyorum. Kendime bir koz ası bulmuştum, hem de oyuna kendi kendine katılmıştı."</p>

  <p class="calibre1">Ürperdim. Bağevi’nde, Vinta Bayle’nin bedenindeki <i class="calibre6">ty’iga</i> ile yaptığım konuşmayı hatırladım. “Julia istediği yetenekleri geliştirdi mi?" diye sormuştu bana. Bilmediğimi söylemiştim. O belirtileri hiç göstermediğini söylemiştim... Ve bundan kısa zaman sonra süpermarketin park yerinde karşılaşmamızı, oturmasını söylediği ve bir daha hiç kıpırdamayan köpeği hatırlamıştım... Bunu hatırlamıştım, ama...</p>

  <p class="calibre1">“Peki sen yeteneği olduğuna dair herhangi bir belirti gördün mü?" dedi Jasra.</p>

  <p class="calibre1">Olayların neden böyle geliştiğini anlamaya başlarken, “Gördüğümü söyleyemem," diye yanıt verdim, “Hayır, böyle bir şey söyleyemem."</p>

  <p class="calibre1">...Baskin-Robbins’te olduğu gibi, dondurma külahtan dudağa varana kadar tadını değiştirmişti. Ya da şemsiyesi olmadığı halde kuru kaldığı fırtına...</p>

  <p class="calibre1">Jasra şaşkınlıkla kaşlarını çattı ve gözlerini kısarak bana baktı. “Anlamıyorum," dedi. “Bilseydin onu kendin eğitebilirdin. Sana âşıktı. Zorlu bir ekip olurdunuz."</p>

  <p class="calibre1">İçten içe kıvrandım. Haklıydı ve şüphelenmiştim, hatta belki de biliyordum, ama baskı altında tutuyordum. Muhtemelen başlangıcını, o gölge yürüyüşüyle, kişisel enerjilerimle ben tetiklemiştim...</p>

  <p class="calibre1">"Bu zor bir konu," dedim, “ve çok kişisel."</p>

  <p class="calibre1">“Ah. Aşk meseleleri benim için ya çok basittir, ya da tamamen anlaşılmaz," dedi. “Ortası yok gibidir."</p>

  <p class="calibre1">“Biz basit diyelim," dedim ona. “Belirtileri fark ettiğim zaman zaten ayrılıyorduk ve bir gün benim üzerimde deney yapabilecek bir eski sevgilinin güçlerini arttırma arzusu hissetmedim."</p>

  <p class="calibre1">“Bu anlaşılır bir şey," dedi Jasra. “Hem de çok. Ve son derece ironik."</p>

  <p class="calibre1">“Gerçekten öyle," dedi Mandor ve bir hareketle önümüzde dumanı tüten daha fazla tabak belirmesini sağladı. “Entrika hikayeleri ve psikolojinin derinliklerine dalmadan önce, biraz yabani pirinç ve birkaç kuşkonmaz ucuyla Mouton Rothschild’e yatırılmış bıldırcın göğsü denemenizi isterim."</p>

  <p class="calibre1">Gerçeğin başka bir katmanını göstererek, onu çalışmalarına başlamaya ittiğimi fark etmiştim. Ve ona kendim hakkındaki gerçeği söyleyecek kadar güvenmediğimden onu kendimden uzaklaştırmıştım. Herhalde bu güvenme yeteneğim kadar sevme yeteneğim hakkında da bir fikir veriyordu. Ama baştan beri böyle hissetmiştim. Bir şey daha vardı. Dahası vardı...</p>

  <p class="calibre1">"Bu çok lezzetli," diye düşüncesini açıkladı Jasra.</p>

  <p class="calibre1">“Teşekkür ederim." Mandor bir havalandırma numarası kullanmak yerine ayağa kalktı, masanın çevresinde dolaştı ve kadının kadehini elleriyle doldurdu. Bunu yaparken sol elinin parmaklarının hafifçe kadının çıplak omzuna sürtündüğünü fark ettim. Aklına sonradan gelmiş gibi benim kadehime de etrafa sıçratarak biraz şarap döktü ve yerine döndü.</p>

  <p class="calibre1">“Aniden berraklaşan karanlık camda kendi iç gözlemime devam ederken, “Evet, mükemmel," dedim.</p>

  <p class="calibre1">Bir şey hissetmiştim, baştan beri bir şeyden şüphelenmiştim, artık biliyordum. Gölge yürüyüşümüz sık sık onun yoluna serdiğim yalnızca bir dizi küçük, harikulade doğaçlama sınavdan biriydi. Onu hazırlıksız yakalamak, onun şey olduğunu açığa çıkarmak. Ne olduğunu? Eh, potansiyel bir büyücü. Ee?</p>

  <p class="calibre1">Çatal bıçağımı kenara bıraktım ve gözlerimi ovaladım. Buna yakın bir şeydi, ama uzun zamandır kendimden saklıyordum...</p>

  <p class="calibre1">Jasra’nın, “Bir şey mi oldu, Merlin?" diye sorduğunu duydum.</p>

  <p class="calibre1">“Hayır. Sadece biraz yorgun olduğumu fark ettim," dedim. "Her şey yolunda."</p>

  <p class="calibre1">Bir büyücü. Yalnızca potansiyel bir büyücü değil. Korkuyu gömmüştüm ve şimdi anlıyordum ki, beni öldürmek için yapılan 30 Nisan girişimlerinin arkasında o vardı ve ben bunu baskı altına almış, onu sevmeye devam etmiştim. Neden? Bildiğim ve aldırmadığım için mi? Nimue’m o olduğu için mi? Olası katilime âşık olduğum ve kendimden kanıt gizlediğim için mi?</p>

  <p class="calibre1">Yalnızca akılsızca sevmekle kalmadığım, peşimde dolaşan, bana sırıtan, dilediğim an onunla işbirliği yapacağım kocaman bir ölüm dileğim olduğu için mi?</p>

  <p class="calibre1">"Ben iyiyim," dedim. “Gerçekten bir şey yok."</p>

  <p class="calibre1">Bu, dedikleri gibi, en kötü düşmanımın kendim olduğu anlamına mı geliyordu? Umarım değildir. Hayatım onca dış kaynaklı etkene de bağlıyken terapiye girmeye gerçekten zamanım yok.</p>

  <p class="calibre1">"Düşüncelerine bir peni veririm," dedi Jasra tatlı tatlı.</p>
</body>
</html>
