<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h2 class="calibre9"><span class="uline"><b class="calibre3">Bölüm 8</b></span></h2>

  <p class="calibre1">O yaklaşırken ayağa kalktım. Bir çakal olduğunu görebiliyordum, iri bir çakal, gözlerini gözlerime dikmiş.</p>

  <p class="calibre1">"Biraz erkencisin," dedim. “Yalnızca dinleniyordum."</p>

  <p class="calibre1">Güldü.</p>

  <p class="calibre1">"Yalnızca bir Amber Prensi görmek için geldim," dedi hayvan. “Başka herhangi bir şey ikramiye olur."</p>

  <p class="calibre1">Yine güldü. Ben de öyle.</p>

  <p class="calibre1">"O zaman gözlerine şölen çek. Başka herhangi bir şey istersen, yeterince dinlendiğimi göreceksin."</p>

  <p class="calibre1">"Hayır, hayır," dedi çakal. “Ben Amber Soyu’nun hayranıyım. Ve Kaos Soyu’nun da. Kraliyet kanı beni cezbeder, Kaos Prensi. Savaş da öyle."</p>

  <p class="calibre1">"Bana sıra dışı bir unvan verdin. Kaos Sarayları ile bağlantım soyağacından öteye geçmiyor."</p>

  <p class="calibre1">"Kaos’un gölgelerinden geçen Amber imgelerini düşünüyorum. Amber imgelerinin üzerinde sürüklenen Kaos dalgalarını düşünüyorum. Ama Amber’in temsil ettiği düzenin yüreğinde kaotik bir aile var, tıpkı Kaos Soyu’nun sakin ve durgun olması gibi. Ama çatışmalarınız kadar bağlarınız da var."</p>

  <p class="calibre1">"Şu anda," dedim, “paradoks avı ve sözcük oyunları ile ilgilenmiyorum. Kaos Sarayları’na ulaşmaya çalışıyorum. Yolu biliyor musun?"</p>

  <p class="calibre1">"Evet," dedi çakal. “Leş kuşu uçuşuyla uzak değil. Gel, sana doğru yolu göstereyim."</p>

  <p class="calibre1">Döndü ve uzaklaşmaya başladı. Takip ettim.</p>

  <p class="calibre1">"Çok hızlı mı gidiyorum? Yorgun görünüyorsun."</p>

  <p class="calibre1">"Hayır. Devam et. Bu vadinin ötesinde, değil mi?"</p>

  <p class="calibre1">"Evet. Bir tünel var."</p>

  <p class="calibre1">Kumların, çakılların ve kum, sert zeminin üzerinde çakalı takip ettim. İki yanda da hiçbir şey yoktu. Biz yürürken sis seyreldi ve yeşilimsi bir renk aldı -şeritli gökyüzünün bir başka etkisi olduğunu düşündüm.</p>

  <p class="calibre1">Bir süre sonra seslendim, “Daha ne kadar var?"</p>

  <p class="calibre1">"Çok değil," dedi. “Yoruldun mu? Dinlenmek ister misin?"</p>

  <p class="calibre1">Konuşurken geriye döndü. Yeşilimsi ışık çirkin yüz hatlarına daha da korkunç bir görünüş vermişti. Ama bir rehbere ihtiyacım vardı; üstelik tırmanıyorduk ve bu doğru geliyordu.</p>

  <p class="calibre1">"Yakınlarda su var mı?" diye sordum.</p>

  <p class="calibre1">"Hayır. Epey geriye dönmemiz lazım."</p>

  <p class="calibre1">"Boş ver. Zamanım yok."</p>

  <p class="calibre1">Omuzlarını silkti, güldü ve yürümeye devam etti. Biz ilerlerken sis biraz açıldı ve alçak tepelerden bir diziye yaklaştığımızı gördüm. Asama dayandım ve hızımı kesmedim.</p>

  <p class="calibre1">Belki yarım saat boyunca devamlı tırmandık. Zemin kayalık olmuş, tırmanma açımız dikleşmişti. Derin derin nefesler aldığımı fark ettim.</p>

  <p class="calibre1">"Dur," diye seslendim çakala. “Artık dinlenmek istiyorum.</p>

  <p class="calibre1">Fazla uzak olmadığını söylediğini sanıyordum."</p>

  <p class="calibre1">"Bu çakal-merkezcilik için affet beni," dedi ve durdu. “Kendi doğal hızım temelinde düşündüm. Bu konuda hata yaptım, ama neredeyse geldik. İlerideki kayaların arasında. Neden orada dinlenmiyorsun?"</p>

  <p class="calibre1">"Tamam," diye yanıt verdim ve yine yürümeye başladım.</p>

  <p class="calibre1">Kısa süre sonra, bir dağın eteklerinde olduğunu fark ettiğim kayalık bir duvara ulaştık. Saçılmış kayaların arasında dolandık ve sonunda karanlığa giden bir açıklık bulduk.</p>

  <p class="calibre1">"İşte burası," dedi çakal. “Yol düzdür ve baş ağrıtan yan yollar yoktur. İçinden geç ve yolun açık olsun."</p>

  <p class="calibre1">"Teşekkür ederim," dedim. Bir anlığına dinlenme fikrini bir kenara bıraktım ve içeriye adım attım. “Bu makbule geçti."</p>

  <p class="calibre1">"Benim için bir zevkti," dedi arkamdan.</p>

  <p class="calibre1">Birkaç adım daha attım, ayaklarınım altında bir şey çatırdadı ve bir kenara tekmelediğimde takırdadı. Kolay kolay unutamayacağınız bir sesti. Yere kemikler saçılmıştı.</p>

  <p class="calibre1">Arkamdan yumuşak, hızlı bir ses geldi ve Grayswandir’i çekmeye zamanım olmadığını anladım. Bu yüzden asamı önümde kaldırıp savurarak döndüm.</p>

  <p class="calibre1">Asa hayvanın omzuna çarparak sıçrayışını bloke etti. Ama aynı zamanda beni geriye yuvarladı ve kemiklerin üzerine düşürdü. Çarpışma asayı elimden kopardı ve rakibimin düşüşünün bana tanıdığı salise el yordamı ile asayı aramak yerine Grayswandir’i çekmeye karar vermemi sağladı.</p>

  <p class="calibre1">Kılıcımı kınından çıkarmayı başardım, ama o kadar. Çakal ayağa kalkıp yine sıçradığında sırt üstü uzanmıştım ve silahımın ucu hâlâ soldaydı. Kabzayı tüm gücümle yüzüne indirdim.</p>

  <p class="calibre1">Darbenin şoku kolumdan omzuma yayıldı. Çakalın başı arkaya devrildi ve bedeni sola kıvrıldı. Kılıcın kabzasını iki elimle kavrayarak ucunu hemen öne çevirdim. Çakal hırlayarak bir kez daha üzerime atlarken sağ dizimin üzerinde doğrulmayı başardım.</p>

  <p class="calibre1">Hayvana nişan almayı başardığımı görür görmez ağırlığımı vererek kılıcı çakalın bedenine sapladım. Hızla geri çektim ve kapanan çenesinden uzaklaşmak için yuvarlandım.</p>

  <p class="calibre1">Çakal çığlık attı, kalkmaya çalıştı, yine devrildi. Ben düştüğüm yerde nefes nefese uzandım, kaldım. Asamı altımda hissettim ve yakaladım. Kalkan olarak kullanmak için öne getirdim ve sırtımı mağara duvarına vererek çekildim. Ama hayvan yine kalkmadı, can çekişerek yattı. Loş ışıkta, kustuğunu gördüm. Koku korkunçtu.</p>

  <p class="calibre1">Sonra gözlerini bana çevirdi ve kıpırtısız uzandı.</p>

  <p class="calibre1">"Bir Amber Prensi yemek hoş olacaktı," dedi yumuşak sesle. “Asil kanın tadını hep merak etmişimdir."</p>

  <p class="calibre1">Sonra gözler kapandı, nefesi durdu ve koku ile baş başa kaldım.</p>

  <p class="calibre1">Sırtımı duvardan ayırmadan, asam önümde, ayağa kalktım ve çakala baktım. Kılıcımı almaya kendimi ikna edene kadar uzun zaman geçti.</p>

  <p class="calibre1">Hızlı bir keşif bunun bir tünel değil, yalnızca bir mağara olduğunu gösterdi. Dışarı çıktığımda sis sararmıştı ve vadinin aşağılarından gelen bir esinti ile kıpırdanıyordu.</p>

  <p class="calibre1">Kayaya dayandım ve ne tarafa gideceğime karar vermeye çalıştım. Burada gerçek bir yol yoktu.</p>

  <p class="calibre1">Sonunda sola döndüm. O taraf daha dik gibi görünüyordu ve en kısa sürede sisin üzerine, dağlara çıkmak istiyordum.</p>

  <p class="calibre1">Asa hâlâ çok işime yarıyordu. Akan su sesi duymaya çalıştım, ama duyamadım.</p>

  <p class="calibre1">Devamlı yukarı tırmanarak çabalamaya devam ettim ve sis seyrelerek renk değiştirdi. Sonunda, geniş bir platoya doğru tırmandığımı gördüm. Platonun üzerindeki gökyüzünün çok renkli olduğunu ve çalkalandığını fark ettim.</p>

  <p class="calibre1">Arkamda keskin gök gürültüsü sesleri vardı, ama fırtınanın yerini hâlâ göremiyordum. Hızımı arttırdım, ama birkaç dakika sonra başını döndü. Durdum, nefes nefese yere oturdum.</p>

  <p class="calibre1">Bir başarısızlık duygusuna boğulmuştum. Platoya çıkmayı basarsam bile, fırtınanın üzerini süpürüp geçeceğini hissediyordum. Ellerimin ayası ile gözlerimi ovuşturdum. Başarmanın yolu yoksa devam etmenin ne anlamı vardı?</p>

  <p class="calibre1">Fıstık rengi sislerin arasından bir gölge hareket etti ve bana doğru alçaldı. Asamı kaldırdım, sonra gelenin yalnızca Hugi olduğunu gördüm. Fren yaparak ayaklarımın dibine kondu.</p>

  <p class="calibre1">"Corwin," dedi, “iyi yol geldin."</p>

  <p class="calibre1">"Ama yeterince iyi olmayabilir," dedim. “Fırtına yaklaşıyor gibi."</p>

  <p class="calibre1">"Öyle sanırım. Düşünüyordum ve senin de düşüncelerimden faydalanmanı..."</p>

  <p class="calibre1">"Eğer bana faydan olmasını istiyorsan," dedim, “sana ne yapacağım söyleyebilirim."</p>

  <p class="calibre1">"Nedir o?"</p>

  <p class="calibre1">"Geriye uç ve fırtınanın ne kadar uzakta olduğunu, ne kadar hızlı ilerlediğini gör. Sonra geri dön ve bana söyle."</p>

  <p class="calibre1">Hugi ayak değiştirdi. Sonra, “Tamam," dedi. Havalanarak, kuzeybatı olduğunu hissettiğim yöne doğru kanat çırptı.</p>

  <p class="calibre1">Asaya dayandım ve ayağa kalktım. Elimden geldiğince hızlı tırmanmaya devam etsem iyi olacaktı. Mücevher’den yine güç aldım ve güç içime kırmızı bir şimşek gibi çaktı.</p>

  <p class="calibre1">Ben yamacı tırmanırken Hugi’nin gittiği yönden nemli bir rüzgar yükseldi. Bir başka gök gürültüsü sesi daha geldi. Artık gürlemeler ve homurtular yoktu.</p>

  <p class="calibre1">Enerji akımından faydalanarak, birkaç yüz metre boyunca hızla tırmandım. Eğer kaybedeceksem, ilk önce tepeye çıksam iyi olacaktı. Nerede olduğumu görsem, deneyecek herhangi bir şey kalıp kalmadığını öğrensem iyi olacaktı.</p>

  <p class="calibre1">Tırmanırken gökyüzünü daha açık gördüm. En son baktığımdan bu yana oldukça değişmişti. Yarısı kesintisiz siyahlıktı ve diğer yarısı süzülen renk yığınları ile doluydu. Ve tüm semavi çanak tam tepemdeki bir noktanın çevresinde dönüyor gibiydi. Heyecanlanmaya başladım. Aradığım gökyüzü buydu,</p>

  <p class="calibre1">Kaos’a yolculuk ettiğim son seferde üzerimi örten gökyüzü buydu. Daha yükseğe çabaladım. Yüreklendirici bir şeyler söylemek istiyordum, ama boğazım fazla kurumuştu.</p>

  <p class="calibre1">Platonun kenarına yaklaşırken bir kanat sesi duydum ve</p>

  <p class="calibre1">Hugi aniden omzuma kondu.</p>

  <p class="calibre1">"Fırtına kıçından yukarı tırmanmak üzere," dedi. “Her an burada olabilir."</p>

  <p class="calibre1">Tırmanmaya devam ettim, düz zemine ulaştım ve kendimi yukarı çektim. Bir an durdum, derin derin nefes aldım. Rüzgar burayı sisten uzak tutmuş olmalıydı, çünkü yüksek, pürüzsüz bir düzlüktü ve uzaklara kadar gökyüzünü görebiliyordum.</p>

  <p class="calibre1">Uzak kenarın ötesini görebileceğim bir nokta bulmak için ilerledim. Ben hareket ederken, fırtına sesleri açıkça duyuldu.</p>

  <p class="calibre1">"Islanmadan burayı aşabileceğini sanmıyorum," dedi Hugi.</p>

  <p class="calibre1">"Bunun sıradan bir fırtına olmadığını biliyorsun," diye gakladım. “Öyle olsaydı, biraz su içebilme fırsatı için minnettar olurdum."</p>

  <p class="calibre1">"Biliyorum. Mecazi anlamda söylemiştim."</p>

  <p class="calibre1">Küfür kabilinden bir şeyler hırladım ve yürümeye başladım.</p>

  <p class="calibre1">Gökyüzü hâlâ çılgın peçe dansını yapıyordu, ama aydınlık yeterden de çoktu. Önümde ne uzandığını görebileceğim bir konum buldum, durdum ve asama dayandım.</p>

  <p class="calibre1">"Ne oldu?" diye sordu Hugi.</p>

  <p class="calibre1">Ama konuşamadım. Yalnızca platonun uzak ucundan sonra en az altmış kilometre uzanan ve bir başka dağ sırasının dibinde sona eren araziye işaret ettim. Ve solda, uzakta, kara yol uzanıyordu.</p>

  <p class="calibre1">"Arazi mi?" dedi. “Sana orada olduğunu söyleyebilirdim. Neden bana sormadın?"</p>

  <p class="calibre1">İnleme ve hıçkırık arası bir ses çıkardım ve yavaş yavaş yere çöktüm.</p>

  <p class="calibre1">Ne kadar öyle kaldım, emin değilim. Çılgına döndüğümü hissediyordum. Tam ortasında olası bir yanıt görüyordum, ama içimde bir şey ona karşı isyan ediyordu. Sonunda fırtınanın sesleri ve Hugi’nin gevezeliği ile kendime geldim.</p>

  <p class="calibre1">"Orayı aşamam," diye fısıldadım. “Yolu yok."</p>

  <p class="calibre1">"Başaramadığını söylüyorsun," dedi Hugi. “Ama öyle değil. Çabalamakta ne başarı ne de başarısızlık vardır. Bu yalnızca egonun yanılsamasıdır."</p>

  <p class="calibre1">Yavaş yavaş dizlerimin üzerinde doğruldum.</p>

  <p class="calibre1">"Başarısız olduğumu söylemedim."</p>

  <p class="calibre1">"Hedefine varamayacağını söyledin."</p>

  <p class="calibre1">Geriye, fırtına bana doğru tırmanırken çakan şimşeklere baktım.</p>

  <p class="calibre1">"Bu doğru, o şekilde yapamam. Ama eğer babam başarısız olduysa, Brand’in beni ancak kendisinin yapabileceğine ikna etmeye çalıştığı bir şeye teşebbüs etmeliyim. Yeni bir Desen yaratmalıyım ve bunu tam burada yapmalıyım."</p>

  <p class="calibre1">"Sen mi? Yeni bir Desen yaratmak mı? Eğer Oberon başaramadıysa, ayakta zor duran bir adam nasıl yapabilir? Hayır,Corwin. Geliştirebileceğin en büyük erdem teslimiyettir."</p>

  <p class="calibre1">Başımı kaldırdım ve asamı yere indirdim. Hugi gelip yanında durdu ve ona baktım.</p>

  <p class="calibre1">"Söylediğim hiçbir şeye inanmak istemiyorsun, değil mi?" dedim ona. “Ama fark etmez. Görüşlerimiz arasındaki uyuşmazlık aşılamaz. Ben arzuyu gizli kimlik, çabalamayı büyüme olarak görüyorum. Sen böyle görmüyorsun." Ellerimi öne uzattım ve dizlerime koydum. “Senin için en büyük iyilik Mutlak ile birlik ise, neden uçup, şimdi her şeyi silen Kaos biçimine bürünmüş olan ona katılmıyorsun? Eğer ben burada başarısız olursam, o Mutlak olacak. Bana gelince, içimde nefesim kaldığı sürece ona karşı bir Desen yaratmak için denemeye devam etmeliyim. Bunu yapıyorum, çünkü ben benim ve Amber kralı olabilecek adamım."</p>

  <p class="calibre1">Hugi başını eğdi.</p>

  <p class="calibre1">"Önce karga yediğini görmeyi tercih ederim," dedi ve güldü.</p>

  <p class="calibre1">Hızla uzandım, boynunu büktüm ve ateş yakacak zamanım olmasını diledim. O bunu fedakarlık gibi göstermeye çalışmıştı, ama ahlaki zaferin kime ait olduğunu söylemek zordu, çünkü ben bunu yapmayı zaten planlıyordum.</p>
</body>
</html>
