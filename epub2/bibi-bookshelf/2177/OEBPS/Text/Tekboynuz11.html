<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="calibre7"><span class="uline"><b class="calibre3">Bölüm 11</b></span></h3>

  <p class="calibre1">… Yağmurun olduğu yerde dolunun yokluğu hiç görülmüş müdür?...</p>

  <p class="calibre1">Birbirimizden ayrılıp ayağa kalktık. Hemen merdivenin en alt basamağına çöktüm. Metal eli omzumdan söküp almaya uğraştım... kan yoktu, ama belirmeye başlayan çürüklerin izleri görünüyordu. Sonra kolu yere attım. Sabahın ilk ışıkları, onun enfes ve tehditkâr görünümünü değiştirememişti.</p>

  <p class="calibre1">Ganelon ve Random yanıbaşıma dikildiler.</p>

  <p class="calibre1">"İyi misin, Corwin?"</p>

  <p class="calibre1">"Evet. İzin verin, bir soluklanayım."</p>

  <p class="calibre1">"Yiyecek getirmiştim," dedi Random. “Kahvaltıyı hemen burada yapabiliriz."</p>

  <p class="calibre1">"İyi fikir."</p>

  <p class="calibre1">Random erzakları çıkarırken, Ganelon, sağ çizmesinin ucuyla kesik kolu dürttü.</p>

  <p class="calibre1">"Bu şey de neyin nesi?" diye sordu.</p>

  <p class="calibre1">Başımı iki yana salladım.</p>

  <p class="calibre1">"Onu Benedict’in hayaletinden kesip aldım," dedim ona. "Anlayamadığım sebeplerden ötürü bana ulaşabiliyordu."</p>

  <p class="calibre1">Eğilip yerden aldı, tetkik etti.</p>

  <p class="calibre1">"Sandığımdan çok daha hafif," diye belirtti gözlemini.</p>

  <p class="calibre1">Onunla havayı tırmaladı. “Böyle bir elle karşındakini mahvedebilirsin."</p>

  <p class="calibre1">"Biliyorum."</p>

  <p class="calibre1">Parmakları hareket ettirdi.</p>

  <p class="calibre1">"Belki gerçek Benedict onu kullanabilir."</p>

  <p class="calibre1">"Belki," dedim. “Bunu ona vermek konusunda çelişkili fikirlere sahibim, ama haklı olabilirsin..."</p>

  <p class="calibre1">"Yaran nasıl?"</p>

  <p class="calibre1">Yavaşça yokladım.</p>

  <p class="calibre1">"Olanları düşününce, o kadar da kötü değil. Yavaş ve dikkatli olduğumuz sürece kahvaltının ardından ata binebilirim."</p>

  <p class="calibre1">"Güzel. Bak Corwin, Random yiyecekleri hazırlarken, sana bir sorum olacak; belki zamansız, ama ta en başından beri beni rahatsız edip duruyor."</p>

  <p class="calibre1">"Sor."</p>

  <p class="calibre1">"Peki, şu şekilde açıklayayım: Tamamen senden yanayım, yoksa burada olmazdım. Her ne olursa olsun, tahtını elde etmen için savaşacağım. Ama ne zaman tahta kimin geçeceğin den bahis açılsa, birileri ya öfkelenip konuyu kapatıyor, ya da lafı başka tarafa çekiyor. Sen yukarıdayken Random’ın yaptığı gibi. Senin, ya da diğerlerinin taht üzerindeki iddialarının neye dayandığını bilmek benim için vazgeçilmez bir şart değil, ama sürtüşmenin sebebini merak etmeden de yapamıyorum."</p>

  <p class="calibre1">İçimi çektim, bir süre sessizce oturdum.</p>

  <p class="calibre1">Sonra “Pekâlâ," dedim ve güldüm. “Pekâlâ, bizler bile bu konuda anlaşmaya varamazken, dışarıdan bakan birine vaziyet karmakarışık görünüyor olmalı. Benedict en büyüğümüzdür. Cymnea onun annesiydi. Babamıza iki oğul daha verdi... Osric ve Finndo. Sonra -nasıl söylemeli?- Faiella Eric’i doğurdu. Ardından, babamız Cymnea’yla olan evliliğinde bir kusur buldu ve başından itibaren geçersiz kıldı... eski gölgemde <i class="calibre6">ab initio</i> dediklerinden. Sıkı numaraydı doğrusu. Ama o kraldı."</p>

  <p class="calibre1">"Bu, çocukların hepsini gayri meşru yapmadı mı?"</p>

  <p class="calibre1">"Şey, onların durumunu daha belirsiz hale getirdi. Anladığım kadarıyla Osric ve Finndo bir hayli bozulmuşlardı, ama üzerinden çok geçmeden öldüler. Benedict ya onlar kadar sinirlenmemişti, ya da konuya daha ihtiyatlı yaklaşıyordu. Hiç sesini çıkarmadı. Babam, daha sonra Faiella’yla evlendi."</p>

  <p class="calibre1">"Peki, bu Eric’i meşru hale getirdi mi?</p>

  <p class="calibre1">"Eric’i oğlu olarak tanısaydı, öyle olacaktı. Ona oğluymuş gibi davranıyor, ama bu konuda resmî hiçbir girişimde bulunmuyordu. Bu, Cymnea’nın o devirlerde daha nüfuzlu olan ailesiyle arayı hoş tutma çabasıyla alakalıydı."</p>

  <p class="calibre1">"Yine de ona kendi oğlu gibi davrandıysa..."</p>

  <p class="calibre1">"AH! Ama daha sonra Llewella’yı resmen tanıdı. O da evlilik dışı doğmuştu, ama babam zavallı kızı çocuğu olarak kabul etmeye karar verdi. Eric’in tüm taraftarları, onun durumu üzerindeki etkisinden dolayı Llewella’dan nefret ettiler. Ben, evlilik bağı içinde, güvenli bir şekilde doğdum; bu, beni taht ta doğrudan hak iddia edebilecek ilk kişi yapıyor. Diğerlerine sorsan türlü uslamlamalarla karşılaşabilirsin, ama tümünün de bu gerçeklere dayanması gerekecektir. Her nasılsa, Eric öldüğü, Benedict de tahtla ilgilenmediği için eskisi kadar mühim görünmüyor... Ama durumum bu."</p>

  <p class="calibre1">"Anladım... sayılır," dedi. “Öyleyse bir şey daha soracağım...."</p>

  <p class="calibre1">"Nedir o?"</p>

  <p class="calibre1">"Sıradaki kim? Yani, sana bir şey olsa...?"</p>

  <p class="calibre1">Başımı iki yana salladım.</p>

  <p class="calibre1">"İşler şimdi çetrefilleşiyor işte. Sırada Caine vardı. O öldüğüne göre, sıra Clarissa’nın çocuklarına, kızıl saçlılara geçiyor. Önce Bleys’e, sonra Brand’e."</p>

  <p class="calibre1">"Clarissa mı? Annene ne oldu?"</p>

  <p class="calibre1">"Doğum yaparken öldü. Doğurduğu çocuk Deirdre’ydi. Babam, annemin ölümünden sonra yıllarca evlenmedi. Evlendiğinde de karısı, ta güneydeki gölgelerden birinden gelme, kızıl saçlı bir kaltaktı. Onu asla sevmedim. Babam bir süre sonra yine eskisi gibi davranmaya başladı ve gözünü dışarı dikti. Rebma’da Llewella’nın doğumundan sonra bir kez barıştılar, sonuç Brand’di. Nihayet boşandıklarında, sırf Clarissa’ya nispet olsun diye Llewella’yı resmen çocuğu olarak tanıdı. En azından ben böyle yaptığını düşünüyorum."</p>

  <p class="calibre1">"Demek bayanları taht hesabına dahil etmiyorsunuz?"</p>

  <p class="calibre1">"Hayır. Ne tahta uygunlar, ne de ilgileniyorlar. Ama onları da sayacak olsaydım, Bleys’ten önce Fiona, sonra Llewella gelirdi. Clarissa’nın veletlerinden sonra sıra Julian, Gerard ve Random’a geçerdi, tam bu dizilişle. Pardon, Julian’dan önce Flora olacaktı. Evlilik bilgileri daha da karmaşık, ama hiç kimse bu son sıralamaya itiraz etmeyecektir. Sen de böyle bil."</p>

  <p class="calibre1">"Memnuniyetle," dedi. “Yani sen ölürsen sıra Brand’de, öyle mi?"</p>

  <p class="calibre1">"Eh... Bir hain olduğunu kendi ağzıyla itiraf etti ve tüm şimşekleri üzerine çekiyor. Şu anki haliyle diğer kardeşlerin ona göz yumacağına inanmıyorum. Ama vazgeçtiğini de kesinlikle düşünmüyorum."</p>

  <p class="calibre1">"Ama onun alternatifi Julian."</p>

  <p class="calibre1">Omuz silktim.</p>

  <p class="calibre1">"Julian’ı sevmemem, onun tahta uygun olmadığı anlamına gelmez. Aslını istersen, çok etkili mutlak bir hükümdar olabilir."</p>

  <p class="calibre1">"Bunu ispat etmek için seni bıçakladı ya," diye seslendi</p>

  <p class="calibre1">Random. “Gel de bir şeyler ye."</p>

  <p class="calibre1">"Hâlâ öyle olmadığını düşünüyorum," dedim ayağa kalkıp yemeğe yönelerek. “Her şeyden önce, oraya nasıl gidebileceğini aklım almıyor. İkincisi, onun yaptığı gün gibi ortada olurdu. Üçüncüsü, eğer yakın gelecekte ölürsem, tahta kimin çıkacağı Benedict’in iki dudağının arasında olacak. Bunu herkes biliyor. O hepimizden büyük, akıllı ve güçlü. Ortaya çıkıp da 'Topunuzun canı cehenneme, ben Gerard’ı destekliyorum,' derse, hiç kimse ağzını bile açamaz."</p>

  <p class="calibre1">"Ya Benedict kendi statüsünü yeniden belirlemeye ve tahta kendisi geçmeye karar verirse?"</p>

  <p class="calibre1">Yere oturup, Random’ın doldurduğu teneke kapları aldık.</p>

  <p class="calibre1">"İsteseydi, bunu çok daha önceleri yapabilirdi," dedim. "Hükümsüz bir evliliğin meyvelerine bakmanın birkaç yolu vardır ve o en iyisini tercih edecektir. Osric ve Finndo yargıya varmakta acele edip olaya en kötü gözle baktılar. Benedict böyle yapmayacak kadar akıllıydı. Bu yüzden... ihtimal dahilindedir. Ama pek muhtemel olmadığını söyleyebilirim."</p>

  <p class="calibre1">"Öyleyse -olayların normal akışıyla- başına bir şey gelse, tahta kimin çıkacağı tamamen muallakta, değil mi?"</p>

  <p class="calibre1">"Tamamen."</p>

  <p class="calibre1">"Peki, Caine neden öldürüldü?" diye sordu Random. Sonra dolu ağzıyla kendisi yanıtladı. “Böylece senin icabına baktıklarında, sıra dosdoğru Clarissa’nın çocuklarına geçecekti. Bleys’in hâlâ yaşıyor olabileceğini düşünüyorum, sırada o var. Cesedi asla bulunamadı. Tahminim şu: Saldırınız sırasında kozlayıp Fiona’nın yanına kaçtı ve senin Eric’in ellerinde öleceğini umarak, güçlerini yeniden toparlamak için Gölge’ye döndü. Şimdi tekrar harekete geçmeye hazır. Bu yüzden Caine’i öldürdüler, seni de öldürmeye kalkıştılar. Eğer kara yol ordusuyla işbirliği içindelerse, o taraftan bir saldırı daha gelmesini sağlayabilirler. Sonra da senin yaptığın şeyin aynısını yaparlar. Son dakikada ortaya çıkıp saldırganları bozguna uğratır ve şehre girerler. Ve Bleys de orada olacaktır, sıradaki ve en güçlü kişi olarak. Bu kadar basit. Ne var ki yaşadın, Brand de geri getirildi. Eğer Brand’in Fiona’yı suçlamasını ciddiye alacaksak -ki almamamız için hiçbir sebep göremiyorum- bu, onların orijinal programına uyuyor."</p>

  <p class="calibre1">Başımı sallayarak ona katıldım.</p>

  <p class="calibre1">"Olabilir," dedim. “Ben de tamı tamına bunları sordum Brand’e. Olabileceğini kabul etti, ama Bleys’in hâlâ yaşayıp yaşamadığına dair hiçbir bilgisi olmadığını söyledi. Şahsen onun yalan söylediğini düşünüyorum."</p>

  <p class="calibre1">"Neden?"</p>

  <p class="calibre1">"Hapsedilmesinin ve canına kastedilmesinin intikamını, benim haricimde tahta giden yolu kapatan tek kişinin ortadan kaldırılmasıyla birleştirmek istiyor olabilir. Sanırım benim şu an kurmakta olduğu, kara yolla ilgili bir tertipte ortadan kalkacağımı umuyor. Kendi entrikasının ve kara yolun yok edilişi, özellikle de ödediği kefaretin ardından onu gayet masum gösterecektir. Belki o zaman taht için bir fırsatı olacak... ya da olacağını sanıyor."</p>

  <p class="calibre1">"Demek sen de Bleys’in hâlâ hayatta olduğunu düşünüyorsun?"</p>

  <p class="calibre1">"Sadece bir his," dedim. “Ama evet, öyle düşünüyorum."</p>

  <p class="calibre1">"Rakiplerimizin güçleri nelerdir?"</p>

  <p class="calibre1">"Yüksek eğitimin kazandırdıkları," dedim. “Hepimiz Gölge’de türlü tutkular peşinde koşarken Fiona ve Brand, Dworkin’in yanındaydılar. Dolayısıyla ilkeleri bizden daha iyi kavramış gözüküyorlar. Gölge ve onun ötesindekiler, Desen ve Koz kartları hakkında bizden fazlasını biliyorlar. Brand bu sayede sana mesaj gönderebilmeyi başardı."</p>

  <p class="calibre1">Düşünüp, “İlginç bir fikir..." dedi Random. “Sence ondan yeterince şey öğrendiklerini hissettiklerinde Dworkin’i de saf dışı bırakmış olabilirler mi? Bu bazı şeylerin gizli kalmasını sağlardı, özellikle de babamıza bir şey olursa."</p>

  <p class="calibre1">"Bu aklıma gelmemişti," dedim.</p>

  <p class="calibre1">Acaba Dworkin’in zihnini etkileyecek bir şey yapmış olmaları mümkün müydü? Onu en son gördüğüm halde bırakacak bir şey. Eğer öyleyse, onun bir yerlerde hâlâ yaşadığından haberleri var mıydı? Yoksa onu tümüyle ortadan kaldırdıklarını mı sanmışlardı?</p>

  <p class="calibre1">"Evet, ilginç bir fikir," dedim. “Sanırım mümkün olabilir."</p>

  <p class="calibre1">Güneş ağır ağır tırmandı ve yemek beni kendime getirdi.</p>

  <p class="calibre1">Sabahın ışığıyla birlikte Tir-na Nog’th’dan eser kalmamıştı.</p>

  <p class="calibre1">Şehre ait anılarım daha şimdiden soluk bir aynadaki yansımalara dönüşmüştü. Ganelon, orada geçirdiğim vaktin diğer kanıtı olan kolu yerden aldı ve Random tabak çanakla birlikte onu da kaldırdı. Güneş ışığında ilk üç basamak merdivenden çok, devrilmiş kayaları andırıyordu.</p>

  <p class="calibre1">Random başıyla işaret etti.</p>

  <p class="calibre1">"Aynı yoldan mı döneceğiz?" diye sordu.</p>

  <p class="calibre1">"Evet," dedim ve atlarımıza bindik.</p>

  <p class="calibre1">Kolvir’in etrafından güneye kıvrılan bir patikadan gelmiştik. Uzun, ama zirveyi aşana kıyasla daha az engebeli bir yoldu. Böğrüm itiraz edince kendimi şımartmaya karar vermiştim.</p>

  <p class="calibre1">Böylece Random önümde, Ganelon arkamda, tek sıra halinde sağa doğru ilerledik. Yol hafifçe yukarı meyillendi, sonra tekrar aşağı döndü. Hava serindi, ağaç ve nemli toprak kokusunu taşıyordu. Bu yükseklikte, o çıplak yerde alışılmadık bir şeydi. Buna çok aşağılardaki ormandan kopup gelen esintilerin neden olduğunu düşündüm.</p>

  <p class="calibre1">Atları, yokuşu kendi normal hızlarıyla inmeye bırakıp bir sonraki yükseltiyi tırmanmaya koyulduk. Zirveye yaklaşırken</p>

  <p class="calibre1">Random’ın atı kişneyip gerilemeye başladı. Random atı hemen sakinleştirdi, etrafıma bakındığımda hayvanı ürkütmüş olabilecek hiçbir şey göremedim.</p>

  <p class="calibre1">Zirveye vardığında, Random yavaşladı ve “Şu gündoğumuna bir bakın hele," diye seslendi.</p>

  <p class="calibre1">Bunu yapmamak çok zordu, ama bu gerçeği dile getirmedim. Random’ın bitki örtüsüne, yer şekillerine ya da ışığa bakıp da duygulandığı çok nadirdi.</p>

  <p class="calibre1">Tepeyi tırmanınca az daha dizginlere asılacaktım, çünkü güneş fantastik bir altın toptu sanki. Olması gerekenden yarı yarıya küçüktü ve tuhaf rengi daha önce gördüğüm hiçbir şeye benzemiyordu. Bir sonraki yükseltinin üzerinden görünen okyanus şeridine harika şeyler yapıyordu ve göğün, bulutların rengi gerçekten dikkate değerdi. Yine de durmadım, çünkü ani parlaklık neredeyse acı vericiydi.</p>

  <p class="calibre1">"Haklısın," diye seslendim onu bir sonraki inişe doğru takip ederken. Arkamdan, Ganelon homurdanıp, bizi onaylayan bir küfür salladı.</p>

  <p class="calibre1">Gözlerimi kırpıştırarak manzaranın etkilerinden kurtulduktan sonra, bu küçük çukurda gökyüzüne uzanan bitki örtüsünün, anımsadığımdan çok daha yoğun olduğu gözüme takıldı.</p>

  <p class="calibre1">Birkaç bodur ağaç ve yer yer yosun olduğunu sanmıştım, ama etrafta hatırladığımdan daha büyük düzinelerce ağaç vardı; yer yer ot öbekleri ve taşların dış hatlarını yumuşatan sarmaşıklarla yemyeşildi. Yine de dönüşümden beri bu yerden yalnızca alaca karanlıkta geçmiştim. Şimdi düşünüyordum da, daha önce burnuma gelen ıtırların kaynağı belki de burasıydı.</p>

  <p class="calibre1">İçinden girdiğimiz sırada çukur hatırladığımdan daha da geniş gözüküyordu. Geçip, bir kez daha tırmanmaya koyulduğumuzda bundan emindim.</p>

  <p class="calibre1">"Random," diye seslendim, “burası yakın zamanda değişti mi?"</p>

  <p class="calibre1">"Söylemesi zor," diye yanıtladı. “Eric dışarı çıkmama pek izin vermiyordu. Biraz büyümüş gibi görünüyordu."</p>

  <p class="calibre1">"Daha büyük... daha geniş."</p>

  <p class="calibre1">"Evet, öyle. Ben de sadece hayalgücümden kaynaklanıyor sanıyordum."</p>

  <p class="calibre1">Bir sonraki tepeye vardığımızda gözlerim kamaşmadı, çünkü bu sefer yapraklar ve dallar ağacın önünü kesiyordu. Önümüzdeki alanda geride bıraktığımızdan çok daha fazla ağaç vardı... daha büyük ve birbirlerine daha yakınlardı. Dizginleri çekip durduk.</p>

  <p class="calibre1">"Bunu hiç hatırlamıyorum," dedi Random. “Gece geçtiğimizde bile dikkatimizi çekerdi. Yanlış sapmış olmalıyız."</p>

  <p class="calibre1">"Bu nasıl olabilir, bilmiyorum. Yine de nerelerde olduğumuzu biliyoruz. Geri dönüp en başından başlamaktansa, ilerlemeyi yeğlerim. Amber’in çevresindeki koşullara karşı da gözümüzü dört açmalıyız."</p>

  <p class="calibre1">"Doğru."</p>

  <p class="calibre1">Aşağı, ormana doğru yöneldi. Onu izledik.</p>

  <p class="calibre1">"Bu yükseklikte böyle bir bitki örtüsü görülmedik bir şey," diye seslendi arkaya.</p>

  <p class="calibre1">"Toprak da bildiğimden daha fazla."</p>

  <p class="calibre1">"Galiba haklısın."</p>

  <p class="calibre1">Ağaçların arasına girdiğimizde yol sola kıvrıldı. Doğru yoldan böyle sapmak için hiçbir neden göremiyordum. Ama yoldan ayrılmadık ve bu da mesafe yanılsamasına katkıda bulundu. Ardından yol tekrar sağa döndü. Geri döndüğümüzde şahit olduğumuz manzara tuhaftı. Ağaçlar daha da uzun görünüyorlardı ve artık öyle sıklaşmışlardı ki, aralarında geçiş arayan gözü aldatıyorlardı. Yol bir kez daha döndüğünde genişlemişti ve uzunca bir mesafe boyunca dümdüz uzanıyordu. Aslına bakarsanız gereğinden uzun bir mesafe boyunca. Bizim koruluk küçük vadimiz bu kadar geniş değildi.</p>

  <p class="calibre1">Random yine durdu.</p>

  <p class="calibre1">"Kahretsin, Corwin! Bu çok anlamsız!" dedi. “Bir numara çevirmiyorsun, değil mi?"</p>

  <p class="calibre1">"İsteseydim de yapamazdım," dedim. “Kolvir’in hiçbir yerinde Gölge’yi yönlendirmeyi başaramamışımdır. Burada hiçbir işe yaramaması gerekir."</p>

  <p class="calibre1">"Ben de hep öyle bilirdim. Amber Gölge’yi yaratır ama onun bir parçası değildir. Bundan hiç hoşlanmadım. Sence geri dönelim mi?"</p>

  <p class="calibre1">"İçimde geldiğimiz yolu tekrar bulamayacağımıza dair bir his var," dedim. “Bunun bir sebebi olmalı ve onu bilmek istiyorum."</p>

  <p class="calibre1">"Bana tuzak olabilirmiş gibi geliyor."</p>

  <p class="calibre1">"Öyle olsa bile," dedim.</p>

  <p class="calibre1">Başıyla onayladı ve artık daha görkemli olan ağaçların altında, o gölgelik yoldan aşağı sürdük atlarımızı. Çevremizdeki orman sessizdi. Yer düz, yol doğruydu. Yarı bilinçli bir kararla atlarımızı hızlandırdık.</p>

  <p class="calibre1">Beş dakika boyunca hiç konuşmadık. Sonra Random, “Corwin, bu Gölge olamaz," dedi.</p>

  <p class="calibre1">"Niye?"</p>

  <p class="calibre1">"Etkilemeye çalışıyorum ama hiçbir şey olmuyor. Sen denedin mi?"</p>

  <p class="calibre1">"Hayır."</p>

  <p class="calibre1">"Neden bir denemiyorsun?"</p>

  <p class="calibre1">"Pekâlâ."</p>

  <p class="calibre1">Hemen şu ağacın arkasında bir kaya, şu çalıların içinde kıvrılan, çatı şeklinde sabah sisi... Göğün bir parçası görünmeli, üzerinde tüy gibi tek bir bulutla... Sonra kopmuş bir ağaç dalı olsun, yanında mantarlardan bir merdiven... Üzerinde kir tabakası yüzen bir su birikintisi... Bir kurbağa... Düşen tüyler, havada uçuşan tohumlar... Şöyle kıvrılan bir dal...</p>

  <p class="calibre1">Yolumuzun üzerinde yeni açılmış, üzerinde derin izler olan bir patika daha, tüyün düşmesi gereken yerin hemen ilerisin de...</p>

  <p class="calibre1">"Bir işe yaramıyor," dedim.</p>

  <p class="calibre1">"Eğer Gölge değilse nedir bu?"</p>

  <p class="calibre1">"Başka bir şeydir elbette."</p>

  <p class="calibre1">Başını iki yana salladı ve kılıcının kınında gevşek durup durmadığını bir daha kontrol etti. Kendiliğimden aynısını yaptım. Hemen ardından, arkamdan Ganelon’un kılıcından gelen küçük şıkırtıyı işittim.</p>

  <p class="calibre1">Yol ileride daralmaya başladı, çok geçmeden sağa sola kıvrılır oldu. Bir kez daha yavaşlamak zorunda kaldık ve ağaçlar daha da alçalan dallarıyla bizi sıkıştırdılar. Yol bir patikaya dönüştü. Kıvrıldı, büküldü, nihayet bir dönemecin ardından sona erdi.</p>

  <p class="calibre1">Random eğilerek bir dalın altından geçti, sonra elini kaldırıp durdu. Yanına geldik. Görebildiğim kadarıyla patikanın ileride tekrar başladığını gösteren hiçbir iz yoktu. Arkaya baktığımda da patikadan geriye kalan hiçbir şey göremedim.</p>

  <p class="calibre1">"Şimdi önerileri sıralayın," dedi. “Bırakın nerede olduğumuzu, nereden geldiğimizi, nereye gittiğimizi bile bilmiyoruz.</p>

  <p class="calibre1">Benim önerim buradan kaçmak. Bildiğimiz en hızlı yöntemle uzaklaşalım."</p>

  <p class="calibre1">"Koz Kartları mı?" diye sordu Ganelon.</p>

  <p class="calibre1">"Evet. Ne dersin, Corwin?"</p>

  <p class="calibre1">"Tamam. Ben de bunu sevmedim ve yapacak daha iyi bir şey gelmiyor aklıma. Haydi."</p>

  <p class="calibre1">"Kimi deneyeyim?" diye sordu destesini kabından çıkararak. “Gerard’ı mı?"</p>

  <p class="calibre1">"Evet."</p>

  <p class="calibre1">Kartlarını karıştırdı, Gerard’ın kartını buldu, ona baktı. Biz de ona baktık. Zaman geçti.</p>

  <p class="calibre1">"Ona ulaşamıyorum," diye duyurdu sonunda.</p>

  <p class="calibre1">"Benedict’i dene."</p>

  <p class="calibre1">"Tamam."</p>

  <p class="calibre1">Aynı gösteri tekrarlandı. Bağlantı yoktu.</p>

  <p class="calibre1">"Deirdre’yi dene," dedim, kendi destemi çıkarıp onun Koz Kartı’nı bularak. “Ben de sana katılacağım. İkimizin denemesi fark yaratacak mı, göreceğiz."</p>

  <p class="calibre1">Tekrar ve tekrar.</p>

  <p class="calibre1">"Hiçbir şey olmuyor," dedim uzun bir çabanın ardından.</p>

  <p class="calibre1">Random iki yana salladı başını.</p>

  <p class="calibre1">"Koz Kartlarında bir tuhaflık fark ettin mi?" diye sordu.</p>

  <p class="calibre1">"Evet, ama ne olduğunu bilmiyorum. Gerçekten de değişik geldiler bana."</p>

  <p class="calibre1">"Benimkiler bir zamanlar sahip oldukları soğukluğu yitirmiş gibiler," dedi.</p>

  <p class="calibre1">Kendi destemi yavaşça karıştırdım. Parmak uçlarımı kartların üzerinde gezdirdim.</p>

  <p class="calibre1">"Evet, haklısın," dedim. “Farklılık bu. Ama tekrar deneyelim. Mesela, Flora'yı."</p>

  <p class="calibre1">"Tamam."</p>

  <p class="calibre1">Sonuç yine aynıydı. Llewella’da, Brand’de de...</p>

  <p class="calibre1">"Neyin yolunda gitmediğine dair bir fikrin var mı?" diye sordu Random.</p>

  <p class="calibre1">"En ufak bir fikrim bile yok. Hepsi birden bizi engelliyor olamazlar. Hepsi ölmüş de olamaz... Ah, bu olabilir aslında. Ama çok düşük bir ihtimal. Bir şey Koz Kartlarını etkilemiş görünüyor, hepsi bu. Bunu yapabilecek bir şeyi ise hiç görmedim."</p>

  <p class="calibre1">"Eh, yüzde yüz garantili değiller," dedi Random, “üreticinin beyanına göre."</p>

  <p class="calibre1">"Bilmediğim ne biliyorsun?"</p>

  <p class="calibre1">Güldü.</p>

  <p class="calibre1">"İnsan yaşının kemale erdiğini ve Desen’i yürüdüğünü hiç unutmaz," dedi. “Sanki geçen yıl olmuş gibi gözümün önün de. Başardığımda -zafer ve heyecan duygusuyla kıpkırmızı kesilmiştim- Dworkin bana ilk Koz destemi sundu ve kullanımını gösterdi. Her yerde işe yararlar mı, diye sorduğumu tüm netliğiyle hatırlıyorum. Verdiği yanıtı da... 'Hayır,' demişti. 'Ama senin hayatın boyunca gideceğin her yerde işe yarayacaklardır.' Beni hiç sevmezdi, biliyorsun."</p>

  <p class="calibre1">"Ona bu sözle neyi kastettiğini sordun mu?"</p>

  <p class="calibre1">"Evet ve bana şöyle dedi, 'Kartların sana hizmet edemeyeceği bir düzeye varabileceğinden şüpheliyim. Neden şimdi gidip oynamıyorsun?' Öyle de yaptım. Koz Kartlarıyla kendi başıma oynamak için sabırsızlanıyordum."</p>

  <p class="calibre1">'"Bir düzeye varmak' mı? 'Bir yere ulaşmak' demiş olma sın?"</p>

  <p class="calibre1">"Hayır. Bazı şeyleri çok iyi hatırlarım."</p>

  <p class="calibre1">"Tuhaf... ama pek işimize yarayacağını sanmıyorum. Doğaüstü bilgi kırıntıları."</p>

  <p class="calibre1">"İddiaya girerim Brand biliyordur."</p>

  <p class="calibre1">"Haklısın galiba."</p>

  <p class="calibre1">"Doğaüstü konuları tartışmaktan başka bir şeyler yapmalıyız," diye yorumda bulundu Ganelon. “Eğer Gölge’yi yönlendiremiyor ve Koz Kartları’nı çalıştıramıyorsanız, yapacak bir sonraki şey yerimizi kestirmek olmalı. Sonra da yardım bulmak."</p>

  <p class="calibre1">Başımla onu doğruladım.</p>

  <p class="calibre1">"Amber’de olmadığımıza göre, Gölge’de olduğumuzu farz etmemizin bir sakıncası yok... geçiş ani olmadığına göre, Amber’e çok yakın, çok özel bir yer. Kendi rızamızla gelmediğimize göre bu olayın ardında birisi ve muhtemelen de kötü niyet olmalı. Eğer bize saldıracaksa, şimdi saldırmasında bir sakınca yok. Eğer istediği başka bir şey varsa bize göstermesi gerekecek, çünkü iyi bir tahmin yürütecek durumda değiliz."</p>

  <p class="calibre1">“Öyleyse ne yapmamızı öneriyorsun?"</p>

  <p class="calibre1">"Beklememizi. Etrafta amaçsızca dolaşıp, daha da kaybolmanın bir anlamı yok."</p>

  <p class="calibre1">"Bana bir zamanlar bitişik Gölgelerin bir dereceye kadar örtüşebildiğini söylediğini anımsıyorum," dedi Ganelon.</p>

  <p class="calibre1">"Evet, belki demişimdir. Ne olmuş?"</p>

  <p class="calibre1">"Öyleyse, Amber’e farz ettiğin kadar yakınsak, şehrin kendisine koşut giden bir noktaya varmak için tek yapmamız gereken gündoğumuna doğru ilerlemek."</p>

  <p class="calibre1">"Bu o kadar basit değil. Öyle olsaydı bile, bize ne faydası dokunurdu?"</p>

  <p class="calibre1">"Belki de maksimum örtüşme sağlandığında Koz Kartları tekrar işlevsel hale gelirler."</p>

  <p class="calibre1">Random bir Ganelon’a, bir de bana baktı.</p>

  <p class="calibre1">"Denemeye değebilir," dedi. “Kaybedecek neyimiz var ki?"</p>

  <p class="calibre1">"Sahip olduğumuz azıcık yön duygusu," dedim. “Bak, bu da kötü bir fikir değil. Eğer burada hiçbir şey olmazsa, deneriz. Yine de arkama baktığımda yolun biz ilerledikçe kapandığını görüyorum. Sadece yolda gitmekle kalmıyoruz. Bu şartlar altında, başka seçeneğimiz kalmadığından emin olana kadar dolanıp durmak istemiyorum. Eğer birisi özel bir yerde bulunmamızı istiyorsa, daveti daha anlaşılabilir bir dilde yapmak ona düşüyor. Bekliyoruz."</p>

  <p class="calibre1">İkisi de bana hak verdiler. Random atından inmeye başladı, sonra bir ayağı yerde, diğeri üzengide, kalakaldı.</p>

  <p class="calibre1">"Bunca yılın ardından," dedi. “Hiç inanmamıştım ona..."</p>

  <p class="calibre1">"Nedir o?" diye fısıldadım.</p>

  <p class="calibre1">"Seçenek," dedi ve tekrar atına bindi.</p>

  <p class="calibre1">Atını çok, ama çok yavaşça ilerlemeye ikna etti. Random’u takip ettim ve bir an sonra gördüm onu: Tekboynuz... bir eğrelti otu öbeğinin arasında yarı yarıya gizlenmiş ve koruda gördüğüm zamanki kadar beyaz.</p>

  <p class="calibre1">Biz ilerleyince döndü ve birkaç saniye sonra ileride parıldadı, ağaç gövdelerinin arkasına bir kez daha kısmen gizlendi.</p>

  <p class="calibre1">"Onu gördüm!" diye fısıldadı Ganelon. “Böyle bir hayvanın var olabileceğini düşünmemiştim... Ailenizin simgesi, değil mi?"</p>

  <p class="calibre1">"Evet."</p>

  <p class="calibre1">"Bence hayra alamet olmalı."</p>

  <p class="calibre1">Yanıt vermedim ama tekboynuzu gözden kaçırmadan ilerledim. Takip edilmesi gerektiği su götürmezdi.</p>

  <p class="calibre1">Sürekli bir şeylerin ardına gizleniyor, bir şeyin arkasından bakıyor, hareket ettiği zaman bir siperden diğerine inanılmaz bir süratle ilerliyor, açık alanlardan uzak durup ormanın gölgelik yerlerini, ağaç altlarını tercih ediyordu. Kolvir’in eteklerinde bulunabilecek herhangi bir yere tüm benzerliğini yitiren ormanın derinliklerine doğru izledik onu. Bu yer, şimdi Amber’in civarındaki her şeyden çok anımsatıyordu Amber’i, çünkü zemin nispeten düzdü ve ağaçlar daha da heybetliydi.</p>

  <p class="calibre1">Tahminimce bir saat geçti, onu bir diğeri daha izledi, sonra ufak ve berrak bir çaya ulaştık, tekboynuz durdu ve su boyunca yukarı çıkmaya başladı. Çayın kıyısı boyunca ilerlerken,</p>

  <p class="calibre1">Random, “Burası bana tanıdık geliyor," dedi.</p>

  <p class="calibre1">"Evet," dedim, “ama sadece biraz. Sebebini bilemiyorum."</p>

  <p class="calibre1">"Ben de."</p>

  <p class="calibre1">Hemen ardından bir yokuşa denk geldik, çok geçmeden iyice dikleşmişti. İlerleyiş atlar için güçleşmişti, ama tekboynuz hızını onlara uyduruyordu. Zemin daha taşlık, ağaçlar daha ufaktı artık. Çay çalkantılı yatağında kıvrılıyordu. Suyun kaç defa dönüp kıvrıldığını sayamamıştım, bununla birlikte, tırmanmakta olduğumuz küçük dağın tepesine nihayet yaklaşmıştık. Bir düzlüğe vardık, suyun çıktığı ağaçlığa doğru ilerledik.</p>

  <p class="calibre1">O sırada ilerde sağda, toprağın çekilmiş olduğu bir yerde, çok aşağımızda kalan buzlu mavi denizden bir parça çarptı gözüme.</p>

  <p class="calibre1">"Bir hayli yüksekteyiz," dedi Ganelon. “Ovayı andırıyordu ama..."</p>

  <p class="calibre1">"Tekboynuz Korusu!" diye araya girdi Random. “Oraya benziyor. Bakın!"</p>

  <p class="calibre1">Yanılmıyordu da. Önümüzde uzanan, kayaların saçılmış olduğu bir araziydi. Taşların arasında, takip ettiğimiz çayın kaynağı yer alıyordu. Burası daha geniş ve bitki bakımından daha gürdü, konumu da, içsel saatime göre yanlıştı. Yine de benzerlik rastlantıdan öte bir şey olmalıydı. Tekboynuz, pınarın en yakınındaki kayanın üzerine çıktı, sonra arkasını döndü. Aşağıdaki okyanusa bakıyor olmalıydı.</p>

  <p class="calibre1">Derken, ilerleyişimizle birlikte koru, tekboynuz, bizi saran ağaçlar, yanıbaşımızdaki çay, alışılmadık bir netliğe büründü.</p>

  <p class="calibre1">Sanki her biri özel bir ışık saçıyor, aydınlığın renk cümbüşüyle titreşmesine, bir yandan da tam algı sınırlarında yavaşça dalgalanmasına neden oluyordu. Bu, cehennemde dörtnala at sürerken duyduğuma benzer bir coşkunun uyanmasına yol açmıştı içimde.</p>

  <p class="calibre1">Sonra, bineğimin her bir adımıyla etrafımızdaki dünyadan bir şeyler eksildi. Nesnelerin ilişkisi aniden alt üst oldu... Derinlik duygumu ortadan kaldırdı, perspektifi yok etti, görüş alanımdakilerin görünümünü yeniden düzenledi; öyle ki, her şeyin tüm dış yüzeyi, daha geniş bir alanı kaplamadan, aynı an da görülebiliyordu. Açılar ağır bastı ve göreceli büyüklükler bir anda gülünç bir hal aldı. Random’un atı şaha kalktı ve kişnedi, muazzamdı, kıyameti çağrıştırıyordu ve aklıma bir anda Picasso’nun tablosu Guermayı getirmişti. Endişeyle baktığımda benim ve Yıldız’ın bu olgudan etkilenmediğini, ama atını zapt etmeye çalışan Random’un ve Ateşejderi’ni dizginleme ye uğraşan Ganelon’un da başka her şey gibi bu kübist düş tarafından başkalaştırıldığını gördüm.</p>

  <p class="calibre1">Ama Yıldız nice cehennem sürüşleri yaşamıştı; Ateşejderi’nin de ondan aşağı kalır yanı yoktu. Atlarımıza tutunduk ve bir süre hareketlerini dizginleyemedik. Nihayet Random bineğine söz geçirmeyi başardı, ne çare ki manzara biz ilerledikçe farklılaşmaya devam ediyordu.</p>

  <p class="calibre1">Sonra ışık değerleri değişti. Gök siyaha kesti, ama gece gibi değil, düz, yansımasız bir yüzeydi bu. Nesnelerin arasında ki bazı boş yerler de böyleydi. Dünyadaki tek ışık nesnelerin kendilerinden yayılıyor, her şey git gide beyazlıyormuş gibi geliyordu. Varoluş düzlemlerinden beyazın farklı yoğunlukları yayılıyordu ve bunların en parlağı olan muazzam, korkunç tekboynuz aniden şaha kalktı, toynaklarıyla göğü dövdü, evrenin yüzde doksanını, bir adım daha atarsak bizi mahvedeceğini düşündüğüm ağır çekim bir hareketle doldurdu.</p>

  <p class="calibre1">Sonra sadece ışık vardı.</p>

  <p class="calibre1">Sonra mutlak sessizlik.</p>

  <p class="calibre1">Sonra ışık gitmişti ve hiçbir şey yoktu. Siyahlık bile. Bir an, ya da sonsuzluk kadar sürmüş olabilecek bir varoluş kesintisi...</p>

  <p class="calibre1">Sonra siyahlık geri döndü, ardından ışık. Ama yer değiştirmişlerdi. Işık, yarıkları dolduruyor, nesne olması gereken boşlukların hatlarını vurguluyordu. Duyduğum ilk ses suyun akışıydı ve her nasılsa kaynağın yanında durduğumuzu bildim.</p>

  <p class="calibre1">Sonra hissettiğim ilk şey Yıldız’ın titreyişi oldu. Sonra denizin kokusunu aldım.</p>

  <p class="calibre1">Sonra Desen, ya da onun çarpılmış negatifi göründü...</p>

  <p class="calibre1">Öne eğildim ve cisimlerin kenarlarından daha fazla ışık sızdı. Geriye yaslandım; kayboldu. Yine ilerledim, bu sefer öncekinden daha fazla...</p>

  <p class="calibre1">Işık yayıldı, cisimlerin oluşturduğu manzaraya grinin farklı tonlarını getirdi. Bunun üzerine dizlerimle hafifçe bastırarak</p>

  <p class="calibre1">Yıldız’a ilerlemesini işaret ettim.</p>

  <p class="calibre1">Her adımda dünyaya bir şeyler geri döndü. Yüzeyler, dokular, renkler...</p>

  <p class="calibre1">Arkamda, diğerlerinin de beni izlemeye başladığını duydum. Desen, aşağıda, gizeminden hiçbir şey yitirmemiş, ama azar azar etrafımızdaki dünyanın yeniden şekillenişinde yerini bulmuştu.</p>

  <p class="calibre1">Yokuş aşağı inerken derinlik duygusu yeniden ortaya çıktı. Artık sağda rahatça görülebilen deniz, bir an için yukarıdaki ve aşağıdaki dalgaların Urmeer'e bağlı gözüktüğü gökyüzünden, muhtemelen tümüyle optik bir ayrışım geçirerek koptu. Düşününce rahatsız eden, ama gerçekleştiği sırada gözden kaçan bir şeydi bu. Görünüşe göre, korunun, tekboynuzun bizi götürdüğü arka kısmından başlayan sarp ve kayalık bir sırttan aşağı iniyorduk. Yüz metre kadar aşağıda, kusursuz düzlükte, çatlaksız yekpare kayadan oluşmuş ve büyük ekseni birkaç yüz metreyi bulan bir alan vardı. İndiğimiz yokuş sola doğru kavislendi ve devasa bir yay, bir parantez çizip düz kayayı yarı yarıya kucakladı. Sağdaki çıkıntısının ötesinde hiçbir şey yoktu... yani kara, o tuhaf denize dimdik iniyordu.</p>

  <p class="calibre1">Devam ettikçe, üç boyut da kendini yeniden gösterdi. Güneş, daha önce gördüğümüz gibi eriyik altından koca bir küreydi. Gökyüzü, Amber’inkinden daha koyu bir maviydi ve bulutsuzdu. Deniz de gökle uyuşan bir maviydi ve onu lekeleyecek ne bir ada, ne de bir yelken vardı. Hiç kuş görmedim, bizimki haricinde hiç ses duymadım. Bugün, bu yere muazzam bir sessizlik çökmüştü. Aniden netleşen görüşümün ortaya serdiği çanakta Desen yüzeyin altındaki yerini almayı sonunda başarmıştı. Onun ilk başta taşa kazınmış olduğunu sandım, ama yaklaştıkça içinde olduğunu gördüm... tıpkı egzotik bir mermerin damarları gibi altın rengi ve pembe girdaplar halindeydi; doğal görünümlüydü, ama tasarımın amacı gün gibi aşikârdı.</p>

  <p class="calibre1">Dizginleri çektim, diğerleri de yanıma geldiler, Random sağımda, Ganelon solumda durdu.</p>

  <p class="calibre1">Uzunca bir süre, çıt çıkarmadan seyrettik onu. Koyu renkli, kenarları pürtüklü bir is lekesi, onun tam önümüzdeki kısmını kenarından merkezine kadar silmişti.</p>

  <p class="calibre1">"Biliyor musun," dedi Random sessizliği bozup, “sanki birisi, Kolvir’in tepesini zindanların hizasından kesivermiş gibi."</p>

  <p class="calibre1">"Evet," dedim.</p>

  <p class="calibre1">"O zaman -örtüşme arıyorsak- burası bizim Desen’imizin bulunduğu yere denk geliyor olmalı."</p>

  <p class="calibre1">"Evet," dedim yine.</p>

  <p class="calibre1">"Şu güneydeki silinmiş kısım da kara yolun geldiği yer."</p>

  <p class="calibre1">Anlayış gerçekleşir ve kesinliğe dönüşürken, başımla ağır ağır onayladım.</p>

  <p class="calibre1">"Ne anlama geliyor bu?" diye sordu. “İşin gerçek yüzüne karşılık geliyormuş gibi görünüyor, ama bunun dışında önemini kavrayamıyorum. Neden buraya getirildik ve bu şeyi izlemeye zorlandık?"</p>

  <p class="calibre1">"O, işin gerçek yüzüne karşılık gelmiyor," dedim. “O zaten işin gerçek yüzü."</p>

  <p class="calibre1">Ganelon bize döndü.</p>

  <p class="calibre1">"Ziyaret ettiğimiz -hani senin şu uzun yıllar geçirdiğin- Gölge Dünya’da, ormanda ayrılan iki yolu anlatan bir şiir duymuştum," dedi. “Şöyle bitiyordu: 'Ben daha az seçileni seçtim ve her şeyi bu değiştirdi.' Bunu ilk duyduğumda aklıma senin bir zamanlar söylediğin 'Tüm yollar Amber’e çıkar' sözü geldi ve o zaman da, senin soyundan olanlar için varılacak yer aynı olsa bile, seçtiğin yolun neyi değiştireceğini merak etmiş tim, tıpkı şimdi ettiğim gibi."</p>

  <p class="calibre1">"Biliyor musun?" dedim ona. “Anlıyor musun?"</p>

  <p class="calibre1">"Anladığımı sanıyorum."</p>

  <p class="calibre1">Başıyla onayladı sonra da eliyle gösterdi.</p>

  <p class="calibre1">"Şu aşağıdaki gerçek Amber değil mi?"</p>

  <p class="calibre1">"Evet." dedim. "Evet, öyle."</p>
</body>
</html>
