<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_34">XXXII</h2>

  <p class="normal">— Ama söyle bana, –dedi bir gün Joaquín damadına,– nasıl oldu da baban seni resme yönlendirmedi?</p>

  <p class="normal">— Resimden hiç hoşlanmadım.</p>

  <p class="normal">— Önemli değil, onun seni kendi sanatına başlatması doğal gibi geliyor...</p>

  <p class="normal">— Yok, tersine, ne zaman ilgi duyacak olsam rahatsız olurdu. Çocukların doğal olarak yaptıkları gibi resim yapmam, çizgiler çizmem için hiçbir zaman beni özendirmedi.</p>

  <p class="normal">— Tuhaf... çok tuhaf... –diye mırıldandı Joaquín.– Ama...</p>

  <p class="normal">Abelín kayınpederinin yüz ifadelerini, gözlerindeki karamsı parlaklığı görünce tedirginlik duydu. İçini burkan, dışarı atmak istediği, kuşkusuz zehirli bir salgı duyumsadı; Joaquín’in son söylediklerini, acı yüklü bir sessizlik izledi. Bu sessizliği yine Joaquín bozdu:</p>

  <p class="normal">— Seni ressam yapmak istememesini bir türlü anlamıyorum...</p>

  <p class="normal">— Hayır, onun yaptığını yapmamı istemiyordu...</p>

  <p class="normal">Yine bir sessizlik oldu ve üzgün ama bir şeyler itiraf etmeye karar vermiş birisi gibi haykıran Joaquín:</p>

  <p class="normal">— Evet, anlıyorum! –dedi.</p>

  <p class="normal">Kayınpederinin bu sözleri söylerkenki ses tonu ve tınısını işitince nedenini anlayamadığı bir titreme kapladı Abelín’i.</p>

  <p class="normal">— Neyi?.. –diye sordu damat.</p>

  <p class="normal">— Hiç... hiç... –Joaquín kendine gelmiş gibiydi.</p>

  <p class="normal">— Söyle bana! –Joaquín’in ricasıyla, dostu ve babası olarak damat ona sen diye hitap ediyordu –dostu ve suç ortağı!– Söylemesini istediği şeyi duymaktan korkup titremesine karşın.</p>

  <p class="normal">— Hayır, hayır; daha sonra başıma kakmanı istemiyorum...</p>

  <p class="normal">— Bana açık açık söylemekten daha kötü, gerçi bildiğimi sanıyorum ya...</p>

  <p class="normal">— Neyi? –diye sordu kayınpeder, bakışıyla gözlerini delip geçerek.</p>

  <p class="normal">— Zamanla onun ününü geçeceğimden korkmasını...</p>

  <p class="normal">— Evet, –dedi Joaquín kararlı bir sesle.– Oğul Abel Sánchez! Genç Abel Sánchez! Zamanla o senin baban olarak anımsanacaktı, sen onun oğlu olarak değil. Birçok ailede sık sık görülen trajedi... Bir oğlun babasını gölgede bırakması...</p>

  <p class="normal">— Ama yine de... –dedi damat, bir şey söylemiş olmak için.</p>

  <p class="normal">— Bu kıskançlıktır, oğlum. Kıskançlıktan başka bir şey değil.</p>

  <p class="normal">— Oğlunu kıskanması! Ve bir babanın ha!</p>

  <p class="normal">— Evet, çok doğaldır bu. Birbirlerini çok az tanıyan insanlar arasında kıskançlık olmaz. Başka ülkelerin, başka zamanların insanları kıskanılmaz. Yabancılar kıskanılmaz, aynı topraklardan olanlar kıskanır birbirlerini; daha yaşlı olanlar, başka kuşaktan olanlar kıskanılmaz, ama aynı yaşta olan, arkadaş olan kıskanılır. En büyüğü de kardeşler arasındaki kıskançlıktır. Habil ile Kabil öyküsünde olduğu gibi... İnan bana en korkunç kıskançlık da kardeşinin karısına, yengesine göz diktiğini sandığı zaman görülür... Ve de babalarla oğullar arasındaki kıskançlık...</p>

  <p class="normal">— Peki ama bu durumda yaş farkı n’oluyor?</p>

  <p class="normal">— Önemli değil! Kendi yarattığımız bir insanın bizi gölgede bırakması...</p>

  <p class="normal">— Ya öğrenciyle öğretmenin? –diye sordu Abelín.</p>

  <p class="normal">Joaquín sustu, altındaki toprağı inceliyormuş gibi gözlerini yere dikti ve onunla, toprakla konuşuyormuş gibi ekledi:</p>

  <p class="normal">— Kesin olan şu ki kıskançlık yakınlar arasında bir tür ilişkidir.</p>

  <p class="normal">Ve sonra:</p>

  <p class="normal">— Başka şeylerden konuşalım oğlum, –dedi, sanki hepsini söyleyen kendisi değilmiş gibi.– Duydun mu?</p>

  <p class="normal">— Hayır!</p>

  <p class="normal">— Nasıl hayır!</p>

  <p class="normal">— Daha önce ne söylediğini duymadım demek.</p>

  <p class="normal">— Keşke ben de duymamış olsaydım! –Sesi ağlamaklı çıkıyordu.</p>
</body>
</html>
