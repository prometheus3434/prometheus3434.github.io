<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_35">XXXIII</h2>

  <p class="normal">Helena gelininin, çocuklarının evine sık sık geliyordu, amacı, pek sıradan olan bu kentsoylu evin daha ince zevkle, daha zarif bir biçimde döşenmesiydi; yersiz bir gururla dopdolu bir baba ile başka bir kadının istemeyeceği bir adama katlanmak zorunda kalan zavallı bir annenin yetiştirdiği zavallı Joaquína’nın eğitimindeki yanlışları düzeltmekti, buna inanıyordu kendisi. Ve her gün kibar davranış ve görgü kurallarıyla ilgili dersler veriyordu.</p>

  <p class="normal">— Peki, nasıl istersen! –derdi Antonia her zaman.</p>

  <p class="normal">Joaquína ise için için kızmasına karşın boyun eğiyordu. Ama bir gün patlamaya hazırdı. Eğer patlamıyorsa yalnızca kocası böyle istediği içindi.</p>

  <p class="normal">— Siz nasıl isterseniz, Senyora, –dedi bir gün, siz sözcüğünün üstüne basa basa, aslında sizli konuşmayı hiç bırakmamıştı; “bu işlerden hiç anlamıyorum, zaten beni pek de ilgilendirmiyor. Kendi zevkinize göre yapın,” diyordu genç kadın.</p>

  <p class="normal">— Ama benim zevkim söz konusu değil, kızım, bence...</p>

  <p class="normal">— Fark etmez! Bir doktor evinde, burada yetiştim ben; hijyen ve sağlık konularında ve de çocuk dünyaya gelince onu yetiştirmek söz konusu olunca neler yapacağımı biliyorum; ama şimdilik, sizin zevkli dediğiniz, ayrıcalıklı dediğiniz konularda, bir sanatçının evinde eğitilmiş olan insana boyun eğerim.</p>

  <p class="normal">— Ama böyle öfkelenme, kızım.</p>

  <p class="normal">— Hayır, öfkelenmiyorum. Bu şöyle yapılır, şu şöyle yapılır diye hep yüzümüze vuruyorsunuz. Sonuç olarak çay partileri, danslı toplantılar düzenleyecek değiliz ki.</p>

  <p class="normal">— Bu yapmacıklı küçümseme de nereden çıktı kızım, bilmiyorum, yapmacıklı... evet, yapmacıklı, yineliyorum, yapmacıklı...</p>

  <p class="normal">— Ama eğer bir şey söylemedimse, Senyora...</p>

  <p class="normal">— Görgü kurallarını, toplumdaki davranış biçimlerini küçümsüyorsun hep. Bu kurallar olmasa kargaşa olurdu! Yaşanamazdı!</p>

  <p class="normal">Hem babası hem kocası Joaquína’ya yürüyüşe çıkması, hava alması, doğacak çocuğa vereceği kanın güneş alması için öğüt veriyordu, ama her zaman kendisine eşlik edemedikleri, Antonia da dışarı çıkmaktan hiç hoşlanmadığı için bu iş kayınvalidesi Helena’ya düşüyordu. Helena, kendilerini tanımayanların küçük kardeşi sandıkları Joaquína’yla dolaşmaktan, yılların hemen hemen hiç bozmadığı görkemli güzelliği ile onu gölgede bırakmaktan hoşlanıyordu. Yoldan gelip geçenlerin fırlattıkları bakışlar Helena’da yoğunlaşıyor, gelin ise sönük kalıyordu. Gözler, Joaquína’nın büyüsüne yavaş yavaş kapılıyordu, oysaki Helena aldırışsız geçenlerin bile dikkatlerini üzerinde toplamak için frapan giyiniyordu: bir gün yanlarından geçen iri yarı bir delikanlı, Helena’nın Joaquína’ya “kızım” dediğini duyunca, “Annesi bana kalsın!” diye fısıldamış, dilinin ucuyla dudaklarını ıslatarak soluk soluğa kalmıştı.</p>

  <p class="normal">— Bak, kızım, –derdi Joaquína’ya,– durumunu saklamak için elinden geleni yap, bir kızın hamile olduğunun bilinmesi çok çirkin bir şeydir... küstahlık gibi bir şey...</p>

  <p class="normal">— Ben rahat rahat yürümeme bakarım anne, hamile sanıp sanmamaları umurumda değil... Kibarlık budalalarının ilginç dedikleri durumda olmama karşın, başka kadınların yaptıkları ve yapacakları gibi davranmıyorum. Bu şeyler beni hiç mi hiç ilgilendirmiyor.</p>

  <p class="normal">— Ama ilgilendirmesi gerekir, aynı dünyada yaşıyoruz.</p>

  <p class="normal">— Hamile olduğumu anlasalar ne çıkar? Anne, yoksa siz babaanne olacağınızın anlaşılmasını mı istemiyorsunuz? –diye ekledi alaylı alaylı.</p>

  <p class="normal">Helena nefret ettiği babaanne sözcüğünü duyunca sinirlendi, ama kendini tuttu.</p>

  <p class="normal">— Eğer yaş sorunu söz konusuysa... –dedi öfkeyle.</p>

  <p class="normal">— Evet, yaş bakımından yeniden anne olabilirsiniz, –dedi gelin, Helena’yı yüreğinden yaralayarak.</p>

  <p class="normal">— Kuşkusuz, kuşkusuz, –dedi Helena, bu ani saldırı karşısında savunmasız kalıp hem şaşırmış, hem bunalmıştı.– Ama sürekli sana bakanların...</p>

  <p class="normal">— Yo, yo rahat olun, çünkü daha çok size bakıyorlar. O şahane portreyi, o sanat yapıtını anımsıyorlar...</p>

  <p class="normal">— Ben senin yerinde olsam, –diye başladı kayınvalide.</p>

  <p class="normal">— Siz mi benim yerimde olacaktınız, anne? Sahi, benim durumumda olsaydınız, bana eşlik edebilir miydiniz?</p>

  <p class="normal">— Bak çocuğum, eğer böyle devam edersen hemen eve döneriz ve bir daha ne seninle sokağa çıkarım ne de evine adım atarım... daha doğrusu babanın evine...</p>

  <p class="normal">— Benim evim Senyora, benim, kocamın evi ve de sizin eviniz!</p>

  <p class="normal">— Bu alaycılık yeteneği kimden geçti sana çocuğum?</p>

  <p class="normal">— Alaycılık yeteneği mi? Ah, evet , yetenek başkalarının tekelindedir!</p>

  <p class="normal">— Bakın hele, bakın şu çingene maşasına... Babası oğluma yamamamış olsaydı, şimdi manastırda rahibe olacaktı...</p>

  <p class="normal">— Bu yalanı yinelememenizi söylemiştim size, Senyora. Ben ne yaptığımı iyi bilirim.</p>

  <p class="normal">— Oğlum da.</p>

  <p class="normal">— Evet, o da ne yaptığını biliyor, öyleyse bir daha bundan söz etmeyelim.</p>
</body>
</html>
