<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_22">XX</h2>

  <p class="normal">Abel’in oğlu tıp öğrenimi yapıyordu, babası da Joaquín’e sık sık derslerinin nasıl gittiğini anlatıyordu. Joaquín arada bir gençle konuşuyordu; çok anlamsız gelse de onu sevmeye başlamıştı.</p>

  <p class="normal">— Niçin oğlunu resme değil de tıbba yönlendirdin? –diye sordu arkadaşına.</p>

  <p class="normal">— Ben yönlendirmedim, kendisi istedi. Sanata hiç hevesi yok...</p>

  <p class="normal">— Kuşkusuz, tıp okumak için yeteneğe gerek yok...</p>

  <p class="normal">— Bunu söylemek istemedim. Her zaman kötü şeyler düşünürsün. Resme karşı yeteneği olmadığı gibi merakı da yok. Benim yaptıklarıma pek bakmıyor; ne yaptığımı bile sormuyor.</p>

  <p class="normal">— Böylesi belki daha iyi...</p>

  <p class="normal">— Niçin?</p>

  <p class="normal">— Resme yönelmiş olsaydı ya senden daha iyi ya da daha kötü bir ressam olacaktı. Abel Sánchez’in oğlu olarak senden daha kötü ressam olsaydı ya Kötü Abel Sánchez, ya Kötü Sánchez ya da Kötü Abel diyeceklerdi ona, o da bundan acı duyacaktı...</p>

  <p class="normal">— Peki benden daha iyi bir ressam olsaydı?</p>

  <p class="normal">— O zaman sen acı çekecektin.</p>

  <p class="normal">— Hırsız herkesi kendisi gibi sanırmış.</p>

  <p class="normal">— Evet, yine bana taş, bu laf salatasıyla. Hiçbir sanatçı ötekinin başarısına dayanamaz, hele bir de o sanatçı oğlu ya da kardeşiyse. Bin yabancının başarısını kabullenir, ama kendi kanından olan birisine katlanamaz... Değil mi? Bunu nasıl açıklamalı? Onu tıbba yönlendirmekle iyi etmişsin.</p>

  <p class="normal">— Üstelik daha iyi kazanır!</p>

  <p class="normal">— Çok kazanmadığını mı söylemek istiyorsun bana?</p>

  <p class="normal">— Boş ver!.. Az çok kazanıyorum.</p>

  <p class="normal">— Üstelik ünlüsün de.</p>

  <p class="normal">— Ünlü mü? Sürdüğü kadar...</p>

  <p class="normal">— Para daha az kalıcı.</p>

  <p class="normal">— Ama daha güvenilir.</p>

  <p class="normal">— Güldürme adamı, Abel. Ünü küçümsüyor değilsin ya.</p>

  <p class="normal">— İnan bana, bugün beni en çok tedirgin eden şey oğluma bir servet bırakabilmek.</p>

  <p class="normal">— Ona adını bırakacaksın.</p>

  <p class="normal">— Ad denen şey para etmiyor.</p>

  <p class="normal">— Senin adın ediyor!</p>

  <p class="normal">— İmzam, belki... Sánchez! Abel S. Puig gibi bir ad bırakmaktan biraz daha iyi. Sánchez Firması diye markalarlar adamı. Hem sonra Abel adı, Sánchez’deki kötülüğü yok ediyor. Abel Sánchez adı kulağa hoş geliyor.</p>
</body>
</html>
