<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_39">XXXVII</h2>

  <p class="normal">— Bak Abel, –dedi Joaquín, resmî bir tonla, baş başa kaldıklarında,– ciddi, çok ciddi bir konuyu konuşmak için geldim, ölüm kalım meselesi.</p>

  <p class="normal">— Hastalığım hakkında mı?</p>

  <p class="normal">— Hayır, ama istersen benim hastalığım hakkında diyelim.</p>

  <p class="normal">— Senin hastalığın hakkında mı?</p>

  <p class="normal">— Benimki hakkında, evet! Seninle torunumuz hakkında konuşmaya geldim. Lafı eveleyip gevelemeden senin çekip gitmenin, uzaklaşmanın, gözlerden uzak olmanın gerektiğini söylemeye geldim, bunu senden rica ediyorum, yalvarıyorum...</p>

  <p class="normal">— Benim mi? Çıldırdın mı sen Joaquín? Peki niçin?</p>

  <p class="normal">— Çocuk benden daha çok seni seviyor. Bu apaçık. Ona ne yaptığını bilmiyorum... bilmek de istemiyorum...</p>

  <p class="normal">— Ona büyü yapmış olmalıyım, ya da iksir içirmiş, kuşkusuz...</p>

  <p class="normal">— Bilemem. O resimleri, o lanet olası resimleri yapıyorsun ona, senin lanet olası sanatının ahlaksız yanlarıyla yönlendiriyorsun onu...</p>

  <p class="normal">— Ya, sanat da mı zararlı yoksa? Sen iyi görünmüyorsun Joaquín.</p>

  <p class="normal">— İyi olmayabilirim, ama bunun önemi yok artık. Kendimi düzeltecek yaşta değilim. Bak Abel, gençliğimi zehir ettin bana, bütün yaşam boyu peşimdeydin...</p>

  <p class="normal">— Ben mi?</p>

  <p class="normal">— Evet, sen, sen!</p>

  <p class="normal">— Ama ben bilmiyordum bunu.</p>

  <p class="normal">— Rol yapma. Her zaman beni küçük gördün.</p>

  <p class="normal">— Bak, eğer böyle sürdürürsen çekip giderim, gerçekten fena oluyorum. Bu saçmalıkları artık dinleyecek durumda olmadığımı sen herkesten daha iyi bilirsin. Seni tedavi edecekleri ya da bakacakları bir akıl hastanesine git ve bizi rahat bırak.</p>

  <p class="normal">— Bak Abel, yalnızca beni aşağılamak, küçümsemek için Helena’yı elimden aldın...</p>

  <p class="normal">— Sen de Antonia’yı almadın mı?</p>

  <p class="normal">— Hayır, onun için değildi, hayır! Beni küçük düşürmek, bana hakaret etmek, benimle alay etmek içindi.</p>

  <p class="normal">— Sen iyi görünmüyorsun; yineliyorum Joaquín, iyi görünmüyorsun...</p>

  <p class="normal">— Sen daha kötü durumdasın.</p>

  <p class="normal">— Kuşkusuz beden sağlığım açısından. Uzun yaşayamayacağımı biliyorum.</p>

  <p class="normal">— Fazlasıyla...</p>

  <p class="normal">— Ya, demek benim ölmemi istiyorsun?</p>

  <p class="normal">— Hayır Abel, hayır, bunu söylemek istemedim –ve Joaquín sızlayan bir ses tonuyla yalvardı– Git, n’olur, buradan git, başka yerde yaşa, beni torunumla baş başa bırak... onu elimden alma... yaşamından kalan süre içinde...</p>

  <p class="normal">— Madem öyle, yaşayacağım kadar çocuğu bana bırak.</p>

  <p class="normal">— Hayır, saçmalıklarınla onu zehirliyorsun, onu benden uzaklaştırıyorsun, beni aşağılamasını öğretiyorsun ona...</p>

  <p class="normal">— Yalan, yalan, yalan! Seni küçümseyen hiçbir şey duymadı benden, duymayacak da.</p>

  <p class="normal">— Evet, ama onu kandırdığın yeter.</p>

  <p class="normal">— İyi ya, ben gidersem, aradan çekilirsem seni sevecek mi sanıyorsun? İnsan seni sevmek istese bile sevemez... İnsanları itiyorsun...</p>

  <p class="normal">— Görüyorsun ya...</p>

  <p class="normal">— Eğer çocuk, sevilmek istediğin kadar seni sevmiyorsa, başka insanları bir yana bırakıp onlardan daha çok seni sevmiyorsa, tehlikeyi sezdiği içindir, korktuğu içindir.</p>

  <p class="normal">— Neden korkuyormuş? –diye sordu Joaquín, sapsarı kesilmişti.</p>

  <p class="normal">— Pis kanının bulaşmasından.</p>

  <p class="normal">O zaman, mosmor kesilen Joaquín ayağa kalktı, Abel’e yaklaştı ve ellerini iki pençe gibi boğazına uzattı ve:</p>

  <p class="normal">— Haydut! –dedi.</p>

  <p class="normal">Ama daha sarılmadan çekti ellerini. Abel bir çığlık attı ve ellerini göğsüne götürdü. “Ölüyorum!” dedi ve son nefesini verdi. Joaquín kendi kendine: “Kalp krizi, yapacak bir şey yok; soluğu durdu!”</p>

  <p class="normal">Tam o sırada torunun sesi duyuldu: “Dedeciim! Dedeciim!” Joaquín çocuğa doğru döndü:</p>

  <p class="normal">— Kimi çağırıyorsun? Hangi dedeni istiyorsun? Beni mi? –Çocuk gördüğü anlaşılmaz manzara karşısında şaşırıp sustu.– Hadi bakalım söyle, hangi dedeni çağırıyorsun? Beni mi?</p>

  <p class="normal">— Hayır, Abel dedemi.</p>

  <p class="normal">— Abel’i mi? İşte burada, ölmüş. Ölmüş ne demek bilir misin?</p>

  <p class="normal">Abel’in bedenini öldüğü koltuğa dayadıktan sonra, torun Joaquín’e döndü ve sesi öteki dünyadan geliyormuş gibi:</p>

  <p class="normal">— Evet öldü, –dedi.– Ve onu ben öldürdüm, ben, ben. Kabil, deden Kabil, Habil’i öldürdü. İstersen şimdi de sen beni öldür. Seni benden çalmak istiyordu. Senin sevgini elimden almak istiyordu. Ben aldım onun elinden. Ama suç ondaydı, onun suç uydu.</p>

  <p class="normal">Ve ağlarken ekledi:</p>

  <p class="normal">— Seni elimden almak istiyordu, zavallı Kabil’in elinde kalan tek tesellisi seni, elimden almak istiyordu! Kabil’e hiçbir şey bırakmayacaklar mı? Buraya gel, kucakla beni.</p>

  <p class="normal">Çocuk hiçbir şey anlamadan, bir deliden kaçarmış gibi kaçtı. Helena’ya seslenerek kaçtı.</p>

  <p class="normal">— Babaanne! Babaanne!</p>

  <p class="normal">— Onu öldürdüm, evet... –diye sürdürdü konuşmasını yalnız kalınca Joaquín,– yoksa o beni öldürecekti, kırk yıldan beri öldürüyordu. Yaşamımın yollarını sevinciyle, utkusuyla zehirledi. Torunumuzu alacaktı elimden...</p>

  <p class="normal">Hızla ilerleyen adımları duyunca Joaquín kendine geldi, doğruldu. İçeriye giren Helena’ydı.</p>

  <p class="normal">— Ne var?.. N’oluyor?.. Çocuk ne diyor?..</p>

  <p class="normal">— Kocanın hastalığının kötü bir sonla bittiğini, –dedi Joaquín, buz gibi bir sesle.</p>

  <p class="normal">— Peki sen?</p>

  <p class="normal">— Hiçbir şey yapamadım. Bu işte her zaman geç kalınır.</p>

  <p class="normal">— Helena gözlerini dikip baktı ona ve:</p>

  <p class="normal">— Sen! –dedi.– Sen yaptın!</p>

  <p class="normal">Daha sonra sapsarı kesildi, sarsıldı, ama zarafetini yitirmeden kocasının cesedine doğru yöneldi.</p>
</body>
</html>
