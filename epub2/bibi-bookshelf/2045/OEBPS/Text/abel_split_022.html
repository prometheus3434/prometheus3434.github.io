<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_21">XIX</h2>

  <p class="normal">Bütün gücünü kızını yetiştirmeye, eğitmeye, dünyanın tüm ahlâksızlıklarından uzak tutmaya odakladı.</p>

  <p class="normal">— Bak, –diyordu sık sık karısına,– tek çocuk olması, başka kardeşi olmaması bir şans.</p>

  <p class="normal">— Bir oğlun olsun, istemez miydin?</p>

  <p class="normal">— Hayır, hayır, kız çocuğu daha iyi; bu edepsiz dünyadan onu uzak tutmak daha kolay. Üstelik iki çocuğumuz olsaydı birbirlerini kıskanırlardı...</p>

  <p class="normal">— Yok canım!</p>

  <p class="normal">— Evet, evet! Sevgi aralarında eşit olarak bölüştürülemez; birisine vermek için ötekinden çekip almak gerek. Herkes her şeyi kendisi, yalnızca kendisi için ister. Hayır, hayır, Tanrı’nın durumunda olmak istemezdim...</p>

  <p class="normal">— Hangi durummuş o?</p>

  <p class="normal">— Çok çocuğu olma durumu. Hepimizin Tanrı’nın çocuğu olduğumuz söylenmiyor mu?</p>

  <p class="normal">— Böyle konuşma Joaquín...</p>

  <p class="normal">— Ötekilerin hasta olmaları için kimileri sağlıklı... Hastalıkların nasıl bölüştürüldüğüne bakmalı!</p>

  <p class="normal">Kızının kimseyle görüşmesini istemiyordu. Eve özel bir öğretmen çağırdı, boş zamanlarında da kendisi bir şeyler öğretiyordu.</p>

  <p class="normal">Zavallı Joaquína, dünya ve yaşam hakkında babasından iç karartıcı düşüncelerini öğrenirken onun hasta olduğunu algıladı.</p>

  <p class="normal">— Sana söylüyorum, –diyordu Joaquín karısına,– tek çocuk yeter, ona olan sevgimizi başkasına paylaştırmayalım...</p>

  <p class="normal">— Derler ki, sevgi ne denli çok paylaşılırsa o denli çoğalırmış...</p>

  <p class="normal">— İnanma buna. Zavallı avukat Ramirez’i anımsamıyor musun? Babasının iki kız ve iki erkek çocuğu vardı, varlıklı değillerdi. Evlerinde zeytin ekmek yenirdi, çorba içilirdi; yalnızca baba Ramirez’e ana yemek verilirdi, o da arada bir, kızlardan ya da oğlanlardan birine yemeğinden bir parça verirdi, ama ötekilere hiç vermezdi. Önemli günlerde ise herkes için iki tür yemek pişerdi, ayrıcalıklı olduğunu göstermek için evin efendisi Ramiriz’e bir başka yemek daha sunulurdu. Hiyerarşi gözetilmeliydi. Geceleri yatmadan önce baba Ramirez her zaman kızlardan birini ve oğlanlardan birini öperdi, öteki ikisini öpmezdi.</p>

  <p class="normal">— Ne berbat! Peki niçin ?</p>

  <p class="normal">— Ben ne bileyim... Yeğlediği çocuklar ona daha güzel görünüyorlardı...</p>

  <p class="normal">— Tıpkı en küçük kızını yok sayan Carvajal gibi.</p>

  <p class="normal">— Çünkü sonuncu çocuk bir öncekinden altı yıl sonra, işleri kötüye giderken doğmuştu. Yeni ve beklenmedik bir yüktü. Bu yüzden adını davetsiz konuk koymuşlardı.</p>

  <p class="normal">— Ne korkunç Tanrım!</p>

  <p class="normal">— Yaşam bu işte, Antonia, korkunç şeyler fidanlığı. Sevgimizi paylaşmak zorunda bırakmadığı için Tanrı’ya şükredelim.</p>

  <p class="normal">— Sus!</p>

  <p class="normal">— Susuyorum!</p>

  <p class="normal">Ve susturdu onu!</p>
</body>
</html>
