<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_27">XXV</h2>

  <p class="normal">— Ama söyle bana, –dedi bir gün Joaquín, öğrencisine.– Nasıl oldu da tıbba girdin?</p>

  <p class="normal">— Bilmem ki...</p>

  <p class="normal">— Çünkü doğal olarak resme meyletmen beklenirdi. Çocuklar babalarının mesleğine heves ederler; öykünme ruhudur bu... ortam...</p>

  <p class="normal">— Hiçbir zaman resme ilgi duymadım, hocam.</p>

  <p class="normal">— Biliyorum, baban söylerdi, oğlum.</p>

  <p class="normal">— Hele de babamınkine hiç.</p>

  <p class="normal">— Peki de nasıl olur bu?</p>

  <p class="normal">— Hiç istek duymadım, onun da duyduğunu...</p>

  <p class="normal">— Çok ileri gittin. Açıkla bakalım.</p>

  <p class="normal">— İkimiz yalnızız; kimse bizi duymaz; siz, hocam, benim ikinci babam gibisiniz... ikinci... Pekâlâ. Üstelik siz onun en eski arkadaşısınız, eskiden beri, yaşam boyunca, daha bilinçlenmeden kardeş gibi olduğunuzu söylerken duydum...</p>

  <p class="normal">— Evet, evet doğru; Abel ile ben kardeş gibiyizdir... Konuş.</p>

  <p class="normal">— Peki öyleyse, bugün yüreğimi size açmak istiyorum, hocam.</p>

  <p class="normal">— Aç yüreğini. Bana söyleyeceklerin aramızda kalacak, kimse bilmeyecek!</p>

  <p class="normal">— Söylemek istediğim, babamın ne resmi ne de başka bir şeyi duyumsayarak yaptığından kuşkuluyum. Bir makine gibi resim yapıyor, doğal bir yeteneği var, peki bu duyumsamak mı?</p>

  <p class="normal">— Ben de hep böyle düşündüm.</p>

  <p class="normal">— Hocam, hâlâ sözü edilen o ünlü konuşmanızla babama en büyük iyiliği yaptığınız söyleniyor.</p>

  <p class="normal">— Ne diyebilirdim ki ben?</p>

  <p class="normal">— Bana da öyle geldi. Ama babamın ne resme ne de başka bir şeye hevesi var. Mantar gibi hocam, mantar gibi.</p>

  <p class="normal">— O kadar da değil oğlum.</p>

  <p class="normal">— Evet, mantar gibi. Yalnızca kendi ünü için yaşıyor. Ününe pek önem vermez gibi görünse de doğru değil, yalan, yalan. Alkıştan başka bir şey düşünmüyor. O bencilin teki, su katılmadık bir bencil. Hiç kimseyi sevmez o.</p>

  <p class="normal">— Deme yahu, kimseyi...</p>

  <p class="normal">— Kimseyi hocam, kimseyi! Bilmiyorum annemle nasıl evlenmiş. Aşk evliliği olduğundan kuşkuluyum.</p>

  <p class="normal">Joaquín sapsarı kesildi.</p>

  <p class="normal">— Biliyorum –dedi delikanlı,– kimi modelleriyle ilişki kurduğunu biliyorum; ama bu yalnızca gösteriş olsun diye, övünmek için. Kimseyi sevmez.</p>

  <p class="normal">— Ama bana öyle geliyor ki sen, sen ona...</p>

  <p class="normal">— Bana hiçbir zaman ilgi göstermedi. Beni yetiştirdi, eğitim masraflarımı ödedi, hiçbir şeyde kısıntı yapmadı, parasını hiç esirgemedi, ama onun için ben hemen hemen varla yok arasıyım. Kimi zaman tarih, sanat, teknik, resim ya da gezileri ya da başka bir konuda soru sorduğumda: “Rahat bırak beni.” derdi ve hatta bir gün bana: “Kendin öğren,” dedi, “ben nasıl öğrendimse, sen de öğren, kitapların var!” Sizden o kadar farklıdır ki, hocam!</p>

  <p class="normal">— Belki nasıl yanıtlayacağını bilmiyordu, oğlum. Çünkü babalar daha cahil ya da daha beceriksiz görünmemek için çocuklarıyla anlaşmazlığa düşerler.</p>

  <p class="normal">— Bundan değildi. Daha kötü bir şey var.</p>

  <p class="normal">— Daha kötü mü? Neymiş bakalım!</p>

  <p class="normal">— Daha kötü, evet. Ne yapmış olursam olayım beni hiç azarlamadı. Edepsiz, haylaz değilim ben, hiçbir zaman da olmadım, ama bütün gençler gibi benim de hatalarım, yanılgılarım oldu. Yine de bilse bile hiçbir zaman üzerinde durmadı ve hiçbir şey söylemedi.</p>

  <p class="normal">— Bu senin kişiliğine saygı göstermek demektir, sana olan güvenini gösteriyor... insanın çocuğuna güvenmesi belki de onu en doğru ve en soylu biçimde eğitmesidir...</p>

  <p class="normal">— Hayır, hocam, hiç de öyle değil. Bu yalnızca kayıtsızlık.</p>

  <p class="normal">— Hayır, hayır, abartma, kayıtsızlık değil bu… Sen kendine bile söylemezsen, o sana ne desin? Bir baba yargıç olamaz...</p>

  <p class="normal">— Ama bir arkadaş, bir danışman, bir dost ya da sizin gibi bir hoca olabilir.</p>

  <p class="normal">— Ama baba ile oğul arasında bazı konuların konuşulmasını engelleyen utanma duygusu gibi şeyler vardır.</p>

  <p class="normal">— Sizin, kendisinden daha büyük ve en eski arkadaşı olan sizin her şeye karşın onu savunmanız doğal...</p>

  <p class="normal">— Her şeye karşın dediğin ne?</p>

  <p class="normal">— Her şeyi söyleyebilir miyim?</p>

  <p class="normal">— Kuşkusuz, her şeyi söyle!</p>

  <p class="normal">— Peki öyleyse, sizin hakkınızda iyi şeyler, çok iyi şeyler söylediğini duydum yalnızca, ama...</p>

  <p class="normal">— Aması ne?</p>

  <p class="normal">— Sizden fazla, çok fazla iyi söz etmesi.</p>

  <p class="normal">— Fazla olan ne?</p>

  <p class="normal">— Tanımadan önce hocam, sizi başka türlü düşünüyordum.</p>

  <p class="normal">— Açık açık söyle.</p>

  <p class="normal">— Babama göre siz, derin tutkularla kıvranan bir tür trajedi kişisisiniz. “Eğer Joaquín’in ruhu bir resmedilebilseydi!” der her zaman. Onunla sizin aranızda bir sır varmış gibi konuşur...</p>

  <p class="normal">— Senin kuruntun bunlar...</p>

  <p class="normal">— Hayır, benim kuruntum değil.</p>

  <p class="normal">— Ya annen?</p>

  <p class="normal">— Annem...</p>
</body>
</html>
