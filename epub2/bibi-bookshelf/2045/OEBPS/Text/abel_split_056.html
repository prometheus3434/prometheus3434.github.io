<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_54">XIV</h2>

  <p class="normal">Ramiro’yla yetim kızın evlenmelerinden sonra, ev derin bir yasa gömülmüştü. Tam tersine, şimdi kız, eskisine göre daha hizmetçi, sığıntı durumundaydı. Gertrudis ise evin hanımı. Gertrudis, özel yaşantılarının farkına varmasınlar diye, çocukları elden geldiğince yeni evlilerden uzaklaştırmak istiyordu. Ama yeni bir hizmetçi almak ve durumu küçüklere açıklamak gerekti yine de.</p>

  <p class="normal">Ama eski hizmetçinin ev halkıyla aynı sofrada yemek yemesini nasıl anlatmalıydı? Gertrudis istemişti böyle olmasını. Manuela yalvarıyordu:</p>

  <p class="normal">— Ne olur Senyora, beni böylesine utandırmayın... Bakın, nasıl yerin dibine geçiyorum... Beni evin efendileriyle aynı masaya oturtmak, hele çocukların yanında... Ve küçük beye sen dedirtmek... Asla!</p>

  <p class="normal">— Nasıl istersen öyle konuş, ama kendilerinden bunca korktuğun çocukların, senin aileden olduğunu bilmeleri zorunlu. Şimdi bir kez bu işler düzelince, hırsızlama yaptığınız gizli şeyleri yakalayamayacaklar. Şimdi daha iyi saklanıyorsunuz. Çünkü eskiden onlardan gizlenmek istiyor,<br class="chapter" />
  asıl o zaman görünüyordunuz.</p>

  <p class="normal">Manuela’nın gebeliği pek güç oldu. Narin yapısı buna dayanamıyordu. Bir yandan da Gertrudis, doğal olmayan bu durumun çocuklardan saklanmasını öğütlüyordu.</p>

  <p class="normal">Ramiro, iyice keçeyi suya atmış, umutsuzluk içinde kendini eskisinden de çok Gertrudis’in isteklerine bırakmış, bitik bir durumda yaşıyordu.</p>

  <p class="normal">— Evet, şimdi anlıyorum, –diyordu,– başka yolu yoktu, ama...</p>

  <p class="normal">Gertrudis de soruyordu:</p>

  <p class="normal">— Zor mu geliyor?</p>

  <p class="normal">— Evlenmiş olmam değil, hayır! Yeniden evlenmemin gerekmiş olması, zor gelen bu!</p>

  <p class="normal">— Şimdi bunu düşünmenin sırası değil. Güçlüklere göğüs germesini bilmeli!</p>

  <p class="normal">— Ah Tula, sen isteseydin!</p>

  <p class="normal">— Sana bir yıllık süre tanıdım, bekleyebildin mi?</p>

  <p class="normal">— İstediğin gibi beklemiş olsaydım, sonu ne olacaktı? Söyle bana. Hiçbir söz vermemiştin ki.</p>

  <p class="normal">— Söz vermiş olsaydım da hiçbir şey değişmezdi. Hayır, daha da kötü olurdu. Bu koşullarda sana bir söz vermek, evlenmemiz için yalnızca bir süre istemek daha kötü olurdu.</p>

  <p class="normal">— Söyle bana, bu süre içinde senin istediğin gibi kalmış olsaydım, ne yapacaktın?</p>

  <p class="normal">— Bilmiyorum.</p>

  <p class="normal">— Bilmiyor musun Tula, bilmiyor musun ki...</p>

  <p class="normal">— Hayır bilmiyorum, bilmiyorum diyorum.</p>

  <p class="normal">— Ama duyguların...</p>

  <p class="normal">— Şimdi karını düşün, içine düşürdüğün bu savaşa dayanabilecek mi, bilmiyorum. Zavallıcık öylesine zayıf ki. Çok da korkuyor... Evin hanımı olmaktan hâlâ korkuyor karın.</p>

  <p class="normal">Tehlikeli doğum saatleri gelince Gertrudis, kardeşinin doğumlarında gösterdiği esirgemezliği bir daha yineledi, çocuğu, cılız, halsiz yavruyu aldı, sarıp sarmalayıp babasına götürdü.</p>

  <p class="normal">— İşte bak efendi, işte bak.</p>

  <p class="normal">Ramiro bu canlı ve acı çeken zavallı et yığınını görünce, duyduğu derin acıdan eriyip bitiyordu; Gertrudis haykırdı:</p>

  <p class="normal">— Senin oğlun, bir oğlan daha... Bir oğlumuz daha oldu.</p>

  <p class="normal">— Oğlumuz mu? Senin de mi?</p>

  <p class="normal">— Evet, benim de. Ötekileri üvey anneye bırakmayacağıma göre, onun için de üvey anne olmamalıyım.</p>

  <p class="normal">Bununla ötekiler arasında hiçbir ayrım gözetmedi.</p>

  <p class="normal">— Sen bir ermişsin Gertrudis, –diyordu Ramiro,– günah işleyen bir ermiş.</p>

  <p class="normal">— Böyle konuşma, ermişlik yapmak için çalışan bir günahkârım ben, çocuklarına, sana ve karına.</p>

  <p class="normal">— Karım!</p>

  <p class="normal">— Karın, evet, oğlunun annesi! Niçin bir yükten söz eder gibi, içten bir kayıtsızlıkla söz ediyorsun ondan?</p>

  <p class="normal">— Ne yapayım istiyorsun, âşık mı olayım ona?</p>

  <p class="normal">— Ama kandırdığın zaman öyle değil miydin?</p>

  <p class="normal">— Kime? Ona mı?</p>

  <p class="normal">— Biliyorum, biliyorum ki hayır, ama zavallı buna değer...</p>

  <p class="normal">— Karım olmaktan alabildiğine uzak ama, hiçbir şey değil ki!</p>

  <p class="normal">— Hayır dostum, hayır, daha fazla, sandığından çok daha fazla. Hâlâ tanıyamadın onu.</p>

  <p class="normal">— Bir tutsaksa...</p>

  <p class="normal">— Olabilir, onu özgürlüğüne kavuşturman gerekir. Zavallı korkmuş... Korkak doğmuş zaten... Sen de bundan yararlandın...</p>

  <p class="normal">— Bilmiyorum, bilmiyorum nasıl oldu?</p>

  <p class="normal">— Siz erkekler böylesiniz, yaptığınızı ne bilir, ne düşünürsünüz, düşünmeden yaparsınız...</p>

  <p class="normal">— Düşünüp de yapmamak daha kötü ya...</p>

  <p class="normal">— Ne için söylüyorsun bunu?</p>

  <p class="normal">— Bir nedeni yok, laf olsun diye söyledim işte.</p>

  <p class="normal">— Düşünmekten başka bir iş yapmadığımı mı sanıyorsun?</p>

  <p class="normal">— Hayır, bunun için söylemedim...</p>

  <p class="normal">— Evet, benim yalnızca düşünce olduğumu sanıyorsun sen...</p>
</body>
</html>
