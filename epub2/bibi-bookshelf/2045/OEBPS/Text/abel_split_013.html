<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">X</h2>

  <p class="normal">Abel’in çocuğu olunca Joaquín İtiraflar’ına şunları yazdı: “Kinimin gittikçe arttığını duyumsadım. Doğum yapmasına yardım etmemi istemişti benden, ama doğumlara bakmadığımı bildirerek özür diledim, gerçekten böyleydi; bu nedenle soğukkanlılığımı, daha doğrusu kuzinim tehlikede olacak olsa soğukkanlılığımı, coşmuş kanımı koruyamayacaktım. Ama içimdeki şeytan doğumda bulunmamı ve kimseye belli etmeden çocuğu boğmam için zorla kışkırttı beni. Bu iğrenç düşüncemi bastırabildim sonunda.</p>

  <p class="normal">“Abel’in, sanatçı değil, insan Abel’in bu yeni zaferi –çocuk çok güzeldi, herkes sağlığı ve gücü açısından bir şaheser, ‘bir melek’ diyordu– kendisinden çocuğumu beklediğim Antonia’ya beni daha çok yaklaştırdı. Kör nefretimin zavallı kurbanının –benden çok, kurban olan karımdı– etimden, şeytanın acı çektirdiği ruhumdan oluşacak çocuklarımın annesi olmasını istiyordum, buna gereksinme duyuyordum. Çocuklarımın annesi olacaktı, bunun için öteki çocukların annelerinden üstün olmalıydı. Zavallı Antonia beni yeğlemişti, sevimsiz görülen, beğenilmeyen ve hor görülen beni yeğlemişti; öteki kadının küçümsediği, alay ettiği adamı kabul etmişti. Hatta bana güzel güzel onlardan söz ediyordu.</p>

  <p class="normal">“Abel’in oğluna, babasının soyunu ve başarısını sürdürmesi için Abelín adını vermişlerdi; zamanla benim öcümün aracı olacak olan oğul Abel çok güzel bir çocuktu. Benim de böyle güzel, hatta daha güzel güzel bir çocuğum olmasına gereksinme duyuyordum.”</p>
</body>
</html>
