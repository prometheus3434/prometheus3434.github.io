<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_37">XXXV</h2>

  <p class="normal">Bebeğin bakımını anneanne Antonia üzerine almıştı ve bir tehlike sezinliyor da çocuğu bu tehlikeden korumak ister gibi göğsüne bastırıyor: “ Uyu oğlum, uyu,” diyordu, “ne kadar çok uyursan o kadar iyi. Böylece güçlü ve sağlıklı olursun. Hem sonra uyumak uyanık kalmaktan daha iyidir, özellikle de bu evde. Sonun ne olacak senin? Dua edelim de taşıdığın kanlar damarlarında kavga etmesin!” Uykuya dalınca anneanne, çocuğu kollarının arasına alıyor, dua ediyor, sürekli dua ediyordu.</p>

  <p class="normal">Çocuk, doktor büyükbabasının Anılar’ıyla ve ressam dedesinin ünüyle birlikte büyüyordu. Abel’in ünü hiçbir zaman bu denli yayılmamıştı. Abel, ününden başka hiçbir şeyle ilgilenmiyor gibiydi.</p>

  <p class="normal">Bir kez sabah uykusundayken küçük torununa daha bir dikkatle baktı ve haykırdı: “Ne hoş bir resim!” Ve kalemini eline aldı, uyuyan çocuğun karakalem resmini yaptı.</p>

  <p class="normal">— Ne yazık ki şu anda yanımla paletim ve boyalarım yok! –dedi haykırarak.– Yanaklarındaki şeftaliye benzeyen şu ışık oyunu insanı büyülüyor! Ya saçlarının rengi! Kıvır kıvır saçları sanki güneş ışınları!</p>

  <p class="normal">— Peki, –dedi Joaquín,– tablona ne ad verirdin? Masumiyet mi?</p>

  <p class="normal">— Tablolara ad vermek yazarların işi, tıpkı doktorların iyileştiremeseler de hastalıklara ad vermeleri gibi.</p>

  <p class="normal">— Peki, tıbbın amacının hastalıkları iyi etmek olduğunu kim söyledi sana?</p>

  <p class="normal">— Öyleyse amacı ne?</p>

  <p class="normal">— Hastalıkları bilmek. Bilimin amacı bilmektir.</p>

  <p class="normal">— İyileştirmek için bilmek sanıyordum ben. Peki bu, bizi hastalıktan kurtarmak için değilse, iyilik ve kötülük bilgisinin meyvesini tatmak ne işimize yarayacak ki?</p>

  <p class="normal">— Peki sanatın amacı nedir? Torunumuzun biraz önce tamamladığın şu resminin amacı ne?</p>

  <p class="normal">— Amacı kendi içindedir. Güzel bir şeydir ve yeter.</p>

  <p class="normal">— Güzel olan hangisidir? Senin resmin mi, bizim torunumuz mu?</p>

  <p class="normal">— İkisi de!</p>

  <p class="normal">— Yoksa sen resminin, ondan, küçük Joaquíno’dan daha güzel olduğunu mu sanıyorsun?</p>

  <p class="normal">— Yine saçmalamaya başladın! Ah Joaquín, Joaquín!</p>

  <p class="normal">Ve anneanne Antonia geldi, çocuğu beşiğinden aldı ve iki dededen korumak istermiş gibi alıp götürdü. Bir yandan da: “Ah yavrum,” diyordu, “minik yavrum, benim yavrum, Tanrı’nın kuzusu, evin güneşi, masum melek, senin resmini yapmasınlar, seni tedavi etmesinler! Ressama model olma, doktorun hastası olma! Onları sanatıyla, bilimiyle baş başa bırak, cici anneannenle gel, sen benim canımsın, sen benim minicik hayatımsın, canım benim! Sen benim hayatımsın, sen bizim hayatımızsın, bu evin güneşisin sen. Ataların için dua etmeyi öğreteceğim ben sana ve Tanrı seni duyacak! Benimle gel miniğim, benim hayatım, günahsız kuzu, Tanrı kuzusu!” Ve Antonia, Abel’in resmini görmek istemedi.</p>
</body>
</html>
