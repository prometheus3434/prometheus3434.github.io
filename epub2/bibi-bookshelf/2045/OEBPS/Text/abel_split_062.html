<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_60">XX</h2>

  <p class="normal">Yeğenindeki bu inziva sayrılığını boğmayı başardı ve ilk aşkının belirtilerini gözetlemeye koyuldu.</p>

  <p class="normal">— Dikkat et oğlum, –diyordu,– acele etme, bir kez bir kıza söz verdin mi, bir daha bırakamazsın onu...</p>

  <p class="normal">— Ama anne söz diye bir şey yok ki henüz... Önce denemek gerek...</p>

  <p class="normal">— Asla, öyle denemeymiş, flörtmüş yok, “Ben şu kızla konuşuyorum,” da yok. Her şey olgunlukla...</p>

  <p class="normal">Aslında Tula Teyze kendi kendine gelin güvey olmuştu. Ramirin’i tatlılıkla, seçtiği kıza, Caridad’a doğru yöneltiyordu. Bir gün,</p>

  <p class="normal">— Öyle sanıyorum ki, senin Caridad’da gözün var, –dedi.</p>

  <p class="normal">— Nasıl! Nasıl!</p>

  <p class="normal">— Onun da sende yanılmıyorsam.</p>

  <p class="normal">— Bana kalırsa, senin gözün her ikimizde...</p>

  <p class="normal">— Benim mi? Bu sizin bileceğiniz iş oğlum, sizin...</p>

  <p class="normal">Ama bir yandan da onları birbirlerine yaklaştırmaktaydı, bu isteğini gerçekleştirdi de. Ondan sonra da onları vaktinden önce evlendirmeye kalkıştı. “Eve gelsin,” diyordu, “hep birlikte yaşarız, hepimiz için yer var... Bir kız daha olsun!”</p>

  <p class="normal">Caridad’ı yeğeniyle evlendirip eve getirdikten sonra, gizlerini ona açmaya başladı. Böylece ondan yeğeninin en saklı gizlerini öğreniyordu. Daha başlangıçtan beri kızı senli benli konuşmaya ve kendisine anne demeye zorlamıştı. Ve özellikle en küçüğe, uysal, sessiz Manolita’ya iyi bakmasını salık veriyordu.</p>

  <p class="normal">— Dinle Caridad, –diyordu,– en çok bu zavallı, narin bir melek gibi iyi olan bu minnacığa iyi bak... O benim eserim...</p>

  <p class="normal">— İyi ama, zavallıcığın hiç sesi çıkmıyor ki. Evde dolaşışı bile işitilmiyor... Burada olmaktan utanır gibi bir hali var...</p>

  <p class="normal">— Evet, evet öyle... Kendine güven duyması için neler yapmadım ki. Ama yine de bana sığınıp hep eteğimin altına sokuldu. Bitmiş sanıyor kendini zavallıcık. Hep biberonla büyüdüğü için!</p>

  <p class="normal">— Yine de çalışkan, başı eğik, yardımsever, ama o kadar az konuşuyor ki! Hem hiç güldüğü de yok!</p>

  <p class="normal">— Arada bir benimle yalnız kaldığı zaman bambaşka bir Manolita oluveriyor... diriliveriyor. Canlandırmaya, avutmaya çalışıyorum; o zaman, “Sen yorulma anneciğim,” diyor, “ben böyleyim işte, hem üzgün değilim ki ben...”</p>

  <p class="normal">— Ama üzgün gibi hep...</p>

  <p class="normal">— Öyle görünüyor görünmesine, ama sonunda pek de öyle olmadığına inanabildim. Sahi ben, ben nasılım, Caridad, üzgün mü, neşeli mi?</p>

  <p class="normal">— Siz, teyze...</p>

  <p class="normal">— Bu siz de, teyze de ne oluyor?</p>

  <p class="normal">— İyi ya, sen anne, sen... Ama bilmiyorum ki, üzgün müsün, neşeli misin? Bana kalırsa neşelisin...</p>

  <p class="normal">— Sana öyle geliyor ha, bu da yeter!</p>

  <p class="normal">— Hiç değilse beni neşelendiriyorsun...</p>

  <p class="normal">— Tanrı’nın bizden istediği de bu, çevremizdekileri neşelendirmek.</p>

  <p class="normal">— Ama insanın çevresindekileri neşelendirebilmesi için kendisinin de neşeli olması gerek...</p>

  <p class="normal">— Ya da değil...</p>

  <p class="normal">— Nasıl değil?..</p>

  <p class="normal">— Hiçbir şey güneş ışığı, hele ağaç yapraklarının yeşilliğini aydınlatan güneş ışığı kadar neşe veremez; güneş ışığı da ne üzgündür, ne neşeli, kim bilir... Belki de kendi ateşi kendini eritip bitiriyor... Güneş ışığı neşe veriyor, temizdir çünkü; temiz olan her şey neşe verir... Bu zavallı Manolita da seni neşelendirmeli, çünkü temiz, tertemiz...</p>

  <p class="normal">— Evet, doğru! Ya gözleri, sanki...</p>

  <p class="normal">— Sanki yeşilliğin ortasında durgun iki havuz... Pek çok kez gözlerine, hem de yakından bakakaldım. Bilmiyorum nerden aldı bu gözleri? Annesinin ateşten buğulanmış veremli gözleri değil... babasınınkiler... hiç değil... Bu gözler kiminkilere benziyor biliyor musun?</p>

  <p class="normal">Gertrudis bunu sorarken titriyordu.</p>

  <p class="normal">— Seninkilere!</p>

  <p class="normal">— Olabilir... olabilir... Kendi gözlerime yakından ne baktım, ne de derinliklerini görebilirim, ama olabilir... olabilir... Hiç olmazsa bakmasını öğrettim ona.</p>
</body>
</html>
