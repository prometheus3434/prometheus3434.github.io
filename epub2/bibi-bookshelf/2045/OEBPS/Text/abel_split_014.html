<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_13">XI</h2>

  <p class="normal">Joaquín bir gün çocuğu görmek için Abel’e gittiğinde, atölyesinde buluştukları zaman:</p>

  <p class="normal">— Peki şimdi ne yapıyorsun? –diye sordu.</p>

  <p class="normal">— Şimdilerde tarihsel resim, daha doğrusu Ahd-i Atik resmi yapmak istiyorum, elimden geldiğince belge topluyorum...</p>

  <p class="normal">— Nasıl? O dönemin modellerini mi araştırıyorsun?</p>

  <p class="normal">— İncil’i ve İncil’le ilgili yorumları okuyorum...</p>

  <p class="normal">— Bence sen bir bilim adamı ressamsın...</p>

  <p class="normal">— Sen de sanatçı doktor, öyle değil mi?</p>

  <p class="normal">— Bilim adamı bir sanatçıdan daha kötüsü... yazın adamı! Fırçayla edebiyat yapmamaya dikkat et!</p>

  <p class="normal">— Öğütlerin için sağ ol!</p>

  <p class="normal">— Peki senin tablonun konusu ne olacak?</p>

  <p class="normal">— Habil’in Kabil tarafından öldürülmesi, ilk kardeş cinayeti.</p>

  <p class="normal">Joaquín daha da sarardı ve en yakın arkadaşına gözlerini dikmiş bakarken hafif bir sesle sordu ona:</p>

  <p class="normal">— Nereden geldi bu konu aklına?</p>

  <p class="normal">— Çok basit, –diye yanıtladı Abel, dostunun kafasından geçenlerin ayrımına varmadan,– adım anıştırdı. Adım Abel ya… iki çıplak eskiz...</p>

  <p class="normal">— Evet, beden çıplaklığı...</p>

  <p class="normal">— Ruh çıplaklığı da...</p>

  <p class="normal">— Yoksa ruhlarını çizmeyi de mi düşünüyorsun?</p>

  <p class="normal">— Kuşkusuz! Kabil’in ruhunu kıskançlığıyla ve Habil’in... ruhunu...</p>

  <p class="normal">— Onunki neyin ruhu?</p>

  <p class="normal">— Şimdi bunun üzerindeyim. Habil’in ruhunu nasıl verebileceğimi bilemiyorum bir türlü. Çünkü onu ölmeden önce, kardeşinden yediği öldürücü darbeyle yere yıkılmış olarak çizmek istiyorum. Şurada Tevrat var ve Lord Byron’ın Kabil’i. Biliyor musun sen onu?</p>

  <p class="normal">— Hayır, Lord Byron’ın Kabil’ini bilmiyorum. İncil’den ne çıkarabildin?</p>

  <p class="normal">— Çok az şey... Göreceksin –ve eline bir kitap alıp okudu:– “ve Adem karısı Havva’yı tanıdı ve Havva gebe kaldı, Kabil’i dünyaya getirdi ve dedi: Ve Yehova’nın sayesinde bir oğlum oldu. Ve sonra da kardeşi Habil doğdu; Habil koyunlara çoban oldu, Kabil de çiftçi oldu, bir zaman sonra Yehova’ya toprağın ürününü sundu, Habil ise kuzular ve yağ getirdi. Ve Yehova, Habil’e ve sunağına sevecenlikle baktı, ama Kabil’e ve sunağına hayırla bakmadı.”</p>

  <p class="normal">— Ama niçin? –diye lafa karıştı, Joaquín.– Niçin Tanrı Habil’in sunağına sevecenlikle, Kabil’in sunağına kinle bakıyor?</p>

  <p class="normal">— Burada açıklanamaz...</p>

  <p class="normal">— Resmini çizmeye başlamadan önce bunu kendi kendine sormadın mı?</p>

  <p class="normal">— Henüz sormadım... Belki de Tanrı, Kabil’de kardeşinin gelecekteki katilini, kıskanç adamı... görmüştü...</p>

  <p class="normal">— Şu halde onu kıskanç yaratmıştı, içine kıskançlık tohumları atmıştı. Ona bir aşk iksiri vermişti. Devam et, oku.</p>

  <p class="normal">— “Kabil çok öfkelendi ve yüz hatları gerildi. Ve o zaman Yehova, Kabil’e şöyle dedi: Niçin öfkelendin? Niçin suratın asıldı? Eğer iyi davranmış olsaydın karşılığını görmeyecek miydin? Eğer iyi davranmamışsan günah kapındadır. Orada seni bekliyor, ama sen ona egemen olacaksın...”</p>

  <p class="normal">— Ve günah onu yendi, –diye lafa girdi Joaquín.– Niçin Tanrı onu elinden bırakmıştı? Devam et!</p>

  <p class="normal">— “Ve Kabil kardeşi Habil’i çağırdı ve kardeşi Habil tarlaya gelince ona saldırdı ve öldürdü. Ve Yehova, Kabil’e...”</p>

  <p class="normal">— Yeter! –dedi Joaquín.– Daha fazla okuma. Soruna bir çare bulunmadığına göre Tanrı’nın Kabil’e ne dediği beni hiç ilgilendirmiyor.</p>

  <p class="normal">Joaquín dirseklerini masaya dayadı, yüzünü de avuçları içine aldı. Buz gibi ve delici bakışlarını Abel’in gözlerine dikti. Neden telaşlandığını bilmeden:</p>

  <p class="normal">— Hiç duymadın mı? –dedi.– Kutsal tarihi ezbere öğrenen çocuklara “Kabil’i kim öldürdü?” diye şaka yaparlar.</p>

  <p class="normal">— Yo duymadım!</p>

  <p class="normal">— Evet ya, bu soruyu sorunca çocuklar da karıştırırlar ve genellikle “Kardeşi Habil” derler.</p>

  <p class="normal">— Bunu bilmiyordum.</p>

  <p class="normal">— İşte şimdi biliyorsun. Peki söyle bana, İncil’den bu sahneyi, tam da İncil’e özgü sahneyi çizeceğine göre, eğer Kabil, Habil’i öldürmemiş olsaydı, Habil’in kardeşini öldürebileceğini hiç aklına getirmedin mi?</p>

  <p class="normal">— Peki nasıl oluyor da senin aklına geliyor?</p>

  <p class="normal">— Habil’in koyunları Tanrı’nın hoşuna gitti, çoban olan Habil, Tanrı’nın gözüne hoş görünüyordu, ama çiftçi Kabil’in ürünlerinden Tanrı hoşlanmıyordu, Kabil’den de hoşnut değildi. Tanrı’nın beğendiği, gözdesi Habil’di... zavallı Kabil...</p>

  <p class="normal">— Peki bunda Habil’in ne suçu var?</p>

  <p class="normal">— A! Şanslı olanların, sevimli olanların, gözde olanların bunda hiç suçları yok mu sanıyorsun? Havadan kazandıkları saygınlıklarını utanılacak bir şey olarak gizlemedikleri için, kendi değerleriyle hak etmedikleri ayrıcalıklarını gizlemedikleri için, bu Tanrı lütfunu gizlemek yerine, onunla caka sattıkları için suçludur bunlar. Ama hiç kuşkum yok ki Habil, Tanrı’ya kurban edilen koyunların dumanını burnuna üfleyerek onu kışkırtmıştır. Kendilerini haklı sananlar, haklılıklarının cakasıyla öteki insanları küçük düşürüp kendilerini beğenen insanlar olmayı alışkanlık haline getirirler. Bir zamanlar birisi demiş ki, namuslu insanlar en aşağılık insanlardır.</p>

  <p class="normal">— Biliyor musun, –diye sordu Abel,– kendini konuşmanın ciddiyetine kaptırarak, Habil talihiyle övünürmüş?</p>

  <p class="normal">— Kuşkum yok ki ne ağabeyine saygısı vardı onun, ne de onun için Tanrı’dan merhamet diledi. Ve çok iyi biliyorum ki, Habilciler, cehennemi Kabilciler için uydurdular, aksi halde zaferi az gelecekti onlara. Kendileri acı çekmezlerken ötekilerin acı çektiklerini görmekten zevk alıyorlar.</p>

  <p class="normal">— Ah Joaquín! Ne kötü adamsın sen!</p>

  <p class="normal">— Evet, hiç kimse kendi kendisinin doktoru olamaz. Hadi bakalım, Lord Byron’ın Kabil’ini ver bana, okumak istiyorum onu.</p>

  <p class="normal">— Al!</p>

  <p class="normal">— Söyle bana, bu resim için karın sana hiç esin vermiyor mu? Bir öneride bulunmuyor mu?</p>

  <p class="normal">— Karım mı? Bu trajedide kadın olmadı ki.</p>

  <p class="normal">— Her trajedide kadın vardır, Abel.</p>

  <p class="normal">— Belki Havva...</p>

  <p class="normal">— Belki... ikisine de aynı sütü, iksiri vermiş olan kadın...</p>
</body>
</html>
