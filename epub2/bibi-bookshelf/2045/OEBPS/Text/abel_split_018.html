<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_17">XV</h2>

  <p class="normal">Ama hayır, olmadı! Bu yiğitçe eylem zavallı Joaquín’i iyileştirmedi.</p>

  <p class="normal">“Vicdan azabı duymaya başladım,” diye yazdı İtiraflar’ına, “o sözleri söylemiş olduğum için, kötü tutkularımdan kurtulmak amacıyla asıl düşüncelerimi dışa vurmadığım için, onun sanatındaki sahteciliği, aldatmacaları, taklitçiliği, soğuk ve hesaplı tekniğini, duygudan yoksun oluşunu kanıtlayarak sanat açısından onu rezil etmediğim için ve başarısını ayaklar altına sermediğim için vicdan azabı duymaya başladım. Ve böylece gerçeği söyleyerek, ününü layık olduğu yere oturtarak ötekinden kurtulmuş olurdum. Belki de İncil’deki Habil’i öldüren Kabil, kardeşini ölmüş gördükten sonra sevmeye başlamış olabilir onu. Ve işte o zaman, konuşmanın sonucunun beni dine döndürdüğüne inanmaya başladım.”</p>

  <p class="normal">Joaquín’in İtiraflar’ında dine dönüş dediği şey, karısı Antonia’nın, onun iyileşmediğini görünce ve belki de iyileşmeyeceğinden korktuğu için, atalarının dininde, kendi dininde ve ilerde kızının da olacak olan dinde, duada çare aramaya özendirmesiydi.</p>

  <p class="normal">— Senin yapman gereken şey gidip günahlarını itiraf etmek olacak...</p>

  <p class="normal">— Be kadın, yıllardır kiliseye gitmiyorum...</p>

  <p class="normal">— Olsun, ne çıkar...</p>

  <p class="normal">— Peki ya ben bu şeylere inanmıyorsam...</p>

  <p class="normal">— Sen böyle sanıyorsun, ama rahip bana sizlerin, bilim adamlarının inanmadığınızı sandığınızı, ama inandığınızı söyledi. Ben biliyorum, annenin sana öğrettikleri, benim de kızıma öğreteceklerim...</p>

  <p class="normal">— Tamam, tamam beni rahat bırak!</p>

  <p class="normal">— Hayır, rahat bırakmayacağım seni. Git, günahlarını itiraf et, yalvarıyorum sana.</p>

  <p class="normal">— Peki, benim düşüncelerimi bilenler ne derler sonra?</p>

  <p class="normal">— Ya, öyle mi? İnsanların ne diyecekleri ha?</p>

  <p class="normal">Fakat bunlar Joaquín’in yüreğini etkilemişti ve inanmadığının doğru olup olmadığını kendi kendine sormaya başladı ve inanmasa da kilisenin kendisini iyileştirip iyileştirmeyeceğini denemek istedi. Din karşıtı düşüncelerini bilenlere meydan okurcasına sık sık ve oldukça erken saatlerde kiliseye gitmeye başladı, sonunda itirafta bulunabileceği bir rahip buldu. Günah çıkarma kabinine girer girmez bütün ruhunu boşalttı rahibe.</p>

  <p class="normal">— Ondan nefret ediyorum rahip efendi, bütün ruhumla nefret ediyorum ondan; inandığım halde inanmayarak, inanmak istediğim halde inanmak istemeyerek onu öldürebilirim...</p>

  <p class="normal">— Ama oğlum, bu nefret değil; bu daha çok çekemezlik.</p>

  <p class="normal">— Her nefret çekemezliktir, rahip efendi, her nefret çekemezliktir.</p>

  <p class="normal">— Ama onu soylu bir rekabete çevirmelisiniz, mesleğinizde başarı istemine çevirmelisiniz ve en iyisi de Tanrı’ya hizmet ederek...</p>

  <p class="normal">— Hayır yapamam, yapamam, çalışamam. Onun başarısı yakamı bırakmaz.</p>

  <p class="normal">— Çaba göstermek gerek... çünkü insan özgürdür.</p>

  <p class="normal">— Özgür istence inanmıyorum ben, rahip efendi. Ben doktorum.</p>

  <p class="normal">— Ama...</p>

  <p class="normal">— Tanrı’nın beni bu denli kindar, kıskanç ve kötü yaratması için ne yaptım ki ben? Babam bana ne kötü bir kan aktarmış?</p>

  <p class="normal">— Oğlum... oğlum...</p>

  <p class="normal">— Hayır, hayır, insanın özgürlüğüne inanmıyorum ben ve özgürlüğe inanmayan insan özgür değildir. Hayır, hayır ben özgür değilim. Özgür olmak özgür olduğuna inanmaktır.</p>

  <p class="normal">— Tanrı’ya inanmadığınız için kötüsünüz siz.</p>

  <p class="normal">— Tanrı’ya güvenmemek kötülük müdür, rahip efendi?</p>

  <p class="normal">— Bunu söylemek istemiyorum, sizin kötü tutkunuzun Tanrı’ya güvenmemekten kaynaklandığını söylüyorum ben...</p>

  <p class="normal">— Tanrı’ya inanmamak kötülük müdür? Bunu yine soruyorum size.</p>

  <p class="normal">— Evet, kötülüktür.</p>

  <p class="normal">— O halde beni kötü yarattığı için Tanrı’ya güvenmiyorum. Kabil’i kötü yarattığı gibi. Tanrı beni inançsız yarattı.</p>

  <p class="normal">— Sizi özgür bıraktı.</p>

  <p class="normal">— Evet, kötü olmakta özgür.</p>

  <p class="normal">— Ve de iyi olmakta!</p>

  <p class="normal">— Neden doğdum, rahip efendi?</p>

  <p class="normal">— Ne için doğdum diye sormanız daha doğru olur...</p>
</body>
</html>
