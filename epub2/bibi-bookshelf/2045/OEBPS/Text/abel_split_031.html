<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_30">XXVIII</h2>

  <p class="normal">Joaquín’den biraz para kopardıktan sonra:</p>

  <p class="normal">— Sizin yerinizde olmayı ne kadar isterdim ah! –dedi bir gün, babasının mirastan yoksun bıraktığı beş çocuklu, Aragonyalı, zavallı adam.</p>

  <p class="normal">— Benim yerimde olmak mı! Anlamadım!</p>

  <p class="normal">— Evet, sizin yerinizde olmak için her şeyimi verirdim, Don Joaquín.</p>

  <p class="normal">— Vereceğiniz o her şey nedir?</p>

  <p class="normal">— Verebileceğim her şey, sahip olduğum her şey.</p>

  <p class="normal">— Nedir bu şey?</p>

  <p class="normal">— Canım.</p>

  <p class="normal">— Benim yerimde olmak için canını vereceksin, ha!</p>

  <p class="normal">Joaquín kendi kendine ekledi: “Başkasının yerinde olmak için ben de verirdim canımı!”</p>

  <p class="normal">— Evet, sizin yerinizde olmak için canımı verirdim.</p>

  <p class="normal">— Burada pek iyi anlamadığım bir şey var, dostum; ne hiç kimsenin başka birisi olmak için canını vermeye hazır olmasını ne de bir kimsenin başkası olmak istemesini anlıyorum. Başkası olmak, insanın kendisi olmaktan vazgeçmesi, kendi kişiliğini bırakmasıdır.</p>

  <p class="normal">— Kuşkusuz.</p>

  <p class="normal">— Var olmayı bırakmak demektir.</p>

  <p class="normal">— Kuşkusuz.</p>

  <p class="normal">— Ama başkası olmak için değil...</p>

  <p class="normal">— Kuşkusuz. Kendim olmaktan isteyerek vazgeçerdim, Joaquín, daha açık söylemek gerekirse, beni bu sefil yaşama bağlayan, intihar etmeme izin vermeyen aile bireylerimin kişiliğinizde bir baba bulacaklarından emin olsaydım, beynime bir kurşun sıkar ya da ırmağa atardım kendimi. Hâlâ anlamıyorsunuz, değil mi?</p>

  <p class="normal">— Yoo, anlıyorum. Öyle ki...</p>

  <p class="normal">— Beni lanet olası yaşama bağlayan her şeyden seve seve ayrılacağımı, ailem olmasa anılarımı sonsuza dek öldürebileceğimi söylemek istiyorum. Beni tutan bir şey olmasına karşın.</p>

  <p class="normal">— Nedir o şey?</p>

  <p class="normal">— Anılarımın, yaşam öykümün öldükten sonra da bana eşlik edecekleri korkusu. Ah sizin yerinizde olabilseydim, Joaquín!</p>

  <p class="normal">— Peki dostum, beni yaşamda tutan nedenler sizinkilerin aynısıysa ya?</p>

  <p class="normal">— Of! Siz varsılsınız?</p>

  <p class="normal">— Varsıl... varsıl...</p>

  <p class="normal">— Varsıl insanın hiçbir zaman yakınacak şeyi olmaz. Hiçbir eksiğiniz yok. Karınız, kızınız, çok sayıda hastanız ve ününüz var... Daha ne istersiniz? Babanız sizi mirasından yoksun bırakmadı, erkek kardeşiniz sizi evinden kovmadı... Yaşamak için sizi dilenmek zorunda bırakmadılar! Sizin yerinizde olmayı ne kadar çok isterdim!</p>

  <p class="normal">Daha sonra Joaquín yalnız kalınca: “Benim yerimde olmak istiyor! Bu adam bana imreniyor, beni kıskanıyor! Ya ben, ben kimin yerinde olmak istiyorum?”</p>
</body>
</html>
