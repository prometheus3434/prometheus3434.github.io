<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_28">XXVI</h2>

  <p class="normal">— Bak Joaquín, –dedi bir gün Antonia kocasına,– bir gün gelecek, kızımız bizden ayrılacak ya da elimizden alacaklar onu...</p>

  <p class="normal">— Joaquína’yı mı? Nereye?</p>

  <p class="normal">— Manastıra!</p>

  <p class="normal">— Olanaksız!</p>

  <p class="normal">— Değil, hatta çok olası. Kendi işinden başka şey gördüğün yok, şimdi bir de Abel’in oğlu çıktı, sanki onu evlat edinmişsin... Her gören kendi kızından daha çok onu seviyor, diyecek nerdeyse…</p>

  <p class="normal">— Onu kurtarmaya, kendi yakınlarından kurtarmaya çalışıyorum...</p>

  <p class="normal">— Hayır, sen yalnızca öç almaya çalışıyorsun. Ah, ne kindarsın sen! Ne unutursun ne bağışlarsın! Korkarım, Tanrı seni cezalandıracak, hepimizi cezalandıracak...</p>

  <p class="normal">— Ya! Joaquína bunun için mi manastıra girmek istiyor?</p>

  <p class="normal">— Bunu demek istemedim.</p>

  <p class="normal">— Ama ben diyorum, bu da aynı şey. Yoksa Abelín’i kıskandığı için mi gidiyor? Onu kendisinden daha çok sevmemden mi korkuyor ? Peki böyleyse…</p>

  <p class="normal">— Hayır böyle değil.</p>

  <p class="normal">— O zaman?</p>

  <p class="normal">— Ne bileyim ben! İçinden geldiğini, Tanrı’nın kendisini oraya çağırdığını söylüyor...</p>

  <p class="normal">— Tanrı ha... Tanrı ha... Günah çıkardığı papaz olmalı. Hangi papaz?</p>

  <p class="normal">— Peder Echevarría.</p>

  <p class="normal">— Benim günah çıkardığım papaz mı?</p>

  <p class="normal">— Ta kendisi.</p>

  <p class="normal">Joaquín, sessiz kalakaldı, üzülmüştü ve ertesi gün yalnızken karısını yanına çağırdı:</p>

  <p class="normal">— Joaquína’yı rahibe olmaya iten nedenleri anladım sanıyorum, daha doğrusu Peder Echevarría’nın Joaquína’yı manastıra itmesinin nedenlerini anladığımı sanıyorum. Bütün benliğimi saran o berbat saplantı yüzünden sığınacak yer aradığımı ve kiliseye nasıl koştuğumu anımsarsın ve yıllar geçtikçe daha çok kök salan, yani daha sert ve daha inatçılaşan o kin yüzünden kiliseye sığındığımı anımsarsın, ama tüm çabama karşın onu içimden atamadım. Hayır, hayır, Peder Echevarría derdime deva olmadı, olamadı. O sıkıntıdan kurtulmanın ancak bir yolu var, tek bir yolu.</p>

  <p class="normal">Karısından bir soru bekliyormuş gibi bir süre sessiz kaldı, ama kadının sustuğunu görünce konuşmasını sürdürdü:</p>

  <p class="normal">— Bu kötü illetin tek çaresi ölümdür. Kim bilir... Belki bu illetle doğdum ve bununla öleceğim. Bana bir çare bulamamış, beni dine döndürememiş olan zavallı Peder şimdi kızımı, senin kızını, kızımızı, benim için Tanrı’ya yakarması, kendisini feda ederek beni kurtarması için manastıra itiyor...</p>

  <p class="normal">— Ama bu fedakârlık değil... rahibe olma isteği içine doğduğu için...</p>

  <p class="normal">— Yalan Antonia; bunun yalan olduğunu söylüyorum sana. Rahibe olanların çoğu ya çok çalışmamak için, yoksul ama yorulmadan bir yaşam sürmek, sofuca miskinlik etmek için ya da evden kaçmak için manastıra girer; kızımız evimizden kaçıyor, bizden kaçıyor.</p>

  <p class="normal">— Senden kaçıyor olmalı...</p>

  <p class="normal">— Evet, benden kaçıyor! Benim kim olduğumu anladı!</p>

  <p class="normal">— Şimdi sen de o delikanlıya sıkı sıkıya bağlandığına göre...</p>

  <p class="normal">— Abelín’den kaçtığını mı söylemek istiyorsun bana?</p>

  <p class="normal">— Hayır, senin yeni kaprisinden...</p>

  <p class="normal">— Kapris mi? Kapris mi? Kapris mi diyorsun sen? Her şey olabilirim, ama kaprisli bir adam olamam ben, Antonia. Ben her şeyi ciddiye alırım, her şeyi, anlıyor musun?</p>

  <p class="normal">— Evet, aşırı derecede ciddiye alıyorsun, –dedi kadın ağlayarak.</p>

  <p class="normal">— Hadi, hadi ağlama Antonia, tatlım, iyilik meleğim benim; bağışla beni, kötü bir şey söyledimse...</p>

  <p class="normal">— En kötüsü söylemediklerin, söylediklerin değil.</p>

  <p class="normal">— Tanrım, aman Tanrım, Antonia, kızımızın gitmemesi için ne yaparsan yap; manastıra girerse kendimi öldürürüm, evet, kendimi öldürürüm, öldürürüm. Ne isterse yapacağım, yeter ki gitmesin o... Abelín’i kovmamı isterse kovarım...</p>

  <p class="normal">— Tek kızımız olduğu için sevindiğini söylemiştin, anımsıyorum; çünkü sevgimiz bölünmeyecekti...</p>

  <p class="normal">— Ama sevgimi bölmedim ki!</p>

  <p class="normal">— Öyleyse daha da kötü ya...</p>

  <p class="normal">— Evet, Antonia, bu kız benim için kendisini feda etmek istiyor; bilmiyor ki manastıra girerse ben umutsuzluğa düşeceğim. Onun manastırı bu ev!</p>
</body>
</html>
