<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_42">II</h2>

  <p class="normal">Tüm bu ilişkilerden, hem de iş açığa çıkıp, eve girip çıkmaya başladıktan sonra, Ramiro’ya da ne oluyordu ama? Bu ne işi sürüncemede bırakma idi böyle, bu ne soğukluktu.</p>

  <p class="normal">— Bak Tula, onu anlamıyorum bir türlü, her defasında daha da az anlıyorum. Sanki hep dalgın ve başka bir şeyi ya da başka birini düşünüyormuş gibi. Öyle ki, birinin bizi göreceğinden korkuyor gibi. Azıcık yüz bulunca, bizim bu ilişkimizin nereye varacağından söz edecek oluyorum, işitmiyormuş gibi yapıyor, dikkati başka yerlerde sanki...</p>

  <p class="normal">— İsteksizmiş gibi konuşmandan olmalı, bu işi isteyen bir kimse gibi konuş onunla.</p>

  <p class="normal">— İyi, iyi ama, ya evlenmek için can attığımı sanırsa!</p>

  <p class="normal">— Sansın! Öyle değil mi?</p>

  <p class="normal">— Ama Tula, evlenmek için can attığımı mı sanıyorsun sen?</p>

  <p class="normal">— Onu seviyor musun?</p>

  <p class="normal">— Şimdi sevmenin bununla ne ilgisi var?</p>

  <p class="normal">— Söyle, seviyor musun onu?</p>

  <p class="normal">— Bak öyleyse...</p>

  <p class="normal">— Yo, bak öyleysesi yok! Seviyor musun? Evet ya da hayır!</p>

  <p class="normal">Rosa, gözlerini indirdi, başını eğdi, kıpkırmızı oldu, ağlamaklı bir sesle kekeledi:</p>

  <p class="normal">— Tula, neler söylüyorsun, günah çıkaran bir rahibe benziyorsun!</p>

  <p class="normal">Gertrudis, kardeşinin elini eline aldı, öteki eliyle başını kaldırdı, gözlerini gözlerine dikerek,</p>

  <p class="normal">— Yalnız yaşıyoruz kardeşim, –dedi.</p>

  <p class="normal">— Ya dayımız?</p>

  <p class="normal">— Dedim ya sana, yalnız yaşıyoruz; biz kadınlar hep yalnız yaşıyoruz. Zavallı dayımız bir ermiş, ama masallardaki gibi bir ermiş; bir rahip, ama sonuçta o da bir erkek.</p>

  <p class="normal">— Ama günah çıkarıyor...</p>

  <p class="normal">— Belki de bunun için daha az biliyor ya. Üstelik bildiklerini de unutuyor. Unutması da gerekir hem. Yalnız yaşıyoruz dedim sana. Şimdi senin yapacağın şey itiraf etmek, ama kendine itiraf. Seviyor musun onu? Bir daha soruyorum.</p>

  <p class="normal">Zavallı Rosa ağlamaya başladı.</p>

  <p class="normal">— Onu seviyor musun? –dedi acımasız bir ses.</p>

  <p class="normal">Rosa, birden sanki tertemiz, ortak yaşamlarının derinliğinden gelen, tatlı, hoş bir sesle sorulan bu soruyu soran sesin kendi öz sesi, belki de annesinin sesi olduğunu düşündü.</p>

  <p class="normal">— Evet, seveceğimi sanıyorum, çok... çok, –diye hıçkırıklar arasında inledi.</p>

  <p class="normal">— Evet, çok seveceksin onu, o seni daha da çok sevecek.</p>

  <p class="normal">— Nereden biliyorsun?</p>

  <p class="normal">— Seni seveceğini biliyorum.</p>

  <p class="normal">— Öyleyse neden bu denli düşünceli? Düğün sözcüğünden neden böylesine kaçıyor?</p>

  <p class="normal">— Bunu onunla konuşacağım Rosa, sen bu işi bana bırak.</p>

  <p class="normal">— Sana mı?</p>

  <p class="normal">— Evet, çok mu şaşırtıcı?</p>

  <p class="normal">— Ama...</p>

  <p class="normal">— Benim karşımda, senin yanında olduğu gibi dili tutulmaz.</p>

  <p class="normal">— Benimle evlenmeyi ne denli çok istiyormuş diyecek.</p>

  <p class="normal">— Hayır, demez. Dese dese, benimle evlenmek isteyenin işini kolaylaştırmak istediğimi ya da evde yalnız kalabilmek için senin evlenmenin işime geldiğini söyler... bildiğin gibi ikisi de birbirinden saçma şeyler. Ne derse desin her şeyi çözümleyeceğim ben.</p>

  <p class="normal">“Hem onu çok sevmelisin ha!” diyen kardeşinin boynuna atıldı Rosa.</p>

  <p class="normal">— Niçin böyle söylüyorsun Tula?</p>

  <p class="normal">— Çünkü görevin bu senin.</p>

  <p class="normal">Başka bir gün, Ramiro nişanlısını görmeye gittiğinde öbürüyle, Rosa’nın kardeşiyle karşılaştı. Yüzü sarardı, titriyordu. Bu yaslı, durgun gözlerdeki sert bakışla bütün kanı çekildi. İşitilir işitilmez bir sesle,</p>

  <p class="normal">— Rosa yok mu? –diye sordu.</p>

  <p class="normal">— Rosa evde yok, şimdi seninle ben konuşacağım.</p>

  <p class="normal">— Sen mi? –diye sordu titreyen dudaklarıyla.</p>

  <p class="normal">— Evet, ben!</p>

  <p class="normal">— Bu ne ciddilik kızım! –dedi ve gülmeye çalıştı.</p>

  <p class="normal">— Söylendiğine göre bu özelliğimle gelmişim dünyaya. Dayım, bunun bana annemden, yani kardeşinden ve anneannemden, onun annesinden miras kaldığını söyler. Bilmiyorum, umurumda da değil. Yalnız şurasını biliyorum, yalın, doğru ve hilesiz şeyler hoşuma gider.</p>

  <p class="normal">— Niçin böyle konuşuyorsun Tula?</p>

  <p class="normal">— Niçin kardeşimle evlenme konusunda konuşmaktan kaçınıyorsun, söyle bakalım, niçin?</p>

  <p class="normal">Zavallı genç, utançtan kızararak başını eğdi. Beklenmedik bir saldırıyla yaralanmışa benziyordu.</p>

  <p class="normal">— Alıkların söyledikleri gibi “hayırlı bir iş” için onunla ilişki kurdun.</p>

  <p class="normal">— Tula!</p>

  <p class="normal">— Tula’sı falan yok! Karın ve çocuklarının annesi yapmak düşüncesiyle onunla arkadaşlığa başladın...</p>

  <p class="normal">— Ama bu ne acele! –Yeniden gülmeye zorladı kendini.</p>

  <p class="normal">— Elimizi çabuk tutmak gerekiyor, yaşam pek kısa çünkü.</p>

  <p class="normal">— Yaşam kısaymış! Hem de yirmi iki yaşında bunu söylüyorsun ha!</p>

  <p class="normal">— Daha da kısa. Her neyse, Rosa’yla evlenmek istiyor musun, istemiyor musun?</p>

  <p class="normal">— Kuşkusuz! –Bunu söylerken bütün bedeni titriyordu.</p>

  <p class="normal">— Demek onunla evlenmek istiyorsun, niçin geciktiriyorsun öyleyse?</p>

  <p class="normal">— Daha genciz...</p>

  <p class="normal">— Daha iyi ya!</p>

  <p class="normal">— Birbirimizi denememiz gerekir...</p>

  <p class="normal">— Ne, ne? Birbirinizi denemek de ne demekmiş? Bir yıl içinde onu daha iyi tanıyacağını mı sanıyorsun? Daha kötü, çok daha kötü...</p>

  <p class="normal">— Ya sonra...</p>

  <p class="normal">— Eve girip çıkmaya başlamadan önce bunu düşünmemiştin demek!</p>

  <p class="normal">— Ama Tula...</p>

  <p class="normal">— Tula’yı bırak şimdi. Onu seviyor musun? Evet ya da hayır.</p>

  <p class="normal">— Bundan kuşkun mu var Tula?</p>

  <p class="normal">— Dedim ya, bırak Tula’yı! Seviyor musun onu?</p>

  <p class="normal">— Elbette seviyorum!</p>

  <p class="normal">— Öyleyse daha da çok seveceksin. Senin için iyi bir eş olacak. Mutlu bir yuva kuracaksınız.</p>

  <p class="normal">— Senin de öğütlerin sayesinde...</p>

  <p class="normal">— Ne öğüdüymüş. İyi bir teyze olacağım, o kadar!</p>

  <p class="normal">Ramiro, bir an kendi kendisiyle savaşırcasına kalakaldı, bir şeyler arıyordu sanki; sonunda mutsuz bir karara varmışçasına haykırdı:</p>

  <p class="normal">— Peki Gertrudis, bütün gerçeği söyleyeceğim sana.</p>

  <p class="normal">— Daha fazla gerçeği söylemene gerek yok, –diye sertçe kesip attı,– Rosa’yı sevdiğini ve onunla evlenmeye karar verdiğini söyledin, ötesini evlendikten sonra ona söylersin.</p>

  <p class="normal">— Ama öyle şeyler vardır ki...</p>

  <p class="normal">— Hayır, insanın karısına söyleyemeyeceği bir şey yoktur...</p>

  <p class="normal">— Ama Tula!</p>

  <p class="normal">— Sana dedim ya, bırak Tula’yı mulayı. Seviyorsan evlenirsin, sevmiyorsan bu evde işin kalmadı artık.</p>

  <p class="normal">Bu sözler soğuk dudaklarından fışkırırken yüreği duracak gibiydi. Bunu bıçak gibi bir sessizlik izledi. Sessizlik içinde önce çekilen, şimdi de boşanan kan, kız kardeşin yüzünü alevlendirdi. O anda anlamlı bir sessizlik içinde titreyen yüreğinin atışları duyulabilirdi.</p>

  <p class="normal">Ertesi gün düğün tarihi kararlaştırılıyordu.</p>
</body>
</html>
