<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_49">IX</h2>

  <p class="normal">Ve bu evde üzüntülü, kaygılı, iç savaşımlarıyla dolu bir yaşamdır başladı. Gertrudis, yanından ayrılmamaları gerektiğini ileri sürerek çocuklarla kendini savunuyor, öte yandan Ramiro’ya çıkıp eğlenmesini salık veriyordu. Ramiro ise, çocuklarına sevgisini gittikçe artırıyor, onlara hep annelerinden, zavallı annelerinden söz ediyordu. Küçük kızı kucağına alıyor, orada, teyzenin önünde öpücüklere boğuyordu.</p>

  <p class="normal">— Bu kadarı da fazla be adam, bu kadarı da fazla, zavallıcığı üzmekten başka bir iş yaptığın yok. İzninle bunun doğru olmadığını söyleyeyim sana. Bana “anne” değil de “teyze” dedirtmen doğru, ama bu kadarı da fazla. Kendine gel.</p>

  <p class="normal">— Çocuklarımla da mı avunamayacağım?</p>

  <p class="normal">— Evet oğlum, evet; ama ilkin onları iyi yetiştirmeli.</p>

  <p class="normal">— Öyleyse...</p>

  <p class="normal">— Onları öpücüklerle, şekerlemelerle yormak zayıf düşürür; bak, gerçekte çocuklar da anlıyorlar...</p>

  <p class="normal">— Ne büyük suç!</p>

  <p class="normal">— Çocuklar için bundan daha iyi bir ev olur mu Tanrı’nın kulu? Bir yuvaları var, anneli babalı, gerçek bir yuva, her istediklerinde dört bucağında koşup oynayabildikleri, tertemiz bir yuva. Kapısı bacası açık bir yuva. Saklısı gizlisi olmayan bir yuva. Daha ne istiyorsun?</p>

  <p class="normal">Ramiro ona yaklaşmaya çalışıyor, giderek yalvarıyordu. Bir keresinde Gertrudis, yemekte şöyle demek zorunda kaldı:</p>

  <p class="normal">— Bana böyle bakma, çocuklar görecek.</p>

  <p class="normal">Geceleri, onların anneciklerine, Rosa Anne’ye dua etmelerini alışkanlık haline getirmişti; Tanrı’nın onu yüce katına alması için yakarıyorlardı. Bir gece, bu duadan sonra Ramiro da oradayken sözlerine ekledi:</p>

  <p class="normal">— Çocuklar, şimdi baba için de bir “Padre Nuestro” ve bir “Ave Maria” okuyacaksınız.</p>

  <p class="normal">— Ama baba ölmedi ki Tula Anne.</p>

  <p class="normal">— Olsun, o da ölebilir...</p>

  <p class="normal">— Buna kalırsa, sen de...</p>

  <p class="normal">— Doğru, öyleyse bir tane daha “Padre Nuestro” ve “Ave Maria.”</p>

  <p class="normal">Çocuklar yattıktan sonra eniştesinin yanına döndü ve kuruca,</p>

  <p class="normal">— Bu böyle sürüp gidemez, davranışlarına çekidüzen vermeyecek olursan, bu evden gitmem gerekecek. Gökte Rosa beni bağışlamayacak bile olsa.</p>

  <p class="normal">— Ama...</p>

  <p class="normal">— Söyledim sana, çocuklarının sağlıklı bir ruhla yetiştirildiği bu tertemiz evi, bakışlarınla bile kirletmeni istemiyorum. Rosa’yı anımsa.</p>

  <p class="normal">— Biz erkeklerin hangi maddeden olduğunu sanıyorsun?</p>

  <p class="normal">— Etten, hem de en bayağısı.</p>

  <p class="normal">— Ya sen? Kendini hiç görmüyor musun?</p>

  <p class="normal">Gertrudis’in durgun yüzü birden allak bullak oldu.</p>

  <p class="normal">— Bu da ne demek?</p>

  <p class="normal">— Onların gerçek anneleri olmadığına göre, beni bütün varlığınla izlemeye hakkın var mı Gertrudis? Böyle yakınman, evi varlığınla, gözlerinin ateşiyle, sesinin tonuyla, ruhla dolu bedeninin inancıyla, hem de somutlaşmış bir ruhla doldurman doğru mu?</p>

  <p class="normal">Gertrudis, kıpkırmızı olmuş, başını önüne eğiyor, susuyordu. Yüreği bir felâket çanı gibi çalıyordu.</p>

  <p class="normal">— Suç kimde, söyle bana?</p>

  <p class="normal">— Haklısın Ramiro, ben gidecek olsam, çocuklar ağlaşırlar arkamdan, beni seviyorlar...</p>

  <p class="normal">Baba üzüntüyle,</p>

  <p class="normal">— Benden de çok! –dedi.</p>

  <p class="normal">— Ben senin gibi onları öpücüklerle örselemiyorum, mıncıklamıyorum; onları öptüğümde öpücüklerimin daha temiz, hem de daha yalnızca kendileri için olduğunu anlıyorlardır...</p>

  <p class="normal">— Güzel! Yine soruyorum, suç kimde?</p>

  <p class="normal">— İyi, öyle olsun. Bir yıl bekle, bir yıl bekleyelim; kendimi iyice anlayabilmem için bir yıllık süre tanı bana, sen de iyice düşün taşın, duygularını yenmek için...</p>

  <p class="normal">— Bir yıl... bir yıl...</p>

  <p class="normal">— Çok mu geliyor?</p>

  <p class="normal">— Ve sonra, bu süre bitince?</p>

  <p class="normal">— Sonra, görürüz.</p>

  <p class="normal">— Görürüz... görürüz...</p>

  <p class="normal">— Daha fazlasına söz veremem.</p>

  <p class="normal">— Peki bu bir yıl içinde...</p>

  <p class="normal">— Ne? Ya bu bir yıl içinde bir düşüncesizlik yaparsan...</p>

  <p class="normal">— Ne anlamda kullanıyorsun düşüncesizlik sözünü?</p>

  <p class="normal">— Başkasına tutulup onunla evlenmeni.</p>

  <p class="normal">— Olamaz bu!</p>

  <p class="normal">— Ne de kolay söylüyorsun!</p>

  <p class="normal">— Olamaz bu!</p>

  <p class="normal">— Haha! ha! Erkek yemini...</p>

  <p class="normal">— Ya böyle olursa, suç kimin?</p>

  <p class="normal">— Suç mu?</p>

  <p class="normal">— Evet, suç!</p>

  <p class="normal">— Yalnızca şunu demek istiyordum...</p>

  <p class="normal">— Neyi?</p>

  <p class="normal">— Bu demek ki, Rosa’yı onun seni sevdiği gibi ya da dul kalsaydı seveceği gibi ne sevdin, ne de seviyorsun...</p>

  <p class="normal">— Hayır, başka bir şey söylemek istiyordum...</p>

  <p class="normal">— İyi, yeter artık. Ramirin! Buraya gel Ramirin! Hadi koş!</p>

  <p class="normal">Ve bu tartışma böylece yatıştı.</p>

  <p class="normal">Gertrudis yeğenleriyle uğraşıp duruyordu.</p>

  <p class="normal">Küçük kızın dikiş nakış gibi işlerle uğraşmasını istemedi. “Kadın işleri mi?” diyordu. “Hayır, ev işlerini hiç öğrenmesin; bir kadının görevi, erkekler, kadınlar yaratmak, onları giydirmek değil.”</p>

  <p class="normal">Bir gün Ramirin, sokakta öğrendiği çirkin bir söz kaçırdı ağzından, babası hemen kızacaktı ki, Gertrudis, “Bırak,” dedi, “işitmemiş gibi yapmak gerekir. Burada sözü edilmemesi gereken dünya kadar şey var, ona yasak etmek için de olsa sözü edilmemeli.”</p>

  <p class="normal">Bir keresinde evde kalmış bir kızın rahibe olmaya karar verdiğini işitince, Gertrudis,</p>

  <p class="normal">“Ya da çocuk ruhuna bürünmeye,” diye ekledi.</p>

  <p class="normal">Bir gün Ramirin,</p>

  <p class="normal">— Tulita benim nişanlım, –diyecek oldu.</p>

  <p class="normal">— Saçmalama! Tulita senin kız kardeşin.</p>

  <p class="normal">— Hem kız kardeş, hem nişanlı olmaz mı?</p>

  <p class="normal">— Hayır.</p>

  <p class="normal">— Kız kardeş olmak ne demek?</p>

  <p class="normal">— Kız kardeş olmak mı? Kız kardeş olmak...</p>

  <p class="normal">Küçük kız kesip attı:</p>

  <p class="normal">— Aynı evde yaşamak demek.</p>

  <p class="normal">Bir gün küçük kız ağlayarak geldi, arı sokan parmağını gösteriyordu. Teyzenin aklına gelen şey, ağzıyla emerek zehri dışarıya atmak oldu; birçok yılan sokması olayında böyle yapıldığını okumuştu. Bunun üzerine çocuklar karar verdiler, baba da onlara katıldı, bahçede canlı arı bırakmayacaklar, hepsini öldürünceye kadar savaşacaklardı.</p>

  <p class="normal">— Hayır, –dedi Gertrudis,– bu olmaz, kimse onlara dokunmayacak.</p>

  <p class="normal">— Neden? Bal için mi?</p>

  <p class="normal">— Dedim ya, kimse arılara dokunmayacak.</p>

  <p class="normal">— Ama Gertrudis, ya anne değillerse.</p>

  <p class="normal">— Biliyorum, iyi biliyorum, senin kitaplarından birinde arılar üzerine yazılar okudum. Biliyorum, hangilerinin soktuğunu, hangilerinin bal yaptığını. Kraliçenin ne olduğunu biliyorum, sonra erkek arıların ne olduğunu da.</p>

  <p class="normal">— Biz erkekler, erkek arı gibiyizdir.</p>

  <p class="normal">— Kuşkusuz!</p>

  <p class="normal">— Öyleyse dinle! Politikaya atılmamı istiyorlar, milletvekilliğine adaylığımı koyacağım.</p>

  <p class="normal">Gertrudis sevincini gizleyemedi:</p>

  <p class="normal">— Gerçekten mi?</p>

  <p class="normal">— Pek mi hoşuna gitti?</p>

  <p class="normal">— Seni eğlendiren her şey gibi.</p>

  <p class="normal">— On bir ay kaldı Gertrudis...</p>

  <p class="normal">— Neye, seçime mi?</p>

  <p class="normal">— Seçime, evet!</p>
</body>
</html>
