<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>XIV. BÖLÜM</title>
</head>

<body>
  <h1 class="h11"><a id="a107"></a>XIV. BÖLÜM</h1>

  <h1 class="h11"><a id="ncx659"></a><a id="a108"></a>"LE ROI EST MORT, VIVE LE ROI"<a id="a109"></a><a href="../Text/notes.html#a172"><span class="th12">{6}</span></a></h1>

  <p><span class="t10">A</span>ynı günün sabahı, şafak sökerken derin uykusundan ürpererek uyandı Tom Canty, gözlerini açtığında etraf karanlıktı. Kafasını karıştıran olayları anlamlandırmaya çalışarak bir süre sessizce yattı, sonra birden heyecan dolu ama temkinli bir sesle:</p>

  <p>"Şimdi anladım, şimdi anladım!" diye haykırdı, "Tanrı'ya şükür, sonunda uyandım. Hoş gelsin neşe, defolsun hüzün! Hey, Nan, Bet! Atın üstünüzden samanları da yanıma gelin, açın kulaklarınızı, açın da, geceleri hayaletlerin çılgın hayallerle insanoğlunun aklını başından nasıl aldığını dinleyin!.. Hey, Nan, sana diyorum! Bet!.." Tam yanı başında bir gölge belirdi, derken bir ses: "Bir emriniz mi vardı efendimiz?" diye sordu.</p>

  <p>"Emir mi?.. Hay aksi şeytan, ben bu sesi tanıyorum! Sen, çabuk söyle bana — kimim ben?"</p>

  <p>"Siz mi? Doğrusu efendim, dün Galler Prensiydiniz, bugün ise, Tanrı uzun ömürler versin, İngiltere Kralı Edward'sınız majesteleri."</p>

  <p>Tom başını yastıklara gömerek ağlamaklı bir sesle: "Heyhat! Rüya değilmiş meğer! Gidin başımdan iyi kalpli beyefendi, dinleniniz — beni acılarımla baş başa bırakın."</p>

  <p>Tom tekrar uykuya daldı, neyse ki bu kez gördüğü güzel bir rüyaydı. Bir yaz günüydü, Goodman's çayırları denen yemyeşil bir yerde tek başına oynuyordu, karşısına birdenbire bir karış boyunda, kambur, upuzun, kızıl sakalları olan bir cüce çıktı ve "Şu kütüğün olduğu yeri kaz!" dedi. Cücenin dediğini yapan Tom kazdığı yerde pırıl pırıl parıldayan tam on iki gıcır kuruş buldu — bir servetti bu! Ama asıl müjde bu değildi, cüce bu kez de:</p>

  <p>"Seni tanıyorum ben," dedi, "iyi bir çocuksun, mükâfatı hak ediyorsun, acıların son bulacak, alacağın asıl mükâfat günün sonunda gelip senin olacak. Bundan sonra yedi günde bir gelip kaz burayı, her seferinde şimdiki gibi, tam on iki gıcır kuruş bulacaksın. Ama sen sen ol, bu sırrı kendine sakla, sakın kimseye söyleme," dedi.</p>

  <p>Derken cüce kayboldu, Tom da kazandığı mükâfatla Offal Court'a koşturdu, bir yandan da kendi kendine, "Artık her akşam babama bir <span class="t7">peni</span> veririm; o da bu parayı dilenip kazandığımı sanıp sevinir, böylece dayaktan da kurtulmuş olurum. Bir <span class="t7">peni</span> de bana onca şey öğreten rahibe, kalan dört <span class="t7">peniyi</span> de anneme, Nan'e ve Bet'e veririm. Bundan böyle ne açlık ne de fakirlik, hatta ne dayak ne de korku kalır."</p>

  <p>Rüyasında nefes nefese sefil evine vardı Tom, sevinçten neredeyse ağlamak üzereydi, elindeki dört <span class="t7">peniyi</span> annesinin kucağına fırlatarak haykırdı:</p>

  <p>"Bunlar sana! -Hepsi, bütün hepsi!- sana, Nan'a ve Bet'e getirdim — ayrıca da ne çaldım ne dilendim, namusumla kazandım."</p>

  <p>Annesi sevinçten şaşkına dönmüştü, oğlunu sıkı sıkı göğsüne bastırdı ve:</p>

  <p>"Geç oldu efendimiz, acaba majesteleri kalkmak isterler miydi acaba?"</p>

  <p>Ama o da ne? Annesinden beklediği sözler değildi ki bunlar. Gözlerini açar açmaz uyandı, rüya falan da kalmamıştı. Baş hizmetkâr yatağının yanında diz çökmüş duruyordu. Rüya yalan olmuş, sevinci bir anda uçup gitmişti — zavallı çocuk hâlâ sarayda bir tutsak ve hâlâ kral olduğunu hatırladı yeniden. Odası bir anda saray ahalisiyle ve kralın hizmetkârlarıyla dolmuştu gene, hepsinin de üzerinde -yas rengi olan- mor pelerinler vardı. Tom doğrulup oturarak yatağını çevreleyen ipek perdelerin arasından, bu göz okşayıcı manzarayı seyre daldı.</p>

  <p>Derken bitmek bilmeyen giyinme faslı başladı yeniden, bir yandan da saraylılar tek tek gelip kralın önünde diz çökerek, büyük kaybından ötürü taziyelerini sunmaya koyuldular. Önce sarayın Baş Seyisi elindeki gömleği Kraliyet Av Köpekleri Sorumlusu'na uzattı, gömleği alan hizmetkâr kralın baş uşağının yardımcılarından Özel Oda Hizmetkârı'na, o Windsor Ormanı Baş Muhafızı'na, beriki cübbelerden sorumlu Üçüncü Uşağa verdi, derken Kraliyet Şansölyesi Lancaster Dükü'ne teslim edilen gömlek oradan da sırayla, Kraliyet Kostüm Sorumlusu'nu, Norroy Başmuhafızı'nı, Kule Komutanı'nı, sarayın Baş Kâhyası'nı, Geleneksel Peçete Sorumlusu'nu, İngiltere Donanma Komutanı'nı ve Canterbury Başpiskoposu'nu da dolaştıktan sonra sonunda kralın Baş Uşağı tarafından -artık geriye elinde ne kaldıysa- Tom'a giydirildi. Olan biteni şaşkınlık içinde izleyen çocukcağız bu manzara karşısında, kovalarla elden ele su taşıyarak yangın söndürmeye çalışan insanları hatırladı.</p>

  <p>Kıyafetinin her parçası biraz önceki gibi bitmek bilmeyen uzun merasimlerle elden ele geçirilerek tek tek giydirildi, sonunda Tom o kadar sıkıldı ki, sıra elden ele geçirilmeye başlanan ipek tuluma geldiğini görünce bu işkencenin nihayet biteceğini düşünerek sevindi. Ancak ne yazık ki erken davranmıştı, çünkü Baş Uşak tulumu tam Tom'un bacaklarına geçirecekken birdenbire irkilerek durdu, suratı kıpkırmızı kesilmişti, tulumu alelacele Tom'un bacaklarından sıyırıp çıkardı ve hızla Canterbury Başpiskoposu'nun eline tutuşturdu, verirken de inanmayan bakışlarla tulumun bir yerini işaret ederek, "Bakınız efendim!" diye kulağına fısıldadı. Bunun üzerine önce sararıp, sonra da kıpkırmızı kesilen başpiskopos elindekini telaşla, "Bakınız efendim!" diye fısıldadığı Donanma Komutanı'na uzattı. Tulumu alan Komutan ise Geleneksel Peçete Sorumlusu'na verdi; ama dehşetten soluğu kesilmiş olacak ki, "Bakınız efendim!" diye güçlükle fısıldayabildi. Aynı sırayı tersinden izleyerek yeniden elden ele dolaşmaya başlayan tulum hayret ve dehşet dolu bakışlar ve "Bakınız efendim!" fısıltıları eşliğinde bir kez daha sarayın Baş Kâhyası'na, ondan Kule Komutanı'na, ondan Norroy Başmuhafızı'na, Kraliyet Kostüm Sorumlusu'na, Şansölye Lancaster Dükü'ne, Cübbeler Sorumlusu'na, Windsor Ormanı Baş Muhafızı'na, Özel Oda Hizmetkârı'na, Kraliyet Av Köpekleri Sorumlusu'na, oradan da sarayın Baş Seyisi'ne ulaştı. Benzi atmış bir halde bunca mesele çıkaran tulumu inceleyen Baş Seyis dehşet içinde, "Hay aksi! Askısında bir dikiş eksikmiş, eyvahlar olsun! Kraliyet Tulumları Baş Sorumlusu Kule'yi boylayacak!" diye söylendi boğuk bir sesle, sonra da Kraliyet Av Köpekleri Sorumlusu'nun omuzuna yaslanarak, dikişleri eksiksiz yepyeni bir başka tulum getirilene dek korkuyu atlatıp, kendisine gelmeye çalıştı.</p>

  <p>Derken, her şey gibi bu tantana da sona erdi ve Tom Canty nihayet yataktan çıkmaya hazır hale gelebildi. Her zamanki gibi hizmetkârlardan biri suyunu döktü, öteki yıkanmasına yardım etti, bir başkası havlu elinde yanı başında bekledi, böylece adım adım yıkanıp paklanma faslını da tamama erdiren Tom artık Kraliyet Berberi'nin hizmetleri için hazır sayılırdı. Bir süre sonra usta berber de işini bitirdi; Tom, başında mor sorguçlu şapkasıyla ipekler ve mor saten pelerini içinde neredeyse bir kız çocuğu kadar güzel görünüyordu. Sonra maiyetiyle birlikte, hayranlıkla dizlerinin üzerine çökerek kendisine yol açan saray ahalisinin arasından süzülüp, kahvaltı salonuna gitti.</p>

  <p>Kahvaltının ardından, yakın yardımcıları ve ellerinde altın kaplama baltalarıyla kendisine eşlik eden elli kişilik geleneksel Hassa Kıtası'yla birlikte -ve elbette yine merasimle- devlet işlerini görüşmek üzere taht salonuna geçti. Dayısı ve 'akıl hocası' Lord Hertford her zamanki gibi yardıma hazır ve nazır vaziyette tahtın yanında duruyordu.</p>

  <p>Derken, eski kralın daha önceden atadığı Kraliyet Meclisi üyelerine gelmişti sıra, kralı selamlayarak tek tek huzura çıkan üyelerin, icraatları için kralın onayını alma merasimi başlamıştı bu kez de, henüz Naip tayin edilmediğinden zorunluluk gereği yapılan bir formaliteydi yalnızca. Ardından Canterbury Baş Piskoposu, önce, majesteleri merhum kralın cenaze töreniyle ilgili olarak kaleme alınan Kraliyet Meclisi kararnamesini, ardından da, kararnameye imza atan meclis üyelerinin isimlerinin okudu: Canterbury Baş Piskoposu, İngiltere Kraliyet Şansölyesi, Lord William St. John, Lord John Russel, Lord Edward Hertford, Vikont John Lisle, Durham Piskoposu Cuthbert, diye devam ediyordu bu isimler.</p>

  <p>Gelgelelim Tom'un bunları dinlediği yoktu, kararnamede geçen bir cümleye takılmıştı aklı. Lord Hertford'a dönerek fısıldadı:</p>

  <p>"Cenaze töreni hangi gün yapılacak demiştiniz?"</p>

  <p>"Gelecek ayın on altısında majesteleri."</p>

  <p>"Ne tuhaf, o güne dek kokmayacak mı peki?"</p>

  <p>Zavallı çocukcağız saray adetlerine hâlâ yabancıydı tabii; o güne dek Offal Court'ta yerlerde sürüklenerek götürülen ölülerin gelişigüzel çukurlara gömülmesinden başka bir şey görmemişti ki! Neyse ki Lord Hertford birkaç kelimeyle yapılacakları izah edince rahatladı.</p>

  <p>Huzura çıkan yüksek rütbeli bir görevli, Kraliyet Meclisi'nin ertesi gün saat on birde atanan yabancı elçilerin kabulü ile ilgili kararnamesini kralın onayına sundu.</p>

  <p>Tom hemen Lord Hertford'a döndü, o da:</p>

  <p>"Majesteleri onay verecekler," diye fısıldadı, "Elçiler majesteleri krallarının ve ülkesi İngiltere'nin uğradığı büyük felaketten ötürü zat-ı âlilerine taziyelerini sunmaya geliyorlar efendimiz."</p>

  <p>Tom denileni yerine getirdi. Bu kez de bir başka görevli gelerek yeni kraliyet sarayının bütçesini okumaya başladı, ilk altı aylık dönemde 28.000 sterlinlik masraf yapılmıştı; o kadar büyük bir servetti ki bu şaşkınlıktan Tom'un neredeyse soluğu kesildi; hele bu paranın 20.000 sterlinlik bölümünün hâlâ ödenmemiş bir borç<a id="a110"></a><a href="../Text/notes.html#a174"><span class="t13">{7}</span></a> olduğunu duyunca soluğu kesilen çocukcağız ikinci kez boğulma tehlikesi geçirdi; dahası kralın hazinesinde beş kuruş kalmadığı gibi, maiyetindeki bin iki yüz hizmetkârın aylıklarının da henüz ödenmemiş olması utanç verici bir durum arz ediyordu. Tom oldukça endişeli bir ifadeyle:</p>

  <p>"Sermayeyi kediye yüklemişiz anlaşılan," dedi, "daha küçük bir konuta geçip hizmetkârların sayısını da azaltsak iyi olacak, hem zaten insana kendi işini kendi göremezmiş gibi elsiz, kolsuz ve de beyinsiz bir taşbebek gibi davranan bunca hizmetkârın utanç vesilesi olmaktan ve vakit kaybından başka bir şey olmadığı ortada. Hatta Billinsgate'de, balık pazarının tam karşısında bildiğim ufak bir ev var..."</p>

  <p>Kolunu sertçe sıkan bir elin uyarısıyla Tom saçma sapan sözlerine ara verdi, kulaklarına kadar kızarmıştı gene; ama neyse ki, orada bulunanlar hiçbiri bu sözleri duymuş ya da şaşırmış olduklarına dair en ufak bir renk vermediler.</p>

  <p>Başka bir yüksek rütbeli görevli gelerek majesteleri merhum kralın Hertford Kontu'na düklük unvanı, Hertford'un kardeşi Sir Thomas Seymour'a asilzadelik, oğluna kontluk unvanı, ayrıca saray erkânından başka birçok kişiye çeşitli soyluluk unvanları ve terfiler verdiğini ve bu unvanların takdim edileceği 16 Şubat günü bir merasim yapılacağını ilan eden buyruğunu okudu; bu arada majesteleri merhum kralın kâğıt üzerindeki buyruğunda adı geçen asilzadelere herhangi bir mülk tahsis edilmiş olmadığından, hayatta olsaydı majesteleri merhum kralın da bu yönde emir buyuracaklarından şüphe duymayan Kraliyet Meclisi -şayet majesteleri Kral Edward da kabul buyurdukları takdirde- Sir Seymour'a '500 sterlin değerinde kıymetli bir araziyi', Lord Hertford'un oğluna '800 sterlin tutarında kıymetli bir araziyle, bu arazinin bitişiğindeki boşalacak olan piskoposluk arazisinin de 300 sterlinlik bir bölümünü vermeye karar vermiştir.'<a id="a111"></a><a href="../Text/notes.html#a175"><span class="t13">{8}</span></a></p>

  <p>Tom tam da kral babasının hazinesini sağa sola ihsan etmeden önce borçlarını ödemenin daha yerinde olacağına dair bir şeyler söylemek üzere ağzını açmıştı ki, Lord Hertford'un biraz önceki gibi koluna dokunarak tam zamanındaki uyarısı üzerine, bütün endişesine rağmen, dilinin ucuna dek gelen lafı yutarak, verilen kararı onayladığını bildirmekle yetindi. Bu akıl almaz işleri tek bir sözcükle nasıl da kolayca hallediverdiğini düşünürken birden aklına harika bir fikir geldi: Neden kendi annesini de Offal Court Düşesi ilan etmesin, neden ona da topraklar vermesindi? Ama hemen ardından aklına düşen acı gerçek bu sevinci silip atıverdi; öyle ya, ne de olsa sadece adı kraldı onun, bütün bu saygıdeğer asilzadeler onun efendileri, annesi ise hastalıklı hayal gücünün bir ürünüydü yalnızca; söyleyecek olsa önce kararını kulaklarına inanamayarak ama yine de büyük saygıyla dinler, hemen ardından da muayene etmesi için saray hekimini yollarlardı.</p>

  <p>Can sıkıcı devlet işleri bir süre daha devam etti. Dilekçeler, duyurular, beratlar ve memleket meseleleri hakkında birbirinin aynı, ne kadar boş ve sıkıcı resmi yazı ve kararname varsa hepsi okundu; sonunda derin bir iç geçiren zavallı Tom kendi kendine, "Ne günah işledim de Tanrı beni yemyeşil, güneşli kırlarda özgürce dolaşırken alıp da buraya tıkadı, üstüne üstlük bir de kral yaparak, bütün bu işkenceleri reva gördü acaba?" diye dertleniyordu. Derken kazan gibi şişen başı bir süre sonra iyice ağırlaşarak yana düştü; böylece işleri onaylaması gereken o soylu başın bu açık ve karşı gelinemez talebi sayesinde, imparatorluğun işlerine de bir süreliğine de olsa ara verilmiş oldu. Ortaya derin bir sessizlik çökmüştü, uyuklayan çocuğun etrafındakilerden çıt çıkmıyordu, sonunda ülkenin her yanından çıkıp gelen bütün o kellifelli adamlar işi gücü başka bir güne bırakıp, sarayı terk etmekten başka çıkar yol bulamadılar.</p>

  <p>Tom öğleden önce, danışmanları Lord Hertford ve St. John'un da izniyle, bir saat kadar Lady Elizabeth ve Lady Jane'in yanında kaldı; kraliyetin uğradığı büyük kayıp yüzünden kızlar bir parça üzgün olsalar da birlikte güzel vakit geçirdiler; ziyaretin sonuna doğru "büyük" -ve sonradan, tarihin Kanlı Mary adını vereceği- kız kardeşi Lady Mary yanına gelerek Tom'a insanın kanını donduran cinsten, ama neyse ki pek kısa süren bir konuşma yaptı. Tom birkaç dakika kendi başına oyalandı, derken huzuruna on iki yaşlarında, zayıfça bir çocuk getirdiler; çocuk, bembeyaz, kolalı yakası ve dantelli kol yenleri dışında -ceketi, tulumu, çorapları da dahil olmak üzere- baştan aşağı siyahlar içindeydi. Üzerinde, omzundaki mor renkli kurdeleden başka yasta olduğunu belirten herhangi bir ipucu yoktu. Şapkasız başını öne eğmiş, çekingen adımlarla ilerleyerek Tom'un önünde diz çöktü. Tom oturduğu yerden bir süre dikkatle baktı çocuğa, sonra:</p>

  <p>"Ayağa kalk delikanlı," dedi, "Kimsin sen? Ne istiyorsun bakalım?"</p>

  <p>Çocuk kalktı, kibarca bir adım geri giderek durdu, yüzünde tedirgin bir ifade vardı. Tom'a:</p>

  <p>"Efendimizin beni çok iyi tanırlar. Ben majestelerinin şamaroğlanıyım," diye cevap verdi.</p>

  <p>"Ne, şamaroğlanı mı?"</p>

  <p>"Doğru haşmetmeap. Adım Humphrey... Humphrey Marlow."</p>

  <p>Tom, keşke danışmanları bu çocuk hakkında daha önceden bilgi verselerdi diye düşündü. Son derece hassas bir durumdu doğrusu. Ne yapması gerekiyordu acaba? Çocuğu tanıyor gibi mi davranacaktı yoksa, hayatında hiç görmediğini söyleyerek çocuğu yalanlayacak mıydı?</p>

  <p>Yok, hayır, bu böyle olmayacaktı. Derken aklına bir şey geldi: Hertford ve St. John Kraliyet Meclisi üyesiydiler ve işlerin yoğunluğu yüzünden sık sık toplantılara çağrılacaklar, belli ki, onların yokluğunda başına bu türden daha pek çok olay gelecekti; en iyisi bu tür durumlar için kendi başına bir plan geliştirmeliydi. Evet, yapılacak en akıllıca şey buydu — hatta işe hemen, bu çocuk üzerinde başlayabilir, neler yapacağını görebilirdi. Derken düşünceli bir tavırla, birkaç saniye alnını ovuşturarak...</p>

  <p>"Evet, hayal meyal de olsa hatırlıyorum galiba... ama tuttuğum yasın etkisiyle olacak, aklımdan çıkmış nedense."</p>

  <p>"Ah benim zavallı efendim," diye haykırdı şamaroğlanı. Sonra da, "Söyledikleri doğruymuş meğer -basbayağı aklını yitirmiş- ah zavallıcık! Eyvahlar olsun! Tüh, nasıl da unuttum. Oysa kralın illetini fark etmemiş gibi davranmak gerektiğini söylemişlerdi," diye aklından geçirdi.</p>

  <p>Tom:</p>

  <p>"Ne tuhaf, bugünlerde hafızam o kadar yanıltıyor ki beni," diye söylendi. "Ama aldırmayın siz -çabuk toparlıyorum- ufacık bir ipucuyla unuttuğum her şeyi hemencecik hatırlıyorum, isimleri de tabii. (Yalnız onları mı, hayatta adını duymadığım daha neler neler hatırlıyorum delikanlı — bak göreceksin şimdi.) Şimdi söyle bakalım ne istiyorsun?"</p>

  <p>"Önemsiz bir konu efendimiz, ancak majestelerinin izni olursa hatırlatmak isterim. İki gün önce efendimiz Yunanca derslerinde üç kez yanlış yapmışlardı -hani sabah dersinde efendimiz- hatırladınız mı acaba?"</p>

  <p>"E e, evet ya, sanırım hatırladım. (Bak işte bu yalan sayılmaz, Yunancaya bir kez bile burnumu sokacak olsam değil üç, kim bilir kaç yanlış yaparım.) Tamam, hatırladım; sen devam et!"</p>

  <p>"Hocanız da dikkatsizlik ve ahmaklık olarak değerlendirdiği bu hatalarınız için sizin yerinize beni kırbaçlayacağını söylemişti... sonra da..."</p>

  <p><span class="t7">"Seni mi</span> kırbaçlayacakmış?" diye lafını kesti Tom hayretle, aklı almıyordu doğrusu. "Benim hatalarım için niye seni kırbaçlasın ki?"</p>

  <p>"Ah, haşmetmeabın aklından çıkmış olmalı. Biliyorsunuz, siz hata yapınca hep beni kırbaçlar ya?"</p>

  <p>"Doğru, doğru — bir an aklımdan çıktı işte. Öyle ya, bana sen derslerimi belletiyorsun, sonra ben yanlış yapınca iyi öğretemediğin için..."</p>

  <p>"Aman efendimiz, neler söylüyorsunuz? Benim gibi en alt tabakadan gelen bir kulunuz nasıl olur da <span class="t7">siz, majestelerine</span> hocalık edebilirim?"</p>

  <p>"O zaman senin kabahatin ne? Ne saçma bir şey bu böyle? Deliren ben miyim yoksa sen mi? Konuş — anlat her şeyi."</p>

  <p>"Ama yüce efendimiz, aslında anlatacak bir şey yok ki! Herkesin de bildiği gibi majesteleri yüce efendimiz Galler Prensi'ne hiç ama hiç kimse el süremez; bu durumda majesteleri bir hata yaparsa, cezasını ben çekerim; ayrıca da doğru ve uygun olan da budur, çünkü bu benim hem görevim hem de geçim kaynağım, efendimiz."</p>

  <p>Tom bir yandan karşısında sükunetle konuşan çocuğu süzerken, bir yandan da düşünüyordu, "Vay canına, fevkalade bir şey bu — şimdiye kadar duyduğum en acayip geçim yolu doğrusu; hayret, oldu olacak, giyinip taranmak için de yerime birkaç çocuk tutsalarmış bari -bakarsın onu da yaparlar- bunu yapsalar, inan olsun kamçıyı kendim yemeye razı olur, bunun için de Tanrı'ya şükrederim doğrusu." Sonra çocuğa dönerek yüksek sesle:</p>

  <p>"Peki, zavallı dostum, dedikleri gibi seni dövdüler mi bari?"</p>

  <p>"Hayır, majesteleri, cezamı bugün yerine getireceklerdi, ben de, belki bu yaslı günlerinizde uygun görmez de bu seferlik belki affedersiniz diye düşünmüştüm efendimiz; haddim olmayarak sizden ricaya geldim efendimiz, acaba majesteleri araya girip de bu cezayı kulunuz adına..."</p>

  <p>"Hocama mı sorayım? Seni kırbaçlanmaktan kurtarmamı mı istiyorsun yani?"</p>

  <p>"Ah, bakın hatırladınız işte!"</p>

  <p>"Gördün mü bak, hafızam nasıl da hızla yerine geliyor. Sen hiç üzülme -kırbaç falan yemeyeceksin- bu işi bana bırak."</p>

  <p>"Ah, iyi yürekli efendimiz, size nasıl teşekkür etsem azdır," diye sevinçle haykırarak tekrar dizlerinin üzerine çöktü. "Belki biraz fazla ileriye gidiyorum ama..."</p>

  <p>Humphrey'in tereddüt ettiğini gören Tom, 'cömert gününe' denk geldiğini söyleyerek çocuğa devam etmesini buyurdu.</p>

  <p>"Madem öyle söyleyeyim efendimiz, çünkü içim yanıyor. Siz artık Galler Prensi değil hiç kimselerin emirlerine karşı çıkamayacağı bir kralsınız; sanırım artık iç sıkıcı derslerle uğraşmaktansa, kitaplarınızı bir kenara atarak daha eğlenceli şeylerle vakit geçirmek isteyeceksiniz. Ama bu durum benim mahvıma sebep olacak, üstelik yalnız ben değil, benimle birlikte zavallı, öksüz kız kardeşlerim de mahvolacak."</p>

  <p>"Mahvolmak mı? O da ne demek öyle?"</p>

  <p>"Çünkü ben hayatımı sırtımdan kazanıyorum, yüce efendimiz. Sırtımdan dayak eksilirse, midemde yemek olmaz. Eğer derslerinize ara verecek olursanız, artık bir şamar oğlanına da ihtiyaç duymayacağınız için, işsiz kalacağımdan korkuyorum. Ne olur beni kovmayın majesteleri!"</p>

  <p>Çocuğun içler acısı hali Tom'un yüreğine işlemişti. Çocuğa, tam da bir krala yakışacak cömertlikle şu cevabı verdi:</p>

  <p>"Artık üzülme delikanlı. Bu görev hayatının sonuna dek senindir." Sonra da kılıcının enli kenarıyla çocuğun omuzlarına dokunarak, "Ayağa kalk Humphrey Marlow, seni İngiltere Krallığı'nın Geleneksel Şamar Oğlanı tayin ediyorum! Bundan böyle üzüntün son bulsun; çünkü tekrar kitaplarımın başına dönecek ve öyle kötü bir öğrenci olacağım ki, hem görev yükün üçe katlanacak, hem de maaşın üç misli artacak."</p>

  <p>Derin bir minnet duygusuyla dolan Humphrey heyecanla atıldı:</p>

  <p>"Ah benim asil yürekli efendim, teşekkür ederim size, alicenaplığınızla hayal bile edemeyeceğim bir servet bağışladınız bana. Bundan böyle ben ve ailem hayatımızın her gününü mutluluk içinde geçirebiliriz."</p>

  <p>Tom bu çocuğun kendisine çok yardımı dokunabileceğini anlamıştı. Humphrey'i daha çok konuşması için yüreklendirdi, beriki de zaten dünden hazırdı. Zavallı çocuk Tom'un hastalığını iyileştirdiğine gerçekten inanmaya başlamıştı, öyle ya, Tom'un hastalığını unutup da, ne zaman ders sırasında ya da sarayın başka bir köşesinde başlarından geçen olaylardan bahsedecek olsa Tom her şeyi gayet iyi 'hatırladığını' söylüyordu. Bu şekilde geçen bir saatin sonunda Tom, saraydaki hemen herkes ve her konu hakkında son derece mühim bilgilere ulaşmış bulunuyordu; bundan böyle günlük haberleri her gün düzenli olarak aynı kaynaktan alacaktı; muhafızlarına seslenerek, eğer o sırada yanında başkaları yoksa, Humphrey'in gelir gelmez huzura çıkarılması için emir verdi. Humphrey kralın huzurundan henüz ayrılmıştı ki, bu kez Lord Hertford, hem de hiç de iç açıcı olmayan haberlerle çıkageldi.</p>

  <p>Dediğine göre, kralın hastalık haberlerinin saray dışına çıkarak ülke sınırlarını aşmasından endişe eden Kraliyet Meclisi, birkaç gün sonra majestelerinin yemeklerini halkın gözü önünde yemeye başlamasının akıllıca ve son derece yerinde bir tedbir olacağına karar vermişti; çünkü şayet şu anki sıhhatli ve canlı haliyle -ve şüphesiz ki, her zamanki zarif, rahat ve kibar tavırlarıyla- halkın gözü önüne çıkmasının, tatsız dedikoduların yayılmış olması ihtimaline karşı düşünülebilecek herhangi başka bir tedbirden çok daha etkili olacağı muhakkaktı.</p>

  <p>Lord hazretleri sonra da, son derece nazik bir dille Tom'a, zaten çok iyi bildiği şeyleri "şöyle bir hatırlatma" bahanesiyle resmi devlet törenlerinde izlenmesi gereken usul ve görenekleri belletmeye girişti; ama sevinçle gördü ki, Tom'un bu konuda hocaya ihtiyacı kalmamıştı; çünkü saraydaki dedikoduları zaten kendisine yetiştirmiş bulunan Humphrey'den, birkaç güne kadar halkın önünde yemek yemek zorunda kalacağını duymuş, yapması gerekenleri yine aynı kaynaktan çoktan öğrenmişti bile. Gelgelelim Tom, ne olur ne olmaz diye bunu kimselere söylemedi.</p>

  <p>Hafızasının yerine gelmekte olduğunu gören kont kralın ne kadar ilerleme kaydetmiş olabileceğini anlamak maksadıyla, berikine sezdirmeden birkaç sual sormaya karar verdi. Aldığı sonuç sevindiriciydi, özellikle kimi konular vardı ki -haliyle Humphrey'in ilgilendiği konulardı bunlar- aldığı cevaplardan fazlasıyla memnun kalmıştı Lord. Öyle sevinçli ve mutluydu ki, umut dolu bir sesle krala:</p>

  <p>"Efendimiz, tam da içinde bulunduğumuz şu noktada majesteleri hafızalarını biraz daha zorlarlarsa -her ne kadar merhum yüce kralımızın vefatı dolayısıyla bugün artık geçmişteki önemini yitirmiş bulunmaktaysa da- eminim Yüce Mühür meselesini de çözeceklerdir. Majesteleri bu konuda da bir denemede bulunmayı arzu ederler miydi acaba?"</p>

  <p>Tom boş gözlerle karşısındakine bakıyordu — çünkü Yüce Mühür denilen şey her neyse, hakkında en ufak bir fikri bile yoktu. Birkaç saniyenin ardından masum bir ifadeyle Lord'a:</p>

  <p>"O dediğiniz şey neye benziyordu acaba muhterem lordum?" diye sordu.</p>

  <p>Bir an belli belirsiz bir şaşkınlıkla hafifçe irkilen Lord, kendi kendine mırıldandı:</p>

  <p>"Heyhat! Gene gitti aklı başından! Onu bu kadar zorlamakla hata ettim." Hemen ardından da, ustaca bir manevrayla sözü başka konulara çeviri verdi -Tom'un zihnini talihsiz Mühür konusundan uzaklaştırmaktı niyeti- neyse, en azından bu kadarını başarmıştı.</p>

  <p> </p>
</body>
</html>
