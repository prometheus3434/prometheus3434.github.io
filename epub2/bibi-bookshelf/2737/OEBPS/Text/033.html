<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>XXIV. BÖLÜM</title>
</head>

<body>
  <h1 class="h11"><a id="a133"></a>XXIV. BÖLÜM</h1>

  <h1 class="h11"><a id="ncx1175"></a><a id="a134"></a>KAÇIŞ</h1>

  <p><span class="t10">K</span>ış günü kısa sürdüğünden akşam inmek üzereydi. Sokaklar, gelip geçen birkaç kişi dışında neredeyse bomboştu; onlar da, gitgide şiddetlenen rüzgârın ve toplanan bulutların hışmına uğramadan, işlerini bir an önce bitirip evlerine kapağı atmak için koşturuyorlardı. Dönüp de sağa sola bile bakmadan, arkalarından atlı kovalıyormuş gibi geçip gittiklerinden, bizimkilerin farkına bile varmadılar. Altıncı Edward ise hem yürüyor hem de tarihte hangi kral hapishaneye götürülürken böylesine inanılmaz bir ilgisizlikle karşılaşmıştır acep diye kara kara düşünüyordu. Epeyce bir yürüdükten sonra muhafızla birlikte ıssız bir meydana yerine geldiler, meydanı aşıp öte tarafa geçeceklerdi. Meydanın ortasında henüz gelmişlerdi ki Hendon elini muhafızın omzuna koyarak şöyle fısıldadı:</p>

  <p>"Dostum, azıcık duruver, hazır etrafta kimsecikler yokken, sana diyeceklerim var."</p>

  <p>"Vazife gereği bunu yapmama imkân yok efendim, lütfen işime engel olmayın, zaten hava kararmak üzere."</p>

  <p>"Dur hele yahu, söyleyeceklerim ucundan seni de ilgilendiriyor zaten. Sen gel beni dinle, dönüver arkanı, görmemiş gibi yap, <span class="t7">b</span><span class="t7">ı</span><span class="t7">rak kaçs</span><span class="t7">ı</span><span class="t7">n</span> <span class="t7">ş</span><span class="t7">u biçare çocuk!"</span></p>

  <p>"Olur şey değil, bu ne cüret! Seni kanun namına tevkif. .."</p>

  <p>"Hop, dur bakalım dostum, o kadar acele etme! Aklını kullan, sen sen ol, aptalca bir hata yapayım deme sakın." diye karşılık verdi Hendon bu sözlere, sonra da sesini alçaltarak, adamın kulağına doğru eğilip, "Ahbap, unutma ki, sekiz peniye kapattığın domuzcuk seni her an kellenden edebilir," diye fısıldadı</p>

  <p>Zavallı muhafız şaşkınlıktan dili tutulmuş bir halde kalakaldı, ancak bir süre sonra, dili çözülünce tehditkâr bir şekilde ağzına geleni söylemeye başladı; Hendon ise son derece sakindi, adam söyleyeceklerini bitirinceye kadar, büyük bir sabırla bekledi, sonra:</p>

  <p>"Bak ahbap," diye girdi lafa, "fena bir adama benzemiyorsun, sana bir zarar gelsin istemem. Ama bil ki, bütün konuştuklarınızı duydum — hem de kelimesi kelimesine. İstersen bunu sana kanıtlayabilirim." Sonra da başladı duyduklarını tek tek sıralamaya, muhafız kadınla avluda ne konuştuysa aynını tekrarladı, sonunda da:</p>

  <p>"Duydun işte — nasıl, her şeyi doğru anlamış mıyım? Gerektiği taktirde bütün bunları yargıcın önünde de tekrarlayacağımdan şüphe duymuyorsun herhalde öyle değil mi?" dedi.</p>

  <p>Muhafızın korkudan dili tutulmuştu adeta, bir süre konuşamadı; derken sanki hiç korkmamış gibi işi şakaya vurarak:</p>

  <p>"Aslında pireyi deve yapmaya gerek yok," diye konuştu, "şunun şurasında kadıncağızla birazcık şakalaşıp, kafa bulayım dedim, hepsi bu."</p>

  <p>"Bu şakalaşma kadıncağızı domuzundan etmedi umarım. Ne dersin?"</p>

  <p>Adam hemen cevabı yapıştırdı:</p>

  <p>"Ne münasebet canım — söyledim ya sadece şakaydı."</p>

  <p>"Sanırım yavaş yavaş sana inanmaya başladım ahbap," diye karşılık verdi Hendon, sesinde yarı alaycı ve hafiften suçlayıcı bir ton da yok değildi doğrusu; "ama sen gene de şurada biraz oyalan istersen, ben de bu arada bir koşu gidip bu şakayı yargıç hazretlerine de anlatayım — ne de olsa onca yıllık kanun adamı, halden anlar herhalde."</p>

  <p>Bunları söyleyerek arkasını dönüp gitmeye hazırlandı; muhafızda şafak atmıştı, suratı allak bullak oldu, kendi kendine bir-iki lanet okuduktan sonra seslendi:</p>

  <p>"Durun, beyim, bekleyin -bu ne acele? Ne yargıcı? Yargıç dediğiniz adam öyle sandığın gibi şakadan anlayan biri değildir- siz gelin bunu aramızda halledelim en iyisi. Hay aksi! Başım adamakıllı belada anlaşılan; hem de ciğeri beş para etmeyen salak bir köylü yüzünden. Ben aile babasıyım, bir karım ve çocuklarım var; ne olur insaf edin muhterem efendim, söyleyin, benden ne istiyorsunuz?"</p>

  <p>"Gözlerini kapatıp, ağır ağır yüze kadar saymanı, o süre içinde sağır, dilsiz ve körü oynamanı istiyorum senden," diye yanıtladı Hendon, son derece makul ve sıradan bir ricada bulunuyormuş gibi.</p>

  <p>"Aman beyim, bu benim sonum olur," diye sızlandı muhafız ağlamaklı bir sesle. "Beyim, biraz insaf edin ne olur, işe bir de benim açımdan bakın, o zaman anlayacaksınız niyetimin sadece şakalaşmak olduğunu. Haydi diyelim şaka değil de suç olsun, ama o kadar minik, o kadar önemsiz bir suç ki, emin olun, yargıç efendi bir-iki uyarı ve azarı yeterli bulacaktır."</p>

  <p>Hendon'un yanıtı insanın kanını donduran cinstendi:</p>

  <p>"Senin şaka dediğin şey var ya — kanunda ona ne ad verildiğini biliyor musun?"</p>

  <p>"Bilmiyorum, ne olmuş? Tamam, bir aptallık ettim. Ama böyle bir şeyin kanunda yeri olacağını bilsem yapar mıyım? Niyetim sadece şakalaşmaktı."</p>

  <p>"Yeri olmaz olur mu, elbette var. Kanunda bu suç <span class="t7">Non compos mentis lex talionis sic transit gloria mundi</span><a id="a135"></a><a href="../Text/notes.html#a184"><span class="t14">{12}</span></a> olarak geçer."</p>

  <p>"Aman Tanrım, yandık!"</p>

  <p>"Üstelik cezası da ölümdür."</p>

  <p>"Tanrım, bu günahkâr kulunu sen affet!"</p>

  <p>"Suç işleyerek hayatını tehlikeye atmış ve senin merhametine sığınmış birinin, değeri on üç peni fazla olan malına, fiyatının üçte birinden daha azını vererek haksızlık edip kandırdın; bu suçun karşılığı kanunda birine kasten zarar vermek, devletin çıkarlarını suistimal etmek ve görevi kötüye kullanmaktır, yani, <span class="t7">ad hominem expurgatis in statu quo</span><a id="a136"></a><a href="../Text/notes.html#a186"><span class="t14">{13}</span></a> diye geçer — cezası da asılarak idam edilmektir, üstelik bu cezanın kefaleti, hafifletilmesi ya da kilise tarafından affı mümkün değildir."</p>

  <p>"Aman tutun beni efendimiz, dizlerimin bağı çözüldü, ayakta duramayacağım! Tanrı aşkına artık insaf edin — arkamı döner, gözümü kapatır ne olup bittiğine bakmam bile, yeter ki kurtarın beni bu beladan."</p>

  <p>"Aferin sana, işte şimdi akıllandın. Domuzu da kadıncağıza geri vereceksin ama?"</p>

  <p>"Vereceğim, vereceğim, vermez olur muyum hiç — bundan sonra herhangi bir domuza elimi bile sürmeyeceğim üstelik. Haydi gidin şimdi -hatırınız için gözümü kör edeceğim- dönüp bakarsam ne olayım! Sorduklarında elimden çocuğu zorla alıp kaçırdığınızı söylerim. Hele bir gece yarısı olsun, o bunak yargıcın kapısına dayanıp, bangır bangır yumruklayarak vereceğim haberi."</p>

  <p>"Tamam aslanım, çok iyi olur, korkma, başın belaya girmeyecek, yargıcın bu garibana nasıl da acıdığını sen de gördün, müsterih ol, bu işte ne kimse gözyaşı dökecek ne de mahkum kaçtı diye yargıç gardiyanı dövecektir."</p>

  <p> </p>
</body>
</html>
