<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>XV. BÖLÜM</title>
</head>

<body>
  <h1 class="h11"><a id="a112"></a>XV. BÖLÜM</h1>

  <h1 class="h11"><a id="ncx739"></a><a id="a113"></a>TOM KRAL OLUYOR</h1>

  <p><span class="t10">E</span>rtesi sabah kalabalık maiyetleri ve tantanalı merasimler eşliğinde yabancı ülkelerin elçileri geldiler; Tom, son derece resmi bir tören havasında karşıladı onları. İlk başlarda törenin göz kamaştırıcı şaşaası her ne kadar gözünü ve gönlünü okşadıysa da, takdim edilenlerin sayısı o kadar çok, konuşmalar öyle sıkıcıydı ki, zevkli bir oyun gibi başlayan bu sahne çok geçmeden eski günleri bile aratacak cinsten, dayanılmaz bir can sıkıntısına dönüştü. Tom arada bir karşısındakilere, Lord Hertford'un kulağına fısıldadığı kelimeleri söyleyerek tören kurallarına uymaya çalışıyordu, ancak bu işlerin acemisi olduğundan, heyecana kapılıp telaşlanıyor, doğrusu pek de başarılı olamıyordu. Görüntüsüyle her ne kadar bir krala benzese de, kendini bir kral gibi hissetmediği belliydi. Bu yüzden törenin sona ermesi en çok Tom'u sevindirdi.</p>

  <p>Sonuçta olan olmuş, krallık görevleriyle uğraşırken günün büyük bir bölümü -kendi ifadesiyle- 'boşa gitmişti' işte. Öyle ki, tören sırasında prensi eğlendirmek amacıyla tertiplenmiş gösterileri izlerken bile uyması gereken o kadar çok adet ve kural vardı ki, o iki saat bile başlı başına bir külfete dönüşmüştü. Neyse ki daha sonra bir fırsatını bulup şamaroğlanıyla baş başa bir saat geçirebilmiş, böylece hem eğlenmiş hem de törenle ilgili bilmesi gereken ne varsa hepsini öğrenmişti.</p>

  <p>Tom Canty'nin hükümdarlığının üçüncü günü de öncekilerden farksız geçti -ama neyse ki, içini karartan kasvet bir parça da olsa dağılmaya başlamıştı- artık ilk başlardaki gibi huzursuz hissetmiyordu kendini; saraya ve içinde bulunduğu durumun koşullarına da alışmaya başlamıştı; ayağına dolanan zincirlerin ağırlığını hâlâ hissetse de, arada bir unuttuğu da oluyordu en azından; çevresini saran bütün o asilzadelerin el pençe divan durarak hürmet göstermelerini de giderek daha az yadırgıyordu.</p>

  <p>Şu berbat olay, yani halkın gözü önünde yemek yeme faslı da olmasa, dördüncü güne de tasasız bir şekilde başlayacaktı; ama aksi gibi bu olayın da tam o gün yapılması gerekiyordu. Aslında bu yemekten çok daha önemli görevler vardı yerine getirmesi gereken — kraliyet meclisinin toplantısına katılacak, Yerküre'nin dört bir yanına dağılmış onlarca ülkeyle siyasi ilişkilerini belirleyecek konularda görüş bildirecek, emirler verecekti söz gelimi; Lord Hertford'un naiplik görevine atanması da yine aynı gün gerçekleşecekti; dördüncü gün yerine getirilmesi gereken çok önemli başka bir görevi daha vardı kuşkusuz; ne var ki bunların hiçbiri, hareketlerini izleyen yüzlerce kişinin meraklı bakışları altında ve ağızdan ağıza dolaşan fısıltılar arasında yemek yemek kadar zor gelmiyordu Tom'a — hele şansı yaver gitmez de bir de hata yaparsa, vay haline!</p>

  <p>Fakat dördüncü gün eninde sonunda gelecekti, nitekim geldi de. Zavallı Tom güne son derece moralsiz ve dalgın başladı, bütün gün devam eden bu hal, ne yaptı, ne ettiyse bir türlü peşini bırakmadı. Daha güne başlarken, her zamanki sabah merasimleri sırasında yorgun düştü zavallıcık. Kendisini buraya mahkum eden zincirleri olanca ağırlığıyla bir kez daha hissetti.</p>

  <p>Öğleye doğru kabul salonunda buldu kendini, Lord Hertford ile konuşuyor, bir yandan da önemli meseleleri görüşmek üzere devlet erkânının ve saraylıların huzura çıkacağı saati bekliyordu.</p>

  <p>Beklerken pencerelerin birine yaklaşan Tom, dışarıda, saray duvarlarının ötesinde uzanan geniş yolu -sıradan bir merak ve hevesin de ötesinde, bütün varlığıyla o özgür ve keşmekeş hayatın içine karışıp, kaybolma özlemiyle- seyrederken, o sırada yolun başında, en aşağı tabakadan bir grup insanın, çoluk çocuk hep bir ağızdan bağırıp çağırarak aşağıya doğru inmekte olduğunu gördü. Saf ve çocuksu bir merakla:</p>

  <p>"Orada ne oluyor acaba? Ah keşke bilseydim ne olup bittiğini," deyiverdi. Bu sözlerine:</p>

  <p>"Siz kralsınız," diye karşılık verdi kont ciddi sesle, önünde eğilerek. "Majesteleri konuyla ilgilenmemi arzu ederler mi acaba?"</p>

  <p>"Ah etmez miyim, elbette, ne iyi olur!" diye cevap verdi Tom heyecanla, sonra da kendi kendine, "Kral olmak o kadar da sıkıcı bir şey değilmiş doğrusu, onun da kendine göre iyi ve kötü yanları olabiliyormuş demek ki," diye mırıldandı.</p>

  <p>Lord da uşaklardan birini çağırarak muhafız komutanına şu emri yolladı:</p>

  <p>"Kalabalık durdurulsun ve bu kaynaşmanın nedeni derhal öğrenilsin. Kralın emri!"</p>

  <p>Birkaç saniye sonra Hassa Alayı'ndan bir bölük asker, pırıl pırıl parıldayan çelik zırhları içinde, sarayın kapısından çıkmış ve kalabalığın karşısına dikilmişti bile. Gelen haberci kalabalığın, ülkenin dirliğini ve huzurunu bozma suçundan idama mahkum edilmiş bir adamla, bir kadın ve bir genç kızın peşinden gitmekte olduğu haberini getirdi.</p>

  <p>Ölecekti zavallıcıklar — hem de acımasız bir şekilde! Bu düşünce Tom'un yüreğini sızlattı. Başka hiçbir şeye benzemeyen, derin bir acıma duygusuyla sarsıldı; bu suçluların kanunlara karşı geldiği, kim bilir kimlerin canını yakmış, ne acılara yol açmış olabilecekleri aklına bile gelmedi; tek düşünebildiği bu talihsiz insanları darağacının üstlerine çöken korkunç gölgesinden kurtarmaktı. O kadar üzülmüştü ki bir an kralın kendisi değil, yalnızca sahte sureti olduğunu bile unuttu; daha kafasını doğru dürüst toplayamadan ağzından şu sözler çıktı:</p>

  <p>"Buraya getirin onları!"</p>

  <p>Ardından da kulaklarına dek kıpkırmızı kesildi, söylediği sözler yüzünden neredeyse çevresindekilerden af dileyecekti ama sonra, verdiği emir karşısında ne kontun, ne de uşağın herhangi bir şaşkınlık belirtisi göstermediğini fark edince vazgeçti. Her zamanki gibi yerlere kadar eğilen uşak gerisin geriye salondan çıkarak verilen emri yetiştirmeye koştu. Tom'un gururla koltukları kabardı, kral olmanın verdiği üstünlük duygusuyla güveni yerine gelmişti. Kendi kendine, "İhtiyar rahibin verdiği hikâyeleri okurken de böyle hissediyordum; kendimi bir prens olarak hayal ederken, etrafa 'Şunu yapın! Bunu yapın!' diye emirler yağdırırken ve emirlerime kimsecikler karşı çıkmazken de hissettiğim şey bu değil miydi?" diye mırıldandı.</p>

  <p>O sırada kapılar açıldı; soylu isimler birbiri ardı sıra ilan edilmeye, isimleri okunanlar art arda huzura çıkmaya başladılar; kabul salonu kısa sürede saraylılarla dolup taşmaya başlamıştı bile. Tom'a gelince, kafasını meşgul eden şu ilginç konuya kendini öylesine kaptırmıştı ki, önünde diz çöken bütün bu insanların pek farkında değildi doğrusu. Dalgın bakışlarla tahtında oturmuş, sabırsız bakışlarla kapıdan girecek olanları gözlüyordu; onun bu halini fark eden saray erkânı da majestelerine rahatsızlık vermekten çekinmiş olsalar gerek ki, devlet işlerini ve saray dedikodularını krala iletmek yerine kendi aralarında konuşmayı tercih ettiler.</p>

  <p>Çok geçmeden muhafızların uygun adım ayak sesleri duyuldu; hemen ardından da suçlu takımı Hassa Kıtası Komutanı ve bir muhafız eşliğinde kapıdan girdi. Komutan huzura çıkar çıkmaz hemen Tom'un önünde diz çöktü, sonra yana çekildi, diğer üç zavallı da yaklaşıp diz çöktüler, sonra da oldukları yerde ne yapacaklarını bilemez halde öylece dikilip beklemeye başladılar. O sırada muhafız hemen Tom'un arkasına geçerek her zamanki yerini aldı. Tom meraklı bakışlarla mahkumları tepeden tırnağa süzdü önce. Adamın hali ve tavrı ya da giysileri ona birini hatırlatıyor gibiydi. "Sanki bu adamı daha önce görmüş gibiyim — ama nerede, ne zaman bilemiyorum," diyordu kendi kendine. Tam o sırada adam bakışlarını hafifçe kaldırır gibi oldu, ama sonra, kralın heybetli bakışlarıyla karşılaşmayı göze alamamış olacak ki, hemen tekrar yere indirdi; ama bir anlığına da olsa adamın yüzünü görmeyi başaran Tom'a bu kadarı da yetmişti. Kendi kendine: "Şimdi hatırladım," diye düşündü, "Thames'e düşen Giles Witt'i kurtaran adam bu, yeni yılın ilk günü, o buz gibi havada çocukcağızı kurtarıp hayatını bağışlamıştı -cesur bir hareketti doğrusu- yazık ki sonradan kötü işlere bulaşıp başına dertler açmış anlaşılan... O günü dün gibi, saati saatine hatırlıyorum hatta, çünkü saat on biri vurduktan hemen sonra bir nedenle büyükannemden öyle feci, öyle acımasız bir kötek yemiştim ki, o güne dek ve hatta daha sonra yediğim tüm dayaklar onun yanında şefkatli bir okşayış gibi kaldıydı doğrusu."</p>

  <p>Derken Tom, kadınla genç kızın bir süreliğine salondan çıkarılmalarını buyurdu; sonra komutana dönerek:</p>

  <p>"Söyleyin komutan, bu adam ne suç işlemiş?" diye sordu.</p>

  <p>Komutan diz çökerek cevap verdi:</p>

  <p>"Majesteleri, tebaanızdan birini zehirleyerek öldürmüş."</p>

  <p>Bu sözler Tom'un, bir çocuğu ölümden kurtaran adamın cesaretine duyduğu hayranlığa ağır bir darbe indirmişti.</p>

  <p>"Suçu onun işlediği kanıtlanmış mı peki?"</p>

  <p>"Hem de her yönden efendimiz."</p>

  <p>Tom içini çekti:</p>

  <p>"Götürün — o halde ölümü hak etmiş. Çok yazık oysa çok cesur bir adamdı; hayır, yani demek istediğim, cesur birine <span class="t7">benziyordu!</span>"</p>

  <p>O sırada ani bir heyecanla kavuşturduğu ellerini krala doğru uzatan mahkûm, kesik kesik cümlelerle adeta yalvarırcasına konuşmaya başladı:</p>

  <p>"Ah yüce efendimiz, bedbahtlara merhametiniz varsa, ne olur şu kulunuza da acıyınız! Çünkü masumum ben, bana yüklenen suçu ispatlayamadılar bile, ama benim dile getirmek istediğim bu değil efendimiz, hakkımda bir hüküm verildi bile, verilen hüküm değişmez; belki haddimi aşıyorum efendimiz, ama sizden bu konuda lütuf göstermenizi diliyorum majesteleri, çünkü bana reva görülen bu akıbet çok fena. Merhamet edin yüce efendimiz, merhamet edin! Lütfunuzu benden esirgemeyin ne olur — emredin assınlar beni, ne olur!"</p>

  <p>Tom şaşırmıştı. Adamın sözlerinin buraya varacağını beklemiyordu doğrusu.</p>

  <p>"Daha neler, böyle lütuf mu olur? Seni mahkûm ettikleri akıbet bu değil miydi zaten?"</p>

  <p>"Aman yüce efendimiz, olur mu hiç? Beni <span class="t7">diri diri kaynar suya atacaklar."</span></p>

  <p>Bu korkunç sözleri duyan Tom kapıldığı dehşetin etkisiyle oturduğu yerden adeta sıçradı. Ama kısa bir süre sonra kendini toparlayınca:</p>

  <p>"Seni zavallı biçare, dileğini kabul edildi bil! İnsan yüz kişiyi de zehirlemiş olsa bu kadar feci bir ölümle ölmemeli."</p>

  <p>Mahkum bunun üzerine yere kapanarak büyük bir minnettarlık içinde:</p>

  <p>"Efendimiz, Tanrı esirgesin ama, olur da bir gün bir talihsizliğe uğrayacak olursanız, dilerim bu iyiliğinizin hayrını görürsünüz."</p>

  <p>Tom, Lord Hertford'a dönerek:</p>

  <p>"Lord hazretleri, sizce böyle bir adamın böyle acımasızca bir cezaya mahkum edilmesi doğru mudur?"</p>

  <p>"Kanun böyle majesteleri -zehirle cinayet işleyenlerin cezası bu. Almanya'da kalpazanlar kızgın yağda kızartılıyor- hem öyle mahkumu birdenbire yağa atarak da yapmıyorlar, ipin ucuna bağlayıp yavaş yavaş daldırıyorlar yağa, önce ayaklarını, sonra bacaklarını, sonra da..."</p>

  <p>"Lütfen susun Lord hazretleri, daha fazla dayanamayacağım!" diye haykırdı Tom elleriyle gözlerini kapatarak. "Siz kont hazretlerine rica ediyorum, bu kanunun derhal değiştirilmesi için ne gerekiyorsa yapın — bundan sonra hiçbir mahkum işkence görmesin."</p>

  <p>Lord bu sözlerden duyduğu memnuniyeti gizlemedi, -onun mevkiinde ve özellikle onun yaşında az bulunur türden- cömert ve merhametli bir adamdı aslında.</p>

  <p>"Majesteleri, bu sözleriyle verilen buyruğu mühürlendi bilsinler. Bu kararınızın tarihin şanlı sayfaları arasında hak ettiği yeri bulacağından şüpheniz olmasın."</p>

  <p>Yüzbaşı mahkumu huzurdan uzaklaştırmaya hazırlanırken Tom eliyle beklemesini işaret etti ve:</p>

  <p>"Beyler," dedi, " bu konuyu bizzat daha yakından incelemek isterim. Adamın dediğine göre suçu tam olarak ispatlanmamış. Bu konuda bildiklerinizi anlatın."</p>

  <p>"Majesteleri, mahkemede de ifade edildiği gibi bu adam Islington'da bir köyde, hasta bir adamın yatmakta olduğu bir eve gitmiş -üç şahidin dediğine göre sabah saatin onunda, başka iki şahidin dediğine göre onu biraz geçe; hasta adamın evde yalnız başına uyuduğu sırada- gelmiş, biraz sonra da çıkıp gitmiş. Hasta bir saat içinde acılar içinde kıvrana kıvrana ölmüş."</p>

  <p>"Hastaya zehir verdiğini herhangi biri görmüş mü?"</p>

  <p>"Aslında gören olmamış majesteleri."</p>

  <p>"Peki o zaman zehirlendiğine nasıl karar verilmiş?</p>

  <p>"Efendimiz, hekimlerin dediğine göre ancak zehirlenen kişilerde baş gösterirmiş bu belirtiler."</p>

  <p>O yıllarda hükmü geçen ifadelerdi bunlar elbette. Bunu iyi bilen Tom:</p>

  <p>"Hekimler işlerinin ehli kimselerdir — doğrudur söyledikleri. Anlaşılan bu zavallı adamın pek şansı yokmuş."</p>

  <p>"Efendimiz, hepsi bu kadarla da kalmıyor; daha fenası da var. Köyden birçok kişinin söylediğine göre bir zamanlar köyden çıkıp nereye gittiği belli olmayan bir cadı varmış, işte o cadı bu adamcağızın bir gün -bir yabancı tarafından- zehirlenerek öleceğini, üstelik de bu yabancının kumral, yırtık pırtık esvaplar giyen biri olacağını çok evvelden birçoklarına fısıldamış, zaten mahkum da tarife tıpatıp uyuyor. Majestelerinin de gördüğü gibi, önceki kehanetin de ortaya koyduğu gibi adamın suçluluğu su götürmez bir kesinlik taşıyor."</p>

  <p>Batıl inançların hüküm sürdüğü o yıllarda bu türden bir iddianın kesin kanıt sayılması normaldi. Tom'a göre mesele hallolmuştu, öne sürülen bu delilin aksi kanıtlanmadıkça, mahkumun suçu sabitti. Yine de mahkuma söz hakkı vermekten yanaydı ve:</p>

  <p>"Eğer kendini savunacak bir sözün varsa, şimdi söyle bakalım," diye buyurdu.</p>

  <p>"Biliyorum efendimiz, ne söylesem fayda etmeyecek. Ben suçsuzum ama ne fayda ki bunu kanıtlayamam. Hayatta bir tek dostum bile yoktur, yoksa o gün Islington'da olmadığımı, o saatte oradan çok uzaklarda Wapping Old Stairs'de bulunduğumu ispatlayabilirdim; ayrıca de yüce efendim, bir adamı öldürdüğümü söyledikleri o saatte tam tersine, birinin hayatını kurtarmakla meşguldüm. Hem de bir çocuğun hayatını..."</p>

  <p>"Sükut! Yüzbaşı, söyleyin bana, cinayet ne zaman işlendi demiştiniz?"</p>

  <p>"Yeni yılın ilk günü sabah saat onda ya da onu biraz geçe efendimiz, yılın en kutlu..."</p>

  <p>"Mahkumu serbest bırakın — kralın emridir!"</p>

  <p>Bir krala hiç yakışmayan bu çığlıkla bir kez daha kulaklarına dek kızaran Tom bu uygunsuz çıkışını şu sözlerle örtmeye çalıştı:</p>

  <p>"Adamcağızın bu kadar aptalca ve boş delillerle asılacak olması gerçekten de insanı çileden çıkartıyor."</p>

  <p>Salonu dolduranlar arasından bir hayranlık nidası yükseldi. Aslında bu Tom'un verdiği karara duyulan bir hayranlık değildi, çünkü bir mahkumu bağışlamak pek az kimse tarafında uygun ya da elzem kabul edilir ve hayranlık duyulacak bir hareket olarak görülürdü — hayır, asıl hayran olunan şey Tom'un zekâsı ve cesaretiydi. Salondaki herkes alçak sesle bu konuyu konuşuyordu-</p>

  <p>"Kral deli filan değil — akıl sağlığı da yerinde üstelik."</p>

  <p>"Ne kadar da akıllıca sıraladı sorularını — tıpkı eskiden olduğu gibi tüm doğallığıyla, dobra dobra ve tam bir kral gibi konuştu!"</p>

  <p>"Tanrı'ya şükür, hastalığı geçmiş. Başımızda yarım akıllı biri değil, gerçek bir kral var. Kendine gelince nasıl da babasına benzedi!"</p>

  <p>Tom salonda yükselen alkış sesleri arasında söylenenlerin pek azını duyabildi, ama yine de duydukları içinin rahatlamasına, mutlulukla dolmasına yetti de arttı bile.</p>

  <p>Gelgelelim gençliğin verdiği merak duygusu bütün bu hoş duyguların ve düşüncelerin önüne geçmekte gecikmedi; bu sefer de deminki kadınla genç kızın ölüm cezasını hak edecek ne kabahat işlemiş olabilecekleri sorusu aklına kurcalamaya başladı; verdiği emir üzerine bu sefer de korkudan tir tir titremekte olan gözü yaşlı diğer iki mahkum huzura çıkarıldı. Tom komutana dönerek sordu-</p>

  <p>"Peki, bu ikisinin suçu nedir?" diye sordu.</p>

  <p>"Yüce efendimiz, bunlar kara büyü nedeniyle tutuklandılar ve suçları şüpheye yer bırakmayacak şekilde kanıtlandı; kanun hükümlerine göre yargıçlar asılmalarına karar verdi. Bunlar ruhlarını şeytana satmışlar efendimiz — suçları budur."</p>

  <p>Tom korkuyla titredi. Ona böyle kötülüklerle uğraşan insanlardan uzak durması öğretilmişti. Ama yine de aklına takılan soruların cevaplarını öğrenme arzusu galebe çalınca sorulara başladı:</p>

  <p>"Bu olay nerede ve ne zaman olmuş?"</p>

  <p>"Aralık ayında, bir gece yarısı — bir kilise yıkıntısında olmuş majesteleri."</p>

  <p>Tom bir kez daha titrediğini hissetti.</p>

  <p>"O sırada yanlarında kim varmış?"</p>

  <p>"Yalnızca bu ikisi efendimiz ve tabii bir de <span class="t7">ş</span><span class="t7">u öteki."</span></p>

  <p>"Suçlarını itiraf ettiler mi peki?"</p>

  <p>"Hayır efendimiz, etmediler — inkâr ediyorlar."</p>

  <p>"O halde söyleyin kuzum, suç işlediklerine nasıl kanaat getirdiniz?"</p>

  <p>"Oraya gittiklerini gören bazı şahitler var efendimiz, şüphe uyandıran bu olmuş, o günden beri yaşanan bir takım uğursuzluklar bu şüpheleri güçlendirmiş. Özellikle de bu ikisi sahip oldukları kötü güçlerle öyle bir fırtına estirmişler ki, yaşanan felaket bütün bölgeyi kasıp kavurmuş. Fırtınayla ilgili kırktan fazla şahit var elimizde; canı yanan o kadar çok insan var ki, fırtına konusunda şahitlik edebilecek değil kırk, binlerce kişi bulunabilir aslında."</p>

  <p>"Gerçekten de ciddi bir mesele." Tom bu habis suçu bir süre kendi kendine tarttıktan sonra:</p>

  <p>"Fırtınadan kadın da zarar görmüş mü?" diye sordu.</p>

  <p>Salonda bulunanlardan bazıları sorulan bu bilgece soru karşısında takdirle başlarını salladılar. Ancak soruda herhangi bir fevkaladelik görmeyen komutan dosdoğru cevap verdi:</p>

  <p>"Hiç şüphe yok ki, görmüş majesteleri, şahitler bunu açıkça belirttiler. Kendisi de evini barkını kaybetmiş, çocuğuyla ortalarda kalmış."</p>

  <p>"Kendi başı da belaya girdiğine göre o habis güç pahalıya patlamış anlaşılan. Eğer bunun için tek metelik bile verdiyse yazık olmuş, belli ki kandırılmış; hem kendi ruhunu hem de çocuğunun ruhunu şeytana satmaya kalkıştığına göre bu kadın delirmiş olsa gerek; şayet delirdiyse, ne yaptığını bilmiyor demektir, bu açıdan da suç işlemiş sayılamaz."</p>

  <p>Saray erkânından kimileri Tom'un bilgeliği karşısında takdirle bir kez daha başlarını salladılar, aralarından biri şöyle mırıldandı: "Söylendiği gibi kral delirdiyse bile, bunun, aklı başında geçinen birçok insanı, Tanrı'nın inayetiyle, yarı yolda bırakacak cinsten bir delilik olduğu aşikar."</p>

  <p>"Peki çocuk kaç yaşındaymış?" diye sordu Tom bu kez de.</p>

  <p>"Dokuz yaşında efendimiz."</p>

  <p>Bunun üzerine Tom yaşlı yargıçlardan birine dönerek, "İngiltere kanunları bu yaşta bir çocuğa bir anlaşma ile kendisini satma yetkisi tanır mı, lord hazretleri?" diye sordu.</p>

  <p>Yargıç, "Kanunlar, efendimiz, bu yaşta toy bir çocuğa henüz aklı yetmeyeceği için aklıevvel yetişkinlerce hazırlanan hileli herhangi bir anlaşmada taraf olma ya da herhangi bir biçimde dahil olma yetkisi vermez. Öte yandan eğer <span class="t7">ş</span><span class="t7">eytan</span> isterse ve çocuk da rıza gösterirse çocuğun ruhunu satın alabilir elbette, ama bunu bir İngiliz yapamaz — böyle bir durumda yapılan anlaşma boş ve geçersiz sayılır."</p>

  <p>"İngiltere kanunlarının İngilizlere çok gördüğü kimi imtiyazları tutup da Şeytan'a tanımış olması oldukça haksız ve uygunsuz bir davranış doğrusu," dedi Tom gizleyemediği bir heyecanla.</p>

  <p>Bu sözler, meseleye getirdiği yeni bakış açısıyla salondakiler arasında gülüşmelere yol açtıysa da, daha sonra meraklılara Tom'un ne kadar hızla iyileştiğini ve yeni fikirlerle dolup taştığını söylemek için sabırsızlanan pek çoklarının zihnine hemen o anda nakşolmuştu.</p>

  <p>O sırada idam mahkumu kadın ağlamayı kesmiş, yüzünde heyecan ve umut, can kulağıyla Tom'un ağzından çıkan sözleri dinliyordu. Tom bunu fark etmişti, her an ölüme doğru yaklaşmakta olan bu kimsesiz kadına içten içe bir şefkat duymaya başladı. Derken sordu:</p>

  <p>"Bu fırtınayı çıkarmak için ne kadar uğraşmış bunlar?"</p>

  <p>"Ayaklarından <span class="t7">çoraplar</span><span class="t7">ı</span><span class="t7">n</span><span class="t7">ı</span> <span class="t7">çekip ç</span><span class="t7">ı</span><span class="t7">karm</span><span class="t7">ı</span><span class="t7">ş</span><span class="t7">lar</span> efendimiz.</p>

  <p>Bu cevap Tom'u yalnız şaşkınlığa uğratmakla kalmamış, merakını daha da kamçılamıştı. Heyecanla:</p>

  <p>"Harika!" dedi, "Peki, her çorap çıkardığında öyle korkunç bir fırtına yaratabiliyor muymuş?"</p>

  <p>"Her zaman, efendimiz — kadın ne zaman istese, gereken kelimeleri söyleyerek ya da aklından geçirerek yapıyormuş bunu."</p>

  <p>Birdenbire heyecanlanan Tom coşkulu bir sesle: "Haydi göster marifetini! Bir fırtına görmek istiyorum," diye emretti.</p>

  <p>Batıl itikatlarla koşullanmış saray ahalisinin beti benzi attı, dile getirilmese de yüzlerinde, bir an önce oradan kaçıp kurtulma arzusu okunuyordu — ama Tom bütün bunların farkında bile değildi, aklı fikri biraz sonra görmeyi umduğu olaydaydı. Kadının yüzündeki şaşkın ve ikircikli ifadeyi fark edince heyecanla:</p>

  <p>"Sakın korkma," dedi, "bu yüzden suçlanmayacaksın. Hem ayrıca serbest bırakılacaksın — artık sana kimse dokunamayacak. Haydi şimdi göster kudretini bakalım!"</p>

  <p>"Ah, ulu efendimiz, benim buna gücüm yetmez ki — hepsi iftira!"</p>

  <p>"Demek hâlâ korkuyorsun. Çekinme, kılına bile dokunamazlar artık. Haydi durma, çıkar şu fırtınayı -küçük de olsa ziyanı yok- zaten büyük ve korkunç bir fırtına isteyen de yok senden, hatta küçük bir tane daha iyi olur — göster marifetini, kurtar canını, ondan sonra da çocuğunla serbestçe çık git buradan, kralın bağışladığı birine kimse el uzatmaya cesaret edemez."</p>

  <p>Kadıncağız yere kapanarak hıçkıra hıçkıra ağlamaya başladı, böyle bir kudreti yoktu, yoksa, kendi hayatını kaybetmek pahasına da olsa, çocuğunun hayatını kurtarmak için yüce efendisinin bu değerli arzusunu yerine getirmez miydi hiç?</p>

  <p>Tom bir kez daha ısrar etti, ama kadın dediğinden vazgeçmiyordu. Sonunda:</p>

  <p>"Sanırım kadın doğru söylüyor," dedi. "Eğer onun yerinde şeytanın verdiği güçle benim kendi annem olsaydı, bu topraklarda taş üstünde taş kalmayacağını da bilse bir an bile tereddüt etmez, kendi hayatı pahasına da olsa benim hayatımı kurtarmak için o fırtınayı çıkarırdı. Mamafih bütün analar aynıdır. İyi yürekli kadın, bundan böyle serbestsin -sen de çocuğun da özgürsünüz- çünkü ben sizin masum olduğunuza inanıyorum. İşte, bağışlandığına göre korkmana gerek kalmadı — çoraplarını çıkarabilirsin artık. Haydi bana bir fırtına çıkar da, seni servete boğayım."</p>

  <p>Hayatı kurtulan kadıncağız göz yaşları içinde haykırarak teşekkür ettikten sonra verilen emri yerine getirmeye koyuldu; tüm heyecanına rağmen Tom'un yüreğinde az da olsa korku yok değildi doğrusu; saray ahalisi ise huzursuzca kıpırdanmaktaydı. Kadın önce kendi ayağındaki çorabı, sonra da kızın ayağındakini sıyırıp çıkardı; alicenap efendisinin arzusunu yerine getirmek için bundan fazla yapabileceği bir şey de yoktu aslında, gelgelelim sonuç bütün umutları boşa çıkarmış, hiçbir şey olmamıştı. Tom derin derin içini çekerek:</p>

  <p>"Gördün mü zavallı kadıncağız, artık kendini üzme, kudretini çoktan kaybetmişsin. Var git artık kendi yoluna, ama olur da günün birinde kudretine yeniden kavuşursan, bana da küçük bir fırtına ayırmayı unutma sakın!" dedi.</p>

  <p> </p>
</body>
</html>
