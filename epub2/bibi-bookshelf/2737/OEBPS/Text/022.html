<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>XIII. BÖLÜM</title>
</head>

<body>
  <h1 class="h11"><a id="a105"></a>XIII. BÖLÜM</h1>

  <h1 class="h11"><a id="ncx611"></a><a id="a106"></a>PRENSİN KAYBOLUŞU</h1>

  <p><span class="t10">D</span>erken iki ahbapçavuşun üzerine bir uyku çöktü. Kral:</p>

  <p>"Çıkar şu paçavraları üzerimden," diye emretti.</p>

  <p>Hendon hiç ses etmeden üzerindekileri sessizce çıkarıp oğlanı yatağına yatırdı, sonra da odanı geri kalan bölümüne bakarak kendi kendine, "Al işte, gene yatağıma kondu — yüce Tanrım, ne yapacağım ben şimdi?" Onun bir anlık duraksamasını fark eden kral tek kelimeyle olayı hallediverdi. Mahmur bir sesle:</p>

  <p>"Sen de kapının dibinde yatıp bekçilik et," diye buyurdu, sonra da bütün dert ve sıkıntılarından uzak, derin bir uykuya daldı.</p>

  <p>"Sevsinler seni, gerçekten de kral doğmalıymışsın!" diye homurdandı Hendon hayranlıkla, "Rolünü ne de güzel beceriyorsun."</p>

  <p>Sonra da haline şükrederek kapının yanına, yere uzandı, bir yandan da:</p>

  <p>"Yedi yıl boyunca yaşadıklarımın yanında bu hiç kalır aslında; neme lazım, durduk yerde yukarıdakine nankörlük edip günaha girmenin alemi yok," diye söyleniyordu.</p>

  <p>Tan ağarırken uyuyabildi ancak. Öğleye doğru uyandı, her şeyden habersiz mışıl mışıl uyuyan çocuğun üstünü -usulcacık- açarak bir sicimle ölçüsünü aldı. Tam işini bitirdiği sırada kral uyandı, üşüdüğünü söyleyerek ona ne yaptığını sordu:</p>

  <p>"Bitti bile majesteleri," diye yanıtladı Hendon, "benim dışarıda biraz işim var, ama çarçabuk döneceğim; siz uyumanıza bakın; daha uyumanız lazım. Başınızı da örttük mü tamamdır, hah, işte bakın, şimdi ısınırsınız."</p>

  <p>Sözlerinin sonunu getiremeden kral derin uykuya dalmıştı bile. Ayaklarının ucuna basarak usulca odadan çıkan Miles daha otuz-kırk dakika bile geçmeden aynı sessiz adımlarla geri döndü, ama bu kez elinde tam oğlana göre, ucuz kumaştan biçilmiş, ama temiz ve mevsim koşullarına uygun, elden düşme bir esvapla bir çift pabuç vardı. Bir iskemleye ilişip elindekileri incelemeye başladı:</p>

  <p>"Kesemiz dolu olsa daha uygun bir şey alabilirdik elbette," diyordu kendi kendine, "ama insan bizim gibi züğürt olunca elindekiyle yetinmesini bilmeli." Neşeli bir türkü tutturmuştu bir yandan da:</p>

  <p class="p10">'Bizim orada bir kadın vardı,</p>

  <p class="p10">kadın bizim orada yaşardı-'</p>

  <p>"Rahatsız oldu galiba — e, bu kadar bağırınca olacağı budur tabii, çocukcağızın uykusunu bozmamak lazım, başından geçen onca olaydan sonra bitkin düşmüş zaten zavallıcık... Bu ceket gayet iyi durumda bence; sağından solundan birazcık daralttık mı, tamamdır. Şu parça daha iyi durumda hatta, mamafih ona da bir-iki dikiş atınca mis gibi olur... Hele pabuçlar, hem de sapasağlam, ayaklarını sıcacık tutar bunlar — ayağına geçirince biraz garipseyecektir herhalde, ama olsun, nerden bilsin zavallıcık, yaz-kış sokakları çıplak ayak arşınlamış... Keşke ekmek de iplik denen şu zımbırtı kadar ucuz olsaydı, öyle ya, insan bir-iki peniye yıl boyu karnını doyuracak kadarını alabilirdi Pekâlâ, ya şu iğne, inan olsun sudan ucuz. İyi de şu ipliği iğnenin deliğinden nasıl geçireceğim şimdi? Anamdan emdiğim süt burnumdan gelecek desene!"</p>

  <p>Gerçekten de burnundan geldi, uzunca bir süre bütün erkeklerin yaptığı ve -görünen o ki- kıyamete kadar da aynı biçimde uğraşacağı gibi yaparak bir eliyle iğneyi tutmuş, öteki eliyle ipliği iğnenin deliğine sokmaya çalışıyordu; oysa kadınlar bunun tam tersini yapar, iğnenin deliğini ipliğe geçirmeye çalışırlardı. Önce iplikle birkaç kez deliği ıskaladı, derken tam deliğe denk getirmeyi becerdi, ama bu kez de iplik ikiye ayrıldı; ama yılmadı, sabırla çabalamaya devam etti, bu işi ordudayken pek çok kez yapmıştı. Sonunda başardı, ceketi dizlerinin üzerine güzelce yerleştirdikten sonra çalışmaya koyuldu.</p>

  <p>"Hancıya parasını ödedim nasıl olsa -getireceği kahvaltı da ödendi zaten- elimizde kalanla iki eşek satın almaya bakar iş, bir de Hendon Konağı'na varana kadar iki üç günlük yol masrafı var tabii:</p>

  <p class="p11">'Pek severdi kocasını...'</p>

  <p>diye türküye devam ederken birdenbire acıyla bağırdı:</p>

  <p>"Hay lanet! İğneyi tırnağımın dibine sapladım... Huyum kurusun, batırmadan olur mu hiç — ama sırası mı şimdi ya?.. Ama olsun, sen bana bakma ufaklık, bak göreceksin, hepsi geçecek! Öyle güzel günlerimiz olacak ki orada, derdin tasan kalmayacak:</p>

  <p class="p10">'Kocasını öyle severdi ki,</p>

  <p class="p10">lakin bir gün...'</p>

  <p>"Dikişler de öyle azametli, öyle asil oldu ki," diyerek havaya kaldırdığı cekete hayranlıkla baktı, "değme terzi elime su dökemez doğrusu...</p>

  <p class="p10">'Kocasını öyle severdi ki,</p>

  <p class="p10">lakin bir gün adamın biri?..'</p>

  <p>"Yaşasın, bitti işte; pek de güzel oldu, tam usta işi. Şimdi bizimkini uyandırayım hemen, suyunu dökeyim de yıkanıp, giyinsin hemen, karnını da doyursun bir an önce çıkalım yola, daha Southwark'a Tabard Hanı'nın oradaki pazara gideceğiz -majesteleri lütfedip kalkarlarsa tabii!-duymadı galiba-hey, majesteleri!- anlaşılan böyle olmayacak, yoksa zındıklık edip şöyle bir dokunsam majestelerinin kutsiyetine hıyanet etmiş olur muyum acep? Ne? Bu da ne?"</p>

  <p>Örtüyü hızla çekip aldı, yatak boştu!</p>

  <p>Şaşkınlıktan dili tutulmuş vaziyette bir süre öylece bakakaldı; derken birdenbire arkadaşının esvap diye giydiği partalların da gitmiş olduğunu fark etti, öfkeden çıldırmak üzereydi, avaz avaz hancıya seslendi. Tam o sırada elinde kahvaltı tepsisiyle bir uşak çıkageldi:</p>

  <p>"Dökül bakalım hınzır herif!" diye gürledi Hendon, sanki savaş alanına dönmüştü yeniden, öfkeden gözü dönmüş bir şekilde adamcağızın üzerine öyle bir yürüdü ki, berikinin korkudan ve şaşkınlıktan neredeyse dili tutuldu. "Söyle nerede çocuk?"</p>

  <p>Korkudan tir tir titreyen adamcağız kekeleyerek: "Daha siz yeni çıkmıştınız, muhterem efendim, koşa koşa bir delikanlı geldi buraya, dediğine göre çocuğu alıp derhal size getirmesini, köprünün Southwark ucunda beklediğinizi söylemişsiniz. Ben de delikanlıyı alıp buraya, odanıza getirdim; çocuğu uyandırıp mesajınızı ilettim, çocuk bu kadar erken uyandırdığım için önce biraz kızdıysa da hemen partallarını giyip delikanlıyla çıktı, giderken hâlâ söyleniyordu, dediğine göre, bir haberci yollamak yerine bizzat sizin gelmeniz daha uygun olurmuş, öyle dedi yani — sonra da..."</p>

  <p>"Ah seni koca aptal! Vay salak, nasıl da kandırmışlar seni, hay cahil herif! Mamafih, gene de zavallıya bir zarar vermemiş olabilirler tabii. Yok canım, olmaz öyle şey. Gidip hemen peşlerine düşeyim bari. Sen şimdi çabuk sofrayı kur. Dur! Yatak örtüleri altında biri yatıyormuş gibi duruyordu — tesadüf müydü bu?"</p>

  <p>"Bilemiyorum efendim, ben delikanlının yatak örtülerini karıştırdığını gördüm ama — yani sizin çocuğu almaya gelen delikanlının efendim."</p>

  <p>"Lanet olsun! Beni kandırmak için yapmışlar anlaşılan, vakit kazanmak istemişler. Bana bak! O gelen delikanlı geldiğinde yalnız mıydı?"</p>

  <p>"Yalnızdı efendimiz."</p>

  <p>"Emin misin?"</p>

  <p>"Eminim efendim."</p>

  <p>"Cevap vermeden önce bir düşün be adam -çalıştır saksıyı- acele etme hemen!"</p>

  <p>Birkaç saniye düşündükte sonra uşak:</p>

  <p>"Geldiğinde yalnızdı; ama şimdi düşününce hatırladım, tam da oğlanlar Köprü'ye adım attıkları sırada haydut kılıklı bir adam daha çıktı ortaya, arkalarından tam onlara doğru yaklaşıyordu ki..."</p>

  <p>"Ne oldu be adam — söylesene?" diye gürledi Hendon sabırsızlıkla araya girerek.</p>

  <p>"Tam o sırada kalabalıkta kayboldular, bir daha görmedim onları, tam o sırada ustam çağırdı, handa kalan kâtiplerden birinin ısmarladığı et unutulduğu için çok kızgındı, halbuki yemin ederim benim suçum değil, o konuda yeni doğmuş bir bebek kadar günahsızım..."</p>

  <p>"Yıkıl karşımdan budala! Bak hâlâ konuşuyor! Kapa çeneni! Beni çıldırtmak mı senin niyetin? Dur! Nereye kaçıyorsun hemen? Bir saniye daha beklesen ölür müsün? Southwark tarafına mı gittiler, söyle?"</p>

  <p>"Efendimiz, daha önce de söylediğim gibi, yemin ederim şu et konusunda yeni doğmuş bir bebek kadar..."</p>

  <p>"Sen hâlâ burada mısın ahmak herif? Bak hâlâ konuşuyor! Çabuk defol karşımdan, yoksa ben seni yok etmesini bilirim." Bunun üzerine uşak hemen toz oldu. Arkasından rüzgâr gibi atılan Hendon, iki adımda uşağı geçip dışarıya, sokağa fırladı, bir yandan da kendi kendine söyleniyordu:</p>

  <p>"Kaçıran babası olduğunu iddia eden o canavar herif olmalı. Ah benim minik, ah benim çılgın efendim, sana sahip çıkamadım -içim yanıyor, içim- oysa seni ne çok sevmiştim. Ama hayır, olamaz, kaybolmuş olamazsın, Kutsal Kitap adına, Tanrı şahidimdir ki, kaybolmuş olamazsın, <span class="t7">olamazs</span><span class="t7">ı</span><span class="t7">n!</span> Olamazsın, çünkü yemin ederim ki, seni bulana dek her taşın altına bakacak, her yeri karış karış arayacağım. Zavallı çocuk, kahvaltısı da öylece kalmış -hoş, benim ki kaldı ya, olsun- yiyecek halim yok zaten-ne olacak, fareler yesin- çabuk, çabuk olmalı, acele etmeliyim, asıl önemlisi bu!" kalabalığı hızla yararak Köprü'de ilerlerken, uşağın söyledikleri hoşuna gitmiş olacak ki, kendi kendine:</p>

  <p>"Bak sen, bir de söylenmiş beyefendi," diye mırıldandı, "hoş, yine de gitmiş oğlanın peşinden ya, o ayrı- ama bak, Miles Hendon çağırdı deyince hemen düşmüş peşine, ah be evlat- ben bilmez miyim malımı, çağıran başka biri olsa, hayatta gitmezdi!"</p>

  <p> </p>
</body>
</html>
