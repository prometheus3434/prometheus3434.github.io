<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>VIII. BÖLÜM</title>
</head>

<body>
  <h1 class="h11"><a id="a91"></a>VIII. BÖLÜM</h1>

  <h1 class="h11"><a id="ncx407"></a><a id="a92"></a>MÜHÜR MESELESİ</h1>

  <p><span class="t10">S</span>aat beş sularında rahatsız uykusundan uyanan VIII. Henry kendi kendine, "Hep sıkıntılı rüyalar, hep! Sonum geldi sanırım — rüyalara bakılırsa, öyle, yavaşlayan nabzım da bunu söylüyor zaten," diye söylendi. Şimdi gözlerinde hain bir ışıltı dolanıyordu, "Yine de o <span class="t7">herif</span> gebermeden ölmeyeceğim işte," diye homurdandı.</p>

  <p>Hizmetkârlarından biri uyumadığını fark edince, kapıda beklemekte olan Mühürdar hazretlerini huzura kabul edip etmeyeceğini sordu.</p>

  <p>"Çağırın girsin! Derhal çağırın!" diye emretti heyecanla.</p>

  <p>İçeri girer girmez derhal kralın yatağının yanında diz çöken Mühürdar hazretleri hemen konuya girerek:</p>

  <p>"Majestelerinin emirleri üzerine Yüce Meclisi topladım efendimiz, şu anda hepsi de toplantı salonunda Norfolk Dükü'nün kaderinin tayin edecek olan haşmetmeablarının emirlerini beklemektedir."</p>

  <p>Kralın yüzü zalim bir sevinçle aydınlandı. Ve...</p>

  <p>"Kaldırın beni," diye buyurdu, "parlamentoya bizzat gidip beni bu beladan kurtaracak olan karara Mühür'ü kendi ellerimle basacağım ve..."</p>

  <p>Sesi kısıldı birden, benzi kül gibi oldu, maiyetindekiler hemen arkasına yastık koyarak, kuvvet verici şurubunu yetiştirmek için koşturdular. Bu kez son derece üzgün bir ifadeyle konuşan kral:</p>

  <p>"Heyhat! Oysa nasıl da hasretle beklemiştim bunu yapacağım anı, ama kısmet değilmiş işte! Haydi, davran, vakit kaybetmeden gidip hallet şu işi, mahrum kaldığım bu zevki bırakalım da başkaları tatsın bari. Mühürümü benim yerime Yüce Meclis kullansın bakalım bu kez -sen, lordlarımızdan hangisini münasip görürsen onları görevlendir- haydi, vakit kaybetme be adam, güneş batmadan önce getir ki göreyim alçağın kellesini!"</p>

  <p>"Ferman efendimizindir. Hemen işe koyulabilmem için, majesteleri Yüce Mühür'ün tarafıma teslim edilmesi için emir verirler mi acaba?"</p>

  <p>"Mühür mü? Mühür sizden başka kimde olabilir ki?"</p>

  <p>"Affınız sığınarak, efendimiz, belirtmeliyim ki, Norfolk Dükü hakkındaki fermanınıza majesteleri kendi elleriyle basana dek kullanılmasın diye Mühür'ü iki gün önce benden almışlardı."</p>

  <p>"Ya, demek öyle; mamafih hatırladım şimdi... Ancak aldıktan sonra ne yaptım acaba?.. O kadar halsizim ki... Bugünlerde hafızam bana türlü türlü oyunlar oynuyor gene... Tuhaf, çok tuhaf doğrusu..."</p>

  <p>Kral halsiz düşmüştü, gri saçlı başını ara sıra sallıyor, anlaşılmaz kelimeler mırıldanarak Mühür'ü nereye koyduğunu hatırlamaya çalışıyordu. Sonunda Lord Hertford yanına diz çökerek krala bildiklerini söylemeye karar verdi:</p>

  <p>"Efendimiz, cüretimi bağışlarlarsa eğer, kendilerinin de, kuşkusuz, çok iyi hatırlayacakları gibi, o gün Mühür'ü saklamaları için Majesteleri Galler Prensi'ne teslim etmişlerdi."</p>

  <p>"Doğru, kesinlikle haklısınız!" diye lafını kesti kral. "Derhal getirilsin! Çabuk, vakit kaybetmeyin!"</p>

  <p>Bunun üzerine Lord Hertford soluğu Tom'un dairesinde aldı, ancak epeyce bir süre sonra kralın huzuruna geri döndüğünde elleri boştu. Boynu bükük bir şekilde konuşmaya başladı:</p>

  <p>"Haşmetmeab, efendimize böyle can sıkıcı bir haber getirmiş olmaktan son derece üzgünüm, ancak ne var ki, Tanrı'nın isteğiyle prens hazretlerinin hastalığı hâlâ devam ediyor, bu yüzden kendileri Mühür'ü sizden aldıklarını bile hatırlamıyorlar. Bu durumda bendeniz de daha fazla vakit kaybetmemek için hemen buraya koştum, efendimiz, emrederseniz, prens hazretlerinin dairelerini baştan aşağıya aratalım."</p>

  <p>Kralın homurtusu üzerine Lord sustu. Bir süre sonra kral son derece bir üzgün bir sesle:</p>

  <p>"Bırakın kalsın, çocukcağıza daha fazla rahatsızlık vermeyin. Tanrı ona zaten öyle ağır bir dert verdi ki, kalbimin bu acıya daha fazla dayanamayacağından korkuyorum, zavallı çocuğu kendi haline bırakın," dedi.</p>

  <p>Gözlerini yumdu ve kendi kendine bir şeyler mırıldandı, sonra da sustu. Bir süre sonra gözlerini yeniden açtı, etrafına boş gözlerle baktı derken Mühürdar'ı gördü. Yüzü hiddetten kıpkırmızı kesilen kral:</p>

  <p>"Ne, sen hâlâ burada mısın be adam? Eğer o hainin işini bugün bitirmezsen, yarından tezi yok uçururum kelleni! Durma koş, daha ne bekliyorsun?" diye gürledi.</p>

  <p>Mühürdar tir tir titreyerek:</p>

  <p>"Aman efendimiz, merhamet buyurunuz! Mühür'ün gelmesini bekliyordum ben oysa!"</p>

  <p>"Aklını mı yitirdin sen? Ülke dışına çıktığım zamanlarda kullandığım ufak Mühür'ü alsana, hazinemde duruyor. Büyük Mühür'ü bulamadığımıza göre küçüğü neyimize yetmiyor? Aklın yerinde mi senin? Haydi marş! Sakın şunu aklından çıkarma — bana o herifin kellesini getirmedikçe sakın gözüme görüneyim deme!"</p>

  <p>Bu kez kendi kellesinin derdine düşen zavallı Mühürdar daha fazla oyalanmadan alelacele huzurdan ayrıldı; ama Yüce Meclis'e gelir gelmez sevgilini kralını aratmayacak bir sevecenlikle işe koyuldu, İngiltere'nin en soylu ailelerinden birinin adını taşıyan Dük Norfolk'un kafasının ertesi gün uçurulması için meclisten resmi kararı çıkarana dek işin peşini bırakmadı.</p>

  <p> </p>
</body>
</html>
