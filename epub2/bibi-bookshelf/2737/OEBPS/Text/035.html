<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>XXVI. BÖLÜM</title>
</head>

<body>
  <h1 class="h11"><a id="a139"></a>XXVI. BÖLÜM</h1>

  <h1 class="h11"><a id="ncx1279"></a><a id="a140"></a>REDDEDİLEN ÇOCUK</h1>

  <p><span class="t10">K</span>ral bir süre düşünceler içinde oturdu, sonra başını kaldırdı ve:</p>

  <p>"Ne tuhaf — hem de çok tuhaf. Bir türlü anlayamıyorum."</p>

  <p>"Hayır efendimiz, hiç de tuhaf değil. Onu iyi tanırım, böyle davranmak onun tabiatında var. Doğduğu günden beri böyle hınzırın tekiydi."</p>

  <p>"Sir Miles, ben ondan bahsetmiyordum aslında."</p>

  <p>"Öyle mi? Kimden bahsediyordunuz peki? O kadar tuhaf olan ne?"</p>

  <p>"Kralı arayıp sormamaları."</p>

  <p>"Nasıl yani? Hangi kralı? Sanırım sizi pek iyi anlayamadım."</p>

  <p>"Gerçekten mi? Geldiğimiz onca yol boyunca kimselerin kralı aramaya çıkmadığı, eşkalimi tarif eden bir tek haberciye ya da çığırtkana rastlamamış olmamız size de tuhaf gelmedi mi? Sizce bir ülkenin hükümdarı böyle birdenbire ortadan kaybolmuşsa ortalığın ayağa kalkması gerekmez mi? Yani kendimi kastediyorum, aniden kaybolmuşsam, ortalarda yoksam?"</p>

  <p>"Son derece haklısınız haşmetmeabları, nasıl oldu da unutuverdim birden," diye karşılık verdi Hendon, sonra da içini çekerek kendi kendine, "Ah, zavallı çılgın biçare — aklı fikri hâlâ o deli saçması hayallerde," diye mırıldandı.</p>

  <p>"Ancak benim ikimizi de kurtaracak bir planım var. Latince, Yunanca ve İngilizce olarak üç dilde bir mektup yazacağım ve sen de yarın sabah erkenden bu mektubu alıp Londra'ya götüreceksin. Ama mektubu dayım Lord Hertford'a vereceksin, sakın başkasına verme! Mektubu okuyunca yazanın ben olduğumu hemen anlayacaktır. Sonra da adamlarını yollayıp beni aldıracaktır."</p>

  <p>"Efendimiz, önce ben buradaki konumumu sağlamlaştırıp nüfuzlu bir duruma gelene kadar beklesek daha sizce de daha iyi olmaz mıydı? Hem o zaman işleri yoluna koymak çok daha kolay..."</p>

  <p>Buyurgan bir tavırla sözünü kesen kral:</p>

  <p>"Sükut! Ağzından çıkanı kulağın duysun; ülkenin tacı ve geleceği söz konusuyken, iki karış toprakla bir kümesin lafı mı olur?" diye gürledi. Sonra sesi yumuşadı, kabalığından dolayı özür dilercesine, "Sen yalnızca dediğimi yap ve korkma, seni kurtaracak ve işlerini yoluna koyacak olan benim — hatta yoluna koymaktan da fazlasını yapacağım. Hizmetlerini hatırlayacak ve mükâfatlandıracağım."</p>

  <p>Bu sözlerden sonra eline bir kalem alarak masanın başına geçti, Hendon şefkatli bakışlarla çocuğu bir süre süzdükten sonra kendi kendine:</p>

  <p>"Hani hava karanlık olsa, karşımda konuşanın gerçek kraldan başkası olmadığına yemin edebilirdim; su götürür tarafı yok gerçekten de, kafası kızdı mı tıpkı bir kral gibi nasıl da yakıp kavuruyor ortalığı — iyi de nasıl başarıyor bunu anlamıyorum? Şuna bakın hele, şimdi de Latince ve Yunanca yazacağım diye tutturdu, önündeki kağıda kargacık burgacık yazısıyla ne saçmalıklar karalıyor kim bilir! Eğer kafamı çalıştırıp da zavallıyı bu saçmalıklardan uzaklaştıracak bir yol bulamazsam, yarın sabah o mektubu götürüyormuş gibi rol kesmekten başka çarem kalmayacak."</p>

  <p>Çok geçmedi, Sir Miles'ın düşünceleri bu sefer de az önceki olaylara kaydı. O kadar derinlere dalmıştı ki, kral yazmayı bitirdiği mektubu kendisine verdiğinde, akıl edip de bakmaya bile lüzum görmeden katlayıp cebine atıverdi. "Akıl almaz bir tuhaflık vardı halinde doğrusu," diye söyleniyordu kendi kendine. "Kesinlikle tanıdı beni — ama öte yandan <span class="t7">tan</span><span class="t7">ı</span><span class="t7">mad</span><span class="t7">ı</span> <span class="t7">da</span>. Birbirini tutmayan düşünceler bunlar, farkındayım, ama ikisi de doğru, ne aralarındaki bağlantıyı bulabiliyorum, ne birinden birine yanlış diyebiliyorum, ne de birinin ötekine ağır bastığına karar verebiliyorum. Meselenin özüne gelecek olursak, yüzümü, şeklimi şemailimi, sesimi <span class="t7">tan</span><span class="t7">ı</span><span class="t7">m</span><span class="t7">ı</span><span class="t7">ş</span> <span class="t7">olmal</span><span class="t7">ı</span>, aksi mümkün mü? Ama yine de beni <span class="t7">tan</span><span class="t7">ı</span><span class="t7">mad</span><span class="t7">ığı</span><span class="t7">n</span><span class="t7">ı</span> söyledi, bu da tanımadığını gösterir, çünkü, yalanı yoktur onun. Ama dur bakalım — yavaş yavaş anlamaya başladım. Belki de bizimki yalan söylemesi için kızcağızı kandırdı -baskı yaptı- hatta belki de zorladı. Evet, muamma çözüldü. Mesele şimdi anlaşıldı. Kızcağız korku içindeydi — evet, bence bizim kalleş kızı tehdit etti. Hemen gidip aramalı, bulmalıyım Edith'i; hazır tilki herif burada yokken, konuşup, anlatacaktır bana her şeyi. Çocukluk yıllarımızı, birlikte oyun oynadığımız yılları hatırlayınca yüreği yumuşayacak, rol yapmayı bir kenara bırakıp her şeyi açık açık anlatacaktır. Edith asil bir kızdır -her zaman da dürüst ve namuslu bir kız olmuştur. Eskiden beni çok sevmişti- bu sevgiye güvenebileceğimi biliyorum, çünkü insan sevdiğini birine yalan söylemez."</p>

  <p>Telaşla tam kapıya doğru açılmıştı ki, içeri Lady Edith girdi. Yüzü solgun, ama adımları kararlı, hareketleri son derece zarif ve kibardı. Bakışları biraz önceki gibi kederliydi.</p>

  <p>Miles, Edith'i karşılamak için heyecanla öne fırladı, kız kısa ve kesin bir hareketle onu durdurdu. Geçip bir yere oturduktan sonra, Miles'a da oturmasını söyledi. Aralarında eski dostluk günlerindeki sıcak havanın esmesini bekleyen zavallı Miles, kendini tamamen yabancı ve soğuk birinin karşısında bulmuştu. O kadar şaşırmış, aklı öyle karışmıştı ki, kendisinin bile gerçekten Miles Hendon olup olmadığından şüphe duymaya başladı. Derken Lady Edith söze başladı:</p>

  <p>"Beyefendi, buraya sizi uyarmaya gelmiş bulunuyorum. Aklını yitirmiş kimi delileri ikna yoluyla hayallerinden vazgeçiremesek de, onları kendilerini bekleyen tehlikelerden koruyabiliriz pekâlâ. Sanırım bu konuda son derece samimi bir hülyaya kapılmışsınız, o yüzden bunu sahtekârlık olarak görmüyorsunuz — ama bence burada kalarak vaktinizi heba etmeyin, çünkü burası sizin için tehlikelerle dolu bir yer." Bir an gözlerini kaldırıp, Miles'ın gözlerinin içine baktı, sonra etkileyici bir sesle, "Burası kaybettiğimiz kardeşimiz için ne kadar tehlikeli idiyse, <span class="t7">sizin</span> için de o kadar tehlikeli," diye ekledi.</p>

  <p>"Aman Tanrım, ama hanımefendi, kaybettiğiniz o şahıs benim."</p>

  <p>"Bense, öyle sandığınızdan adım gibi eminim beyefendi. Ancak bu sözlerimden, dürüstlüğünüzden şüphe duyduğumu sanmayın — niyetim yalnızca sizi uyarmak, hepsi bu. Kocam bu yörenin efendisidir; nüfuzu sonsuzdur; halkını isterse gönendirir, isterse süründürür. Eğer kendisi olduğunuzu iddia ettiğiniz o şahsa bu kadar benzemeseydiniz, inanın kocam sizi ciddiye almaz, hayallerinize gülüp geçerdi; ama emin olun onu çok iyi tanırım ben, ne yapacağını, ne söyleyeceğini bilirim; hemen sizin aklını yitirmiş bir deli olduğunuzu etrafa yayacak ve herkesin de buna inanmasını sağlayacaktır." Gözlerinin içine bakarak Miles'a doğru eğildi, "Eğer siz <span class="t7">gerçekten</span> Miles Hendon olsaydınız, bunu hem kocam hem de bütün yöre halkı biliyor olsaydı bile -bakın sözlerime dikkat edin, sakın hafife almayın- içinde bulunduğunuz tehlike azalmaz, size vereceği korkunç ceza yine de değişmezdi; söylediklerinizi yalanlar ve sizi sahtekâr ilan ederdi, kimse sizi gerçekten tanıdığını söylemeye cesaret edemezdi."</p>

  <p>"Söylediklerinizde son derece haklısınız," dedi Miles acı dolu bir sesle. "Hayat arkadaşım dediği birini kandırıp, bir diğerini de reddetmeyi göze alan ve bunun karşılığında sadece itaat gören biri, ancak bir kuru ekmek için adam öldüren zavallılara efendilik edebilir, damarlarında asil kan bulunan şerefli insanların arasında yeri yoktur."</p>

  <p>Bu sözler üzerine yanakları al al olan Lady Edith bakışlarını yere çevirdi, ancak konuşmaya başladığında sesi kupkuruydu:</p>

  <p>"Sizi uyardım, buradan derhal gitmeniz için tekrar uyarıyorum. Aksi taktirde bu adam sizi mahvedecektir. Kimsenin gözünün yaşına bakmayan, merhametsiz zorbanın biridir. Bunu, bu adamın kölesi olan ben söylüyorum size. Neyse ki zavallı Miles, Arthur ve benim aziz hamim Sir Richard kurtuldular elinden, hepsi huzur içinde yatıyor şimdi — keşke siz de burada, o hainin acımasız pençeleri arasında olacağınıza, onlarla huzur içinde yatıyor olsaydınız. Söylediklerinizle ve hareketlerinizle adını ve mülkünü kaybetmesine yol açacak büyük bir tehdit oluşturuyorsunuz; üstelik bu adama kendi evinde hakaret de ettiniz — eğer burada daha fazla kalırsanız mahvoldunuz demektir. Haydi gidin şimdi — oyalanmayın. Eğer paranız yoksa, yalvarırım şu keseyi de alın, hizmetkârlara biraz para verirseniz gitmenize göz yumarlar. Ah zavallı adam, lütfen dinleyin beni, fırsatınız varken kaçıp gidin buradan."</p>

  <p>Miles para kesesini eliyle iterek almadı, ayağa kalkıp kadının karşısına dikildi.</p>

  <p>"Bana bir lütufta bulunmanızı rica edeceğim sizden," diye girdi lafa, "size bir şey soracağım ve bana, tam gözlerimin içine bakarak cevap vermenizi isteyeceğim, böylece doğru söyleyip söylemediğinizi anlayacağım. Evet — şimdi sorumu soruyorum. Sizce ben Miles Hendon muyum?"</p>

  <p>"Hayır. Sizi tanımıyorum."</p>

  <p>"Yemin edin!"</p>

  <p>Gelen cevap bir fısıltı halinde ama açıktı:</p>

  <p>"Yemin ederim."</p>

  <p>"Ah Tanrım, sen aklımı koru!"</p>

  <p>"Durmayın, kaçın hemen. Ne diye değerli vaktinizi boş yere harcıyorsunuz? Gidin, kurtarın canınızı!"</p>

  <p>Tam o sırada muhafızlar içeriye daldı, kıran kırana bir kavga başladı, ancak Hendon'un kıskıvrak yakalanıp esir almaları uzun sürmedi. Kralla birlikte ikisini de bağlayıp zindana götürdüler.</p>

  <p> </p>
</body>
</html>
