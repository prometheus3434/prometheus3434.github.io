<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2 class="basliksol">1937</h2>
<p class="ara05"></p>
<p class="tarih">8 Ocak</p>
<p class="ara05"></p>
<p>Yanlışlar hep başlangıçla ilgilidir.</p>
<p class="ara05"></p>
<p class="tarih">13 Ocak</p>
<p class="ara05"></p>
<p><i>Yaşlılar ve Gençler</i><sup><a id="not13" href="../Text/Section0002.xhtml#n13">[13]</a></sup> yanlış bir roman; gerçi eser geçmiş olaylar, toplumsal ve siyasal açıklamalarla doldurulmuş (bunların amacı da, romanı dramatik bir canlılık ve gelişim sergileyen ahlaksal bir esere dönüştürmek), ama içsel bir yasa uyarınca yalnızlığa yazgılı kişileriyle dağınık bir yapısı var. Bu kişilerden her birinin sonu -yalnızlığın mantığı gereği- delilik, budalalık, intihar ya da kahramanlıktan uzak bir ölüm oluyor. Bütün roman kişileri çarpıtılmış: ya garip saplantıları var veya kendini ya monolog ya da kaba çizgilerle dışavuran içsel bir tutum içindeler.</p>
<p>Anlatı, uzayıp giden düzyazı ile diyalogların birbirini izlemesinden doğan ritimden yoksun; üstelik, yalnızlığın <i>biçimi </i>yok, daha doğrusu her kişi için ayrı bir yalnızlık biçimi var; yalnızlar dünyasının destanı yok. Ayrıca, tek tek her kişi geçmişteki olaylar, çözümlemeler, ifadelerle -bunlar arasında da bir uyum yok- dıştan kurulmuş; yalnız kişinin öne çıktığı ve zaman zaman son derece etkili bir biçimde kendisini dile getirdiği <i>anları</i> haklı çıkarmak için, yazarın birçok şeyi akla dayalı hesaplarla yazıya geçirdiğini hissediyoruz.</p>

<p>Metnin temel yapısının ince hesaplara dayandığının kanıtı üslup: kimi zaman tutku boşalmalarıyla renklense de berrak, donuk bir üslup bu. Sözünü ettiğimiz tutku boşalmaları da hesaplanmış, aklın ölçüsüne vurulmuş.</p>
<p class="ara05"></p>
<p class="tarih">17 Ocak</p>
<p class="ara05"></p>
<p>Bir insan kendini herhangi bir tutkuya ne kadar kaptırırsa, kendi başlarına kişisel niteliği olmayan olaylar ona o ölçüde acı vermeye başlar. Her şeyden önce bu olayların kişisel olmayışları onun yanlış sonuçlara varmasına yol açar - öyle bir gerginlik içindedir çünkü. Hırslı bir insan, ünlü birisi kendisini tanıyıp konuşmadı diye acı çeker; bir din adamıyla konuşurken onun ilgisini çekmek için vicdanındaki huzursuzluktan dem vurur, böylece orada istemeden kendilerine kulak vermiş olan bireyci bir adamın gözünde gülünç düşer. Bu türden bir adamın çektiği her acının kökünde hırsın tersi olan kıskançlık yatmaktadır. Herhangi bir şeyin, bizim istemimizin dışında, rasgele bir şekilde olabileceğini düşünemez.</p>
<p>Her aşırı çaba, bu aşırılığı kötüye kullananı ya da tanımayanı cezalandıran önceden belirlenmiş bir yasanın varlığına inanma eğilimini de birlikte getirir. Bir tutkuya kapılma durumu -bu kendi başına buyrukluğun esrikliği bile olsa- insanın dünyasının yapısını ve havasını öylesine değiştirir ki, herhangi bir terslik insanın bütün benliğini kaplayan bu tutkunun dengesinin bozulmasıyla açıklanabilir. Mizacına göre de, tutkusunda ya çizgiyi aştığı ya da çizgiye ulaşmadığı sonucuna varır. Çoğu zaman, o tutkunun ve evrenin yasalarınca <i>bile</i> <i>bile</i> cezalandırıldığı duygusuna kapılır. Öyle ki, her tutku, ileride bir hesaplaşma günü olacağı gibi boş bir inancı da birlikte getirir gibidir. Başka bir dünyaya inanmayan bir insanın tutkusunda bile vardır bu özellik.</p>
<p class="ara05"></p>
<p class="tarih">28 Ocak</p>
<p class="ara05"></p>
<p>Her mutsuzluk ya bir yanlışın sonucudur, talihsizlik değildir ya da kendi suçlu beceriksizliğimizin sonucu. Herhangi bir yanlış da, bizim sorumluluğumuza girdiğine göre, karşılaşacağımız mutsuzluklar için kendimizden başkasını suçlamamalıyız. Böylece avutabilirsin kendini.</p>
<p class="ara05"></p>
<p class="tarih">18 Haziran</p>
<p class="ara05"></p>
<p>1    Ayaktakımı - Rahip — Konuşmalar (Öğleden Sonra)</p>
<p>2    Kaçış - Yol - Islık (Akşam Üzeri)</p>
<p>3    Soruşturma - Dua Eden Rahip</p>
<p>4    Kadın ve O (Gece yarısı)</p>
<p>5    (Sabah) Dinsel Kılık Giyme Töreni - Geri Dönüş.<sup><a id="not14" href="../Text/Section0002.xhtml#n14">[14]</a></sup> </p>
<p class="ara05"></p>
<p class="tarih">4 Temmuz</p>
<p class="ara05"></p>
<p>[.......].<sup><a id="not15" href="../Text/Section0002.xhtml#n15">[15]</a></sup></p>
<p class="ara05"></p>
<p class="tarih">3 Ağustos</p>
<p class="ara05"></p>
<p>Bir kadın, eğer budala değilse, eninde sonunda bir insan yıkıntısı ile karşılaşır ve onu kurtarmaya çalışır. Kimi zaman da başarır bu işi. Ama bir kadın, eğer budala değilse, eninde sonunda akıllı, sağlıklı bir adam bulup onu bir yıkıntıya çevirir. Her zaman başarır bu işi.</p>
<p class="ara05"></p>
<p class="tarih">27 Eylül</p>
<p class="ara05"></p>
<p>Kadınların her zaman ‘ölüm gibi acı’, kötülük yatağı, aldatıcı sürtük ve Delila oluşlarının temel nedeni sadece şudur: bir erkek, eğer hadım değilse, her kadınla kendini tatmin edebilir. Oysa kadınlar kolay kolay elde edemezler bu özgürlük veren mutluluğu; hiç değilse, her erkekle, çoğu zaman da sevdikleri erkekle ve özellikle onu sevdikleri için gerçekleştiremezler bu mutluluğu. Bunu bir kere tattılar mı da, başka bir şey düşünmezler ve bu zevk ânına duydukları haklı özlem yüzünden hiçbir kötülüğü yapmaktan çekinmez duruma gelirler. <i>Sürüklenirler</i> buna. Hayatın temel trajedisi de budur. Çok çabuk tatmin olan bir erkeğin hiç doğmamış olması bile daha iyidir. İntiharı haklı kılacak bir eksiktir bu.</p>
<p class="ara05"></p>
<p class="tarih">29 Eylül</p>
<p class="ara05"></p>
<p>Stendhal çevirdim.</p>
<p class="ara05"></p>
<p class="tarih">30 Eylül</p>
<p class="ara05"></p>
<p>Evlenmeye değer kadınlar bir erkeğin evlenecek kadar güvenemediği kadınlardır.</p>
<p class="ara05"></p>
<p>Ama daha korkunç olanı şudur: yaşama sanatı, sevdiklerimize onlarla birlikte olmaktan ne büyük bir zevk duyduğumuzu belli etmemekten başka bir şey değildir; bunu başaramadık mı, bırakıp giderler bizi.</p>
<p class="ara05"></p>
<p class="tarih">12 Ekim</p>
<p class="ara05"></p>
<p>[.......].<sup><a id="not16" href="../Text/Section0002.xhtml#n16">[16]</a></sup></p>
<p class="ara05"></p>
<p class="tarih">31 Ekim</p>
<p class="ara05"></p>
<p>Derdini söylemekle ona çare bulmanın aynı şey olmadığını anlamakla insan çocukluktan kurtulur.</p>
<p class="ara05"></p>
<p class="tarih">6 Kasım</p>
<p class="ara05"></p>
<p>İntiharı düşünen bir insan için en kötü şey kendisini öldürmesi değil, bunu düşünüp yapmamasıdır. İntihar düşüncesine -bir alışkanlık haline gelen intihar düşüncesine- yol açan manevi çöküntü kadar aşağılık bir şey yoktur. Sorumluluk, vicdan, irade gelişigüzel yüzüp durur bu ölü denizde, sulara gömülse bile rasgele bir akıntıyla yeniden ortaya çıkar.</p>
<p class="ara05"></p>
<p>Asıl başarısız insan, büyük işleri gerçekleştiremeyen değil -bunu kim başarmıştır ki- bir yuva kurmak, bir dostluğu, bir kadınla mutlu bir ilişkiyi sürdürmek, ekmek parasını kazanmak gibi küçük şeylerde başarısızlık gösteren insandır. Başarısızlığın en acısı budur.</p>
<p class="ara05"></p>
<p class="tarih">9 Kasım</p>
<p class="ara05"></p>
<p>Yeni şiirlerdeki yinelemenin gerekçesi müziksel değil, kurgusaldır. Bu şiirlerde anahtar niteliğindeki cümlelerin nasıl hep şimdiki zaman kipinde olduğuna dikkat etmek gerekir; diğerleri de geçmiş zaman kipinde olduklarında bile şimdiki zamana yakındır. Demek istediğim, bu şiirlerde güncel bir gerçeklik, anlatıya değil çağrışıma dayanan bir gerçeklik buluyorum, <i>burada bir imgeye bir şey oluyor, şimdi</i> oluyor, çünkü imge düşünce yoluyla <i>şimdi</i> geliştiriliyor ve köklerinin gerçeklikte hareket ettiği, yer bulduğu görülüyor.</p>
<p>Yinelenen söz ya da cümle bu imgenin en önemli öğesidir; baştan aşağı bir inşaat iskelesi gibi kurulmuş bir öğedir, hayal gücünün kendi çevresinde dönmesini ve ayakta durmasını sağlayan eksendir, tıpkı yalnızca <i>şimdide,</i> hareket halinde var olan ve sonra düşüp herhangi bir demir parçasına dönüşen bir jiroskop gibi.</p>
<p class="ara05"></p>
<p class="tarih">13 Kasım</p>
<p class="ara05"></p>
<p>Kendi önemlerine inanan küçük büyük insanların hayatında her zaman bu büyüklüğü şu sözleri söyleyerek ödeteceğiniz bir an gelir: “Sen önemli bir insansın, bu yüzden hayatımı sana teslim etmeyi göze alamıyorum.”</p>
<p class="ara05"></p>
<p>Bir erkek kendisini aldatan bir kadın yüzünden üzülürse, o kadını sevdiği için değil, o kadının güvenine layık olamadığından duyduğu aşağılanma için çeker bu acıyı.</p>
<p class="ara05"></p>
<p class="tarih">16 Kasım</p>
<p class="ara05"></p>
<p>Üç yaşında bir çocuk, giydirilirken, giyinmesini bilmediği için, büyüdüğü zaman nasıl giyineceğini kara kara düşünürse, alın yazısı o günden belli değil midir?</p>
<p class="ara05"></p>
<p>Bir şeye ya da kimseye <i>sahip olabilmek</i> için, ona bütün bütüne boyun eğmemeli ya da kendimizden geçmemeliyiz; kısacası, ona olan üstünlüğümüzü korumalıyız. Ama ancak kendimizi bütün benliğimizle verdiğimiz şeylerin <i>tadına</i> varabileceğimiz de hayatın bir yasası. Tanrı sevgisini uyduranlar oldukça akıllıymışlar; aynı zamanda <i>sahip olup tadına vardığımız</i> başka bir şey yoktur çünkü.</p>
<p class="ara05"></p>
<p class="tarih">17 Kasım</p>
<p class="ara05"></p>
<p>Her kadın, sevdiği uzaklardayken dertleşebileceği, birlikte boş saatlerini doldurabileceği bir erkek arkadaş arar büyük bir doymazlıkla; uzaktaki adam için duyduğu aşkı bu arkadaşın bozmasını istemez; erkek arkadaşı kadının uzaktakine olan sevgisiyle çatışabilecek bir şey istedi mi, kadın incinir; ama bu arkadaş daha çok acı çekmemek için sözlerini, bakışlarını denetlemeye, daha dikkatli davranmaya kalkıştı mı, kadın -her kadın- adamın acı çekişini görebilmek için hemen onun üzerindeki çekiciliğini artırır. Ve bunu da farkında olmaksızın yapar.</p>
<p class="ara05"></p>
<p>Her şeyden önce, unutma ki sevişmek gibi bir şeydir şiir yazmak: duyduğu tadın paylaşılıp paylaşamadığını hiç bilemez insan.</p>
<p>Sevdiğin kadın kendi günlerinin ne kadar boş, dayanılmaz olduğunu sana söyleyebilir; şaşılacak olan, senin günlerinin nasıl geçtiğine hiç aldırmayışıdır.</p>
<p class="ara05"></p>
<p>Çok acı çekmiş olmanın karşılığı, sonradan köpekler gibi ölmektir.</p>
<p class="ara05"></p>
<p>Büyük şairlerin büyük âşıklar olduğu görülmez pek. Arzular, öfkeler ve düşler yeterli değildir; daha fazlası gerekir: taşaklı olmak. Bunun bir adı da tanrılara özgü bakıştır.</p>
<p class="ara05"></p>
<p class="tarih">20 Kasım</p>
<p class="ara05"></p>
<p>‘Saf şiir’e kendimi ne kadar bırakabileceğim, düşünme ânında her şiirin esrimeli birliğinden görülüyor. İçten pazarlıklı düşünce olmadığından, söylevcilik de yok. Her şey çeşitli düşüncelerin ve iç içe geçmiş duyumların tutuşturduğu bir aydınlanmayla çözülmeli. İmge-anlatı buydu. Yalnızca, tek bir fiilden (Öldürdü - Sigara İçti İçki İçti Zevk Aldı, vb.) oluşmuş bir anlatıydı. Sorun, yalın tümceden nasıl çıkılacağı ve uzun tümcelerin nasıl yazılacağıdır.</p>
<p>Günümüzün romanı gibi mi olacak? Olaylar zincirinin yerini içsel manzara mı alacak? Hareket halindeki düşünceyi verme fikrine mi dönmek gerekecek?</p>
<p class="ara05"></p>
<p><i>Düşünmeyi anlatmanın</i> en olağan ve en sıradan biçimi, kendi geçmişini ve geleceğini kurmakta olan bir kişi yaratmaktır. ‘Yalınlık’taki yaşlı adam. ‘Mit’teki tanrı-insan. ‘Köylü Fahişe’deki fahişe.<sup><a id="not17" href="../Text/Section0002.xhtml#n17">[17]</a></sup> Bu şiirlerin yöntemi, kişinin konumu ile şiirleri oluşturan malzemenin düş gücüne dayalı mantığı arasındaki uyumdur. Ne yalnızca onların özünü anlatıyorum, ne de yalnızca kendi zihnimde canlandırdıklarımı. Onların mı düşündüğü, yoksa benim mi onları düşündüğüm her zaman belirsiz. Beni hem onların yaşantıları, hem de düş gücüne dayalı kendi mantığım ilgilendiriyor. Ama bir noktayı açıklığa kavuşturalım: Benim mantığım bir araç, onların yaşantılarının bir oluş biçimi. Demek ki, ‘anlatımın konusunu oluşturan ilişkileri keşfetme’ bir kuruntudan ibaret.</p>
<p>Açık olalım: Zihnimin bir köşesinde, konunun ilişkilerin keşfi olmasına katlanamıyorum. Esrimede bile araç amaç değildir. Uygulamada, hiç kimse üslubunu anlatamaz: Üslup, tanımı gereği bir amaç için kullanılan şeydir.</p>
<p>Üslup bir amaç haline geldiğinde, nesnel bir şeye, bir duruma dönüşecektir; bunun başka herhangi bir anlatı dünyasından neden daha büyük bir saygınlığa sahip olması gerektiği belli değildir.</p>
<p>‘Güney Denizleri’ndeki amcaoğlu hakkında farklı şeyler yaptığını söylüyordum, fahişe köylü hakkında ise şunu söylüyorum: Sabah, çevrenin etkisiyle (kokular, güneş, kol ve bacaklar, yatak), bütün çocukluğu köylü kadına geri dönüyor, özdeyişsel son da bu çerçevede düşünülüyor.</p>
<p>‘Manzara I’deki münzevi hakkında da çeşitli şeyler yaptığını söylüyordum; ‘Güney Denizleri’nin yeniliği, bu yapılanlar arasında nesnel, imgelemsel ilişkiler olmasıydı. ‘Yurtsuz İnsanlar’ın beniyle düş gücüne dayalı bir bütünü düşündüğümü söylemeye başlıyorum, bu düşünme de anlatının malzemesini oluşturuyor.</p>
<p>Öyleyse, ben-kişiden imge-anlatı doğuyor (krş. ‘Güney Denizleri’nin beni; kendi sınırları içinde, yaptıklarından çok düşündüklerinden söz edilen bir kişi). Temel nokta bu: ‘Keçi-Tanrı’nın beni, ‘Yalnızlık Tutkusu’nun beni, ‘Dina’nın Düşüncelerinin beni bunu kanıtlıyor. Düşünme sürecini anlatan ben, sonraki şiirlerin yöntemini yaratmış oluyor, bu sonraki şiirlerde konu artık kişinin yaptıkları değil, düşündükleri. Artık şiir kişiyle ilgili olarak onun içsel düş gücünü anlatıyor. Münzeviden sonra kuru düşünmenin duyumlarla yüklü hale gelmesinin de özel bir önemi yok.</p>
<p>‘Şairin Uğraşı’ adlı yazımda münzeviyle anlatının konusunu imge haline getirdiğimi söylerken yanılıyordum: Münzeviyle ilk olarak duyumların ve duyumlar arası ilişkilerin hazzını yaşadım, ama konu henüz olaylardı.</p>
<p>Buna bağlı olarak, gelişme anına bir göz atıldığında, neden bir uyumdan söz etmek zorunda olduğumu düşündüğüm açık. Nasıl imge-anlatı, eylemlerini düşünceler (yani imgeler) biçiminde anlatan bir benin durumundan empirik olarak doğdu ise; üçüncü şahıslı nesnel şiirler de çok eski içgözlem tekniğinin olağan bir biçimde üçüncü şahsa aktarılmasıdır. Düş gücüne dayalı çeşitli bütünlerin (imge-anlatıların) çağrıştırılması ne kadar temkinli ya da ne kadar şaşırtıcı olursa olsun, konunun bir zihnin ürettiği <i>mantıksal-düş gücüne dayalı süreç</i> olmadığı, her zaman <i>düşünen ve duyan zihin</i> olduğu açıklık kazanıyor. Üslup değil, içerik. Bu da budalaca izlenimi verecek kadar sıradan bir sonuç.</p>
<p>Olabildiğince açık konuşalım: Gerçek bir <i>düşünce anlatısı </i>elde etmek için, kendi düşünme tarzları <i>üzerine</i> düşünen birisinin iç dünyasını canlandırmak zorunda kalacaktım. Bu da pek ahım şahım bir konu gibi görünmüyor.</p>
<p class="ara05"></p>
<p>‘Dünyadan bir şey istemekten vazgeç, sana ne yapacağını bilemeyeceğin kadar çok şey verecektir dünya’ sözünün doğruluğu şurada: Sen her şeyden vazgeçince, sana kalan en küçük şeyler bile büyük önem kazanır. Kısacası, genellikle görmezlikten geldiğin önemsiz şeylerden en büyük tadı almanın yoludur bu.</p>
<p>Bir de şu var: Başkaları için, bizden esirgedikleri şeylerin değeri, bizim onlara sahip olmak istediğimizin derecesiyle belirlenir büyük ölçüde. Başımızı şöyle başka bir yöne çevirsek, istediğimiz şeylere sahip olanlar hemen o şeylerin saklanmaya değmeyeceğine karar vererek arkamızdan onları atarlar.</p>
<p>Dünya işleriyle ilgili bu kadar bilgelik yeter. Bu sözlerle gizemsel bir öğreti ileri sürülüyorsa, vay o gizemciliğe! Ya Tanrı yarattığı şeyleri bizim onları daha çok ya da daha az istediğimize göre değerlendiriyorsa? Aşağılık duygusu olan bir Tanrı mı? Bu da kimin aklına gelir?</p>
<p class="ara05"></p>
<p class="tarih">21 Kasım</p>
<p class="ara05"></p>
<p>İnsanın acı çekmeye alıştığı doğruysa, nasıl oluyor da insan yıllar geçtikçe daha çok acı çekiyor?</p>
<p class="ara05"></p>
<p>Hayır, bu eğlenen, hayatın tadını çıkaran, şuraya buraya yolculuklar yapan, sevişen, dövüşen insanlar aptal değil. Biz de bunları yapabilmeyi ne kadar isteriz!</p>
<p>Bütün bu şeylerde ısrar galip geliyorsa, neden bunda da öyle olmasın?</p>
<p class="ara05"></p>
<p>Düşünün bir kere! Benim gövdemin bir zihni var, uyanma, dinlenme, oyalanma, birtakım gündelik işler yapma ihtiyacı var; ben de öyle bir insan olsaydım bütün bunlar ya yanı başımdaki odada ya da gözümün altında olurdu. Bunlarla bitirirdim günümü. Bunu, işte bunu yitirdim, hiçbir insan gücü de geri veremez bana bunu. Sevgisizce atılıp gitti bütün bunlar. Ne suç, ne günah, ne de bir yanlış bu: insanın bir sineği öldürür gibi pişmanlık duymadan yaptığı şeylerden biri sadece.</p>
<p>Karamsar olmayalım: Bir ahlak ilkesi var.</p>
<p class="ara05"></p>
<p class="tarih">23 Kasım</p>
<p class="ara05"></p>
<p>Dünyanın en büyük mutluluğu başlamaktır. Canlı olmak iyidir, çünkü yaşamak her zaman, her dakika yeniden başlamak demektir. İnsan bu duygudan yoksunsa -hapis, hastalık, alışkanlık, budalalık yüzünden- ölsün daha iyi.</p>
<p>Bu yüzden, acılı bir durum aynen yinelendiğinde -aynı <i>göründüğünde-</i> katlanılmaz bir dehşet duygusuna yol açar.</p>
<p>Ne var ki, yukarıda sözü edilen ilke, zevk düşkünleri için geçerli değildir. Çünkü her ne pahasına olursa olsun deneyimde (şu çirkin ‘her ne pahasına olursa olsun seyahat etmek’ görüşünü düşünün), görev duygusuyla kabul edilip gereğince ve zekice yaşanan normal rutinden daha fazla alışkanlık vardır. Alışkanlığın iyi bir evlilikten çok, geçici aşk serüvenlerinde daha önemli bir rolü olduğuna inanıyorum. Kişi kendini koruma kaygısı ile kısıtlı davranır aşk serüveninde, bu yüzden de başarılı, tümüyle doyurucu aşk serüveni olamaz. Olabilmesi için, kişi kısıtlamadan verebilmeli kendini: kısacası, evlilik, mümkünse ebedi evliliklerden.</p>
<p>Günlük evlilik hayatını canlı tutan bu her şeye yeniden başlama duygusundan yoksunsa bir insan, budalanın biridir sonuçta; ne derse desin, her aşk serüveninde bile gerçek bir yeniden başlama duygusu duymaz.</p>
<p>Alınacak ders hep aynıdır: kendini bırak, acıya dayanmayı öğren. Denemek yiğitliğini gösterip acı çekmek, korkup kaçmaktan yeğdir. Çocuklarda olduğu gibi: kaldı ki doğa bunu böyle ister, bundan kaçmak korkaklıktır. Sonunda -gördüğün gibi- zararlı çıkan sen olursun.</p>
<p class="ara05"></p>
<p class="tarih">25 Kasım</p>
<p class="ara05"></p>
<p>Ahlak <i>yasası</i>, başkalarını kötülükten esirgemeye değil, kendimize kötülük yapmamaya yarar. <i>iyilikseverlik</i> kendi yükümlülüklerimize göre hareket etmekle ne büyük kötülük ettiğimizi söyleyebilir bize yalnızca. Bu sadece aşk ilişkilerinde değil bütün yaşamda görülür. Ama şöyle bir şey büyük bir ülkü olurdu: her zaman, yorulmamacasına, herkese onu neyin incittiğini, neyin yoksun bıraktığını, ona neyin acı verdiğini sormak ve telafi etmek, kucaklamak, sevgiyle dolmak.</p>
<p>Ama herkese demek, bütün insanlara ve her zaman demektir, bunu yapmak da mümkün değildir. Özellikle, hiç olmazsa birisi bu telafiye ve bu kucaklamaya sahip olmayacağı ve o birisi de biz olduğumuz için mümkün değildir. Çünkü kesin olan bir şey var: Kendi etkimizle de olsa, zevk alındığını görmek huzurumuz için yeterli değildir. Örnek: tatminsiz kadınlar.</p>
<p>Bir kutsallık-küfür karışımı gibi görünüyor, ama değil. Yaşam bedenimizde başlar.</p>
<p class="p5"> , merhametli ol, diye yazıyorum. Peki sonra?</p>
<p class="ara05"></p>
<p>Bir daha, yalnız sana bağlı olmayan şeyleri ciddiye alma. Aşk, dostluk, ün gibi.</p>
<p>Yalnız sana bağlı olan şeyler konusunda da, bunları ciddiye alıp almamanın bir önemi var mı? <i>Kim</i> bilebilir? Herhangi bir ‘kimse’ yok ki, ‘ben’ bile anlamsız bir kelime olur bu durumda. Daha iyi, daha iyi.</p>
<p class="ara05"></p>
<p class="tarih">26 Kasım</p>
<p class="ara05"></p>
<p>Ölüleri niçin unuturuz? Artık hiçbir işimize yaramazlar da ondan.</p>
<p>Tıpkı, gövdece ve kafaca bize verecek hiçbir şeyleri olmadığı için unuttuğumuz ya da köşeye ittiğimiz hasta ve acıyla boynu bükülmüş kimseleri yaptığımız gibi.</p>
<p>Senden çıkarı olmayan hiç kimse kendini sana adamaz.</p>
<p>Ya sen? Ben bir zamanlar hiçbir çıkar gözetmeden bağlılık duyduğumu sanıyorum. Öyleyse, bu bağlılığın ereğini yitirdiğim için yakınmamam gerekir; çünkü yakınırsam, çıkar gözetmediğim söylenemez.</p>
<p>Gel gelelim, yol açtığı acılara bakılırsa, doğaya aykırı bir şey fedakârlık. Ya da <i>benim</i> gücümün ötesinde bir şey. Yakınmazlık edemeyeceğim bir şey. Oysa yakınmak da dünyaya boyun eğmek, kişisel bir çıkar gözettiğini kabullenmek demek.</p>
<p>Ama bir şeye sahip olmak varken, ondan vazgeçebilen biri olabilir mi? Böyle bir eliaçıklık sadece güçsüzlüğün ülküleştirilmesidir.</p>
<p>Erdemlilik adına bunca öfkelenme yeter. Dişlerim olsa, bir de kurnaz olsam, kendim tutardım avımı.</p>
<p>Ama bu, düş kırıklığına uğramışın, başarısızın, yenilmişin -kendimin- çarmıhını taşımanın çok zor olmasını engellemez. Şu da var: En ünlü çarmıha gerilmiş kişi bir tanrıydı: Ne düş kırıklığına uğramış, ne başarısız olmuş, ne de yenilgiye uğramış birisiydi. Gene de, bütün gücüyle “Eli!” diye bağırdı. Ama sonra toparlandı ve utkuya ulaştı, bunu da önceden biliyordu. Bu koşulla, kim çarmıhı istemezdi ki?</p>
<p>Birçok insan umutsuzluk içinde öldü. Ve bu insanlar İsa’dan daha çok acı çektiler.</p>
<p>Asıl büyük ve korkunç gerçek şu: hiçbir işe yaramaz acı çekmek.</p>
<p class="ara05"></p>
<p>Bütün insanlarda içlerini kemiren bir hastalık, omuzlarında gündelik bir yük, süresi belli bir rahatsızlık vardır: tatminsizlikleri. Gerçek, iskeletsi varlıklarıyla yaşamın sonsuz karmaşıklığının buluşma noktasıdır bu. Ve herkes er geç farkına varır bunun. Herkeste bu ağır farkına varışın ya da anlık sezginin nasıl olduğunu sorgulamak, düşlemek gerekecektir. Hemen herkes -göründüğü kadarıyla- yetişkinlikte duyduğu dehşetin izlerini çocuklukta arar. Geçmişe bakılarak yapılan bu keşiflerin, duyulan bu şaşkınlıkların kaynağını sorgulamak, insanların kaygıyla çocukluğun geri döndürülmesi olanaksız hareket ve sözlerinde kendilerinin önceden belirlenmişliklerini görmeleri. Şeytana yazılmış sayfalar. Hiçbir yapmacık olmaksızın bu dehşet duygusu üzerine düşünmek: olmuş olan, olacak olan üzerine.</p>
<p class="ara05"></p>
<p class="tarih">28 Kasım</p>
<p class="ara05"></p>
<p>Aşk konusunda önemli olan, evinde, yatağında bir kadın olmasıdır. Bunun ötesinde her şey palavradır, palavranın dikâlâsıdır hem de.</p>
<p>Aşkın en beyliği insanın sevdiği konusunda bilmediği şeylerle beslenir. Ama insanın <i>bildiği</i> şeylere dayanan bir aşkın üstünde ne olabilir?</p>
<p class="ara05"></p>
<p>İşin doğrusu şu ki, ben belli bir noktaya çağdaşlarımdan ancak üç-dört yıl sonra varıyorum; bu yüzden de kendim için bulduğum gerçeklere, yanılarak da olsa çaresizce sarılmak alışkanlığından bir türlü kurtulamıyorum.</p>
<p class="ara05"></p>
<p>En büyük kendini beğenmişliğin kanıtı: İnsan kendisiyle ilgilenir, oysa <i>başkaları</i> değil de biz oluşumuz yalnızca bir rastlantıdır. Kadın olarak dünyaya gelebilir, hizmetçilik yapıyor olabilirdim, peki o zaman hangi sorunlarla karşı karşıya kalacaktım?</p>
<p>Odak noktası olarak kendimizi, hizmetçi kadını ve bütün insanlığı aldığımızda bile, kendimize atfettiğimiz önem bir yanılsama değil mi? <i>Çok geniş ufku olan kişi.</i></p>
<p>Dine inanan insanların biraz da gülünç olmaları çok acı bir şey değil mi? Tek bir din olsaydı, bu böyle olmazdı herhalde. Yaşamın büyük, olağanüstü ironisi, herhangi bir anda birer budala olabilmemizdir. Herkesin korkusu budur; ahmak olmaktansa kalleş olmayı yeğleriz. Eski hikaye. Nedeni, her ahmağın aynı zamanda kalleş olmasıdır, ama bunun tersi geçerli değildir. Akıllı bir kalleş düşünebiliriz. Oysa iyi bir ahmak var mıdır? Belki bir anlığına, ama uzun vadede, ahmağın yaşamında her zaman kalleşliklerle karşılaşılır, çünkü kavrayış yoksunluğu ancak toplum oyununun kurallarını ihlal ederek içinden çıkabileceğimiz durumlara yol açar.</p>
<p class="ara05"></p>
<p>Gençliğinde oyunun kurallarını öğrenmeye yanaşmamış, aklı beş karış havada hayalperest bir budala tanıyorum, şimdi hayaller dağılıyor ve oyun onu un ufak ediyor.</p>
<p class="ara05"></p>
<p>Sorun: Kadın güçlünün ödülü müdür, yoksa zayıfa destek mi, güçlü ya da zayıfın isteğine bağlı olarak?</p>
<p>Yaşamın ironisi: Kadın zayıfa ödül olarak verir kendini, güçlüye de destek olarak. Ve kimse kendi seçimini gerçekleştirememiştir.</p>
<p class="ara05"></p>
<p class="tarih">29 Kasım</p>
<p class="ara05"></p>
<p>Sisli ve güneşli bir sabah, bana verilmiş her şeyin bir bağış, büyük bir bağış olduğunu düşünmek beni şaşırtmıyor mu? Atalarımın hiçliğinden, o düşman hiçlikten ortaya çıkıp kendi başıma büyümüş, bütün iyi ve kötü yanlarımla ve olanca gücümle çalışıp çabalayarak her türlü güçlüğü yenmiş, bugünkü diri ve sağlam adam olmuş olmam? Sonra kendisi bir başka hiçliğin, rastlantının mucizesi olan o kadınla karşılaşmam! Onunla birlikte tattığım sevinç ve acı, bir bağış, büyük bir bağıştan başka bir şey miydi?</p>
<p class="ara05"></p>
<p class="tarih">30 Kasım</p>
<p class="ara05"></p>
<p>Eleştirmen kritik yaş dönümündeki kadını andırır: kinci ve doyumsuzdur.</p>

<p class="ara05"></p>
<p>Adamın biri cinayet işliyor. Birisinin gelebileceği korkusunu, dünya ile nasıl yüz yüze geleceği konusundaki tedirginliğini, bütün dünyanın kendisine karşı silahlandığı düşüncesinden duyacağı irkiltiyi bir an için bir yana bırakalım. Kaçıp bir şey olmamış gibi yaşamak konusundaki sıkıntılarını da hesaba katmayalım. Diyelim ki, kaçıp kurtulacağından emin. Gene de bir korku uçurumuyla karşı karşıya değil midir o adam: İster sevilen, ister nefret edilen biri olsun, kurbanının artık <i>var olmadığını,</i> artık hiçbir zaman sevilecek ya da nefret edilecek birisi olmadığını bilmekten doğan bir korku değil midir bu? Hayata yeniden başlamanın sıkıntısını düşünün, çünkü kurbanımızın ölümüyle biz de ölmüşüzdür! Kendi diriliğimizin beklenmedik yok oluşunu düşünün, çünkü gerçekte bir tutku cinayetiyse bu, hayatımız bir zamanlar kurbanımızın hayatıyla özdeşleşmiştir!</p>
<p>Bu düşünceyle ürpermeden bir kere bile aklımdan geçiremem ölümü. Ölüm ister istemez olağan nedenler yüzünden gelecektir. Bu kaçınılmaz sonu insanın tüm hayatı hazırlar ve yağmurun yağışı gibi doğal bir olaydır bu. İşte bu düşünceye bir türlü boyun eğemiyorum. İnsan neden dilediği gibi, kendi seçme hakkını kullanarak, ona bir anlam vererek <i>arayamaz</i> ölümü? Bunu yapamaz da ölmeyi <i>bekler elleri bağlı.?</i> Neden?</p>
<p>Neden şu: İnsan bir gün daha, bir saat daha yaşarsa, ölmekle yitireceği seçme özgürlüğünü kullanma fırsatını elde edebilir düşüncesi ya da umuduyla hep geri bırakır bu kararı. Kısacası -burada kendi adıma konuşuyorum- nasıl olsa daha vakit olduğunu düşünür insan. Böylece ecel gelip çatar ve <i>belli bir nedene dayanarak</i> hayatta en önemli eylemi gerçekleştirmek gibi bir fırsat kaçırılmış olur.</p>
<p class="ara05"></p>
<p>Aşkla ilgili bir düşünce: Senin kardeşin olarak doğmuş olmayı ya da seni dünyaya kendim getirmiş olmayı isteyecek kadar çok seviyorum seni.</p>

<p class="ara05"></p>
<p class="tarih">1 Aralık</p>
<p class="ara05"></p>
<p>Mutluluğun gizini, onu yarın ve her zaman yeniden elde edebilecek şekilde bulmaya çalışmanın o gelip geçici acısı olmasa, belki de eksiksiz olurdu mutluluğum.&nbsp;Ama belki de yanılıyorum, belki de o acıda gizli mutluluk. Bir kez daha, yarın anılarla yetinebilmeyi umduğumu anlıyorum.</p>

<p class="ara05"></p>
<p class="tarih">2 Aralık</p>
<p class="ara05"></p>
<p>Bugün çok konuştun.</p>
<p class="ara05"></p>
<p class="tarih">4 Aralık</p>
<p class="ara05"></p>
<p>İşini bilir insanlar her zaman mizah duygusu olan insanlardır. Hayata sırt çeviren, çocukça düşüncelere dalan (düşünceye dalmanın her türlüsü çocukçadır) insan, dışındaki şeylerin kendi kökenlerine göre özgür, karmaşık ve çeşitli bir hareket gücüne sahip olduklarını görmez. Düşünceye dalma eylemi, özü gereği, karşılaştığımız şeylerin bizim üzerimizde bıraktıkları etkin ve duyusal izlenimlere dayanır. Kendi iç âlemlerinde yaşayan insanların bu yüzden şu özrü ileri sürdükleri görülür: Kendileri birtakım şeylerle kurdukları bağ yüzünden bunların garip ya da aykırı yanlarını görmezler; onları sadece <i>duyarlar.</i> İşin kolayını bulan insanlar ise -burada çelişik bir durumla karşı karşıyayız- eşyadan kopuk yaşar, onu <i>duymazlar;</i> eşyanın işleyişini kavrarlar. Kişi kopup uzaklaşmadığı şeye gülemez. Bir trajedi gizlidir bu gerçeğin arkasında: Bir şeyi tümüyle kavradınız mı, ondan uzaklaşır. böylece de ona duyduğunuz ilgiyi yitirirsiniz. Soluk almadan yeni bir şeyin ardına düşmenin nedeni budur.</p>
<p>Elbette, hiç kimse ne büsbütün kendi iç âleminde, ne de büsbütün gerçekçi bir insan olarak yaşar. En becerikli insanların bile <i>duygusal</i> oldukları bazı şeyler vardır.</p>
<p class="ara05"></p>
<p>Hayatını bir saç teline bağlamışsın; çabalamaya kalkma, yoksa onu da koparacaksın.</p>
<p class="ara05"></p>
<p>[.......].<sup><a id="not18" href="../Text/Section0002.xhtml#n18">[18]</a></sup></p>
<p class="ara05"></p>
<p>Basitlikten gelen kendine özgü bir becerikliliği vardır saflığın: “O kadar aptalsındır ki, kimse karşı gelmez sana.”</p>
<p>Seçilecek çeşitli tutumlar arasında en iyisi eksiksiz bir budalalıktır.</p>
<p class="ara05"></p>
<p class="tarih">5 Aralık</p>
<p class="ara05"></p>
<p>Aşırı duygulu kimselerin yanıldıkları nokta ‘sevecen duygular’ın varlığına inanmaları değil, kendi sevecen yaradılışları adına bu duygulara sahip çıkmalarıdır. Ancak sert ve kararlı kimseler kendilerini sevecen duygularla kuşatma bilgi ve yeteneğine sahiptirler; ama işin acısı, bu duyguların tadını da en az onlar çıkarabilir.</p>
<p class="ara05"></p>
<p>Bir kere şunu iyice anla ki, birini sevmek, bunun karşılığında sevilsen bile, sevilen kimseyi ilgilendirmeyen kişisel bir sorundur. Bu durumda belli anlamları olan karşılıklı birtakım sözler edilir, birbirine karşı belli bir şekilde davranılır; ama her iki taraf da bunlarda kendi duygularını bulur ve aynı şekilde karşısındakinin de bu duyguları beslediğini sanır. Oysa böyle bir örtüşme için hiçbir neden, hiçbir gereklilik yoktur. Bu söz ve davranışları olumlu bir şekilde yorumlayıp hayatını ona göre seni hoşnut edecek şekilde düzenlemek özel bir ustalık gerektirir. Ama aklının bir köşesinde şöyle bir sakıncaya, durumu kurtaracak bir kurnazlığa da yer vermeli: (Sevilen kimsenin kendisini düşünerek yaptığı) bu cömertlikten senin kendi isteklerini gerçekleştirmek için <i>yararlanmaya</i> kararlı olman. Bu tepkileri uzaklaştıracak kadar kafası işleyen bir adam hayal kırıklıklarına da uğramaz, çünkü her şeyi kendi yararına göre düzenlemesini ve sevdiğiyle mutlu olabileceği kristal bir dünya yaratmasını bilir. Yalnız bu kristal yuvarlağın bir boşluk olduğunu ve herhangi bir dikkatsizlik sonucu hava almaması gerektiğini de hiçbir zaman unutmamalıdır. Kendinden geçme, yadsıma, çocuklar, güven, bağlılık, bütün bunlar havayla temastan -sevgilinin kendisini gizemli bir şekilde araya sokmasından- korunması gereken kişisel simgelerdir. Bu simgelerle gerçeklik arasında sözcüklerle nesneler arasındaki bağ vardır. İnsan bunları gerçek hayatın bir parçası saymak yanlışlığına düşmeden onlara gereken önemi verebilme ustalığını göstermelidir. Herkesin bildiği o soğuk ve değişmez yalnızlığın kaynağı da budur.</p>
<p class="ara05"></p>
<p class="tarih">7 Aralık</p>
<p class="ara05"></p>
<p>İnsanın seçme özgürlüğü olduğu doğru olsaydı, bu konuda bu kadar konuşur muydu? Bunun sadece bir varsayım olmadığını kim söyleyebilir? İnsan, isterse, bazı durumlarda özgür olabilir; bazı durumlarda ise, daha önceki eyleminin sonuçlarıyla sınırlıdır. Ama ya ilk seçim?</p>
<p class="ara05"></p>
<p>(Cinsel yetersizlik, sindirim bozukluğu, solunum güçlüğü, hapis, vb. gibi) bütün hayatını etkileyen fiziksel bir olanaksızlığın engeliyle karşı karşıya gelmeyen bir insan, acı çekmenin ne olduğunu bilmez. Gerçekte, bu nedenler cinsel hayattan vazgeçmeye zorlar onu: Nasılsa kaçınılmaz bir durumu bir erdem haline getirmek için girişilmiş umutsuz bir çabadır bu. Bundan daha aşağılık bir şey olabilir mi?</p>
<p class="ara05"></p>
<p>Zaten yapmadığı bir şey için, içinde kışkırtı duymayan insan iyi bir durumdadır; bu kışkırtıyı duyduğu halde kendini ondan vazgeçmek zorunda gören insan içinse, aynı şey söylenemez. Gerçekçi gözle bakarsak, birinci durum huzurdur, ikincisi ise, işkence. Bu konuda kahramanlar ne derse desin, budala bir şeydir acı çekmek.</p>
<p class="ara05"></p>
<p>Başkalarına karşı açıkgöz olmadan önce kendine karşı açıkgöz olmayı öğrenmelisin. Her şeyi öyle ayarlayabilirsin ki, işlediğimiz günahları vicdanımıza birer erdem gibi gösteren bir sanat olduğunu görürsün bu uğraşında. Her kadın öğretebilir sana bu sanatı.</p>
<p class="ara05"></p>
<p>Kendini sevdirme sanatı döneklikten, sinirlenmekten, nefretten, yüzeyde tatlı görünüp de gerçekte zavallı olan adamın elini kolunu bağlayan pintice verilmiş ödünlerden başka bir şey değildir; ama bu ödünler o adamın yüreğinin derinliklerinde ve içgüdüsünde nefret ve kesin bir öç alma kararı olarak dile gelen korkunç bir pişmanlığın doğmasına yol açar. Köle sahibi olmak, daha önce gördüğümüz ve gene göreceğimiz gibi, yanlış bir politikadır.</p>
<p>Her zamanki trajedi: Ancak kendisinden nefret ettirebilen adam kendisini sevdirebilir -<i> aynı</i> <i>kadına.</i></p>
<p>Kendini çocukça teslim edişinle kimsenin ilgilenmediğini anladığın zaman sona erer gençlik. Ve iki şekilde gelebilir bu son: ya başkalarının bundan hoşlanmadığını anlamamızla ya da bizim kendimizin bunu sürdüremeyişimizle. Zayıf insanlar birinci şekilde yaşlanırlar; güçlülerse, ikinci şekilde. Ben birinciler arasındaydım. Eh, bunun tadını çıkar, hiç olmazsa!</p>
<p class="ara05"></p>
<p>Günümüzde gerçek bir insan, savaşın <i>kaçınılmazlığı</i> konusunda ne düşündüğünü açıkça söylemezlik edemez. Ya kesinkes bir barışçıdır ya da acımasız bir savaşçı; ya ermiştir ya da kasap. Nasıl bir çöküş içindeyiz!</p>
<p class="ara05"></p>
<p>Neden aklını yitirmemesi öğütlenir insana? O durumda içtenlik kazanır insan da ondan.</p>
<p class="ara05"></p>
<p class="tarih">11 Aralık</p>
<p class="ara05"></p>
<p>Ten zevklerine karşı yeminli olma durumunun cinsel bakımdan çekici olduğu doğru değildir; doğru olsaydı, kadınlar bu yemini ciddiye almaları gereken genç papaz adaylarına ya da yeni papaz olmuş erkeklere büyük bir düşkünlük gösterirlerdi. Oysa kadınlar daha çok kocamış kurtlara, saçlar dökülmüş, kötü huylu, ‘deneyimli’ erkeklere düşkündürler.</p>
<p>Ya sen? Senin de gönlünden rahibeleri geçirdiğin olmadı mı?</p>
<p class="ara05"></p>
<p class="tarih">13 Aralık</p>
<p class="ara05"></p>
<p>Birisine iyilik etmeye çalış. Çok geçmeden onun hoşnutlukla parlayan yüzünden nasıl tiksindiğini göreceksin.</p>
<p class="ara05"></p>
<p class="tarih">15 Aralık</p>
<p class="ara05"></p>
<p>Yaşamanın diri kalmak için bir savaş olduğu, şövalyelik geleneğinin düzeltici ülkülerine, herkese benzeme ve göreneklere uyma gerekliliğine, kısacası <i>her şeye</i> <i>rağmen,</i> kadın-erkek arasındaki cinsel ilişkide karşısındakine özlenen o rahatlatıcı zevki tattırmayan tarafın kesinlikle bir köşeye itileceğinden bellidir.</p>
<p>Ve insanda doğuştan var olan o kemirici yalnızlığı anlamak hiç de o kadar güç değildir, çünkü bir başka erkeğin bir kadınla, herhangi bir kadınla, yatakta seviştiği düşüncesi bir karabasana, uygunsuz bir müstehcenliğin yol açtığı vicdan huzursuzluğuna, durdurma ve mümkünse yok etme arzusuna dönüşebilir. Gerçekten de, her kim olursa olsun bir başka erkeğin, her kim olursa olsun bir başka kadınla o hayâsız eylemi yapmasına katlanılabilir mi? Yoo. Gene de hiç kuşkusuz, hayatın merkezi etkinliğidir bu. Başkalarını düşünme erdeminin her türlüsünün ikiyüzlülüğü! Ne kadar iyi yürekli olursak olalım, başkalarının düzüştüğünü bilmek tiksindirir ve yaralar bizi.</p>
<p class="ara05"></p>
<p class="tarih">16 Aralık</p>
<p class="ara05"></p>
<p>‘Aşk meseleleriyle dürüstlüğü birbirine karıştıran’a lanet olsun. Aynı şey sanata ilişkin şeyler için de geçerlidir. Bunun nedeni, sanat ile cinsel yaşamın aynı kökten filiz vermesidir.</p>
<p>Bununla birlikte, nasıl büyük sanatçı ahlak dışı yoldan sağlam bir ahlaki dünya kuran kişiyse; büyük âşık da tek tek her sevgi evrenine olağanüstü bir ahlaki yoğunluk taşıyan kişidir. Sanatçı her zaman kendisine karşı içtendir, yapıtın başarısızlığı ona büyük bir acı verir. Büyük âşık için de aynısı geçerlidir (bk. 25 Şubat - Martın ilk günleri ’34); aşkı <i>hissetmemek</i> ona büyük bir acı verir.</p>
<p class="ara05"></p>
<p class="tarih">17 Aralık</p>
<p class="ara05"></p>
<p>İlk aşk: “Büyüdüğümüzde, bu konuları kadınlarla konuşabileceğiz.”</p>
<p class="ara05"></p>
<p class="tarih">18 Aralık</p>
<p class="ara05"></p>
<p>İnsanın ülkülerine erişememesinden de acı bir şey vardır: onları gerçekleştirmiş olmak.</p>
<p class="ara05"></p>
<p class="tarih">22 Aralık</p>
<p class="ara05"></p>
<p>Yazdığın her öykü, farklı adlar altında çeşitli kılıklara bürünmüş aynı tutkunun harekete geçirdiği bir kişiler bütünüdür. ‘Şenlik Gecesi’, Aziz gününün kutlanması; ‘Sürgün Toprağı’nda bütün mahkûmlar; ‘İlk Aşk’ta cinsel keşfin harekete geçirdiği kişiler. Uzun öykülerden söz ediyorum. Kısa öykülerin en az gerçekçi olanları.</p>
<p>Senin düzyazıdaki gerçek esin perin diyalog, çünkü onda gerçekliği kurnazca yorumlayan saçma-hünerli-mitsel sözler söyletebiliyorsun kişilerine. Bunu şiirde yapamazdın.</p>
<p class="ara05"></p>
<p class="tarih">23 Aralık</p>
<p class="ara05"></p>
<p>Bir zamanlar günün her saatini erkeklerle kadınlar arasında geçiren, bunun gerçeklik olduğunu belli belirsiz bilen, ama öyle olduğuna inanmayan, kısacası cinselliğin varlığından acı çeken çocuk; erkeklerle kadınların arasından geçen, bunun tek gerçeklik olduğunu bilen, öyle olduğuna inanan, kendi sakatlığından büyük bir acı duyan kişinin habercisi değil miydi? Bu yüreğin kopup çöktüğü duygusu, boğazımı sıkıp yüreğimi. daraltan bu baş dönmesi, Nisan ayındaki düş kırıklığında bile böyle bir şey hissetmemiştim.</p>
<p>Bana düşen (tıpkı bir fare gibi, çocuğum!) bu yaranın oluşmasına kendimi bırakmamdı, sonra (bir soluk ve bir okşama, bir iç çekiş) bu yarayı yeniden açıp canımı yaktılar, yeni bir elem eklediler eskisine.</p>
<p>Düş kırıklığı da, kıskançlık da asla bu <i>kandaki baş dönmesi </i>duygusunu yaşatmamıştı bana. Güçsüzlük, hiçbir kadının benimle hazzı yaşamadığı, asla yaşamayacağı duygusu (neysek o olduğumuza göre), işte kaygımın kaynağı. Elimden başka bir şey gelmese bile, utanmadan acı çekebilirim: Acılarım, aşk acıları değil artık. Ama her enerjiyi acımasızca yok eden acı bu gerçekten de: Erkek değilsek, [.......],<sup><a id="not19" href="../Text/Section0002.xhtml#n19">[19]</a></sup> kadınların yanından hiçbir iddiada bulunmaksızın geçmek zorundaysak, nasıl güçlü olabilir, ayakta kalabiliriz? Bundan daha iyi bir bir intihar gerekçesi var mı?</p>
<p>Böyle korkunç bir düşünceye gönlümdeki, kaslarımdaki, yüreğimdeki o eşi görülmemiş ezilmişlik, boşluk duygusunun eşlik etmesi son derece olağan: Şimdiye kadar yalnızca anlık bir duygu bu; ama daha uzun süreceği gün ne olacak? Bir saati ya da bütün bir günü kapladığı gün?</p>

<p>[.......].<sup><a id="not20" href="../Text/Section0002.xhtml#n20">[20]</a></sup></p>
<p class="ara05"></p>
<p class="tarih">25 Aralık</p>
<p class="ara05"></p>
<p>İster sevgiyle, ister nefretle, ama her zaman şiddetle davran.</p>
<p class="ara05"></p>
<p>Hapse girmek bir şey değil, oradan dışarı çıkmak asıl korkunç olan.</p>
<p class="ara05"></p>
<p>Kitle insanı başıboş şamatacı değil, kurallara uyan kimse olmalı. Biz ne biriyiz, ne de öteki.</p>
<p class="ara05"></p>
<p>Yaşlanmaktan daha acı bir şey var: çocuk kalmak.</p>
<p class="ara05"></p>
<p>Hayatta en önemli şey düzüşmek olmasa, <i>Tekvin</i> onunla başlamazdı.</p>
<p class="ara05"></p>
<p>Tabii, herkes söylüyor: “Ne büyütüyorsun bunu? Hayat değişikliklerle dolu. Bunun dışında bir şey yok değil a. Daha iyisine layıktır insan.” Ama hiç kimse, hatta erkekler bile, belli bir güçlülük yaymıyorsan çevrene, yüzüne bakmaz. Kadınlar da, “Aldırma,” falan filan derler, ama bir başkası ile evlenirler. Evlenmekse yeni bir hayat kurmaktır, bu da senin hiçbir zaman yapamayacağın bir şey. Demek ki, gereğinden fazla sürmüş çocukluğun.</p>
<p class="ara05"></p>
<p>Onunla, düşlerinin insanıyla arandaki her şey bu kadar kötü gittiyse, kiminle olumlu ilişkiler kurabileceksin?</p>
<p class="ara05"></p>
<p>İşçilerin pırıl pırıl, küçük evleriyle ilgili düşlerini hatırlıyor musun; çayırın öbür yanındaki koruluğun yollarını; dağların eteklerinde yaşadığın soğuk şehri; alana bakan kırmızı neon ışıklı yazıları; kaldırım taşları üzerinden o alana yürüdüğün pazar günlerini; sonra Piemonte Enternasyonali’ndeki arkadaşlarına, halktan insanlara özgü bir efendilik ve yalnızlık içinde kendi başlarına yaşayan işçi kızlarla ilgili o iç parçalayıcı düşünü; sonra o ilk yazdığın bütün şiirleri? 9 Nisan’daki olay yüzünden bütün bunlar senin için yok mu oldu şimdi? Sinemalarda ya da Statuto Meydanı’nda geçirdiğin gençliğin? Öldü mü, büsbütün öldü mü?</p>
<p>Brancaleone’de, her zaman nasıl Statuto Meydanı’nı düşündüğünü hatırlıyor musun?</p>
<p class="ara05"></p>
<p>Bütün hayatını bir nokta üzerinde yoğunlaştırıp sonra o noktayı yaşamak dışında her şeyi yapabileceğini keşfetmek tam senin başına gelmesi gereken bir şeydi.</p>
<p class="ara05"></p>
<p>Bugün ayın 25’i. Ve o dağa gitti. Bir ayın 25’i vardı ki, <i>gitmemişti.</i> Sahi mi?</p>
<p class="ara05"></p>
<p>Başkaları kendileri için gerçekten önemli olan şeyleri umursamazken başkalarıyla <i>birlikte</i> yaşamanın ne önemi var?</p>
<p class="ara05"></p>
<p>İnsanların hoşuna gitmek için onlardan her birinin gizli yaşamında elinin tersiyle itip nefret ettiği şeyleri yapmak gerek.</p>
<p class="ara05"></p>
<p>[.......].<sup><a id="not21" href="../Text/Section0002.xhtml#n21">[21]</a></sup></p>
<p class="ara05"></p>
<p><i>İçtenlikle.</i> Ondan bu haberi almaktansa ölmeyi yeğlerim. Bugün, yakarabilmek için Tanrı’ya gerçekten inanıyor olmak isterdim. Ölmesin diye. Ona bir şey olmasın diye. Bütün bunlar bir düş olsun diye. Her zaman bir yarın olsun diye. Ölen ben olayım diye.</p>
<p class="ara05"></p>
<p>Bir kadın yüz kadının öğreteceğinden daha fazlasını öğretiyor insana.</p>
<p class="ara05"></p>
<p class="tarih">30 Aralık</p>
<p class="ara05"></p>
<p>Neden boyun eğeyim? Şu geçen 1937 yılında 1936’nın yıkıntılarını onarmayı başardım; o korkunç çöküntü (’35-’36) olgunluğa giden yolda rastlanan basit bir bunalıma dönüştü. Ne gariptir ki, gene daha bir süre beni oyalayacak, yüreğimi titreten bir sevdaya tutuldum; yeniden kendimi şiir yoluyla anlatmayı denedim ve ‘Sarhoş Yaşlı Kadın’la başarıya ulaştım; belli bir dergide sağduyusu olan bir eleştirmen olarak sağlam bir ün kazandım; hepsi önemli ve umut verici, biri ise oldukça başarılı birtakım uzun hikayeler yazdım. Yaratma ritmini yeniden yakaladım.</p>
<p>Çevirdiğim dört kitaptan 6200 liret kazandım, epeyce ders verip bir sürü öğrenci buldum. Aynı şeyleri 1938’de de yapabileceğimden umutluyum.</p>
<p>Geleceğe umutla bakmanın pek sırası değil, çünkü savaş çıkıp hepimizi havaya uçurabilir. Bu da kaderin kozmik bir cilvesi olur doğrusu.</p>
<p>Böyle saçma bir şakayla karşılaşmayalım da, ben kendimin de, onun da, her şeyin de hesabını vermeye razıyım.</p>
<p class="ara05"></p>
<p>[.......].<sup><a id="not22" href="../Text/Section0002.xhtml#n22">[22]</a></sup></p>
<p class="ara05"></p>
<p>Ve bu yıl uzun ve gizli utancım açığa çıktı. Bu ikinci 1934 yılında 13 Ağustos da var. Gene de hayattasın. Mucize değil mi?</p>

<p class="ara05"></p>
<p class="tarih">31 Aralık</p>
<p class="ara05"></p>
<p>Yalnız bir tek günah var, <i>istek;</i> İvanlara göre <i>tutku,</i> Mityalara göre <i>şehvet</i> adını alıyor bu. <i>Tekvin,</i> anlaşılmaz bir dille, insanların işledikleri ilk günahı şehvet olarak yorumlanabilecek bir <i>tutku</i> sayıyor. Hayatın trajik yanı, iyilikle kötülüğün aynı kaynaktan, ama değişik renklerle ortaya çıkmasında. Geceleyin görülüp açık seçik bir şekilde değil de, ancak içgüdüyle ya da deneyimle birbirinden ayırt edilebilen renkler gibi. Günahın çekiciliği ve heyecan tıpkı geceleyin gördüğümüz bir rengi önce bir şey sanıp sonra başka bir şey olduğunu anlamaktan duyduğumuz heyecan gibidir.</p>
<p>Bir sürü belirsiz renklerle karşılaşır ve çoğu zaman bir rengi maviyken kırmızı sanırız, birini öbüründen ayırt etmeye kalkınca da telaşa düşeriz. İyi niyetli insanların trajedisi, sabahın alacakaranlığında ne kadar mavi varsa toplamaya kalkışıp da, karanlıkta el yordamıyla nasılsa sarı olabilecek kırmızıyı alıp çıkarmaktan korkan adamcağızın trajedisidir. Vicdan sadece keskin bir <i>gözden,</i> bir <i>rengi</i> el yordamıyla <i>tanıma</i> yeteneğinden başka bir şey değildir.</p>
<p class="ara05"></p>
<p>Şu bakımdan bir gerçek payı var ‘sanat için sanat’ ilkesinde: Masamıza oturur, istediğimizi yaratma özgürlüğünün tadını çıkarırız. Gizli kurallara uyma gereği tuzu biberidir böyle bir uğraşın ve ruhumuzun derinliklerinden seçip ayıkladığımız en güzel eserin, vicdanımızın kaynağından doğan pırıl pırıl bir eserin ortaya çıkışını hazırlar. Bir kez eser tamamlandı mı, bir uzaklaşma duygusu, bir hoşnutsuzluk başgösterir. Kendi yaptığımız bu seçme, kendi yarattığımız bu biçim artık dış dünyanın bir parçası olmuştur. Artık kelimesini bile değiştiremeyiz, onu doğal gerçekliğin bir parçası olarak görürüz. Bir âşık değil, bir baba gözüyle bakarız ona. Evinden ayrılmak üzere olan bir çocukmuş gibi sakınan bir ilgiyle, az da olsa düşmanca bir tedirginlikle inceleriz eserimizi.</p>
<p>Eserinin düşlediğinden ne kadar eksik olduğunu görüp de şaşkınlık ve eziklik duymayan ya da onda bilmediği şeyler bulmayan insan var mıdır?</p>
<p>Bütün huzurun, başkalarını düşünmen, erdem ve özverin, iki varlıkla, birbiriyle düzüştüklerini ya da düzüşeceklerini bildiğin bir kadın ve erkekle karşılaşınca uçup gidiyor. Onların bu küçük gizi uygunsuz, dayanılmaz bir şeymiş gibi geliyor sana. Hele bunlardan biri düşlerinde yaşattığın kimseyse? O zaman ne olur halin?</p>
<p class="ara05"></p>
<p>Bir kadını sevmek, “Bundan böyle kendisininkinden çok benim mutluluğumu düşünecek,” demek gibidir.</p>
<p class="ara05"></p>
<p>Sevdiği kadının külotunu bile kıskanmayan, gerçekten âşık değildir.</p>
<p class="ara05"></p>
<p>Sevdiğinin memesini emen bir âşığın bu çocuksu davranışından daha anlamlı bir şey olabilir mi?</p>
<p class="ara05"></p>
<p>İki şeye karşı ilgi duyuyorsun: sevişme tekniğine ve sanat tekniğine. Ustalıkla ve zevkten yoksun olmayan beceriksiz bir inatla her ikisinde de başarı kazandın. Her ikisinde de işe aykırı bir biçimde başladın, ama ikisinde de bir iki başeser yarattın. Ama bir gün gelecek, sanatta da, aşkta karşılaştığın yıkımla karşılaşacaksın.</p>
<p class="ara05"></p>
<p>(Bk. 20 Kasım, II. paragraf). - Şiirlerinde <i>anlatılan düşüncelerin</i> otobiyografik kökeni ile Cellini ve Defoe’da bulduğun nesnel romanın otobiyografik kökeni arasında bir koşutluk var. Gerçek yaşantıları üçüncü kişi ağzından anlatmak teknik bir inceliktir, ama elbette bu her zaman yazarın bildiği bir gerçeklikle başlamalı, bu yüzden de otobiyografik olmalı. Senin romanlarında da olduğu gibi.</p>
<p>Öyleyse şiirle roman da tiyatroyla aynı kökten çıkmış olmuyor mu? Birçok kişi <i>konuşsa</i> bile, konuşan yazarın kendisi değil mi?</p>
<p>Bu tema üzerine yapılan beylik ve karmaşık bir çeşitleme de, hikâyedeki değişik kişilerin hepsinin kendi hayat hikâyelerini anlattıkları çağdaş teknik <i>(Döşeğimde Ölürken,</i> Faulkner).</p>
<p>Şimdiye kadar kahramanı birinci kişi olarak konuşturdun ve onu kendi ifade tarzı içinde çizme kaygısına kapılmadın (‘Put’, ‘Davetsiz Misafir’, ‘İlk Aşk’); artık bu kahramanın kendine özgülüğüne de dikkat etmen gerecek: onu yansız bir kendi benliğin olarak bırakmayıp <i>kişi olarak</i> yaratman (bu da ‘Kabalık’ ya da ‘İntihar Edenler’ adlı öykülere dönüşecek).<sup><a id="not23" href="../Text/Section0002.xhtml#n23">[23]</a></sup></p>
<div>
<p class="ara05"></p>
<p>Çekingenlik &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;‘İntihar Edenler’</p>
<p class="ara05"></p>
</div>
<p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Kasiyer Kız</p>
<div>
<p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;tutkulu-soylu pişmanlık &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ya da</p>
</div>
<p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Ürkek Yollar</p>
<p>Anlatı ve etki</p>
<p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;‘Kabalık’</p>
<p class="ara05"></p>
<p>(Her şeyin epigrafı:)</p>
<p class="ara05"></p>
<p><i>La Rançon</i></p>
<p>Pour obtenir la moindre rose, </p>
<p>pour extorquer quelques épis, </p>
<p>des pleurs salés de son front gris </p>
<p>sans cesse il faut qu’il les arrose. </p>
<p>L’un est l’Art, et l’autre l’Amour...</p>
<p class="ara05"></p>
<p>[<i>Kurtulmalık</i></p>
<p>Ufacık bir gül elde etmek,</p>
<p>Birkaç başak sağlamak için,</p>
<p>Tuzlu yaşlarıyla benzinin </p>
<p>Durmadan su vermesi gerek.</p>
<p>Biri Sanat’tır, Aşk öteki...</p>
<p><i>(Türkçe çeviri:</i> Sait Maden)] </p>
</body>
</html>