<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2>1935</h2>
<p class="ara05"></p>
<p class="p0"><b>6 Ekim</b></p>
<p class="ara05"></p>
<p>En son şiirlerimden bazılarının inandırıcı oluşu, bunları her gün anan bir çekingenlik ve isteksizlikle yazdığım gerçeğini hiçbir bakımdan gölgeleyemez. Kimi zaman büyük bir yoğunluğa erişir bendeki yaratma sevinci, ama bunun bile herhangi bir önemi yok artık. Şiir kalıplarını kullanmakta edindiğim ve bir yığın hammaddeden tamamlanmış bir eser çıkarmanın sevincinden beni yoksun bırakan kolaylıkla ya da günlük yaşantıya duyduğum ve belli birtakım şiirleri düşünmeme yoğun bir coşkunluk katan ilgiyle açıklanabilir bu iki nokta.</p>
<p>Sonra şunu da düşünmek gerek: Uğraşmak her gün biraz daha boş ve anlamsızmış gibi geliyor bana; sonunda ya durmadan aynı hava çalınıyor ya da söylenecek yeni şeyler, bunları söyleyebilecek yeni anlatım yolları bulmak için uzayıp giden bir arayışın meyveleri çıkıyor ortaya. Ta başından, şiire yoğunluğunu veren, aslında o güne kadar sezilemeyip birden çıkar yol olduğu anlaşılan iç değerlerdir. Bugün her şeyi gözden çıkarırcasına çılgın bir yenilik düşkünlüğüne karşı son savunma dayanağımı, elimdeki görünüşte tekdüze ve süssüz anlatım gücümün iç yaşantımı açıklamada gene de en iyi araç olduğuna duyduğum sarsılmaz inançta buluyorum. Ama tarihte bulabildiğim örneklerin -iç değerlerin yaratıcılığı konusunda herhangi bir örneğin ele alınmasına izin verilirse- hepsi bana karşı.</p>
<p>Oysa bir zamanlar, şiir yazarak organik bir açıklığa, kesinliğe kavuşturulması gereken bir kendi yaşantımın özü, tutku dolu, son derece yalın bir yığın konu vardı kafamda. Her çabam, ince de olsa, kaçınılmaz bir bağla o temel amaca yöneliyordu. Öyle ki, her şiirin tohumu ne kadar şaşırtıcı olursa olsun, yolumu yitirmediğimi biliyordum. Her zaman duyuyordum o ânın parçasını aşan bir şey yarattığımı.</p>
<p>Bir gün geldi, besleyici kaynaklarım bütün bütüne tükendi eserlerimde. Yazdığım sözleri düzeltip parlatmaktan başka bir şey yapmaz olmuştum artık. Öyle doğruydu ki bu -yaptığım işi inceledikten sonra daha iyi anlamıştım bunu- usta bir tekniği bir ruh haline uygulamak yetermiş gibi, daha derin şiir gerçekleri arama çabasını artık gereksinmiyordum. Bunun yerine, bir şiir soytarılığına çeviriyordum şiir uğraşımı. Başka bir deyişle, daha önceleri sezip uzak durduğum bir yanlışlığa düşüyordum (güvenle, yaratıcı bir tazelikle yazmayı da bu sezgiyle öğrenmiştim); dolaylı da olsa, kendi şairliğim üstüne şiir yazma yanlışıydı bu. (Exegi monumentum...)<sup><a id="not1" href="../Text/Section0002.xhtml#n1">[1]</a></sup> Bundan böyle kendi içimden bir çıkış noktası aramanın boşuna olacağı duygusuydu bu karmaşık duruma ilk tepkim. Kendimi kesin ve eksiksiz olarak ilk anlatmaya başladığım ‘Güney Denizleri’ni<sup><a id="not2" href="../Text/Section0002.xhtml#n2">[2]</a></sup> yazdığım günlerden bu yana yavaş yavaş yarattığım iç kişiliğimi, bir yazar olarak gelecekte beslenebileceğim bütün esin kaynaklarını hiçe indirgemenin ya da bunların niteliğinden kuşkulanmanın acısı pahasına, hiçbir zaman bile bile bir yana itemezdim. Şu anda duyduğum bu güçsüzlük karşısında, uygunluğunu ve verimliliğini daha önce denediğim yöntemlerle ve her buluşu, önem kazanma gücüne göre, teker teker değerlendirerek, düşüncelerimi yeniden gözden geçirme gerekliliğine bu yüzden boyun eğiyorum. Çünkü şiir, şiir üstüne konuşarak değil, uğrunda emek vererek ortaya çıkar.</p>
<p>Bugüne kadar, neredeyse bir saplantıyla, koşuk şiirle sınırladım kendimi. Neden bir başka türü denemiyorum? Yetersiz de olsa, bir tek karşılığı var bunun: Birtakım kültür kaygıları, duygular, biraz da alışkanlık yüzünden bırakamadığım bir yol bu. Sonra, özü yenilemek için biçim değiştirme düşüncesi acınası bir özenti gibi geliyor bana.</p>
<p class="ara05"></p>
<p class="ara05"></p>
<p class="p0"><b>9 Ekim</b></p>
<p class="ara05"></p>
<p>Her şair tatmıştır acıyı, şaşkınlığı, sevinci. Büyük şiir karşısında duyduğumuz hayranlık, hiçbir zaman ondaki şaşırtıcı ustalıktan değil, içindeki yepyeni buluşlardan ileri gelir. Bir sıfatın daha önce birlikte görülmediği bir isimle yan yana getirildiğini gördüğümüzde heyecanlanıyorsak, bundaki incelik, yaratıcılık parıltısı, şairin ustalığı değil, bu birleşmenin aydınlığa çıkardığı yeni gerçeklerden duyduğumuz şaşkınlıktır bizi etkileyen.</p>
<p>İmgelerin etkileme gücü, üzerinde durulmaya değer bir konu. Sözgelimi, bir turnanın, bir yılanın ya da bir ağustosböceğinin; bir bahçenin, bir yosmanın ya da rüzgârın; bir öküzün, bir tazının, bir yol kavşağının biçimleri. Her şeyden önce uzun soluklu eserlere uygun imgelerdir bunlar, çünkü insanlara ilişkin önemli olguların titizlikle anlatılması sürecinde dış nesnelere şöyle bir bakıvermeyi temsil ederler. Derin bir soluk almak gibidirler, pencereden dışarı bakmak gibi. Süslü ayrıntılarına rağmen, sert, çok renkli bir bütünden yalnız en gerekli çizgilerle yontulmuş olmalarında yaratıcılarının bilinçaltı yalınlığını belli eden bir hava var. Basit düşüncelerin doğal sınırlılığını koyuyorlar ortaya. Açıkça ve dürüst bir tutumla bir araç olarak kullanıyorlar doğayı, anlatının özüne göre nitelikçe daha aşağı bir şey gibi. Bir oyalanma gibi. Şunu da söyleyeyim ki, geleneksel görüş bu. İmgelerin bir temanın temel özü olduğunu ileri süren benim görüşümse, bu düşünceye karşı. Neden? Biz kısa şiir yazıyoruz, başlangıcı ve sonu kendisi olan belli bir duyuşu hemen bir anlam kalıbına döküyoruz da ondan. Bu yüzden, kısaltılmış konuşmamızın vurgusunu doğaya özgü birtakım iç dökmelerle<sup><a id="not3" href="../Text/Section0002.xhtml#n3">[3]</a></sup> süslemek bizim işimiz değil. Yapmacıktan başka bir şey olmaz bu. Biz ya başka bir konuyla ilgilenir, doğayı bütün o bereketli imgeleriyle bir yana bırakırız ya da ilgimizi doğrudan doğruya doğal nesneler üstünde toplarız. Bu durumda da pencereden dışarı bakmak bütün yapıtın özü olur. Ama öbür yazı türlerinde, günümüzde yazılmış uzun bir eseri -daha çok romanlar geliyor aklıma- düşünmek yeter; dizginleyemediğimiz düşçülüğümüz yüzünden, değişik anlatım yolları arasında doğal imgelere de yer verildiğini görürüz.</p>

<p class="ara05"></p>

<p>İmgelerle olay örgüsünü birleştirme konusunda eski ve yeni yazarlar arasında eşsiz biri varsa, o da Shakespeare’dir. Shakespeare’in sanatı hem büyük bir düzene göre kurulmuştur, hem de bütünüyle bir ‘pencereden dışarıya bakış’tır. En olmadık bir insan yaşantısından göz kamaştırıcı imgeler çaktırırken, kendi duyuşunu da büyük bir esinle yorumlayarak bir sahnenin, koca bir oyunun yapısını kuru verir Shakespeare. Oyun yazar olarak insanlığın -daha sınırlı bir ölçüde de doğanın- her yönünü kapsayan ustalığıyla açıklayabiliriz bunu.</p>
<p>Elinin altında lirik parçalar vardır, bunlarla sağlam bir yapı kurar. Kısacası, dünyada benzeri olmayan bir biçimde, anlatı ile şiiri ayrılmaz bir bütüne dönüştürür.</p>
<p class="ara05"></p>
<p class="tarih">10 Ekim</p>
<p class="ara05"></p>
<p>Kendim için aydınlatmaya çalıştığım yeni tekniği bulduğumu düşünsek bile, bu tekniğin şurasında burasında başka tekniklerin tohumlarının bulunabileceğini de unutmamalıyız. Kendi anlatımımın başlıca niteliklerini açıkça görmeme engel oluyor bu düşünce. (Kendisine duyduğumuz saygı bir yana, Baudelaire’e karşı çıkarak, şiirde her şeyin önceden kestirilemeyeceğini söyleyebiliriz. Yazarken, belli bir nedene bağlı olarak değil de, içgüdüyle bir biçim seçer kişi, nasıl olduğunu kesin bir netlikle bilmeden yaratır.) Olay örgüsünü nesnel bir yöntem yerine, imgeleme yetisinin ayarlı, ama gene de düşe dayanan kurallarına göre kurduğum doğru, amacım da bu zaten. Gel gelelim, ayarlamanın sınırı nedir, düşe dayanan kurallara ne ölçüde önem vermeli, imgeleme yetisi nerede biter, mantık nerede başlar: küçük, şaşırtıcı sorunlar bunlar.</p>
<p class="ara05"></p>
<p>Bu akşam, ay ışığıyla aydınlanmış kızıl yarların altında yürürken, tanrının burada somutlaşmasını, böyle bir temaya uyan bütün anıştırmalı imgeleriyle çizmenin ne büyük bir şiir olabileceğini düşündüm. Sonra böyle bir tanrının olmadığını hatırlayarak şaşırdım birdenbire. Biliyordum, iyice inanıyordum buna. Bu yüzden de, belki başka birisi yazabilirdi o şiiri, ama ben yazamazdım. Bu temayı kullanacak şairin şu kızıl kayalarda somutlaşan tanrıya duyduğu inanç nasıl gerçek ve tümü kapsayan bir inanç olacaksa, gelecekte benim için de her konunun öyle anıştırmalı ve tümü kapsayan bir niteliği olması gerektiğini düşündüm.</p>
<p>Neden hiçbir şey yazamıyordum ayın aydınlattığı bu kızıl kayalar üstüne? Kendimden hiçbir şey yansıtmıyorlardı da ondan. Belirsiz bir tedirginliğin dışında hiçbir şey vermiyordu bu yer bana. Bu da bir şiir için hiçbir zaman yeterli bir neden olmamalı. Ama bu kayalar Piemonte’de olsaydı, onları kolayca hayal gücümün kapsamına sokar, bir anlam kazandırabilirdim. Şiirin başlıca temeli, daha şiir başlamadan şairin imgeleme yetisinde tohum olarak yaşayan o duygudaşlık bağlarının, o biyolojik saplantıların önemini bilinçaltı bir duyarlıkla sezmektir, demek de aynı kapıya çıkar.</p>
<p>Benim bile, konusu Piemonte’ye bağlı olmayan bir şiir yazabilmem gerekir elbet. Gerekir ama, bugüne kadar yazamadım böyle bir şiir. Çevremle doğuştan gelen bağlarımın varlık kazandırdığı imgeyi yeniden işlemenin ötesine geçemedim demek ki. Başka bir deyişle, şair olarak sanatımda bir kör nokta, istemediğim, ama bir türlü de yok edemediğim, elle tutulur bir sınırlılık var. Gerçekten nesnel bir tortu mu bu, yoksa kanına karışmış vazgeçilmez bir şey mi?</p>
<p class="ara05"></p>
<p class="ara05"></p>
<p class="p0"><b>11 Ekim</b></p>
<p class="ara05"></p>
<p>Bütün bu imgelerim şu temel imge üzerindeki başarılı çeşitlemelerden başka bir şey değil mi acaba: Doğduğum yer nasılsa, ben de öyleyim? Ama o zaman da şairin kendisi cisimleşmiş bir imge, Piemonte’nin bölgesel ve toplumsal yanlarından ayrılmaz bir parça olurdu.</p>
<p>Şairin sözlerinin özü, birbirinin tamamlayıcısı olarak görüldüğünde, doğduğu yerle kendisinin güzel oldukları anlamını da taşıyacaktır. Hepsi bu mu? Bu mu yazgısal Quarto kıyısı?<sup><a id="not4" href="../Text/Section0002.xhtml#n4">[4]</a></sup></p>
<p>Ya da bu daha çok Piemonte ile benim aramda, elimden geldiğince imgeler halinde, imge-anlatılar halinde biçim verip altını çizdiğim, kimi bilinçli, kimi bilinçdışı bir ilişkiler akımı olamaz mı? İnsanın kanıyla doğduğu yerin iklimi, havası arasında başlayıp beni ve öbür Piemontelileri tedirgin eden o ruhsal sıkıntıyla biten bir ilişkiler akımı olamaz mı? Manevi şeyleri maddi şeylerden söz ederek mi dile getiriyorum, yoksa tersini mi yapıyorum? Hem bu değiştirme, anıştırma, imgeleme işi ‘anıştırmalı ve her şeyi kapsayan özümüzün’ bir belirtisi olduğu ölçüde mi değer kazanıyor?</p>
<p>Sanatımın sadece bir Piemonte Uyanışı olabileceği kuşkusuna karşı, Piemonte değerlerini genişletmek ve derinleştirmek gibi bir iyi niyetin varlığını ileri sürebilirim. Neye dayanarak mı söylüyorum bunu? Şuna: Yazdıklarım bir lehçe edebiyatının örnekleri değil. Lehçeye karşı içgüdümle ve mantığımla ne kadar savaştım; yarım yamalak olacak bir iş değil bu - acı deneylerle biliyorum bunu! Benim yazdıklarım en sağlam köklere, ulusal ve geleneksel köklere dayanma çabasında; dikkatini dünya edebiyat akımlarına yöneltmek kaygısında, özellikle de bir zamanlar buna benzer bir gelişmenin farkına vardığım Kuzey Amerika’daki deneylerin ve başarıların bilincinde. Belki de Amerikan kültürünün beni artık hiç ilgilendirmediği gerçeği, benim bu Piemonte görüş açısından uzaklaştığımın bir belirtisi. Evet, öyle; hiç değilse bugüne kadar benimsediğim bakış açısından vazgeçtiğimi gösteriyor bu durum.</p>
<p class="ara05"></p>
<p class="ara05"></p>
<p class="p0"><b>15 Ekim</b></p>
<p class="ara05"></p>
<p>Gene de yeni bir çıkış noktası olması gerekir. Zihnimiz kendini belli bir yaratma çarkına kaptırdığında, bu çarktan kurtulmak için ona karşı çıkacak eşit bir güç gerekir ve ancak böyle bir güçle zihnin o tekdüze, kendini tekrar eden ürünleri yerine yepyeni tadı olan, denenmemiş bir aşının ürünleri verilebilir. Zihinsel çabanın yerini dıştan gelecek bir itkinin alabileceğini söylemek istemiyorum; söylemek istediğim, konuyla anlatım yollarını tümüyle değiştirerek yeni sorunlarla yüz yüze gelme gerekliliği. Zihin, yeni bir çıkış noktasına kavuşunca, elbette doğal coşkunluğunu yeniden elde edecektir, ama böyle itici bir yay olmadan her şeyi kalıplaşmış imge-anlatıya indirgeyen tembel alışkanlığımın sınırlarını aşamam. Dış şey haline gelmiş içgüdünün yönünü değiştirebilmek ve böylece onları yeni buluşlara hazırlayabilmek için dıştan bir gücün gerekliliğini duyuyorum.</p>
<p>Bu dört yıllık şiir dönemini gerçekten yaşadıysam, daha iyi: bu bana ancak daha büyük bir ‘inandırıcılık’ ve daha iyi bir anlatım gücü kazandırır. Bu durum, başlangıçta bana eski dönemlerime döndüğüm, hatta söyleyecek bir şeyim olmadığı izlenimini de verebilir. Ama ‘Güney Denizleri’nden önce kendimi nasıl kaybettiğimi ve ancak dünyamı yarattıkça onu yeniden bulduğumu unutmamam gerek. Daha önce değil. Bununla birlikte, bugün karşı karşıya olduğum güçlükler daha az değil. <i>Çalışmak Yorar'</i>da gözümü açtığım günden sonraki bütün yaşantım işin içine giriyordu ve öyle bir mutluluk içindeydim ki, sanki madenden bir altın külçesini çıkarmayı deniyordum ve tabii hiçbir bıkkınlık duymuyordum. Benim için her şey keşfedilmeyi bekliyordu. Artık bu maden damarını yağma ettiğim için, yeni bir madene büyük umutlarla saldırmak için kendimi fazla tüketmiş ve kısıtlamış hissediyordum. Bu toprakların her yanı aranıp taranmış, ölçülüp biçilmiş, bense özgünlüğümün nerede olduğunu biliyorum. Ayrıca, şiir öncesi sayısız girişimlerimde, düzyazı anlatı ve romanın olanaklarını bir yana itmiştim. Bu yolun güçlüklerini iyi biliyorum, üstelik ilk karşılaşmada yaşadığım yoğun sevinç de yok artık. Bununla birlikte, gene de geçmek gerekiyor o yolu.</p>
<p class="ara05"></p>
<p class="ara05"></p>
<p class="p0"><b>16 Ekim</b></p>
<p class="ara05"></p>
<p>Şimdi, Piemonte ile aramdaki koşutluğu tasarladığım gibi açıkladığıma göre, şiirimin yeni havası nasıl olacak? Dağınık parçalar toparlayıp birleştirecek soyut, fakat aynı zamanda deneye dayanan değerler mi olacak? Yoksa bu hasattan yeni bir kitap mı meydana gelecek?</p>
<p>Bu hava, bu yeni değerler beni tarihte haklı gösterecek nitelikte olmalı. Öyleyse, ben gerçekte hangi tarihsel gelişmelere inanıyorum? Devrimlere mi? Ama, eylem halindeki bir devrimin sözü edilmeye değer bir şiire esin kaynağı olmayışı bir yana, benim devrimlere karşı duyduğum ilgi de hiçbir zaman yüzeyde olmaktan öteye gitmedi. Elbette sorun, bir devrimin patırtısını, söylevlerini, kan dökücülüğünü ve başarılarını betimlemek değil, onun manevi havasında yaşayıp hayatı o açıdan gözleyip yargılamak olmalıdır. Ben böyle manevi bir uyanışı yaşadım mı? Hayır. Hele hayattaki eğilimim insanları dönüşümler için kışkırtmaktan çok, her şeyi olduğu gibi benimsemeyi önermek olduğuna göre. Hayatı yeni bir açıdan inceleme düşüncesi ne kadar hoşuma giderse gitsin, bir devrimci olamayışımın nedeni de burada yatıyor. Ben ancak şiddete dayanan devrimci değerlerle değil de, başka tarihsel değerlerle karşılaşmayı umarak hayal gücümü elimden geldiğince kullanabilirim.</p>
<p>Bu da oldukça akla yakın bir şey. Söylenenlere göre, günümüzde sadece zorlu devrimleri benimseyen akımlar var. Ama tarihte olan her şey devrimdir; yavaş yavaş ve barış içinde gerçekleşen bir yenilik, bir keşif bile. Öyleyse cehenneme kadar yolu var bu inceden inceye düşünülmüş söz cambazlığının, zora dayanan yollarla dönüşümler öneren söylevcilerin. (Bu söylevciler eylemi de başkalarından beklerler elbette!) Cehenneme kadar yolu var o çocukça bağırıp kalabalıktan biri olma gereksinmesinin! Ben tek tek her şiirde dile gelen küçücük bir buluşla yetinmeyi bilmeli, kendi doğamın bana kabul ettirdiği yazgıya alçakgönüllülükle boyun eğmekten duyduğum ruhsal dirilişi göstermeliyim. Bu da gene oldukça akla yakın bir şey. Tembellik ve korkaklık değilse tabii.</p>
<p class="ara05"></p>
<p class="ara05"></p>
<p class="p0"><b>17 Ekim</b></p>
<p class="ara05"></p>
<p>Bu sabah tavşanla ilgili şiiri yeniden alıp bitirdim. Bir tavşanın üzerinde durulmaya değmez bir konu olduğu düşüncesiyle bir ara umutsuzluğa düşer gibi olmuştum. Direnip bu işi başardığım için belli bir hoşnutluk duyuyorum. Aslında bana öyle geliyor ki, düşüncelerim artık üzerlerinde uzun boylu durmadan, 10 Ekim’de sözünü ettiğim içgüdüsel tekniğe uyarak, imgeler biçiminde ortaya çıkıyor. Korkarım bu da ya havayı ya da çalgıyı değiştirme zamanının geldiğini belirtiyor. Bunu yapmazsam, bir şiiri yazmadan önce o şiir üzerine eleştirel değerlendirmeyi kaleme almak zorunda kalacağım. <i>Prokrustes’in yatağı’</i>nı hatırlatan gülünç bir durum!</p>
<p>İşte gelecek için bulduğum formül: Daha önceleri, (ateşli coşkunluğu beğenilen) lirik üslubumla (ölçülülüğü ve imgeleri dikkati çeken) mektup üslubumdan bir karışım sağlamak için kendimi işkenceye soktuysam ve bunun sonucu da ‘Güney Denizleri’ ile onun uzantısı şiirler olduysa, şimdi de <i>Çalışmak Yorar</i>’ın imgelemsel ve ahlakçı tutumunu, çılgın ve okurla gerçekçi bir bağ kurabilecek ‘müstehcen derleme’nin<sup><a id="not5" href="../Text/Section0002.xhtml#n5">[5]</a></sup> beğenisi ile uzlaştırmanın gizini bulmak zorundayım. Bu da, kuşkusuz, düzyazıyı kullanmak demek.</p>
<p>Çünkü (başka şeyler arasında) sanatçı için dayanılmaz bir şey varsa, o da başlama duygusunu yitirmesidir.</p>
<p class="ara05"></p>
<p class="ara05"></p>
<p class="p0"><b>19 Ekim</b></p>
<p class="ara05"></p>
<p>16 Ekim’de yazdıklarımı okuyunca, Piemonte ile aramdaki koşutluğu açıkladığıma göre, bu öğenin gelecekte yazacağım şiirlerden eksik olmaması gerektiğini düşündüm. Çünkü, araştırmalarımın hiçbir sonucunun yitirilmeyeceğini ve gelişmenin de insanın yeni yaşantılarını eskilerine katıp hepsini birden yoğurmasından başka bir şey olmadığını sanıyorum.</p>
<p class="ara05"></p>
<p class="tarih">21 Ekim</p>
<p class="ara05"></p>
<p>“... sicut nunc foemina quaeque </p>
<p>cum peperit, dulci repletur lacte... “</p>
<p class="ara05"></p>
<p>[“... şimdi her kadın gibi </p>
<p>doğurunca tatlı sütle dolar... “]</p>
<p class="ara05"></p>
<p class="tarih">27 Ekim</p>
<p class="ara05"></p>
<p>“in gremium matris terrae praecipitavit.” </p>
<p>[“toprak ananın kucağına koştu.”]</p>
<p class="ara05"></p>
<p class="tarih">28 Ekim</p>
<p class="ara05"></p>
<p>Şiir, bir budalanın denize bakıp, “Tıpkı yağ gibi!” demesiyle başlar. Düz bir yüzeyin en iyi betimlenişi değildir bu elbet, ama aradaki benzerliği bulmuş olması bu sözü söyleyenin hoşuna gitmiş. bu gizli bağ onu heyecanlandırmış, bu gözlemini herkese duyurma isteğini vermiştir ona.</p>
<p>Ne var ki, bu noktada kalmak da aynı ölçüde budalalık olur. Şiire böylece başlandı mı, ana düşünceyi sayısız çağrışımlarla zenginleştirip bir değer yargısına vararak ustaca bitirmeli.</p>
<p>Burada düşünceye dayanan tipik şiir ortaya çıkacaktır. Oysa, sanat eserleri çoğunlukla duygulardan -durgun denizin kesin betimlemesi- yaratılır, sonra bağıntıların keşfiyle bu deniz yer yer köpürüp dalgalanır. Tipik şiir gerçeklikten uzak olabilir ve (biz nasıl mikroplarla yaşıyorsak) bu şiir de buraya kadar katışıksız benzetim parçalarından (duygu), düşüncelerden (mantık) ve rasgele bağıntılardan (şiir) meydana gelebilir. Bundan daha saltık bir birleşim ise belki de çekilmez ve budalaca<sup><a id="not6" href="../Text/Section0002.xhtml#n6">[6]</a></sup> bir sonuç çıkarır ortaya.</p>
<p class="ara05"></p>
<p class="tarih">1 Kasım</p>
<p class="ara05"></p>
<p>Sanatta duygunun sadece katışıksız benzetim parçası olması, yani durgun denizin kesin betimlemesi olması ilginç bir düşünce. Kesin derken, yalın bir dille, imgesel bağıntılara ve mantıksal yüklemelere yer vermeyen bir betimlemeyi kastediyorum.</p>
<p>Fakat imgelerden yararlanmayan bir betimleme tasarlanabilse de (böyle bir şeyi aslında dilin doğası yadsır), mantıksal düşüncenin ötesinde bir betimleme olabilir mi? Bir ağacın yeşil olduğunu söylemek bile, bir yargı değil mi? Ya da böyle beylik bir düşünceyle mantık arasında bağ kurmak gülünç görünüyorsa, o zaman beylik düşünceyle gerçek mantıksal yargı arasındaki sınırı nasıl çizeceğiz? Son sorumun yanıtını düşünürlere bırakıyorum. Gene de, duygunun, sözcüğün gerçek anlamıyla betimleme olduğundan kuşkum yok. Bağıntılar keşfetmek üzere duyguları <i>kullanmak,</i> aslında bu deneyimleri akıl yoluyla geliştirmek demektir.</p>
<p>Peki, dilin doğasının imge kullanmama olanağını yadsıması ne demek? <i>Verde</i> (yeşil) sözcüğünün Latince <i>vis</i> (güç) sözcüğünden türemesi ve bitki örtüsünün gücüne gönderme yapması yerinde ve tartışılmaz bir bağıntı; ama tartışma götürmez bir başka nokta da, bu sözcüğün günümüz kullanımındaki yalınlığı ve hemen tek bir fikri anıştırması. <i>Arrivare</i> (varmak, ulaşmak) sözcüğünün bir zamanlar <i>approdare</i> (kıyıya yanaşmak, varmak) anlamını taşıması ve bir zamanlar ‘l’inverno arriva’ (‘kış yaklaşıyor’) demenin bir denizcilik imgesini kullanmak anlamına gelmesi, şimdi dile getirdiğimiz gözlemin mutlak nesnelliğini ortadan kaldırmaz. Şu halde açtığım parantez budalacaydı. Bundan iyisi can sağlığı.</p>
<p class="ara05"></p>
<p class="tarih">9 Kasım</p>
<p class="ara05"></p>
<p>Yeni bir başlangıç noktası için girişilen bu arayış, yapıyla ilgili bir tutkuya bağlı. Bir şiir olmak iddiasını taşıyan lirik parçaların şiirsel bir değeri olamayacağını daha önce belirtmiştim. Ne var ki, küçük şiirlerimi çoğaltıp anlamlarını bütünlemek için onları nasıl düzenleyeceğimi düşünmekten hiçbir zaman kendimi alamıyorum. Yeniden anlıyorum ki, birtakım ruh hallerini ortaya koymaktan öte bir şey yapmamışım; bir değer yargısına varmayı, çevremdeki dünyayı eleştirmeyi başaramamışım.</p>
<p>Elbette, şiir derlemesindeki <i>[canzoniere]</i> şiirlerin hesaplı yan yana getirilişi, süslü ve üzerinde düşünülmüş bir rahatlıktan başka bir şeye karşılık gelmiyor. Bir başka deyişle, <i>Kötülük Çiçeklerinin</i> şiirleri göz önünde bulundurulduğunda, bunların şöyle ya da böyle düzenlenmesi güzel ve açıklayıcı olabilir, belki eleştirel bir bakış açısı da getirebilir, ama bundan başka bir şey değildir. Şiirler daha önce yazıldığına göre böyledir bu; ama <i>Baudelaire’in, bunları, bütünlükleri içinde, bir anlatı gibi tek tek böyle inandırıcı ve büyüleyici tarzda yazmış olması, şiirlerin bütününe ilişkin ahlaksal, yargısal ve kapsamlı kavrayıştan kaynaklanıyor olamaz mı?</i><sup><a id="not7" href="../Text/Section0002.xhtml#n7">[7]</a></sup> Yapıttan çıkarılması ya da yerinin değiştirilmesiyle, <i>İlahi Komedya</i>’nın bir sayfası bir bütün içindeki dikkat çekici içsel değerini yitirir mi?</p>
<p>Ne var ki, ilahi Komedya’nın birliğine ilişkin çözümlemeyi bir başka zamana bıraksak bile; bir esinin itkisiyle, tekil olarak düşünülmüş bir şiire, bir bütüne ait olma değeri vermek mümkün mü? Kaldı ki, ben Baudelaire’in bir şiiri tekil olarak değil de, öteki şiirlerle bağlantılı olarak düşündüğünü sanmıyorum.</p>
<p>Dahası var. Bütünüyle tamamlandığında, bir şiirin en derin anlamı yazar açısından açık olduğuna göre, kitabı önceden yazılmış şiirler üzerinde düşünmeden oluşturmak nasıl mümkün olur? Demek ki, şiir derlemesi her zaman sonradan düşünülmüş bir şeydir. Gene de, bir itiraz noktası kalıyor geriye: Bir bütün olarak düşünülmüş olması da mümkün - <i>İlahi</i> <i>Komedya</i> ’yı bir yana bıraksak bile, Shakespeare’in oyunları elbette böyle düşünülmüştür. Şunu belirtmek gerek: Bu eserlerin birliği oyun kişisinin gerçekçi süreğenliğinden, olayların doğalcı gelişiminden kaynaklanır; bu, hoppalıktan uzak bir bilinçte gerçekleştiğinde, maddeselliğini yitirir ve ruhsal bir anlam edinir, ruh haline dönüşür.</p>
<p class="ara05"></p>
<p class="tarih">10 Kasım</p>
<p class="ara05"></p>
<p>Şiirlerimin ele aldıkları konular neden hep tamamlayıcı, ahlakçı ve eleştirici bir biçimde işlemesini bu kadar istiyorum? Hem de, bir insanın başka bir insanı yargılamasını doğru bulamazken? Bendeki bu direniş, ‘söyleyeceğini söylemek’ gibi bayağı bir istekten başka bir şey olmasa gerek. Bunun da doğrulukla hiçbir ilgisi yok. Ben doğru mu yaşıyorum? İnsanlar arasındaki alışverişte doğruluğun bir anlamı var mı benim için? Öyleyse şiir konusunda yargıya varma yetkisini nasıl buluyorum kendimde?</p>
<p>Şiirlerimde rastlanan kimseler, bir zamanlar bırakıp kaçtıkları köylerine dönen, oraya dönmekten sevinç duyan, yalnız renkli ve çarpıcı şeyleri gören insanlardır; çalışmaktan pek hoşlanmayan, en basit şeylerden tat alan, iriyarı, iyi yürekli, yargılarında kesin, fazla acı çekemeyen, doğaya uymaktan ve bir kadının mutluluğundan hoşnut, ama aynı zamanda özgürlüğün ve ‘kendi başına’ olmanın tadına da varabilen, her sabah yaşamaya yeniden başlamaya hazır insanlar. ‘Güney Denizleri’nde olduğu gibi.</p>
<p class="ara05"></p>
<p class="tarih">12 Kasım</p>
<p class="ara05"></p>
<p>Yukarıdaki sözler bir genelleme olabilir. Kitaptaki, çizilen çerçeveye oturmayan şiirleri tek tek sıralamak gerekir. Kahramanımın ‘başından geçmeyen kalmadığına’ göre, belli ki gruplar arasındaki büyük fark olaylardan kaynaklanmıyor. Fark duyuşta: sözgelimi, acıya dayanıklılık, yalnızlıktan korkma, doğadan hoşnut olmayış, sakınarak yaşama, kötülük. Yukarıda saydığım durumlardan benim de yoğun olarak duyduğum biri varsa, o da cinsel yalnızlığın dayanılmazlığıdır (‘Anne Olmak’ ve ‘Baba Olmak’). Ama gösterdiğim nokta, yeni yolun ne her yönüyle keşfedilmiş güzergâhta olacağı, ne de karşıtlık içinde ‘düşünülmemiş’ çeşitli yönlerde; yeni yol, zaten gerçekleştirilmiş kişiyi koruyarak, fark edilmeksizin ilgi alanlarını ve deneyimlerini değiştiren bir yan tarzdan yararlanılması olacaktır. Bu, ‘Bir Mevsim’de, o zamana dek küçümsenmiş tensel yaşamla ilgilenip yeni bir biçimler dünyasına egemen olduğumda (‘Güney Denizleri’nden ‘Keçi-Tanrı’ya sıçrayış) gerçekleşti. Ama başka bir insan olmaya çalışmak boş bir çaba. İnsan için ilginç olan, o eski kişiliğin yeni yaşantılara nasıl bir tepki göstereceğidir.</p>
<p class="ara05"></p>
<p class="tarih">16 Kasım</p>
<p class="ara05"></p>
<p>Benim ve yaşadığım dönemin en acil estetik sorunu hiç kuşkusuz bir şiir yapıtının birliği sorunudur. Geçmişte benimsenen empirik bağla mı yetinmeli, bu bağı maddenin şiirsel anlama dönüştürülmesi olarak mı açıklamalı, yoksa şiirsel öze ilişkin yeni bir düzenleyici ilke mi aramalı? Şiirin günümüzdeki yok edicileri <i>-kesinlik şairleri-</i> bu sorunu hissetmiş ve yukarıdaki üç noktayı yadsımışlardır. Durum şiirine geri dönmek gerekiyor. Geçmişin <i>durumlarını</i> olduğu gibi kabul ederek mi, yoksa olayları konumlandırmanın yeni, ruhsal bir yöntemini vererek mi?</p>
<p>Gerçekleştirdiğime inandığım yeni yöntem -imge-anlatı- artık bana herhangi bir Yunan retorik aracından daha geçerli görünmüyor. Bir başka deyişle, yineleme ya da destanlarda olay örgüsünün ortadan başlaması gibi yalın bir buluş bu; yer yer çok büyük bir etkisi olmakla birlikte, yeterli bir görsellik oluşturmaya yetmiyor.</p>
<p class="ara05"></p>
<p class="tarih">17 Kasım</p>
<p class="ara05"></p>
<p>Uzakta durarak, Torino merkezli Piemonte sanatının yönlendirici işlevini keşfetmeye başlıyorum. Yeni ve eski öğelerden oluşmuş aristokratik bütünlüğü açısından hayaller şehri; maddi-manevi hiçbir uyumsuzluk içermemesi açısından düzen şehri; okuma ve araştırmaya zaman ayrılabilmesine elverişliliği açısından tutku şehri; yaşamdaki ince beğenisi açısından ironi şehri; son derece canlı, ama dingin oluşu açısından örnek şehir. Sanat açısından erden şehir, başkalarının sevişmesine tanık olmuş, kendisine gelince şimdiye kadar yalnızca okşamalara izin vermiş, ama uygun kişiyi bulursa artık bunun ötesine geçmeye hazır birisi gibi. Dışarıdan geldiğim için, ruhsal olarak doğduğum sonsuz şehir: annem ya da kız kardeşim değil, sevgilim. Başka birçok kişi de onunla bu ilişki içindeler. Uygarlıktan yoksun olması olanaksız, ben de bir bütünün parçasıyım. Bütün koşullar mevcut.</p>
<p class="ara05"></p>
<p class="tarih">24 Kasım</p>
<p class="ara05"></p>
<p>Sanırım, yeni damarını keşfediyorum onun. Şeylere -yalnızca Piemonte’ye özgü olanlarına olsa da- ilişkin <i>kaygılı bir derin düşünme</i> bu. Şunu fark ediyorum: Önceleri <i>düşlenmiş derin düşünmeler’</i>le çalışıyordum (‘Güney Denizleri’, Tina’ya atfettiğim ‘Manzara’, ‘Yazarın Portresi’); yalnızca 15 Mayıs’tan sonra değil, bu yılın daha önceki çalışmalarında da <i>(Çalışmak Yorar,</i>‘Ulysses’, ‘Serüvenler’, ‘Dışarısı’), daha önce bilinmeyen ya da büyük ölçüde bastırılmış olan bir titreme, bir hüzün, bir acı çekme giriyordu devreye. Şurası açık: Mayıs-Ağustostan sonra, bu kural haline geldi. Bu yeni arayış en kaygılı, en <i>tinsel</i> tonları ve kesin bir vaat içeren yeni bir tutku tenselliğini kaynaştırıyor. Bendeki <i>yüce ölüm fısıltıları</i> mı bunlar? Her durumda, geçiş hakkında net bir fikir edinmek için, tüfekli ‘Manzara’ şiirini ‘Ağustosta Ay’ ile karşılaştır; ilkinde bütünüyle betimsel sahnenin tinselleştirilmesi olan şey, İkincisinde gerçekten insani bir kaygı çevresinde doğal bir gizemin yaratılmasıdır.</p>
<p class="ara05"></p>
<p class="tarih">5 Aralık</p>
<p class="ara05"></p>
<p>Edebi üslubumu geliştirirken, cinsel konularda herhangi bir kolaylıktan yararlanmayışımın belli bir anlamı olmalı; ‘Güney Denizleri’, ‘Atalar’, ‘Kâğıt İçiciler’ adli şiirlerim bu konudan uzak duruyor. Ancak bilinen ve aşağılanan bir şey olarak söz konusu ediliyor cinsellik. (‘Yitik Kadınlar’, ‘Bluesların Bluesu’, ‘Öğretmenler’i hatırla.) Bu konuyu yeniden ele alışım ‘Yol Türküsü’ ve ‘Aldatma’ ile duyumsal yaşantıların canlı betimlemeleri biçiminde başladı. Sonra ‘Bir Mevsim’de dünyaya yansıyan yeni bir malzeme gibi ortaya çıktı. Bu şiirde konu, cinselliğin önemli ve her şeyi kapsayan niteliği, bütün duyumsal yaşantıların cinsel duyumlara indirgenmesiydi (‘giysilere çarpan Mart rüzgârı’). Günlük, sıradan tekdüze betimlemelerin sıkıcılığından kurtulmanın bir yolu da cinsel duyumların aracılığıyla kendini aşağılamanın çekiciliğine kapılmaktır. Ama 24 Kasım’da değindiğimiz cinsel heyecanın bu sevinci ile soyut düşüncenin huzursuzluğunu nasıl bağdaştırmalı? İlk bakışta birbirine karşıt görünüyor bu iki duygu.</p>
<p class="ara05"></p>
<p class="tarih">6 Aralık</p>
<p class="ara05"></p>
<p>Tanrı’nın varlığı konusunda kararsız oldukları halde, alay ederken bile onun varlığını derilerinin altında duyan o eski kafalı insanlar için Tanrı’ya sövmek hoş bir şey olmalı. Adamın biri astım nöbetine tutulur, başlar sövüp saymaya. Niyeti, o varsaydığı Tanrı’yı kızdırmaktan başka bir şey değildir. Düşünür ki, eğer Tanrı varsa, her sövgü çarmıhtaki çivilere inen bir çekiç, Tanrı’ya yöneltilmiş bir <i>saldırıdır.</i> Bunun sonunda Tanrı -düzen öyle gerektirdiği için- büyük bir öfkeyle, adamın başına başka belalar yağdıracak ve onu cehenneme gönderecektir. Ama dünyanın altını üstüne de getirse, uğradığı saldırıyı, çekiç darbelerinin acısını kimse yok edemez. <i>Hiç kimse!</i> Bu da az avuntu değildir. Ayrıca, her şeye rağmen, söz konusu Tanrı’nın her şeyi düşünmediğini gösteren bir durumdur bu. Düşünün bir kere! O, her şeyin üstünde olan en güçlü varlıktır; insan ise, sadece bir pislik, bir hiçtir. Gene de onun canını sıkacak, onu kızdıracak, bir an için de olsa, onun kutsal varlığını tedirgin edecek güce sahiptir insan. Gerçekten ‘insanlık onurunun verilebilecek en büyük kanıtı’dır bu. Acaba bu konuda neden bir şiir yazmamış Baudelaire?</p>
<p class="ara05"></p>
<p class="tarih">7 Aralık</p>
<p class="ara05"></p>
<p>‘Büyük sanat eserlerinden çoğunun gizi, çağdaş beğeninin kurallar biçiminde öne sürdüğü güçlüklerde aranmalıdır’ önerisinden pek çok şey öğrenilebilir. Bu sanat kuralları, sanatçının gerçekleştireceği belli bir ülküyü ortaya koyarak onun etkinlik alanını sınırlar - o sanatçı bir dâhi değilse, tabii. Şunu da ekleyelim ki, sanat eserlerinin değeri kurallara uymalarında değil, nitelikleri ve amaçları ne olursa olsun, sanatçının kural ya da beğeninin beklediği şeyi vermeyi araştırırken geliştirip ortaya çıkardığı yapıdadır. Bu düşünsel oyunla ve değeri olduğu söylenen birtakım sonuçlara varmak için girişilen bu çabayla tutuşan deha, ‘beğeni’nin soyut ve beylik sınırlarını aşar ve eriştiği bu coşkunluk içinde yepyeni biçimler yaratır. Hem de bilmeden! Bir sanat eserini yaratmadaki gizin, o eserin yaratıcısı çözüm yolunu buluncaya kadar kendisince bilinemediğini ve o andan sonra da sanatçının ilgisini başka biç noktaya yönelttiğini düşünecek olursak, bunun mantığa aykırı bir şey olmadığını görürüz. Bence, sanatta ‘zekâ’nın işlevi de bundan başka bir şey değildir; zekânın ancak sanatçının kendisi ve yaşadığı dönem için geçerli olan birtakım değerlere bilinçli olarak uygulanması ve bu değerlerin böylece dehanın coşkunluğuyla kaynaşarak şiire dönüşmesi söz konusudur. Sanatçı, beyniyle, geleceğin gözünde değersiz sayılacak amaçlar için çalışır, ama böyle yaparak ‘beyni’ yeni düşünsel gerçeklikleri o konularda herhangi eleştirel bir görüş ortaya çıkmadan yaratabilir. Örneğin, Elizabeth çağı yazarlarının mazmun merakı ve bunun Shakespeare’deki sonucu olan imge-anlatı; klasik bilimsel dünyanın somut örnek merakı ve Lucretius’un evrensel görüşü.</p>
<p class="ara05"></p>
<p class="tarih">15 Aralık</p>
<p class="ara05"></p>
<p>Bana gelince, bir şiirin yazılması öyle bir yolda gerçekleşiyor ki, deneyimlerden bunun böyle olduğunu bilmemiş olsaydım, buna hiçbir zaman inanmazdım. Bakıyorum, belirsiz ama anlamlı bir düşünceyi durmadan evirip çevirmeye başlamışım kafamda, hatta kendi kendime mırıldanıyorum bu düşünceyi; sonra onu hep aynı açık ritimle somutlaştırıyorum. Değişik kelimeler ve değişik bağlantılar bu yeni yoğun ve uyumlu biçimi renklendirerek ona kişilik kazandıracaktır. Artık işin çoğu bitmiştir. Bundan sonrası, çoğu zaman kabaca da olsa belirli bir biçim alan bu iki, üç ya da dört dizeyi yeniden gözden geçirmek, evirip çevirmek, en uygun çözümü buluncaya kadar çeşitli gelişme olanaklarını denemeye kalmıştır. Şiir tümüyle sözünü ettiğim çekirdekten çekilip çıkarılmalı ve eklenen her dize, yanılgılara yol açabilecek öğeleri ayıklayarak ana düşünceyi daha iyi belirtmeli; ta ki çıkış noktamın bütün olanakları yeteneklerimin elverdiği ölçüde gözden geçirilip geliştirilebilsin, kalemimin ucunda anlatının çeşitli tekil ‘imgeler’i olarak görülebilecek yeni ritmik çekirdekler oluşsun. Böylece, ilgim azaldıkça umursamazlığım da artar ve şiirin son bölümüne gelirim, bu son bölüm hemen her zaman başlangıca göre geliştirilmiş, biçimlendirilmiş ve onunla bağlantılandırılmış olur ve anıştırma yoluyla çeşitli çekirdekleri içinde barındırır. Stendhal’in değişmez biçimini verme dediği şey mi bu? Önümde renkler, görüntüler, gerginlik ve rahatlamalarla yüklü ritmik bir bütün vardır; burada, her yerde akan ritmik kanın sürekli olarak hareketlendirdiği çeşitli keşif anları, ileriye dönük adımlar -kısacası çekirdekler birbirinin yerine geçer, birbirini aydınlatır. Bir sigara tüttürür, başka bir şey düşünmeye çalışırım; ama bir yandan da gizin dürtüsüyle gülümserim.</p>
<p class="ara05"></p>
<p class="tarih">16 Aralık</p>
<p class="ara05"></p>
<p>İster rastlantı olsun, ister olmasın, tarzımı açıklarken imge-anlatıyı bir yana bıraktım. Çağrışımsal bir durumdan söz ediyorum: çekirdeklerden, kandan, ritmik bütünlerden. Ve her çekirdeğin anlatıdaki bir imge olduğunu söylüyorum.</p>
<p>Bundan, imge-anlatının şiirime ilişkin teknik bir yorum girişiminden başka bir şey olmadığı açıkça görülüyor; belki bu da bir eğretileme; her durumda, güncel bir program olmadığı kesin. ‘Birbirinin yerine geçen ve birbirini aydınlatan’ çeşitli imgelerin her şiire özgü süreç olduğu kesin bir gerçek; bu da, şiirin imgeler anlatısı mı, yoksa daha çok etik ve ritmik önemi olan bir ilksel çekirdeğe hizmet eden imgeler oyunu mu olduğu sorununu çözümsüz bırakıyor. Daha çok bu şiirlerin özdeyişselliği (etik ve ritim) üzerine bir araştırma yapmak gerekmez mi? Şurası bir gerçek: Sık sık, yazdığım bir sayfa bir imgeden ötekine atlıyor, ritmik iniltiyle kendinden geçiyor, oyun oynuyor, sonra bir özdeyişle, her şeyi aydınlatan bir atasözüyle son buluyor (bunun somut bir sonuç olup olmaması önemli değil). Yazının düğümleri mitler değil deyişler olsaydı; sözgelimi, son ‘Manzara’ şiiri atlar ya da evden kaçan üzerinde değil, sonuç dizesi üzerinde odaklansaydı?</p>
<p>Şunu da ekleyeyim: Salt düş gücü yoluyla kurulmuş şiirlerimden biri -‘Eylülde Grappa’- <i>bütün imgeleri birleştiren</i> bir deyişle bitiyor: “İşte böyle: yalnızca kadınlar olmayacak tadını çıkaran sabahın.”</p>
<p>Yoksa şimdiye kadar farkına varmaksızın yanıldım mı?</p>
<p class="ara05"></p>
<p class="tarih">18 Aralık</p>
<p class="ara05"></p>
<p>Peki ama, şiirlerimin özelliği açıkça belirttiğim ya da bulanık bıraktığım sonuçlarında bulunuyorsa, kuramsal olarak arttırdığım pek çok şeye zaten ulaşmışım demektir. Son biçimini almış birtakım şiirler yazdığım doğruysa, bu yargım da kuşkusuz doğrudur. Sözgelimi, işte size dünyadaki şeylerin ahlakçı açıdan bir değerlendirilmesi; işte düşünmenin büyük önemi, işte salt duyumsallığın karşı karşıya olduğu ceza. İşte sadece edebi bir oyun olmasından korktuğum için dünyanın evrenselliğinin anlatılması. Kısaca, işte her şey! Bugün gerçekten de her şeyin yolunda gittiği bir gün.</p>
<p class="ara05"></p>
<p class="tarih">20 Aralık</p>
<p class="ara05"></p>
<p>Sigarasız <i>(senza</i> <i>fumo</i>) hayat, kızartmasız duman (<i>fumo</i>) gibi.</p>
<p class="ara05"></p>
<p>Ya polisler, ya suçlular.</p>
<p class="ara05"></p>
<p class="tarih">29 Aralık</p>
<p class="ara05"></p>
<p>Şiir yazmakla bir konu üzerinde çalışmak arasında bana daha büyük ve daha sürekli bir rahatlık vereni ikincisidir. Gel gelelim, her zaman şiir yazmayı düşünerek çalıştığımı da unutmuyorum. Ama temelde, insana can veren kanın akıp gittiği kapanmaz bir yaradır şiir yazmak. </p>
</body>
</html>