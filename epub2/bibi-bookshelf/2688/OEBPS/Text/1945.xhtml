<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2>1945</h2>
<p class="ara05"></p>
<p class="tarih">9 Ocak</p>
<p class="ara05"></p>
<p>Tanrı’yla, ilkeller ve vahşiler konusunda uzun uzadıya düşünmeyle başlayıp sona eren ve bazı önemli eserlerin ortaya çıkışını gören garip, dolu bir yıl. Belki de şimdiye kadar yaşadığın en önemli yıl. Tanrı konusu üzerinde durmakta direnirsen, öyle olacağı kesin. (<i>Tanrı</i>’nın aynı zamanda teknik bir tufan -uzun düşüncelerin hazırladığı bir simgeler düzeni- olduğu da unutulmamalıdır.)</p>
<p class="ara05"></p>
<p class="tarih">16 Ocak</p>
<p class="ara05"></p>
<p>İnsanları en sık ve en korkunç bir şekilde kurban eden toplumlar tarımla geçinen toplumlardı (anaerkil uygarlıklar). Çobanlar, avcılar, zanaatkarlar hiçbir zaman toprağı işleyen insanlar kadar acımasız değildiler.</p>
<p class="ara05"></p>
<p class="tarih">26 Ocak</p>
<p class="ara05"></p>
<p>Bir yere kımıldamamak için bir özür arıyordun. İşte buldun. Kime teşekkür etmeli? Bir mucize bekliyordun, oldu.</p>
<p>Artık çizgiyi aşma. Bu mucizeyi verdiği meyvelere göre değerlendirmeye bak.</p>
<p class="ara05"></p>
<p class="tarih">28 Ocak</p>
<p class="ara05"></p>
<p>Karlar içinde tropikal bir bahçe. Manolyalar, köknarlar, porsuk ağaçları, serviler, limon ağaçları - mavi göğe karşı koyu yeşil, tunçlaşmış, madeni renkler. Ama seni asıl heyecanlandıran çiftlik ahırının kiremit rengi duvarı. İşte en yoğun doğal renkler: yeşil, mavi, kırmızı, beyaz. Sana çarpıcı gelen bütün bunların alışılmamış yanları mı, yoksa bu katıksız niteliklerde gizli bir erdem olması mı?</p>
<p>Renklerin simge olmaları kolaydır. Renkler bir nesnenin kendisi değil, ama onun en görünebilir nitelikleridir. Bir ara efsanelerin sıfatlarda yaşadığını söylüyordun; öyleyse renkler de nesnelerin sıfatları sayılabilir.</p>
<p>Bütün heyecanlar -müzik konusunda söylediğin gibi (30 Temmuz ’44)- doğanın yerini alma eğilimini gösteren simgelerdir.</p>
<p class="ara05"></p>
<p class="tarih">30 Ocak</p>
<p class="ara05"></p>
<p>Cömertçe, başkalarının acılarını paylaşarak yaşayamayan insan, kendi acısını dayanılmaz bir yoğunlukta duymakla cezalandırılır. Acıyı yalnız ortak yazgımızın düzeyine çıkarmakla, başkalarının acılarına anlayış göstermekle dayanılır duruma sokabiliriz. Bencillerin çektiği ceza, bunu ancak okkanın altına kendileri girdikleri zaman anlamalarıdır; bu duruma düştükten sonra, bencil insan, o da kendi <i>çıkarı</i> için, cömertliği öğrenmeye çabalar.</p>
<p class="ara05"></p>
<p class="tarih">4 Şubat</p>
<p class="ara05"></p>
<p>Blondel, <i>Eylem.</i> “Ne kadar bulanık şekilde bilse de, insan edimlerine bu aşkınlık özelliğini katar. Yaptığı şeyi asla yalnızca yapmış olmak için yapmaz” (s. 353). “Bütün boş inançlardan arınmış olduklarını söyleyenlerde de, bu din töreni gereksinmesi ve gerçek bir ayin tapınmasına bu öykünme, çıplak eylemlerin aşırı göze batan kısırlığı görülür” (s. 312) (Krş. 27 Ağustos ’44).</p>
<p class="ara05"></p>
<p class="tarih">13 Şubat</p>
<p class="ara05"></p>
<p>Çok övündüğün <i>benzersiz olgu</i>’nun aslında değerinin olması için <i>meydana gelmemiş</i> olması gerekir. Mit olarak, geleneğin ve geçmişin, yani belleğin bulutları arasında kalmalıdır. Aslında, spiritüalist olaylar, mucizeler, vb. canını sıkan, başkası değil. Bu şeyler <i>olduğunda,</i> artık benzersiz olmaktan çıkıyor, doğa yasalarının dışında olsalar da olağan olaylar haline geliyorlar. (Meydana gelmeleri, gizemli de olsa, onları bir yasanın parçası kılıyor.)</p>
<p>İnsanlar yalnızca bunların gerçek olup olmadığını, bunlara olumlu mu, olumsuz mu baktıklarını tartışıyorlar. Hayalî biricikliğin yadsınması bu olaylar.</p>
<p class="ara05"></p>
<p class="tarih">18 Şubat</p>
<p class="ara05"></p>
<p>Thomas Mann’da <i>olayların geri dönüşü (Ruben Sarnıca Gidiyor</i> bölümü) özü itibarıyla evrimci bir anlayış. Olaylar olur, her defasında da daha tatmin edici, daha mükemmel şekilde olur. <i>Mitsel damgalar, türün biçimleri</i> gibidir. Bu anlayışı doğalcı belirlenimcilikten ayıran nokta, öyle görünüyor ki, etmenlerinin cinsel seçim ya da yaşam savaşımı değil, belli bir tasarının gerçekleşmesi yönündeki kalıcı Tanrı iradesi oluşudur. Ne var ki, Mann’ın bunu söyleme tarzında şöyle bir ima var sanki: Olayları yavaş yavaş belirleyen insan ruhudur; insan ruhu kendi yasaları uyarınca bu olayları algılar ve her defasında onları temel olarak aynı, ama daha zengin şekilde <i>meydana getirir.</i> Mitolojiyi bir bütün olarak yorumlamak için mitolojik malzemeye inen bir Kant biçimciliği. Bunun arkasında Vico var.</p>
<p class="ara05"></p>
<p class="tarih">2 Mart</p>
<p class="ara05"></p>
<p>L. Todesco, <i>Kilise Tarihi</i> (Marietti, 1925), Cilt III, s. 539:</p>
<p>” ...Başlıca işkence aletleri şunlardı: içinde kızgın kömürlerin bulunduğu mangal: Suçlu ayaklarını bu kömürlere yaklaştırıyordu; ip (suçlu havaya kaldırılıp yere bırakılıyordu); ve son</p>
<p>olarak sehpa, bir başka deyişle, hepsinden çok, jimnastik egzersizleri...”</p>
<p class="ara05"></p>
<p class="tarih">12 Mart</p>
<p class="ara05"></p>
<p>Sonunda, acı ona yol açan tedirginlikten, anılardan, kuşkudan kopar ve insan ruhunda tek başına yaşar. Bu akşam acı çekiyordun, sonra bir an geldi kendi içinde bu acıya yol açan unutulmuş ya da henüz hatırlanmamış nedeni aradın.</p>
<p class="ara05"></p>
<p class="tarih">15 Mart</p>
<p>Küçük yaprakların açmaya başlaması, küçük yeşil alevlerin birbirleriyle kucaklaşması, kendilerini yeşillerle donatan kurumuş dallarda parlak ve değerli taşların parlamasıdır.</p>
<p class="ara05"></p>
<p class="tarih">25 Mart</p>
<p class="ara05"></p>
<p>İnsan bir hayranlığını göstermek için bir şeyin başka bir şeye benzediğini söyler. Bu da bir şeyi hiçbir zaman ilk olarak değil, ancak ikinci kez -başka bir şeye dönüştüğü zaman- <i>gördüğümüz</i> gerçeğini doğrular. Bu hem bir doğrulama, hem de bir açıklamadır: hayran olduğumuz sürece, birinci şey, ikinci kez başka bir görünüm içinde gördüğümüz ikinci şeydir.</p>
<p class="ara05"></p>
<p class="tarih">5 Nisan</p>
<p class="ara05"></p>
<p>İnsanın aklı başka bir yerdeyken herhangi bir çevrede yaşamak güzel bir şeydir: aklımız kırlardayken şehirde, aklımız şehirdeyken köyde, aklımız denizdeyken başka bir yerde yaşamak.</p>
<p>Bu aşırı duygululuk gibi görünebilir, ama değildir. Tersine, hayal gücünün her şeyi kapsayan niteliğinin bir kanıtıdır. Bir gerçeği ancak <i>başka bir gerçeğin süzgecinden geçirdiğimiz</i> zaman değerlendirebiliriz. Çocuğun dünyayı edebiyattaki, efsanelerdeki, yani, <i>biçimsel</i> başkalaşımlar aracılığıyla tanıması bu yüzdendir. ‘Şiirin özünün imge olması’nın nedeni de budur.</p>
<p>Bundan, dünyanın, genel olarak hayatın ancak insanın aklını <i>bu dünya dışındaki</i> başka bir gerçekliğe çevirmesiyle değer kazanabildiği sonucunu çıkarabiliriz. Aklını Tanrı’ya yönelttiği zaman bile diyebiliriz. Böyle bir şey olabilir mi?</p>
<p class="ara05"></p>
<p class="tarih">6 Nisan</p>
<p class="ara05"></p>
<p>Dünyaya ve hayata bir <i>değer</i> vererek Tanrı’nın varlığını da böylece doğrulamış oluyorsun. Oysa şimdi ortaya çıkan her şeyden önce bu değerdir.</p>
<p>Bu değer vardır. Onun varlığını duyuyorsun ve <i>insanın duyduğunun</i> ötesinde bir değeri olduğunu görüyorsun. İnsanın duymadığı nesnel bir değerin ne anlamı olabilir?</p>
<p class="ara05"></p>
<p class="tarih">18 Nisan</p>
<p class="ara05"></p>
<p>Elma ve armut ağaçlarının taçyaprakları rüzgârda uçuşuyor. Her yeri onlar kaplamış. Kelebekler gibi.</p>
<p class="ara05"></p>
<p class="tarih">23 Nisan</p>
<p class="ara05"></p>
<p><i>Aeneis</i>’in Üçüncü Bölümünde mucizelerle karşılaşmak ve mitteki ünlü yerlerin adını anmak atbaşı gidiyor. Mucizeler mitsel, mitsel adlar ise mucize dolu. Dinsel şiir bu.</p>
<p>Herodotos’un dini. Birçok yurt, olmuş birçok mucize. Büyük yolculuğun kitabı bu, aynı zamanda yurda, ataların bıraktığı her ize ilişkin hummalı arayışın kitabı.</p>
<p>Antik dünyada <i>kutsal</i> budur. Antikçağ insanları bunu arıyorlardı yaşamda ve sanatta, güzeli değil.</p>

<p class="ara05"></p>
<p class="tarih">25 Nisan</p>
<p class="ara05"></p>
<p>Sokaklarda dolaşmak ve olağanüstü şeylerle karşılaşmak, işte en büyük dürtü, özellikle senin için.</p>
<p class="ara05"></p>
<p class="tarih">2 Temmuz</p>
<p class="ara05"></p>
<p>Cinsel tutku, kan ve alkol.</p>
<p>İnsan hayatının Dionysossu üç anı. Bunların birinden ya da öbüründen kurtulabilen hiç kimse yoktur.</p>
<p class="ara05"></p>
<p class="tarih">28 Ağustos</p>
<p class="sag"><i>(daha sonra Roma)</i></p>
<p class="ara05"></p>
<p>Bir kelime, bir davranış, bir kuşku bizde büyük bir heyecan yarattığı zaman, bir an gelir ki, bunu yeniden düşündüğümüzde heyecanımızın gitgide daha da yoğunlaşmasına rağmen, o kelimenin, o davranışın, o kuşkunun ne olduğunu artık hatırlayamayız.</p>
<p class="ara05"></p>
<p class="tarih">6 Eylül</p>
<p class="ara05"></p>
<p>Çocuk olmanın hiçbir güzel yanı yoktur: Yaşlandığımız zaman, çocuk olduğumuz günleri hatırlamaktır güzel olan.</p>
<p class="ara05"></p>
<p class="tarih">13 Ekim</p>
<p class="ara05"></p>
<p>İnsanlar hayvanları, hayvanlar <i>başka</i> oldukları, ‘insanlık dışı’ oldukları için tanrılaştırmışlardır; çünkü hayvanlarda bir kişilik bulamamışlar, onları belli bir hayvan olarak değil, <i>herhangi bir</i> hayvan olarak görmüşlerdir.</p>
<p class="tarih">14 Ekim</p>
<p class="ara05"></p>
<p>(ay titriyordu).<sup><a id="not75" href="../Text/Section0002.xhtml#n75">[75]</a></sup></p>
<p class="ara05"></p>
<p class="tarih">15 Ekim</p>
<p class="ara05"></p>
<p>Bir gün, bütün doğal şeyler -pınarlar, ormanlar, bağlar, kırlar- yeryüzünden kaybolsaydı, bunların yerini şehirler alsa ve bu doğal şeyler yalnız eskilerin söylemiş oldukları sözlerde hatırlansaydı, ne olurdu? Üzerimizde birtakım Yunan şiirlerinde rastladığımız tanrıların, perilerin, kutsal koruların yaptığı etkiyi yaparlardı: “Bir su kaynağı vardı,” gibi yalın bir söz, o zaman üzerimizde büyük bir etki yaratırdı.</p>
<p class="ara05"></p>
<p class="tarih">18 Kasım</p>
<p class="ara05"></p>
<p>Senin âşığınım, öyleyse<sup><a id="not76" href="../Text/Section0002.xhtml#n76">[76]</a></sup> senin düşmanınım.</p>
<p class="ara05"></p>
<p class="tarih">22 Kasım</p>
<p class="ara05"></p>
<p>Bir şeyden, onu görmezlikten gelerek değil, ancak onu yaşayarak kurtulabiliriz.</p>
<p class="ara05"></p>
<p class="tarih">23 Kasım</p>
<p class="ara05"></p>
<p>Bir dilenciyi şu sözlerle yanımızdan kovarız: İlerideki çiftlikte aradığını bulacaksın.</p>
<p class="ara05"></p>
<p>Kimin varsa, ona verilecektir. </p>
<p class="ara05"></p>
<p class="tarih">26 Kasım</p>
<p class="ara05"></p>
<p>Bir erkekle bir kadın arasında aşktan daha önemli ne olabilir? Bu, insanın bir başkasını kendisiyle bir tutabileceği anlamına gelir: onun her davranışını ve hareketini kendi davranışı ve hareketi gibi görmek, hayatın tadını çıkarmasından hayatın tadını kendimiz çıkarıyormuşuz gibi sevinmek, bizim başkalarıyla yaptığımız şeyleri o başkalarıyla yapıyor diye kendimizi bir şeyden yoksun kalmış hissetmemek, başka bir deyişle, öbür insanları da kendimizi sevdiğimiz kadar sevmek. Bu sevgiye iyilik deniyor. Ama ya o insan kaybolursa? Kendimizin kaybolan bir parçasını sevebilir miyiz? Bunun için kimsenin hiçbir zaman kaybolmadığına, ölüm diye bir şey olmadığına inanmamız gerekir.</p>
<p>O ölecek ve sen bir köpek gibi yalnız kalacaksın. Buna bir çare var mı?</p>
<p>Peki. Ama sen ölümü kendin için kabul ediyorsan, bir başkasının da kendisi için kabul etmesine nasıl karşı çıkabilirsin? Bu da iyiliktir. Hiçliğe varabilirsin, ama pişmanlığa ve nefrete değil. Şunu her zaman hatırla: Sana hiç kimse bir şey borçlu değil. Kendinde neye hak görüyorsun? Doğduğunda hayat üzerinde herhangi bir iddian var mıydı?</p>
<p class="ara05"></p>
<p class="tarih">27 Kasım</p>
<p class="ara05"></p>
<p>Bugün üçüncüdür oluyor. Şafak, parçalı bulutlu, erguvan renkli bir şafak. Tiber Nehri de aynı renkte. Hüzünlü, ama iç kapayıcı değil, güneşle birlikte bu hüzünden kurtulmaya hazır. Evler, ağaçlar hâlâ uykuda.</p>
<p>Yan pencerelerden günün ağarmasını seyrediyordum. Dışarıda sis, sessizlik ve insan sıcaklığı vardı.</p>
<p>Astarte-Aphrodite-Melite hâlâ uyuyor. Uyandığında keyfi yerinde olmayacak. Benim için vaktin geldiğini üçüncü keredir görüyorum. En korkunç acı, acının dineceğini bilmektir. Şimdi kendini aşağılanmış hissetmek kolay, ama sonra?</p>
<p class="ara05"></p>
<p>13 Ağustos ‘37 (ikindi) &nbsp; 25 Eylül (akşam) &nbsp;  ’40 26 Kasım ‘45 (gece)</p>
<p class="ara05"></p>

<p>Bize öğrettiklerinin tam tersi. Gençken <i>bir</i> kadının acısını duyarız, olgunlaşınca, <i>bütün</i> kadınların.</p>
<p class="ara05"></p>
<p><i>Bize kimsenin hiçbir</i> şey <i>borçlu olmaması</i> ne kadar büyük bir şey. Bize kimse bir şey vaat etti mi? Öyleyse neden bir şey bekleyelim.</p>
<p class="ara05"></p>
<p>Oysa çok basit bunun nedeni. Var olmadığımız an, ölürüz. Bu kadar.</p>
<p class="ara05"></p>
<p>Aphrodite ‘denizden gelmiş’tir.</p>
<p class="ara05"></p>
<p class="tarih">27 Kasım</p>
<p class="ara05"></p>
<p>Yaptığın, düşündüğün her şeyin ters olduğunu, kendinin ters bir insan olduğunu düşünmenin korkunçluğu. Seni hiçbir şey kurtaramaz; çünkü neye karar verirsen ver, kendinin de, dolayısıyla kararının da ters bir sonuçla karşılaşacağını biliyorsun.</p>
<p class="ara05"></p>
<p class="tarih">28 Kasım</p>
<p class="ara05"></p>
<p><i>Bütün</i> hayatını gece gündüz senin eline bırakmayı göze <i>alamayan</i> bir kadına nasıl güvenebilirsin?</p>
<p class="ara05"></p>
<p class="tarih">2 Aralık</p>
<p class="ara05"></p>
<p>Sana gelmek için bir başka adamı bırakıp kaçan kadın, bir başkası için de seni bırakıp kaçacaktır. Seni büyülemek için ne yapıyorsa, senin yerine bir başkasını büyülemek için de yapacaktır. Ama böyle şeylerin bir&nbsp;mit gibi olduğunu biliyorsun; ancak benzerleri olmadığı&nbsp;için değerlidirler. Öyleyse?</p>

<p class="ara05"></p>
<p class="tarih">7 Aralık</p>
<p class="ara05"></p>
<p>T. sana yalnız şiirlerinin yeteceğini söylemiş ve şiirlerini çok sevmişti.</p>
<p>F. şiirlerinin ne işe yarayacağını söz konusu etmeden, onları sabır ve merakla okumuştu.</p>
<p>B. sana, senin bunlardan başka bir şeyin olmayacağını söylüyor ve eleştirel bir gözle inceleyerek beğendiğini açıklıyor.</p>
<p class="ara05"></p>
<p>Son günlerde ikinci keredir T.’yi ve B.’yi yan yana getiriyorsun. Mitin kendini nasıl yinelediğini gösteriyor bu. Olmuş olan, olacaktır. Hoşgörü diye bir şey yok artık. Otuz yedi yaşındaydın ve her şey senden yanaydı. Sen başarısızlık <i>peşindesin!</i></p>
<p class="ara05"></p>
<p>[.......].<sup><a id="not77" href="../Text/Section0002.xhtml#n77">[77]</a></sup></p>
<p class="ara05"></p>
<p>Sana ***’nin indirdiği darbeyi hâlâ iliklerinde hissediyorsun. Bunu kabul etmek için elinden geleni yaptın, onu unuttun bile; ama bu, yediğin darbenin sonuçlarından kaçabileceğin anlamına gelmez. Yalnız olduğunu biliyor musun? Bir hiç olduğunu, seni bu yüzden terk ettiğini biliyor musun? Bunun hakkında konuşmak, bunu söylemek bir işe yarar mı? Bunun bir işe yaramadığını biliyorsun. [.......].<sup><a id="not78" href="../Text/Section0002.xhtml#n78">[78]</a></sup></p>
<p class="ara05"></p>
<p class="tarih">9 Aralık</p>
<p class="ara05"></p>
<p>Ama bütün deliler, bütün serseriler, bütün caniler bir zamanlar çocuktular, senin gibi oynamışlardı, gelecekte onları güzel bir şeyin beklediğine inanmışlardı. Daha hepimiz üç yaşındayken, yedi yaşındayken, başımıza daha <i>hiçbir</i> <i>şey</i> gelmemişken, her şey sinirlerimizde ve kalplerimizde uyurken.</p>
<p class="ara05"></p>
</body>
</html>