<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2 class="basliksol">1936</h2>
<p class="ara05"></p>
<p class="tarih">16 Şubat</p>
<p class="ara05"></p>
<p><i>Çalışmak Yorar</i>’ın Torino’yla, daha açıkçası, insanın bırakıp gittiği, sonra da yeniden döneceği bir yer olarak Torino’yla ilgili şiirlerle başlayıp bitmesi bir rastlantıdan başka bir şey değil. Bu kitabımın Santo Stefano Belbo’nun<sup><a id="not8" href="../Text/Section0002.xhtml#n8">[8]</a></sup> bir uzantısı, bir çeşit Torino’yu ele geçirişi olduğu da söylenebilir. ‘Şiir’in çeşitli açıklamalarından biri de budur. Köyün kente, doğanın insan hayatına, çocuğun adama dönüşmesi. Gördüğüm kadarıyla, ‘S. Stefano’dan Torino’ya’ bu kitap için düşünülebilecek bütün anlamların bir mitosudur.</p>
<p>Garip olan başka bir nokta da, kitaptaki son ‘Manzara’ şiirinden sonra yazılan şiirlerin Torino’yu değil, bir başka konuyu ele almaları. Sanki bu rastlantı kendi mutsuzluğumu şiirimde köklü bir değişmeye dönüştürmeyi öğretmek istiyor bana.</p>
<p>Torino ve onunla bağlantılı oyunlar yerine bir başka konu bulmak, her zaman olduğu gibi, belli bir acı çekme ve susma dönemi üstüne yeni bir dünya kurmak demek olacaktır. Çünkü bu bunalımlı aylaklık aylarında ne yazarsam yazayım, sonuç hiçbir zaman gelecek için bir ‘gariplik’, yani sessizlik olmaktan öteye geçemeyecek. Bu aylar içinde eski değerlerin çoğu geçerli olmaktan çıkıyor, yerleşmiş alışkanlıkların çoğu yok oluyor ve -kaderin garip bir cilvesi- bunların yerini de hiçbir şey almıyor. Bu anlamsız çöküntüyü, bu can sıkıcı aylaklığı -ancak şairlerin karşılayabileceği gibi- bir oyunun yeniden başlamasından önce indirilmiş bir perde gibi, bir Tanrı nimeti olarak kabul etmeyi öğrenmeliyim. Kendimle bir hesaplaşma dönemi bu. Bütün o hamlıkları ve umutsuzluk nöbetleriyle çocuksu bir toyluğa dönüyorum yeniden. Yeniden <i>Çalışmak Yorar’</i>ı henüz <i>yazmamış</i> o adam oluyorum. Yirmi-yirmi beş yaşlarında olduğu gibi, tırnaklarımı yiyerek, insanlardan ürkerek, ışıktan ve doğadan tiksinerek, çocukça ama kahredici korku nöbetleriyle sarsılarak saatler geçiriyorum. Bu fırtınalı denizin ötesinde nasıl bir dünya var bilmiyorum, ama her okyanusun, uzak da olsa, bir başka kıyısı vardır, ben de o kıyıya ulaşacağıma inanıyorum. Bütün bunlara ikinci bir kez daha katlanmak zorunda olmak hayattan bıktırıyor beni.</p>
<p>Şurası kesin: Şimdi yazdığın şiirler -‘Sözcükler’, ‘Başka Zamanlar’, ‘Poetika’, ‘Mit’, ‘Yalınlık’, ‘Bir An’, ‘Baba Olmak’, ‘İçgüdü’, ‘Hoşgörü’, ‘Sabah Yıldızı’- tinsel açıdan ‘Keçi-Tanrı’, ‘Dans’, ‘Dina’nın Düşünceleri’, ‘Kıskançlık’, ‘Yaratılış’, ‘Sonra’, ‘Acı’ ve unutulmuş şiirler ile uyum içinde; bir <i>Epaves</i> [Buluntular] kitapçığı olacak bu, geleceğin eseri değil.</p>
<p>Ancak uzun acılardan, uzun susuşlardan sonra ortaya çıkacak önümdeki günlerin nasıl olacağı. Yeni değerler, yeni bir dünya buluncaya kadar şaşkın, belirsiz ve karanlık bir dönemin geçmesi gerekiyor. Yirmi yaşlarıma tek üstünlüğüm edindiğim ustalık ve içgüdüsel sezgim olacak. Bu durumun elverişsiz yanı ise, aylarca sürecek acılar ve insanı tüketen yorgunluk.</p>
<p>Ne var ki -bunu bilmem gerek- yeni eser ancak acının sonunda başlayacak. Şu anda yapabileceğim tek şey, estetik üzerinde, birlik sorunu üzerinde durmak ve bu boğuntuya son verecek yanıtlar bulmaya çalışmak.</p>
<p class="ara05"></p>
<p class="tarih">17 Şubat</p>
<p class="ara05"></p>
<p>Homeros’a başvurmak iyi olur. Onun şiirlerinin birliği hangisi? Her bölümün kendine özgü duygusal, konumsal bir birliği var; bu yüzden ahenk açısından da, fiziksel olarak da, bir bütün olarak okunuyor. <i>Odysseia</i>’nın Sekizinci Bölümü: şiirin, dansın, yarışın rahatlığı; olağanüstü, esprili ezgi; bir zevk ve ülkü gözyaşları vahasında, soylu yaşamın öç alışı. <i>Odysseia’</i>nın Onuncu Bölümü: serüven, engellerin birbirini izlemesi, insanca gözyaşı ve katılaşma. <i>İlyada</i>’nın Üçüncü Bölümü: güzel kadın, kadın için savaş ve huzur bozucu aşk. Böyle sürüp gidiyor. Homeros ya da bu adla andığımız kişi, bu tanımlamaları düşünüyor muydu? Sanmam, ama bütün Yunanistan’ın soluk aldığı kitabın böyle kurgulanmış olması ya da böyle yorumlanabilmesi -ki aynı şey dernektir- aydınlatıcı.</p>
<p>Ama dikkatli olmalıyız. İki şiirin büyük çekiciliği, kişilerinin <i>somut</i> birliğinden kaynaklanıyor; yer yer şiir yangınlarıyla tutuşan bir birlik bu. Bir başka deyişle, büyük, amaçlı şiirin bu ilk örneğinden başlayarak, şu ikili oyunla karşı karşıyayız: durumların (bu durumlar rahatlıkla iki kat da olabilirdi, yarısı da) doğal gelişmesi ile birbirini izleyen, organik şiirsel aydınlanmalar. Bir başka deyişle <i>anlatı</i> ile <i>şiir</i>. İki öğenin birleşmesi <i>ustalık</i>’tan başka bir şey değil.</p>
<p>Şimdi, zihni her zaman her tezahürüyle <i>birliğe</i> yöneltmek dışında herhangi bir gerekçe olmaksızın, ayrı şiirlerde bu mucizeyi yinelemenin mümkün olup olmadığı sorunu çıkıyor karşımıza. Yeteneğe göre yazmak; buna karşılık, alttan alta ustalıkla çeşitli parçaları bir şiirde örtüştürmek.</p>
<p>En yalın tarz, aynı birincil öğeyi sonraki şiirlerde korumak olurdu gibi geliyor insana. Ama bu yol geçerli değildir, çünkü hiç kuşkusuz bu durumda anlatı şiir yazmak daha iyi olacaktır - oysa bunun saçma olduğunu gösterdik.</p>
<p>Geriye bir grup şiirde incelikli, hemen her zaman gizli <i>konu (somut</i> birlik) ve aydınlanma (tinsel birlik) denklikleri aramak kalıyor.</p>
<p>Denklikler aramak, şiirleri yazarken bunları oraya koymak demektir; bunu yapmanın çeşitli yolları vardır: doğayı (konular dünyası) kesin bir bütün olarak değerlendirmeye alışmak; daha önceki şiirlerin yankılarına ve çağrışımlarına sağduyulu şekilde kendini bırakmak; kısacası konuların yerlerini hesaplayarak onları akıl yoluyla aramak ve aklı devreye sokmaksızın, sezgisel yoldan geçmişin ritmik dalgasına kendini bırakmak. Bir şiiri yazarken kendi kendine ‘dünyanın zaten kısmen tanıdığım bir başka köşesini keşfediyorum’ demek, bilinenlere göndermelerle bu keşfin gerçekleşmesine katkıda bulunmak, kısacası kendi geçmişinde nelerin iyi ve haklı olduğunu görmek. Asla bilinmeze sıçradığını, bir sabah birden yeniden doğduğunu iddia etmemek. Önceki akşamın izmaritlerinden yararlanıp zamanın -önce ile sonranın- yalnızca bir saplantı olduğundan emin olmak. Ama hepsinden önemlisi yılanlaşmamak, asla üstündeki deriyi atmamak; çünkü önceden yaşanmış olanlar dışında insanın elinde kendine özgü, yaşanmış ne vardır ki? Öte yandan, dengeyi korumak, çünkü hâlâ yaşamakta olduğu dışında ne yaşayacaktır ki insan?</p>
<p>Homeros’ta bir başka ilginç nokta, sanlıklar ve yinelemeli dizelerdir; kısacası, her durumda tartışmasız değere sahip lirik damarı oluşturan ve her defasında ilk sezgiyi gözden geçirme zahmetine girmeden aynen ya da aşağı yukarı aynen aktarılan her şey. (Burada da, şiir dilinin, dine özgü dilin, kullanımda tek bir sözcüğe dönüşmüş cümleciklerin, bir duygunun sınıfsal biçim kazanmalarının söz konusu olduğu şeklindeki gerçeği dile getirmenin hiçbir yararı yoktur. Bu yön de var olabilir, hatta vardır; ama benim üzerimdeki etkileri farklı ve bunları Homeros’un bilinçli seçimiymiş gibi düşünmeye hakkım var. Önemli olan, onun niyeti değil; onda bir okur olarak benim gördüklerimdir.)</p>
<p>Bu yüzden, kanımca, tek tek bölümlerin kısmen birliğini sağlayacak çok önemli bir teknik yöntemdir bu. Bilmem, her okur, nasıl her bölümün belirli birtakım sanlıklar ve yinelemeli dizeler özelliği taşıdığını fark etmiş midir? Öyle görünüyor ki, belirli hareketlerin, belirli betilerin, belirli yinelemelerin somutluğu, kaçınılmaz biçimde yoksul yaratıcılığı gizlemek için bu yolla şiirselleşiyor - belleğe dayalı, değişmez bir nitelik edinmiş bir şiir söz konusu olsa da. Kısacası, ilk Yunanlı hiç kuşkusuz anlatı ile şiir arasındaki karşıtlığı duymuş ve bu karşıtlığı gidermeye çalışmış - bize göre, büyük bir ustalıkla. Şurası bir gerçek: Bölüm değiştiğinde yinelemelerin tonu da değişiyor -her zaman değil, elbette-; her bölümün benzersiz rengi ya da deyim yerindeyse ana çatısı yüzünden.</p>
<p>Son olarak: Birliğe ulaşmanın bir yöntemi de, bir sanlık ya da cümleciği yalın bir söze dönüştürerek sözcük dağarcığını yaratacak belirli lirik kalıpların yinelenmesidir. Dili yaratmanın (şairin eseri) bütün yöntemleri arasında en inandırıcı ve iyi düşünüldüğünde tek gerçek olanı budur. Ve eserde nasıl aynı kalıpların yinelendiği her kısımda bir birlik havasının estiği de açıklanmış oluyor: Aynı kişidir -yaratıcıdır- konuşan.</p>
<p class="ara05"></p>
<p class="tarih">23 Şubat</p>
<p class="ara05"></p>
<p>Üzerinde ne kadar çok düşünürsem, Homeros’a özgü bölüm-birlik edimini o kadar kayda değer buluyorum. Her şeyin insanda tekbiçimliliğe eğilim kanısını uyandıracağı bir dönemde, tam tersine sınırları belirli ama çeşitlilik içeren bir beğeniyle, ayrımlaşmış birlik arayışıyla karşılaşıyoruz. Aslında Homeros, çeşitli itkilerle yazılmış (aşk, kahramanlık tutkusu, serüven, savaş, sakin ve ülküsel yaşam, geri dönüş, zevk düşkünü dünya, toplumsal beğeni, intikam, öfke, vb.) öykülerin yazarı. Bu açıdan, dengi Dante ve Shakespeare gibi. Bu yazarlar, en ince ayrımına kadar düşünülmüş ayrıntılardan zevk duyan, bütün yaşamı düzenli ve kusursuz günlük soluklarıyla soluyan efsanevi kurguculardır. Hepsinden önemlisi onlar, deneyimden yükselen, onu ima eden ve ona bir duyum içinde bütünlük kazandıran ani ve tekdüze haykırışın insanları değiller; doğru sözlü birer kâhinler, bütünüyle nesneler dünyasına dönükler, çeşitliliğin sakin ve telaşsız kurucusu her biri, yaşantıyı inceden inceye gözden geçiriyorlar, onu bir oyun gibi betilerle çeşitlendiriyor, ikame ettikleri izlenimini veriyorlar, son derece kurnazca. Onlarda olmayan bir şey varsa, o da saflık.</p>
<p>Böyle anlaşıldığında, yaratıcılar, anlatı ile şiir arasındaki köprü oyununu yerine getirmek için gerekli olan o son derece büyük ve incelikli ustalık, kurnazlık çalışmasına son derece uygun görünüyorlar. Bütünüyle toplumsal sanat ile deneyimin ayrıntılarını gözeten sanat arasında kurdukları dengeyle hayranlık uyandırıyorlar. Hissin şiddetinden bir büyüklük çıkarmak yerine, bunu yaşam bilgisi sanatından çıkarıyorlar. Bu yaşamöyküsel temel, lirik şairler ile yaratıcıların paylaştıkları tek şeydir. Ama lirik şairlerde her şey bu şiddetin içinde sönüp giderken, yaratıcılarda, <i>ustalarda,</i> yaşam bilgisi insan malzemesini büyük bir ustalıkla sonuçlandırmaya, onu özgürleştirmeye, katışıksızlaştırmaya, ona <i>nihai biçimi vermeye</i> -onu herkesin yararına sunmaya- yarayan bir sanattır yalnızca. Onlar <i>bu yolla</i> eserde yok olurlar; buna karşılık lirik şairler eserde aykırı bir görünümle karşımıza çıkarlar.</p>
<p class="ara05"></p>
<p class="tarih">28 Şubat</p>
<p class="ara05"></p>
<p>Hayatımın şu geçen yılı ile şiir anlayışım arasında bir koşutluk var. Duyduğum en yoğun acılar en büyük heyecanları yaşadığım anlar (15 Mayıs, 15 Temmuz, 4 Ağustos, 3 Şubat) değil, bunların arasındaki olaysız anlara rastlıyor. Tıpkı bir şiirin bütünlüğünün, tutarlılığının şiirin ana çizgilerine ve kalıbına değil de, bütün yaratıcı öğeler arasındaki ilişkilere bağlı olduğu gibi. Bu da gösteriyor ki, bütünlük olaylar dizisinin yapısından çok, zaman zaman değişik görünümler içinde karşımıza çıkan önemsiz, neredeyse aldatıcı belirtilerin ustaca kullanılmasına bağlıdır.</p>
<p>Beni nasıl incitmişti? Asfaltlı yolda kolunu kaldırdığı gün mü olmuştu bu? Kapıyı açmaya kimsenin gelmeyip sonra onun darmadağınık saçlarıyla belirdiği gün mü? Rıhtımda başka bir adamla fısıldaştığı gün mü? Yoksa beni oradan oraya koşturduğu zamanlar mı? Ama estetikle ilgisi yok artık bunun, yakınmalar bunlar. Güzel, küçücük anıları sıralamak istiyordum, oysa kıvranmalardan başka bir şey anımsamıyorum.</p>
<p>Aldırma, hepsi aynı kapıya çıkar. Aramızdaki aşk hikayesi çarpıcı olaylardan değil, en ince sezgilerle dolu iç yaşantılardan oluşuyor. Şiir de öyle olmalı. Ama dayanılmaz bir acı bu.</p>
<p class="ara05"></p>
<p class="tarih">15 Mart</p>
<p class="ara05"></p>
<p>Bugün sürgündeki sürem doluyor.</p>
</body>
</html>