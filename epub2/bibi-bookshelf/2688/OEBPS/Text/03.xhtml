<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p class="p0"><i><b>Cesare Pavese</b></i> 9 Eylül 1908’de Torino yakınlarında, Santo Stefano Belbo Köyünde doğdu. Pavese, ailesiyle birlikte yaz aylarını bu köydeki çiftliklerinde geçirdiği için bu köy ve çevresindeki kırlar, tepeler <i>Cesare Pavese</i>’nin ilk şiirlerine ve olgunluk döneminin en başarılı romanı olan <i>La luna e il falo</i> (Ay ve Şenlik Ateşleri)‘ya esin kaynağı oldu. Babasını küçük yaşta kaybeden <i>Pavese,</i> geçim sıkıntısı nedeniyle Santo Stefano Belbo’daki çiftlik de satılınca çok sevdiği kırlardan ve tepelerden uzaklaşmış oldu. <i>Cesare Pavese,</i> gençlik yıllarından başlayarak yalnızlıktan hoşlanan, içe dönük biri oldu. <i>Pavese</i>, Torino Üniversitesinde edebiyat okudu. İngiliz ve Amerikan edebiyatıyla yakından ilgilendi. 1933 yılında kurulan Einaudi Yayınevinde görev aldı, anti-faşist çalışmaları yüzünden 1935’te tutuklandı, 1 yıl hapis yattı. 1950 yılında yazarlık hayatının doruğuna ulaştı, ama özel hayatında yalnız ve bunalımlıydı. Sonu gelmeyen aşk ilişkileri onun hayata olan bağını kopardı, sık sık intiharı düşünmeye başladı. 1950 Nisanında, <i>Tra donne Sole</i> (Yalnız Kadınlar Arasında) adli kitabına verilen Strega Ödülünü aldıktan sonra Torino’da bütün özel kağıtlarını yok etti ve bir otel odasında, 26 Ağustos 1950 günü uyku hapı alarak yaşamına son verdi.</p>
<p><i>Cesare Pavese</i>’nin <i>Yaşama Uğraşı</i> adlı günlüğünü 70’li yılların başında A.E. Murch’ün <i>Business of Living</i> adlı İngilizce çevirisinden Türkçe’ye aktarmıştım. İngiliz baskısını İtalyanca aslıyla karşılaştırdığımda, bazı bölümlerin eksik olduğunu gördüm. <i>Pavese</i>’nin bütün yapıtlarını yayımlamaya başlayan Can Yayınları daha önce dört baskı yapan bu kitabı yeniden basmayı kararlaştırınca, eksik bölümleri değerli çevirmen Kemal Atakay İtalyanca’dan çevirerek <i>Pavese</i>’nin bu önemli yapıtının eksiksiz çıkmasını sağladı. Bu çabası için kendisine teşekkür ederim.</p>
<p class="sag">Cevat Çapan</p>
</body>
</html>