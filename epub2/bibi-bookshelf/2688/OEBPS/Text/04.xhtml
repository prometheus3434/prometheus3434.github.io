<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h3 class="p0 sigil_not_in_toc"><b>İtalyan Yayımcının Notu</b></h3>
<p>Pavese’nin günlüğü, yazarın ölümünden sonra, üzerinde kırmızı ve mavi kurşunkalemle ‘Cesare Pavese’nin Yaşama Uğraşı’ yazılı, rengi solmuş yeşil bir dosyanın içindeki kâğıtları arasında bulundu.</p>
<p>20 Mayis-30 Eylül 1940 tarihlerini kapsayan, daktiloya çekilmiş on dört sayfa dışında sayfa sayıları belirlenmiş olan dosya el yazısıyla, tükenmezkalem ve yer yer kuşunkalemle yazılmış yapraklardan oluşuyor. Metnin neredeyse tamamında, ilk yazılışta genellikle olduğu gibi, silinmiş bölümler ve düzeltmeler var; yer yer de, belli ki ilk yazılıştan sonra kuşunkalem veya değişik renkte mürekkeple yapılmış düzeltmelere rastlanıyor.</p>
<p>Pavese’nin, kuşkusuz yaşamının son günlerinde, kitabın baş sayfası olarak koyduğu beyaz bir sayfa üzerinde ‘1935-1950, Ce. Pavese’nin <i>Yaşama Uğraşı’</i> sözleri yazılı.</p>
<p>Bir sayfada, 1949 yılına kadar yılları, şehirleri ve sayfa numaralarını gösteren bir dizin var.</p>
<p>Bu basımda, 1952 tarihli ilk basımın metni temel alındı. İlk basım, içeriğin çok özel ya da çok hassas olduğu ya da yaşayan kişilerin özel sorunlarından söz edildiği için yayımcının uygulamak zorunda olduğunu düşündüğü az sayıdaki kısa çıkarma dışında özgün elyazmasının tamamını içeriyordu. Daha önceki basımlarda olduğu gibi, bu basımda da, çıkarılan yerler köşeli parantez içinde noktalarla gösterildi:</p>
<p>[.......]. Bu basımda, her çıkarmada elyazmasından kaç satırın çıkarıldığı dipnotta verildi; ilk basımda olduğu gibi, bu basımda da, bazı kişi adlarının yerine yıldız işareti (*) ya da adın baş harfleri konuldu.</p>
</body>
</html>