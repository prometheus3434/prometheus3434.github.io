<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2>1949</h2>
<p class="ara05"></p>
<p class="tarih">3 Ocak</p>
<p class="ara05"></p>
<p>Umulmadık bir mutluluk. ‘Şiir Özgürlüktür’ okundu ve çok beğenildi.</p>
<p class="ara05"></p>
<p class="tarih">8 Ocak</p>
<p class="ara05"></p>
<p class="p4">ısrarla kitabının (*** ***) önemli olduğu kanısını taşıdığını söylüyor. O ve karısı kitaptan <i>bizim</i> kitap diye söz ediyorlar... Göründüğü kadarıyla A.’nın hoşuna gitmiş.       benim anlaşılmaz, zor bir yazar olduğumu söylüyor... O halk için, herkes için yazarmış. Onun poetikasıyla sosyalist poetika arasında bir uyum var. (R.’nin -18 Aralık ‘48- <i>Tepelerdeki Şeytan</i> hakkında söylediklerini söyleyesin geliyor: ne proleterlerin hoşuna gidecek, ne de burjuvaların.)</p>
<p class="ara05"></p>
<p>1938’de, Amerikalı yazarların bildirisinin kelimeler altında yatan gizli gerçeklik duygusu olduğu yolundaki gözlemin (<i>Alice Toklas’</i>ın önsözü) doğru, yalnız bu özelliğin Emerson, Hawthorne, Melville ve Whitman dönemlerini de kapsadığını unutmamalı. O zaman sen bunu Anderson, Stein ve bazı başka yazarlarda görmüştün. Bu da büyük ulusal konuları <i>yeniden canlandıran</i> 1916 akımının ne kadar tutarlı olduğunu gösteriyor. Amerikan demokrasisinin bir aydınlanma yöntemi olarak yeniden ele alınması. Özgür olan insan evrensel gerçekliğin farkına varıyor: Bunun eşya ile ruh arasında bir bağlantı olduğunu görüyor, günlük yaşantılara bir değer ve anlam kazandıran bir simge düzeni olduğunu, bu değer ve anlamdan yoksun olan bir dünyanın bir iskelet durumuna düşeceğini anlıyor.</p>
<p class="ara05"></p>
<p class="tarih">11 Ocak</p>
<p class="ara05"></p>
<p>Bu akşam dinlediğin o kalın kafalı herif (“Hepimiz kendi çıkarımızı düşünürüz, partizanlar da böyledir, ülkücüler budaladır, ölüm beni ilgilendirmez, insan geleceğe güvenle bakabilmeli.”) senin ölçülü davrandığın zamanlardaki haline benziyor. Bunun böyle olmadığın daha önce ortaya koymuş olsaydın (yani eyleme katılsaydın), belki bugün burada olmayacaktın (Leone). Trajedi. Ama yüz yıl sonra sana inanan kimse olacak mı? Hayır. Herkes kurulu düzenin törelerine uymanın gerekliliğine inanacak o zaman.</p>
<p class="ara05"></p>
<p class="tarih">13 Ocak</p>
<p class="ara05"></p>
<p>İnsanlar arasında yaşamak, kendini rüzgârda uçan bir yaprak gibi hissetmek demektir. Bir an gelir, insan kendisini her şeyden uzaklaştırmak, bütün o bilardo toplarının belirliliğinden kurtarmak ister.</p>
<p class="ara05"></p>
<p class="tarih">19 Ocak</p>
<p class="ara05"></p>
<p>Cecchi’nin yazısı... De Robertis’in yazısı, Cajumi’nin yazısı. En büyük ‘üstatlar’ca övülüyorsun. Sana, “Kırk yaşındasın ve ününü yapmış durumdasın; kendi kuşağının en iyisisin ve tarihe geçeceksin; başkalarına benzemeyen, sahici bir yazarsın...” diyorlar. Yirmi yaşındayken bundan başka bir şeyi düşlemiş miydin?</p>
<p>Peki? “Hepsi bu kadar, şimdi ne olacak?” demeyeceğim. Ne istediğimi bildiğim gibi, elde ettiğim şeyin değerinin ne olduğunu da biliyorum. Bundan başka bir şey istemiyordum. Bunu sürdürmek, daha ileri gitmek, başka bir kuşağı da kapsamak, bir tepe gibi sonsuzlaşmak istiyordum. Onun için kendimi aldatmış olmuyorum, sadece doğrulamış oluyorum. Yarından başlayarak (sağlığım elverdiği sürece) yılmadan aynı yolda yürüyeceğim. “Yeniden başlayacağım,” demiyorum, çünkü kimse yeniden başlamaz. Bunda bile, her zaman bir geçmiş, bir önceki zaman vardır. Yarın da, dün olduğu gibi işime gömüleceğim yeniden.</p>
<p>Ama nasıl yanılmaz bir gözle görmüşüm geleceği, isteklerimle yazgım arasında bu ne güzel rastlaşma! Ya bu sonucun değeri eserlerde değil de, bu rastlaşmadaysa?</p>
<p class="ara05"></p>
<p class="tarih">28 Ocak</p>
<p class="ara05"></p>
<p>Belirsiz, kararsız arayış devam ediyor. Önceden de sık sık değindiğim sorun yeniden ortaya çıkıyor: yeni bir konu aradığın için yaşadığının farkında değilsin; günlerin ve çevrendeki şeylerin içinden bir düşteymişsin gibi geçiyorsun. Yeniden yazmaya başladığın zaman, yalnız yazmayı düşüneceksin. Kısacası, ne zaman yaşıyorsun? Ne zaman derinliklere iniyorsun? Hep işine dalmış durumdasın. Farkına varmadan ölümün kıyısına bile gelmiş olabilirsin.</p>
<p>İşte bu yüzden çocukluk ve gençlik dönemleri tükenmez bir esin kaynağıdır: O yıllarda çalışmıyor, hayata duygularına kapılmadan bakabiliyordun.</p>
<p>Aşkın, acının, uzun yürüyüşlerin diriltici gücü de, çalışmaya ara vermeden, yeniden çocukluğa dönüp hayatı yeni baştan tanımandan ileri geliyor.</p>
<p class="ara05"></p>
<p>Bir yazar hiçbir zaman geçimini yazılarıyla sağlamak zorunda kalmamalı; çünkü o zaman ısmarlanan şeyleri yazmak zorunda kalır. Onun için seçme özgürlüğü diye bir şey kalmaz artık. Bir yazar her an, “Hayır, bunu yazmayacağım,” diyebilmelidir. Yani, başka bir geçim kaynağı olmalıdır.</p>
<p>Bir aileyi insanın romanlarıyla ya da genel olarak kalemiyle geçindirmesinden daha tehlikeli bir şey olabilir mi?</p>
<p class="ara05"></p>
<p class="tarih">8 Şubat </p>
<p class="sag">(S. <i>Stefano Belbo)</i></p>
<p class="ara05"></p>

<p>Zaferin tadını çıkarabilmemiz için ölülerin dirilmesi, yaşlıların gençleşmesi, uzaktaki dostlarımızın dönmesi gerekir. Biz bunun düşünü dar bir çevrede, bizim için bütün <i>dünya</i> sayılan bildik yüzler arasında kurmuştuk; şimdi büyüdüğümüze göre, yaptıklarımızın ve söylediklerimizin gene bu yüzlerde yansımasını isteriz. Oysa onlar yaşlanmış, ölmüş, kayıplara karışmışlardır. Bir daha dönmemecesine. Bu durumda umutsuzca çevremize bakar, bizi yalnız bırakan, ama bizi seven, yaptıklarımıza hayranlık duyacak olan bu küçük dünyayı yeniden yaratmaya çalışırız. Ama böyle bir dünya yoktur artık.</p>
<p class="ara05"></p>
<p class="tarih">13 Şubat</p>
<p class="ara05"></p>
<p>On üç ya da on iki yaşında köydeki evinden ayrıldığın, dünyayı ilk gördüğün, kafanda kurduğun hayallerle (serüvenler, kentler, adlar, insanı etkileyen gürültüler, bilinmeyen şeyler) içinin içine sığmadığı o garip an. O kentlerin, serüvenlerin, hazların ve bilinmeyen dünyaların arasından geçerek o ayrılış ânının <i>senin için gelecekte ne kadar zengin</i> olduğunu anlamanı sağlayacak uzun bir yolculuğun başladığını ve ayrılırken geriye baktığında dünyadan çok köyünle dolu olduğunu bilmiyordun. Şimdi dünya da, gelecek günler de yaşantı olarak, ustalık olarak senin içinde; o zengin ve tükenmez giz ise, o zaman sahip olma çabası göstermediğin çocukluğundadır.</p>
<p>Her şey insanın çocukluğundadır, o anda şaşırtıcı bir irkilti gibi duyulan geleceğin büyüleyici niteliği bile (Bk. 26 Haziran ’48, II. paragraf).</p>
<p class="ara05"></p>
<p class="tarih">27 Şubat</p>
<p class="ara05"></p>
<p>Berrak bir gece, serin ve temiz. Bir zamanlar heyecan verirdi bana böyle geceler. Artık vermiyor. Bunu hissetmek için hatırlamam, ‘gene eskisi gibi’ demem gerekiyor. Ne de o konuşma, kendimi zorla kabul ettirme isteğini duyuyorum artık. Bunun nedeni sonu gelmeyen tedirginliğim, olanlara sinirlenişim mi, yoksa yaklaşmakta olan bir felaket mi? Yaşın, az çok kazanmış olduğum başarının ve güvenliğin verdiği bir duygu mu?</p>
<p>Gerçekte, beni ilgilendiren, duygulandıran, bana esin veren tek şey doğanın büyüsü, gözümün tepeye takılıp kalmasıdır. Aklımda bu yoksa, bunun yerine insanlarla, kent hayatı ve töreleriyle ilgili bir konuyu düşünüyorsam, hayal gücüm tembelleşti demektir.</p>
<p class="ara05"></p>
<p class="tarih">1 Mart</p>
<p class="ara05"></p>
<p>Davranışlarına karşı kuşku duyan, belli etmeden her şeyi belirli bir amacı gerçekleştirmek (kitabını bastırmak) için ustaca düzenlediğin kuşkusunu belirten bir gülüş. Bu gülüşte, senin sözü edilen bir insan olmana karşı duyulan bir kıskançlık, seni (yalan yanlış) bir küçük düşürme niyeti, senin kurnaz bir düzenci olduğunu kapalı bir dille ileri sürme isteği gizli olamaz mı? Yani o gülen adam bu gülüşüyle kendi davranışlarına yön veren nitelikleri sana yakıştırmaya kalkışmıyor mudur böylece?</p>
<p class="ara05"></p>
<p class="tarih">7 Mart</p>
<p class="ara05"></p>
<p>“Bir erkeğin bir kadınla ya da bütün kadınlarla nasıl ilgilendiği ya da ilgilenmediği onun bütün yaşam düzenini gösterir,” diyor. Sen de “Kadınsız da yaşayabilirim,” diyorsun ve çalışmana engel olabilecek her türlü ilişkiden kaçmıyorsun. Başka bir adam, “Tanrı’nın yolu bana kapanmasın diye kendimi günaha girmekten sakınmalıyım,” der ve bu kuşku içinde bu konuyu kendisi için yok sayar. Başka birisi ise işi oluruna bırakır, hayatın tadını çıkarır, böylece günlük hayatla daha sıkı bağlar kurar Cinsel hayatla ilgili her şeyi çözümleyip bayağılaştırmak isteyen bir insan, hayatın kendisine ve kendi yaşayışındaki her şeye de aynı şeyi yapar; her şeyi bayağılaştırır; çünkü bunları somut varlıklar olarak görür. Kabalık, budalalık.</p>

<p class="ara05"></p>
<p class="tarih">11 Mart</p>
<p class="ara05"></p>
<p>Yapılması gereken şey çözümleme değil <i>göstermedir;</i> temelde bir çözümleme olduğunu da belirterek canlı bir şekilde temsil etme, yeni çözümlemelere, yeni ölçülere, yeni ideolojilere temel olabilecek bir <i>başka</i> gerçekliği ortaya koyma.</p>
<p>Yeni çözümlemelerden <i>söz etmek</i> kolaydır; zor olan bu çözümlemeleri bir ritim, tutarlı ve karmaşık bir gerçeklik anlayışı olarak <i>yaratmaktır.</i></p>
<p class="ara05"></p>
<p>Lehçe kullanma isteği her dönemde aynıdır. Lehçe hikâyenin temelindedir. Oysa riski göze alıp edebi dilde yazmak; bir başka deyişle tarihe girmek, bir başka deyişle bir anlatım biçimini, bir üslubu, bir retoriği, bir tehlikeyi seçmek ve geliştirmek gerekir. Lehçede bir ayıklama yoktur; içten geldiği gibi, önceden tasarlanmadan konuşulur. Edebi dil kullanan yazar ise yaratır.</p>
<p>Elbette, anlatı dilinde lehçe kullanmak da, hikâyeyi anlatmanın bir yoludur; bu durumda bir seçim yapılmış, bir üslup bulunmuş demektir.</p>
<p class="ara05"></p>
<p>27 Mart ’48 önemli. <i>Bizim</i> ne olduğumuz ile <i>gerçeklik</i> hep birbirine karıştırılıyor. Tarihselciliğin, idealist göreciliğin hatası (?) burada. Bu hatayı haklı çıkarmaya çalışabiliriz: mutlak tarihsel gerekliliğe göre <i>olmamız gereken</i> şeye önem vererek. Diyalektik maddecilik bu. Burada en azından sonuçta içinde bulunduğumuz gerekliliği tanıma zorunluluğu kabul ediliyor. Ama bütün gerçeklik bu yolla tüketiliyor mu? Kaldı ki, bu yolla gelecek, devrim mutlaklaştırılmış olmuyor mu? Peki ama şimdiki ânın verdiği derin bir haz yok mu - <i>şimdinin ve buradanın? Çalışmak Yorar’</i>ın?</p>
<p class="ara05"></p>
<p class="tarih">13 Mart</p>
<p class="ara05"></p>
<p>Yeniyetme: Şu anda elde edemediğim bir şeyi, istemekten vazgeçerim.</p>
<p>16. yüzyıl yazarları ‘16. yüzyıl yazarlığı yapıyorlardı’. Bilinçli ve eleştirel olarak kökünü bir başkasından alan ilk kültür örneği: bir kendini uyarlama, dolayısıyla tutum kültürü. Helenleşen Romalılar bile bu kadar ‘inceden inceye düşünmemişlerdi’, çünkü aslına bakılırsa öykündükleri yeni kültürle çatışabilecek düzeyde bir eski kültürleri yoktu.</p>
<p class="ara05"></p>
<p class="tarih">23 Mart</p>
<p class="ara05"></p>
<p>Yeni bir romana başlıyormuş havasına girmeden, yeni romanıma başladım: <i>Yalnız Kadınlar Arasında.</i> Sağlam bir yapıya ve bende bir alışkanlık haline gelen bir esinlenmeye dayanan yalın, ne söylemek istediğini bilen bir eser. <i>(Kumsal, Çadır</i> ve kadınlarla ilgili bazı şiirlerimdeki konuları yeniden ele alıyor.) Bazı yenilikler getireceğini sanıyorum.</p>
<p class="ara05"></p>
<p class="tarih">3 Nisan</p>
<p class="ara05"></p>
<p>İsa’dan ve Yunanların ‘Logos’undan önce, hayat insanlarla doğa arasında kopmayan bir ilişki, sürekli bir büyü alışverişiydi; insanın gücü, kararları, yazgısı bu ilişkiden ve bu alışverişten doğuyordu. İnsan doğaya dönerek yeniden canlanıyordu.</p>
<p>İsa’dan sonra ve ‘Logos’tan sonra doğa gizli, anlaşılmaz bir güç ve hayat kaynağı olmaktan çıktı (şimdi bunu Ruh sağlıyor). Böylece doğanın maddeselliğini, <i>kayıtsızlığını</i> tanımlayan ve sınıflandıran modern bilimin yolu açılmış oldu.</p>
<p class="ara05"></p>
<p class="tarih">5 Nisan</p>
<p class="ara05"></p>
<p>En eski tutkuların, çocukluk dönemindeki tutkuların dışında bütün tutkular silinip gider. Çocukluğun hırslı ve şehvetli düşleri bir türlü yatıştırılamaz, çünkü onları tatmin edebilecek olgunluk çağı fırsatı kaçırmış, o taze duyarlıktan ve o duyguların ilk olarak ortaya çıktıkları çevreden uzaklaşmıştır.</p>
<p class="ara05"></p>
<p class="tarih">10 Nisan</p>
<p class="ara05"></p>
<p>Bugünkü sağlam durumun, sana verilen değer, tam çocukken gerçekleşeceğini beklediğin bir zamanda gerçekleşti. Bu da -yani olgunluğun senin toy bir çocukken düşündüğün şey olması- seni şaşırtıyor. O günlerin çılgın düşlerini unutmayıp yavaş yavaş kendini o zaman olmayı özlediğin insana dönüştürmediysen tabii! Her durumda, bir konuda, yola çıktığın zamanki durumunla beslediğin umutlar konusunda, hayal kırıklığına uğramadın.</p>
<p>Birçok insan -belki de herkes- yapılarında birtakım eksikler, çatlaklar olduğunu gizleyemiyorlar. Natalia, Balbo, hatta yeniler bile (D’Amico) - kimse sevimli gelmiyor sana artık. Yaptığın şeye, işine, yarattığın malzemeye, yazdığın sayfalara inanmasaydın, hayat nasıl korkunç bir boşluk, ne büyük bir çöl olurdu senin için! Ölüler kurtuluyor bu yazgıdan. Bir dokunulmazlıkları var onların. Leone, Pintor, hatta Berto. Aslında, sen de onlar kadar ölü olmak, zamanın dışında konuşmak, herkesçe hatırlanmak için yazıyorsun. Başkaları için bunu yapıyorsun, peki ya kendin için? Kendinle ilgili bir an, birçok anlar yetecek mi sana? Kendinin <i>Senin Köylerin, Çalışmak Yorar, Yoldaş, Söyleşiler, Horoz</i> olduğunu hatırlamak yetecek mi?</p>
<p class="ara05"></p>
<p class="tarih">12 Nisan</p>
<p class="ara05"></p>
<p>Fırtına gibi başlıklarıyla kapkara bir gazete.</p>
<p class="ara05"></p>
<p class="tarih">14 Nisan</p>
<p class="ara05"></p>
<p>” E prosegue e ritorna. Non ha posa </p>
<p>poiché l’opera sua è sempiterna, </p>
<p>poiché il suo soffio gelido lucerna </p>
<p>spegne che si riaccende gloriosa...”</p>
<p class="ara05"></p>
<p>[Bir ilerleyip bir geri dönüyor. </p>
<p>Durmuyor, çünkü işi hep sonsuz, </p>
<p>çünkü dondurucu soluğu yanıp</p>
<p>sönüyor, yeniden yanıyor utkuyla...]</p>
<p class="ara05"></p>
<p>St.’nin tepeye çıkan Ölüm’ü betimlediği bir sonesine yanıt olarak on beş yaşımda yazdığım dizeler.</p>
<p class="ara05"></p>
<p class="tarih">17 Nisan </p>
<p class="sag"><i>(Paskalya)</i></p>
<p class="ara05"></p>
<p>Bugün <i>Yalnız Kadınlar Arasında</i>’nın büyük bir roman olduğunun, ‘yüksek sosyetenin düzmece ve acıklı dünyasına karışmanın geniş ve tutarlı bir yaşantı olduğunun’ ve Clelia’nın çocukluk anılarıyla iyi bir karışım meydana getirdiğinin farkına vardım. Clelia artık var olmayan bozulmamış, çocuksu bir dünyayı aramaya başlayarak Torinolu o zengin kadınların olduğu kadar kendi gerçekleşmiş düşlerinin de çarpık ve sıkıntılı trajedisinin bilincine varıyor. Kendi durumunun ve içinde yaşadığı dünyanın boşluğunu anlaması onu kurtarıyor. (“Neyi istediysem, elde ettim.”)</p>
<p class="ara05"></p>
<p class="tarih">20 Nisan</p>
<p class="ara05"></p>
<p>Herkes kendince bir terbiye alır. Sanırım yanılıyorsun, yanıl öyleyse (sen ve M.).</p>
<p class="ara05"></p>
<p class="tarih">26 Nisan</p>
<p class="ara05"></p>
<p>Onların amacı eser yaratmak değil. Şimdiki ânın eksiksiz. bir yansıması olmasını istedikleri bir şiirin kuramsal tartışmalarını sürdürüyorlar (atom bombası, dünya düzeyinde bildirişme, nükleer fizik, vb.), bundan sonra bir şey yazmanın ne gereği var? Bu durumda yazılan bir şey, yazılmış olduğu anda eskimiş, gerçeklikle, geleneklerle uzlaşmış olacaktır; böyle bir şey nesnel tarih olacağı için de, rahatsız oluyorlar, tarihin ne olduğunu (<i>yapılan</i> şeyler, üsluplar) hatırlıyorlar, daha sabırsız bir davranışla eser değil, <i>yaşanan dönemin üslubunu</i> istiyorlar; gerçeklikle bağlarını koparıyorlar ve yalnız yaşanan ânı eksiksiz olarak yaşama konusunda aşırı bir titizlik gösteriyorlar. Hiçbirinden şöyle bir söz duyulmuyor: “Ne olursa olsun, benim bir üslubum var, bu üslup da hoşuma gidiyor. Herhalde birinin işine yarar bu...”</p>
<p class="ara05"></p>
<p class="tarih">28 Nisan</p>
<p class="ara05"></p>
<p>Amerikalılar gerçekçi değiller. Eski bir Fransız filminin Amerikalılarca çevrilmiş yeni bir uyarlamasını seyrederken anladım bunu. Birincisindeki inandırıcı hava, <i>sahici çevre</i>, Amerikan filminde uydurma bir dekora dönmüş. Amerikalıların o kadar övülen 1920-1940 dönemi gerçekçilikleri, kendine özgü bir ‘gerçekliği yaşama’ romantizmiydi. Her şeyin gerçekçilik olduğu düşüncesi (Dos Passos). Bakış açısı trajik değil, ‘güdümlü’. Trajedi gerçeklikle bir çatışmadır; ‘güdümlülük’ ise gerçekliği bir rahatlama aracı yapmak, ondan bir kaçış yolu bulmaktır.</p>
<p class="ara05"></p>
<p class="tarih">29 Nisan</p>
<p class="ara05"></p>
<p>Bütün bu beceriksizliğin, kararsızlığın, öfkelenişin -kısacası, olumsuz her davranışın- yarın farklı bir açıdan, daha bilgece bir açıdan bakıldığında, yeni bir değer, yeni bir nitelik, <i>olumlu bir hazine</i> olarak ortaya çıkabilir. Bunu düşünmek olağanüstü bir şey. (Bununla birlikte, bk. 11 Mart, III. paragraf).</p>
<p>Ama bunun tersi de doğrudur. Sana olumlu görünen bir niteliğin hiçbir sonuç vermeden ayaklarının altında yıkılıp gidebilir. Ne önemi var?</p>
<p class="ara05"></p>
<p class="tarih">7 Mayıs</p>
<p class="ara05"></p>
<p>Başka bir işte ya da meslekte insan o işin ‘kalıplarına’ uyarak, ‘gereken rolü oynayarak’ yaşayabilir. Yazarlar ve ressamlar böyle yapamazlar. Böyle yapmaları için <i>bohem,</i> budala ya da çekilmez yaratıklar olmaları gerekir. Niçin? Çünkü ressamlık ve yazarlık bir iş ya da meslek değildir. Hiç değilse, günümüzde değildir (Bk. 28 Ocak).</p>
<p class="ara05"></p>
<p class="tarih">26 Mayıs</p>
<p class="ara05"></p>
<p>Bugün <i>Yalnız Kadınlar Arasında</i> bitti. Son bölümlerin her biri bir günde yazıldı. İnanılmaz, şaşırtıcı bir kolaylıkla ortaya çıktı bu roman. Oysa yavaş yavaş açıklığa kavuştu ve önemli gerçeklerin farkına varılışı (Clelia’nın çocukluğundan beri düşlediği, ancak artık bayağı ve cehennemsi bulduğu bir dünya içinde yaptığı yolculuk) ancak bir ay sonra, nisan başlarında, kafamda belirdi. İşe korkusuzca giriştim. Ama üsluplaştırmanın inceliğinden yoksun kuklalar ve minyatürlerle oynayıp oynamadığımı bilemiyorum. Hikayenin ana çizgileri trajik değil miydi?</p>
<p class="ara05"></p>
<p class="tarih">22 Haziran</p>
<p class="ara05"></p>
<p>İçimde yazma dürtüsü kalmadı artık, beynimdeki boşluk yeniden beliriyor. Romanım bitti; romatizma sancıları, eklemlerimde sızılar duyuyorum. Bu her şeyi ayrı zamanlarda duyabildiğimi mi gösteriyor, yoksa kafamda mı kuruyorum bütün bunları?</p>
<p>Ne çok şey yaptın şu son ay içinde. Kafan bomboş; San Stefano (bir hafta), sonra güneş ve deniz, karalamalar, yeni bir kitap için düşünceler, vb. Belki de bu senin en yoğun dönemin, en iyi zamanlar da geçmek üzere. Senin de dikkatini çektiğine göre, doğru olmalı bu. Hangi yeniliği bulmalı, nasıl yaşamalıyız ki bu yenilik de kokmaya başladığı zaman bunu görebilelim?</p>
<p>Bunun sonu gelecek. Peki sonra?</p>
<p class="ara05"></p>
<p>Bu olgunluğu, bu ustalığı, bu zenginlik derecesini hiç tanımamış insanlar vardır. Hayattan ne anlar onlar? Bunlardan başka bir şey değildir hayat. Peki sonra? Bir şeftalinin, bir üzümün mutluluğu. Kim daha fazlasını ister? Yaşıyorum, bu da yeter.</p>
<p class="ara05"></p>
<p>Herkes farklı bir sahneden hoşlanıyor ya da farklı bir sahneye ilgi duyuyor. R.lere via Calandra, R.lere Ivrea, Nat.a<i> fular</i>. İyiye işaret.</p>
<p class="ara05"></p>
<p>G. ile kadın birbirine benziyor. Sadece kendilerinden söz ediyorlar. Biraz sınırlı bir soylu yaşamı, sorunlu, kafesi hissederek dolaşan sincapları andıran <i>zevk düşkünleri.</i> Başkaları -aldırmazlar- öyle değil. Ama bunlar artık oyunu kuralına göre oynamayan <i>zevk düşkünleri</i> - görgüsüzler. D’Annunzioculuğun en kötü biçimi.</p>
<p class="ara05"></p>
<p class="tarih">25 Haziran</p>
<p class="ara05"></p>
<p>Cabianca’daki ihtiyar Mentina, ne görüyor hayatta? Dünyanın sonsuz düşünce ve olgu birikimi konusunda ne biliyor? Çocukluğunun senin için geçerli olan anlamını ve ritmini hiç değiştirmedi o. Şimdi onu yetmiş yaşında, bu dural yaşama düzenini değiştirmeyi bile düşünmeden ölüme hazır bir durumda gördüğün zaman, senden eksik bir şey buluyor musun onda? Bu durumla karılaştırdığında, senin sayısız yaşantıların nedir ki? Yetmiş yıl boyunca, senin çocukluğunda yaşadığın gibi yaşamış. Seni ürpertmesi gereken bir şey. Tarihi umursamamak demek bu.</p>
<p class="ara05"></p>
<p class="tarih">1 Temmuz</p>
<p class="ara05"></p>
<p>‘Ruh’tan yoksun, ciddi ve gerçek bir kişi. yaşamında inatçı olacaktır. Bunun nedeni, ruhtan yoksun lafzın öldürmesidir. Şeylerin, düşüncelerin, duyguların lafzına tutunacaktır, onlara başka türlü sahip olmayacakları bir tutarlılık, bir gerçeklik verircesine.</p>
<p class="ara05"></p>
<p>Bu akşam Pavarolo’da, E., N. ve M. ile yemek yerken, ilk kez, nesnel olarak sağlığımın bozulduğunun, kendimde bir <i>çaba gösterecek</i> gücü bulamadığımın farkına vardım. Bütün akşam boyunca hasta ve tedirgindim. Kendimi kurtarmak için bütün dünyadan, insanlardan, başkalarıyla birlikte olmaktan nefret ettim. Eski bir hikâye.</p>
<p>Bugun Mar.’ı tanıyan Fed.’i tanıyan Fil. geldi. Ünlü olduğum ve Mar. hep adımdan söz ettiği için bana kin duyduğunu söyledi. Kolay, sık rastlanan bir özellik - yüzsüz içtenlik. Hiçbir şey yok.</p>
<p class="ara05"></p>
<p class="tarih">27 Temmuz</p>
<p class="ara05"></p>
<p>Bir ayini (büyüsel bir eylemi) ya da unutulmuş, gizli bir gerçeği (hatırlama) betimleyen kelime beni ilgilendiren tek sanattır. Hayatı doğrudan doğruya yansıtma -böyle bir şey olabilseydi- anlamsız bir şey olurdu; çünkü insan yalnız bir ayine ya da gizli bir gerçekliğe karşı ilgi duyar.</p>
<p class="ara05"></p>
<p class="tarih">30 Temmuz</p>
<p class="ara05"></p>
<p><i>Çalışmak Yorar’</i>ın<i> </i> müsveddelerine bakarken, Ağustos-Eylül ’42 (‘Kâğıt İçiciler’) kâğıtları arasında aşağıdaki silinmiş dizeleri buldum:</p>
<p class="ara05"></p>
<p>...Ho rivisto la luna d’agosto tra ontani e canneti </p>
<p>sulle ghiare del Belbo e riempirsi d’argento </p>
<p>ogni filo di quella corrente. Ma il chiuso compagno </p>
<p>che sedeva su un tronco con me, non vedeva quel cielo </p>
<p>non sentiva le piante. Sapevo che intorno </p>
<p>tutt’intorno s’alzavano le grandi colline...</p>
<p class="ara05"></p>
<p>[Yeniden gördüm akçaağaçlarla sazlar arasında Ağustos Ay’ını</p>
<p>Belbo’nun çakıllı kumları üzerinde ve gümüşle doluşunu </p>
<p>o akarsudaki her çizginin. Ama içine kapanık arkadaşım, </p>
<p>benimle bir kütüğün üzerinde oturan, o göğü görmüyor, </p>
<p>ağaçları duymuyordu. Çevremde, bütün çevremde </p>
<p>büyük tepelerin yükseldiğini biliyordum.]</p>
<p class="ara05"></p>
<p class="tarih">18 Ağustos</p>
<p class="ara05"></p>
<p><i>Edebiyat</i> ile <i>olabilecek, uygulanabilecek şeyler</i> arasında değil, <i>gerçeklik duygusu</i> arasında bir çatışma vardır.</p>
<p class="ara05"></p>
<p>Betimlenen şeylerin gerçekten <i>var olmaları,</i> onlara edebiyat dışı bir anlam ve güç kazandırır. Böyle şeyler yoksa, edebiyat bize yeter; varsa, şiir ve efsaneye karşı bir ihtiyaç duyarız.</p>
<p class="ara05"></p>
<p class="tarih">22 Ağustos</p>
<p class="ara05"></p>
<p>Atılanlardan (‘Başarısızlıklar’ ’41-47) şu başlangıç (15 Kasım ’39):</p>
<p>2) Cinina sisi düşünmüyor, bu arada yolda yalnızmışçasına yürüyordu. Çevresinde hiç kimseyi duymamak tatlı ve pazar günlerine özgü bir şeydi. 1) Cinina beklenmedik yönlerde ilerliyor, sabahın daha iyi aydınlattığı sis parçalarını izliyordu belli belirsiz.</p>
<p>Bir meydanda durdu...</p>
<p class="p55"><i>(Çadır</i> ya da <i>Güzel Yaz</i>’a giriş)</p>
<p class="ara05"></p>
<p class="tarih">23 Ağustos</p>
<p class="ara05"></p>
<p>İnsan sanatta karmaşık bir durumla işe başlamalı, eserini karmaşık duruma varacak bir doğrultuda geliştirmelidir; Odysseus’un simgesel meseliyle başlayıp okuru şaşırtacağı yerde, konuya basit, sıradan bir insanla girmeli, giderek ona Odysseus’un önemini kazandırmalıdır.</p>
<p class="ara05"></p>
<p class="tarih">2 Eylül</p>
<p class="ara05"></p>
<p>İçgüdü karşılık veriyor:</p>
<p>Filistin’in dünyanın dramatik merkezi olduğunu ileri süren tarihi Hıristiyanca açıdan açıklama örnekleri bana uydurma gibi geliyor.</p>
<p class="sag">(Bk. Lowith, <i>Tarihin Anlamı</i>, s. 188)</p>
<p class="ara05"></p>
<p>Doğa bir esinti, bir düş, nasıl olsa kaybolup gidecek bir bilmece de değildir; varlığını duyuran, somut bir şeydir doğa.</p>
<p class="ara05"></p>
<p class="tarih">7 Eylül</p>
<p class="ara05"></p>
<p>Atalardan kalma hazine sadece şudur: <i>bir şeyi öyle yapılması gerektiği için iyi yapmak.</i></p>
<p>(A. Monti’nin <i>Il Ponte</i>’deki<sup><a id="not85" href="../Text/Section0002.xhtml#n85">[85]</a></sup> ‘Piemonte’ yazısını okumam üzerine.)</p>
<p class="ara05"></p>
<p class="tarih">12 Eylül</p>
<p class="ara05"></p>
<p>İnsanın ilgisini gerçekten üzerine çeken eskiden kalma mitik yapılara çözümleyici bir araştırma yöntemi kullanan kitaplarda rastlanıyor: Propp, Philippson, Toynbee. Bir de belki bilimsel eserlerde. Bu tür eserlerde, polis romanlarındakine benzeyen gerçek bir düzyazıyla karşı karşıyayızdır (belli bir insanın ya da şeyin belli bir duruma karşı nasıl bir tepki göstereceğini anlatan bir düzyazıyla). Merakımızı uyandıran, sonunun ne olacağını öğrenme isteği veren eserler ancak bunlar olduğu için bu eserlere inanabiliriz.</p>
<p><i>Herodotos bu degil midir?</i></p>
<p class="ara05"></p>
<p class="tarih">30 Eylül</p>
<p class="ara05"></p>
<p>Artık bir iç hayatın yok. Daha doğrusu, iç hayatın artık nesnel bir şey: yaptığın iş (düzeltiler, mektuplar, kitapların bölümleri, görüşmeler). Bu korkunç bir şey. Kararsızlık, korku, hayatın şaşırtıcı bir şey olduğu duygusu yok artık sende. Kuruyup gidiyorsun.</p>
<p>On sekizle otuz yaşın arasındaki yılların boğuntuları, bağırmaları, aşkları nerede şimdi? Bugün yararlandığın ne varsa, o yıllarda biriktirmiştin. Ya şimdi? Şimdi ne yapacaksın?</p>
<p>İşte yazgın burada ortaya çıkıp sana kim olduğunu göstermeli. Her şey senin içinde gizli. Bu durumu hoşgörmeyişin ve bunun sonucu olan dağınıklık ve kargaşalık bile.</p>
<p class="ara05"></p>
<p class="tarih">16 Ekim</p>
<p class="ara05"></p>
<p>Senin dışında kimse var mı? Kendinden ve sanatından başka hiçbir şeyden söz etmiyorsun. Hayatın senden ve oynadığın oyundan ibaret olduğu, <i>dünyanın ne olduğunu henüz anlamadığın</i> o çocukluk haline dönmüş gibisin. Bir şey sona ermek üzere. Peki sonra?</p>
<p class="ara05"></p>
<p><i>Ay ve Şenlik Ateşleri:</i> ‘Keçi-Tanrı’dan beri aklımda olan başlık bu. On altı yıldır. Her şeyi koymalıyım bu kitaba.</p>
<p>Son günlerde kaç kez “Peki sonra?” diye yazdım? Kafese girmiş hissediyoruz kendimizi, değil mi?</p>
<p class="ara05"></p>
<p>Çok mutluyum. Polykrates ve Amasis.</p>
<p class="ara05"></p>
<p class="tarih">17 Kasım</p>
<p class="ara05"></p>
<p>9 Kasım’da <i>Ay ve Şenlik Ateşleri’</i>ni bitirdim.</p>
<p>18 Eylül’den bu yana iki aydan daha az bir zaman tutuyor. Hemen hemen her gün bir bölüm yazmışım. Kuşkusuz bugüne kadarki en güçlü eserim. Başarı kazanırsa, amacıma ulaşmış olacağım.</p>
<p>Yaşadığım zamanın tarihsel dökümünü tamamladım: <i>Hapis </i>(faşizme karşı hapishanede mücadele), <i>Yoldaş</i> (faşizme karşı gizli mücadele), <i>Tepedeki Ev</i> (direniş hareketi), <i>Ay ve Senlik Ateşleri </i>(direniş sonrası).</p>
<p>Yan olaylar: ’15-’18 Savaşı, İspanya Savaşı, Libya Savaşı. Destan tamamlanmış oluyor. İki delikanlı <i>(Hapis</i> ile <i>Yoldaş,),</i> iki kırk yaşında adam (<i>Tepedeki Ev</i> ile <i>Ay ve Şenlik Ateşleri),</i> iki aydın <i>(Hapis</i> ile <i>Tepedeki Ev).</i></p>
<p class="ara05"></p>
<p class="tarih">20 Kasım</p>
<p class="ara05"></p>
<p>G.’nin düşüşü. Senin için önemli mi?</p>
<p>Her zaman istediğin gibi aşk. Senin için önemli mi?</p>
<p>Yalnızlığını koruyarak ün. Senin için önemli mi?</p>
<p>Böyle sürüp gidebilir bu.</p>
<p class="ara05"></p>
<p>Düşünceler kafamda açık seçik, pırıl pırıl, düzgün, kullanışlı bir şekilde beliriyor. Olgunluk. Buna can attığın yıllarda da (’36-’39) böyle olsaydı! Şimdi ise bunun sonu geldiği için dövünüp duruyorsun. Önce bunu elde etmek için çırpınmıştın, şimdi de yitirmekten korkuyorsun.</p>
<p>Bu arada bir üretkenlik yeteneği bile kazandın. Kendine ve alınyazına hükmedecek durumdasın. Ünlü olmayı istemeyen bir insanın olabileceği kadar ünlüsün. Oysa bütün bunların sonu gelecek.</p>
<p>Bütün bu köklü sevinç, dilediğin her şeyi elde etmiş olmanın verdiği bu doygunluk, önceden hesap etmediğin şeylerden oluştu. <i>Sana armağan edildi.</i> Kim tarafından? Kime teşekkür edeceksin?</p>
<p>Bütün bunlar yitip gittiği zaman, kime küfredeceksin?</p>
<p class="ara05"></p>
<p class="tarih">24 Kasım</p>
<p class="ara05"></p>
<p>B.’nin düşüşü. “İnsan belli bir ölçüde dürüst olmalı,” diyor... Ben bunu söylemedim, ama farkında olmadan hep böyle davrandım. Bir terslik olmasın diye. Başım dinç olsun diye. Niçin para harcamıyor, bir kadın alıp büyük bir otele gitmiyorum? Sırf böyle serüvenlerden sonra gelen sıkıntıyı çekmeyeyim diye. Hovardalık etmek bana göre değil sıkıyor beni böyle şeyler. Bir yetişme sorunu. Ama her zaman alışkın olduğum şeyler de -alçakgönüllü olmak, temiz giyinmek, iyi bir insan olarak tanınmak da- yani diş görünüşle ilgili şeyler de beni pek ilgilendirmiyor. Daha köklü bir şey arıyorum ben: yarına güvenle bakmak gibi. Demek ki, dürüstlüğüm de özçıkarıma dayanıyor. Yoksa bir anlamı olur muydu?</p>
<p class="ara05"></p>
<p>Bugün <i>Güzel Yaz</i>’ın ilk kopyası elime geçti. Güzel. Kız gibi. Meslektaşlarımın saygılı tebrikleri. Başarıya ulaşmış bir insanın durumu. İlerlemiş yaşımın yüksekliklerinden genç Calvino’ya bazı öğütler verdim: Bu kadar çalışmamak gerektiğini, onun yaşındayken benim de geride kaldığımı, güçlük çektiğimi söyledim. Ben yirmi yaşındayken hiç benimle böyle konuşan olmuş muydu? Hayır. Ben bu çölde, bu bilinmeyen topraklarda kendi mercan adamı kendini yaratma kararından başka bir destek olmaksızın büyümüştüm, bir gün ortaya çıkmış ve başkaları farkına vardıkları zaman çoktan ünlü bir insan olmuştum. Duruma bakılırsa, başarılı sayılırım. Benim gücüm de bu (işte bu yüzden bitirmediğim hiçbir kitabımı başkasına ne okuyorum, ne de anlatıyorum).</p>
<p class="ara05"></p>
<p>D. kadın kahramanlarımın hep orospu olduğunu ve bunu şaşkınlıkla karşıladığını söyledi. Benim şaşkınlığım da bunun böyle olmasında. Daha önce hiç düşünmemiştim bunu.</p>
<p class="ara05"></p>
<p class="tarih">26 Kasım</p>
<p class="ara05"></p>
<p>Bk. 28 Ocak ’42. Levi ‘anılar’ın nesnelerle ve öbür insanlarla yüz yüze geldiğimiz, kendi kimliğimizin en çok farkına vardığımız anlar olduğunu söylüyordu. Anıların bizi bu kadar mutlu etmesi bu yüzden olmalı: çünkü anılarda dünyaya uyanışımızı, dünyayı tanıyışımızı yeniden yaşarız.</p>
<p class="ara05"></p>

<table border="1">
<tbody><tr><td style="vertical-align:bottom;">
<p><i>Çalışmak Yorar</i></p>
</td>
<td style="vertical-align:bottom;">
<p>1930</p>
</td>
<td>
<p class="ara05"></p>
</td>
</tr>
<tr><td>
<p class="ara05"></p>
</td>
<td>
<p>1933</p>
</td>
<td>
<p>söz ve</p>
</td>
</tr>
<tr><td>
<p class="ara05"></p>
</td>
<td style="vertical-align:bottom;">
<p>1936</p>
</td>
<td style="vertical-align:bottom;">
<p>duyumlar</p>
</td>
</tr>
<tr><td>
<p class="ara05"></p>
</td>
<td>
<p>1938</p>
</td>
<td>
<p class="ara05"></p>
</td>
</tr>
<tr><td>
<p class="ara05"></p>
</td>
<td>
<p>1940</p>
</td>
<td>
<p class="ara05"></p>
</td>
</tr>
<tr><td style="vertical-align:middle;">
<p><i>Hapis, Senin Köylerin Güzel Yaz, Kumsal</i></p>
</td>
<td style="vertical-align:middle;">
<p>} 1938, 1939  1940, 1941</p>
</td>
<td>
<p>doğalcılık</p>
</td>
</tr>
<tr><td colspan="2" style="vertical-align:bottom;">
<p><i>Ağustosta Tatil</i> 1941, 1942, 1943, 1944</p>
</td>
<td style="vertical-align:bottom;">
<p>düzyazı şiirler</p>
</td>
</tr>
<tr><td>
<p class="ara05"></p>
</td>
<td>
<p class="ara05"></p>
</td>
<td>
<p>ve efsaneleri anlama dönemi</p>
</td>
</tr>
<tr><td style="vertical-align:bottom;">
<p><i>Toprak ve Ölüm</i></p>
</td>
<td style="vertical-align:bottom;">
<p>1945</p>
</td>
<td>
<p class="ara05"></p>
</td>
</tr>
<tr><td>
<p><i>Leuko ile Söyleşiler</i></p>
</td>
<td>
<p>1945</p>
</td>
<td>
<p class="ara05"></p>
</td>
</tr>
<tr><td>
<p><i>Yoldaş</i></p>
</td>
<td>
<p>1946</p>
</td>
<td style="vertical-align:bottom;">
<p>aşırı uçlar: doğalcılık ve bağlantısız simgecilik</p>
</td>
</tr>
<tr><td>
<p><i>Tepedeki Ev</i></p>
</td>
<td>
<p>1947-48</p>
</td>
<td>
<p class="ara05"></p>
</td>
</tr>
<tr><td>
<p><i>Tepelerdeki Şeytan</i></p>
</td>
<td>
<p>1948</p>
</td>
<td>
<p class="ara05"></p>
</td>
</tr>
<tr><td colspan="2">
<p><i>Yalnız Kadınlar Arasında</i> 1949</p>
</td>
<td>
<p>simgesel gerçeklik</p>
</td>
</tr>
<tr><td>
<p><i>Ay ve Şenlik Ateşleri</i></p>
</td>
<td>
<p>1949</p>
</td>
<td>
<p class="ara05"></p>
</td>
</tr>
</tbody>
</table>


<p class="ara05"></p>
<p class="tarih">28 Kasım</p>
<p class="ara05"></p>
<p>Gece, uykumun geldiği saatler. Her gürültü -tahtanın gıcırdaması, sokaktan gelen kavga sesleri, uzaktan duyulan beklenmedik bir çığlık- beynimde bir girdap, düşüncelerimin ve bütün dünyanın içine düşüp gittiği beklenmedik bir girdap meydana getiriyor. Her an bir deprem olmasını, dünyanın sonunun gelmesini bekliyorum. Savaşın, hava akınlarının bıraktığı bir iz mi bu acaba? Dünyanın her an sonunun gelebileceği sezgisi mi? Sonunda beni bitkin düşüren -evet tam anlamıyla pestilimi çıkaran- bir durum bu, ama anlamı ne ola? Hoş bir duygu, insanın kendisini havada yüzer gibi, sarhoş gibi hissettiği bir durum. Bu durumdan çıkıp kendime geldiğim zaman, dişlerimin birbirine kenetlendiğini görüyorum. Ya bir gün kendime gelemezsem?</p>
<p class="ara05"></p>
<p class="tarih">1 Aralık</p>
<p class="ara05"></p>
<p>Monte dei Cappucini’nin önünde, Po Nehri boyunca yürüyorum. Hava kararıyor, sis bastırıyor, villalar karanlığa gömülüyor, yalnız kararan tepelerin yabansı ve gölgeli çizgilerini görebiliyorum. Neye yarıyor bütün bu güzellik? Bu güzelliğin anlamı ne? İlkellerin boş inançlarıyla ilgili düşüncelerini (’44 yazı), ilkel varlıkların gerçekdışı niteliklerini (10 Temmuz ’47), kırların bayırların büyüsünü hatırlıyorum ve ‘ilkel’in dünyayı büyü açısından kavramaktan başka bir şey olmadığı, akıldışı yollardan bizi etkileme olanağından yoksun olduğu, ölçülemeyeceği ve önceden ne olduğunun anlaşılamayacağı sonucuna varıyorum. ‘İlkel’deki bu tedirgin edici nitelik, bu karanlık ve anlaşılmaz güzellik, bu heyecan, bizi yalnız güzel ve çarpıcı bir şey olarak etkiliyorsa, ne anlam taşıyor? Bütün bunlar uygarlığın getirdiği bir incelik değil mi? İlkel bir şeyin <i>var olabilmesi </i>için, okuması yazması olmayan bir insan, bir köylü, sıradan bir kimse üzerinde önemli bir etkisi olması, güzellik değil, güç olması gerekir.</p>
<p class="ara05"></p>
<p>Geçen akşam, Lawrence’ın <i>Güneş</i> ve <i>Sürüp Giden Kadın</i> hikâyelerinin beni ne kadar etkilediğinin farkına vardım (’36-’37?).</p>
<p class="ara05"></p>
<p class="tarih">3 Aralık</p>
<p class="ara05"></p>
<p>Graves’in <i>The Common</i> <i>Asphodel</i>’deki buluşu -Cummings’in son derece kısa bir şiirini retorik-betimleyici bir soneye dönüştürecek şekilde genişletme; böylece, Cummings’in fazlalıklarından arındırılmış, izlenimci bir yazı tarzını seçmekle, uzun sonedeki her açıdan düşünülüp öngörülmüş <i>klişeden</i> uzak durmakla ne kadar haklı olduğunu gösterme- bir tek şeyi ortaya koyuyor: Sone de, gelecekçi şiir de yazılmamalıydı. Gerçekten de, Cummings’in şiiri duyumlardan ve imgelerden oluşmuş bir duyumlar oyunundan başka bir şey değildir (açımlanabilmesi bunu gösterir); bu şiir bir <i>klişe</i> dışında hiçbir şey söylemez. Şiir bir şey <i>söylemek</i> zorundadır, bu yüzden de söylemenin evrensel tarzları olan mantık ve sözdizimini bozması boşunadır. Kalanı edebiyattır.</p>
<p>Bütün öncü sanatın genel olarak mahkûm edilmesi.</p>
<p class="ara05"></p>
<p>Şu kitabı bulmak gerekiyor:</p>
<p class="orta">W.H.I. Bleek ve L.C. Lyod <br/>
<i>Specimens of Bushman Folk-lore </i><br/>
Londra 1911</p>

<p>Kitap, Aurignacien kültür döneminin ay ve annelerinin öykülerini -avcıların, gerçek şeylerin ve hayvanların büyülü dünyasını- içeriyor.</p>
<p class="ara05"></p>
<p class="tarih">5 Aralık</p>
<p class="ara05"></p>
<p>Aslında, düzüşmenin verdiği tat, yemek yemenin verdiği tattan daha çok değildir. Düzüşme konusunda olduğu gibi, yemek yeme konusunda da yasaklar olsaydı, bütün bir ideoloji, şövalyelik töreleri olan bir yemek yeme <i>tutkusu</i> ortaya çıkardı. Sözünü ettikleri bu esriklik -düzüşme ânındaki <i>görme,</i> düş görme- bir muşmulayı, bağdan yeni koparılmış buğulu bir üzüm tanesini dişlemenin verdiği tattan daha üstün bir şey değildir. Bunsuz da edebilir insan.</p>
<p class="ara05"></p>
<p>‘44 yılının Aralığında duyduğumuz o <i>rahatlık,</i> herkesin mutfak kokularıyla karlı tepelere bakan buğulu camlar arasındaki odaya doluşması, yazın o tepelerden eve döneceğimiz günleri özleyişimiz - bütün bunlar gelecek mi geriye? Sonra sessizce, ruhumuzu besleyen şeyler okuyacağımız düşüncesi, gerçek bir barışın geleceği umudu (bu havanın mutfakta da özlenişi) -bunlar da gerekli bizim için.</p>
<p class="ara05"></p>
<p class="tarih">6 Aralık</p>
<p class="ara05"></p>
<p>Çekilmez olan, sıradan, basit bir kültürün bize zorla, kuşların yavrularını besledikleri gibi ve en olumlu kültür olarak benimsetilmesi değil, bunun tek kültür sayılması, bunun dışına çıkıp yeni buluşlara açık bir dünyadan ona bakma olanağının ortadan kalkmasıdır.</p>
<p class="ara05"></p>
<p>1 Aralık’taki düşüncelerin faşizmlerin nasıl doğduğunu biraz açıklıyor. 19. yüzyılın akıldışı kültürünün düşünce düzeyinden çıkıp bir güç, ekonomik güvenlik haline gelmesi zorunluydu. Yalnız okumuş tabakaların işine yaramaktan çıkıp okuma yazma bilmeyenlere de hizmet etmesi gerekiyordu. Bugünkü barbarlığımızın kökenleri.</p>
<p class="ara05"></p>
<p class="tarih">15 Aralık</p>
<p class="ara05"></p>
<p>Şurası bir gerçektir ki, ben o garip yaratık olup çıktım: yaratılmış bir insan, önemi olan bir ad, ‘büyük adam’. Nerede o nasıl konuşacağını bilmeyen küçük çocuk, Homeros’u ve Shakespeare’i düşündüğü zaman tırnaklarını kemiren, rengi solan o yeniyetme, bir işe yaramadığı için kendini öldürmek isteyen, sevdiği güzel kadının başını büyüklüğüyle döndürüp döndüremeyeceğini bilemediği için yumruklarını sıkan yirmi yaşındaki o delikanlı? Belli ki, hikâyelerine yalnız gençlik yaşantıların, yalnız o köklü ve bencil olmayan yaşantıların girebiliyor. ‘Büyük adam’a gelince, onu ancak yaşlandığın zaman ele alacaksın.</p>
<p class="ara05"></p>
<p>Olgunluk yaşantılarından ikisini -başarı ve önem, şaşkınlık ve hiçlik- (’45-’49 ve ’43-’44) <i>Yalnız Kadınlar Arasında</i> ile <i>Tepedeki</i> <i>Ev</i>’de kullanmıştın. Bunları daha eksiksiz olarak dile getirmelisin.</p>
<p class="ara05"></p>
<p class="tarih">17 Aralık</p>
<p class="ara05"></p>
<p>Kim derdi ki, <i>Toprak ve</i> <i>Ölüm</i>’ü Spagnoletti (Pintor’un tuhaf Spagnolettisi) keşfedecek? Bu şiir, yıllarca (’41-’45) engellenmiş yaratıcı enerjinin patlaması olmuştu. <i>Ağustosta Tatil’</i>in ‘öykücükler’i bu enerjiyi doyurmamış; bu küçük günlüğün keşifleri, sana tutku alanında saflığı (din, uzak durma, erkeksi tutum yoluyla) yeniden kazandıran ve kadın, Roma, siyaset, abam karışımı Leuko fırsatın veren savaş-kır yıllarının gerilimi (Yarat!) onu coşturmuştu.</p>
<p>Genel olarak, ’43-44-45 yıllarında yalnızlık ve derin düşünme yoluyla yeniden doğduğunu (aslında, o <i>zaman</i> çocukluğu kuramsallaştırıp yaşadın) göz önünde bulundurmalısın. <i>Leuko </i>ve <i>Yoldaş</i> ile açılan, sonra <i>Horoz,</i> daha sonra <i>Yaz,</i> ondan sonra <i>Ay ve Şenlik Ateşleri,</i> vb., vb.’nin yazıldığı ‘46-’47 mevsimi böylece açıklık kazanmış oluyor.</p>
<p class="ara05"></p>
<p>Büyüklük yasak değil. Yasak olan egemen çevrelerin onaylamadığı büyüklük.</p>
<p class="ara05"></p>
<p class="tarih">18 Aralık</p>
<p class="ara05"></p>
<p>Ilık bir rüzgâr esiyordu dün gece; Afrika’nın efsanelerini ve destanlarını okudum. Bu sabah, gök mavi, güneş sarı, hava pırıl pırıl. Bu destanlar ilk kez olan şeylerin hikâyeleri; öyle bir şaşırtıcılıkları var. Anlattıkları şey o türün ilk örneği olmasa bile, o havayı taşıyor; betimlemelere, sıfatlara yer vermeyen yalın açıklamalar; çatışma ve merak duygusu yaratan ritmik bir yapı.</p>
<p class="ara05"></p>
<p class="tarih">23 Aralık</p>
<p class="ara05"></p>
<p>Yazılar çıkmaya başladı... Gigli: ‘Pavese’nin Üçlüsü’. <sup><a id="not86" href="../Text/Section0002.xhtml#n86">[86]</a></sup></p>
<p class="ara05"></p>
<p class="ara05"></p>
<p class="tarih">29 Aralık</p>
<p class="ara05"></p>
<p>Milano’ya kaçamak bir yolculuk, Roma’ya yolculuk. Dolaşmaktan, yolculuk etmekten hoşlanmaya mı başladım? Yirmi dört saat bir ayrılıktan sonra Milano’dan dönüşte, Torino’yu ’yeniden keşfettim’. Yolculuğun en güzel yanı bu olabilir mi: insanın kendi memleketini yeniden keşfetmesi?</p>
<p>Gerçekten heyecan içindeydim. Yarın Roma’ya gidiyorum. Gene 1945 Temmuzu’ndaki gibi mi olacak?</p>
<p class="ara05"></p>
<p>Vittorini’nin Amerika’da kazandığı ün seni kıskandırdı mı? Hayır. Benim acelem yok. Sonunda onu geçeceğim. Vittorini yeraltı direniş hareketinin, yalın ve ateşli aşkın, yürekli bir mücadelede bunları ortaya çıkaran soyut öfke nöbetlerinin sesiydi (bunların habercisiydi - öneminin nedeni budur). Vittorini bu dönemi <i>önceden</i> sezmiş, ona kendi destansı niteliğini vermiştir. Tıpkı D’Annunzio’nun 1920’lerdeki ‘İmparatorluk’ dönemini ve ‘edebi uygarlığı’ önceden sezdiği gibi. Her ikisi de birer sözcüdür. Bir yaşama, konuşma, duyma ve <i>davranma</i> üslubu yaratmışlardır.</p>
<p>Sen ise bir <i>olma</i> üslubu arıyorsun.</p>
<p class="ara05"></p>
<p>R. <i>(Tepelerdeki Şeytan</i> ile ilgili olarak) senin yazdıklarında insanın bir delikanlılık havası bulduğunu, bunun da ürkütücü bir şey olduğunu söyledi. Her zaman dağılıp gidecekmiş gibi görünen bir malzemeyle çalışıyormuşum. Bunun ne anlama geldiğini pek anlayamadım. Tümüyle olumlu bir yorum mu bu?</p>

<p class="orta">30 Aralık - 6 Ocak <br/>
Roma yolculuğu.</p>
</body>
</html>