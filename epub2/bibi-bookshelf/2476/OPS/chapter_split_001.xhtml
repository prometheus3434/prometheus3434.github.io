<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beyaz Yakalının Kara Kitabı 2</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<hr />
		<p><st c="0">Tüm cuma gününü ofiste Ender’den köşe bucak kaçarak geçirirken, bir yandan da Mösyö’nün odasından çıkacağı öğle tatilini bekliyordum. </st><st c="135">Böylece bilgisayarıyla baş başa kalabilirdim.</st></p>
		<p><st c="180">Saat tam yarımda, yine kimselere görünmemeye çalışarak 16. </st><st c="240">Kata çıktım. </st><st c="253">Nalan Hanım’ın masası boştu, yemeğe çıkmıştı. </st><st c="299">Yine risk almamak için Mösyö’nün kapalı duran kapısını tıklattım.</st></p>
		<p><st c="364">İçeriden “Geel..” diyen sesini duyduğumda derin bir hayal kırıklığına uğramıştım ama artık çok geçti. </st><st c="467">Kapıyı açıp, başımı içeri uzattım. </st><st c="502">Mösyö, önündeki tabakta duran ızgara tavuğu didikliyordu.</st></p>
		<p><st c="559">“Bay François merhaba, müsait miydiniz? </st><st c="600">Ah yemek yiyorsunuz sonra geleyim…” dedim, çıkıp kapısını kapatmaya hazırlanarak.</st></p>
		<p><st c="681">“No, no… Gel Gül’cüm” dedi ağzındaki lokmayı yutmadan. </st><st c="737">“Josephine kilo aldigimi söylüyor da, ağtık onun benim için haziğladiği diyet yemekleri evden getiğiyorum ben de…”</st></p>
		<p><st c="851">Omuzlarım düştü. </st><st c="869">Demek Mösyö öğlen yemeğine çıkmayı bırakmıştı.</st></p>
		<p><st c="915">“Sen gel, ne vağdi?” diye sorunca, ona derin renklerle ilgili saçma sapan bir soru sorup, üç dört dakika içinde de odasından çıktım.</st></p>
		<p><st c="1048">Mösyö öğle yemeklerine çıkmıyordu. </st><st c="1084">Aman ne şahane… Yeni bir plan yapmam gerekiyordu.</st></p>
		<p><st c="1133">Akşam, hâlâ Mösyö’nün bilgisayarına nasıl ulaşabileceğim sorusu aklımı kurcalar bir haldeyken, çıkmak üzere toparlanıyordum ki odamın kapısı çalındı.</st></p>
		<p><st c="1283">“Geeel…” diye karşılık verdim, masanın üzerinde duran eşyalarımı çantama tıkıştırmaya devam ederek.</st></p>
		<p><st c="1383">“Hayrola, çıkıyor muydun?” diye sorunca başımı kaldırdım. </st><st c="1442">İşte yine karşımda tatlı tatlı gülümsüyordu. </st><st c="1487">Onu görmeyi beklemiyordum. </st><st c="1514">Afalladım…</st></p>
		<p><st c="1524">“Aaa, sen miydin?” dedim gözlerimi kaçırarak. </st><st c="1571">“Evet aslına bakarsan tam da öyle yapıyordum. </st><st c="1617">Bu hafta toplantılardı, Derin Renkler’di derken, gerçekten çok yoruldum. </st><st c="1690">Eve gidip şöyle bir ayaklarımı uzatmak istiyorum…”</st></p>
		<p><st c="1740">“Hay aksi, ben de seni yemeğe davet edecektim… Ama yorgun hissediyorsan…”</st></p>
		<p><st c="1814">“Yok yok… olur.”</st></p>
		<p><st c="1831">Yanıtım ağzımdan refleks olarak çıkmıştı. </st><st c="1874">Aslında onunla yemeğe çıkmak hiç iyi bir fikir değildi ama yine de kendime engel olamamıştım.</st></p>
		<p><st c="1967">Sonra ne yaptığımı fark edip, durumu toparlamaya çalıştım.</st></p>
		<p><st c="2026">“Yani yorgunum tabii de ben de eve giderken bir yerlere uğrayıp atıştırmayı düşünüyordum zaten.”</st></p>
		<p><st c="2123">Aşırı hevesli görünmek istemiyordum ama yüzündeki sırıtıştan anladığım kadarıyla, sanırım artık çok geçti.</st></p>
		<p><st c="2230">“Tamam, çok güzel!” diye cevap verdi. </st><st c="2269">O zaman otoparka inelim. </st><st c="2294">Sen beni takip et.”</st></p>
		<p><st c="2313">“Nereye gideceğiz?” diye sordum merakla.</st></p>
		<p><st c="2354">“O da sana sürpriz olsun. </st><st c="2381">Beni takip et yeter…”</st></p>
		<p><st c="2402">“Cuma geceme heyecan getirdiniz Ender Bey” dedim yüksek sesle gülerek.</st></p>
		<p><st c="2473">“Görevimiz…” diye cevap verdi sırıtarak.</st></p>
		<p><st c="2514">On dakika sonra otoparktan çıkmış, “öndeki arabayı takip et” oyununa başlamıştım.</st></p>
		<p><st c="2596">Nereye gittiğimiz konusunda en ufak bir fikrim yoktu doğrusu ama ne Bağdat Caddesi’ne ne de Moda’ya gidiyorduk.</st></p>
		<p><st c="2708">Nakkaştepe’den inip sahil yoluna döndük. </st><st c="2750">Kuzguncuk’a vardığımızda açık bir otoparka girdi ve park etti. </st><st c="2813">Yanına park edip otomobilden indiğimde, beni bekliyordu.</st></p>
		<p><st c="2869">“Eveet, hayırdır? </st><st c="2888">Nereye getirdin beni böyle?”</st></p>
		<p><st c="2916">“Rakı-Balık yapmaya…” dedi gülümseyerek. </st><st c="2958">Harika!</st></p>
		<p><st c="2965">Şimdi içmemenin ve sırları dökülmememin bir yolunu bulmam gerekiyordu.</st></p>
		<p><st c="3036">Şimşek hızıyla düşündüm: “Aaah, Ender’cim ben antibiyotik alıyorum yaa… Keşke söyleseydim sana.”</st></p>
		<p><st c="3133">Yüzü düştü bir anda. </st><st c="3155">Hayal kırıklığına uğradığı belliydi. </st><st c="3192">Onu hayal kırıklığına uğrattığım için üzgündüm ama eğer iki tek atıp Mösyö’nün planlarını ağzımdan kaçırırsam, çok daha büyük bir hayal kırıklığı yaşama riski vardı.</st></p>
		<p><st c="3357">Onu öyle oyuncağı elinden alınmış çocuk gibi görünce, aceleyle devam ettim:</st></p>
		<p><st c="3433">“Ne diyeceğim. </st><st c="3449">Gel restorana gidip, balıklarımızı söyleyelim. </st><st c="3496">Sen rakını iç, ben de sana sodayla eşlik edeyim.”</st></p>
		<p><st c="3545">“Affedersin Gül…” dedi. </st><st c="3570">“Sana sormam gerekirdi. </st><st c="3594">Bazen böyle düşüncesizce davranabiliyorum. </st><st c="3637">Hayırdır, neden antibiyotik alıyorsun sen?”</st></p>
		<p><st c="3680">Evet, neden antibiyotik alıyordum ben? </st><st c="3720">Grip, nezle? </st><st c="3733">Hayır olmaz…</st></p>
		<p><st c="3745">“Şey, şey…” diye kekeledim. </st><st c="3774">“Dişimde küçük bir enfeksiyon varmış da, geçen hafta dişçim verdi.”</st></p>
		<p><st c="3841">Oh, evet… Diş. </st><st c="3857">Gerçekten iyi kıvırmıştım.</st></p>
		<p><st c="3883">“Hay Allah, çok geçmiş olsun. </st><st c="3914">Ciddi bir enfeksiyon değil umarım?”</st></p>
		<p><st c="3949">“Yok yok merak etme. </st><st c="3971">Küçücük bir şey, üzerinde durmaya bile değmez.”</st></p>
		<p><st c="4018">Restorana girip siparişlerimizi verdik. </st><st c="4059">Bir tehlikeyi daha böyle savuşturabildiğime seviniyordum doğrusu.</st></p>
		<p><st c="4124">Yemek eğlenceli geçiyordu ama Ender görüştüğümüz ajanslarla ilgili fikirlerini söylemeye başlayınca, yine sıkıntıyla gerildiğimi hissettim. </st><st c="4265">Ciddi ciddi kafa yoruyordu bu konkur sürecine. </st><st c="4312">Nasıl yormasın ki? </st><st c="4331">Zavallı adam, gerçekten yeni ajanslar seçeceğimizi sanıyordu.</st></p>
		<p><st c="4392">Onun bu heyecanını biraz yatıştırmak istedim gayriihtiyari:</st></p>
		<p><st c="4452">“İşin eninde sonunda bütçede biteceğini biliyorsun değil mi?”</st></p>
		<p><st c="4514">Hayretle kaşlarını kaldırıp, yüzüme baktı: “Bütçenin önemli bir seçim kriteri olduğunu biliyorum tabii ama tek kriterimiz de değil herhalde?” Rakısından bir yudum alıp devam etti; “Yani dünyanın en berbat işini sunan ajansı da sırf ucuz diye almayacağız diye umuyorum.”</st></p>
		<p><st c="4784">Tam olarak öyle yapacaktık ama bunu ona söyleyemezdim tabii.</st></p>
		<p><st c="4845">“Yoo, yok… Yok canım hayır. </st><st c="4874">Hiç öyle şey olur mu?” diye kekeledim.</st></p>
		<p><st c="4912">“Sadece, çok beğendiğimiz bir ajans en yüksek bütçeyi verirse, şansını kaybeder. </st><st c="4994">Onu hatırlatmak istemiştim.”</st></p>
		<p><st c="5022">Omzunu silkti: “O zaman da pazarlık ederiz… Yani eğer onlarla çok çalışmak istersek.”</st></p>
		<p><st c="5108">Başımı sallayıp, önümdeki levreğin kılçıklarını ayıklamaya konsantre oldum.</st></p>
		<p><st c="5184">Asla öyle bir şey olmayacaktı.</st></p>
		<p><st c="5215">Yemek bitip de arabalarımızın yanına geldiğimizde, vedalaşma faslı gelmişti. </st><st c="5293">Biraz tuhaf bir andı. </st><st c="5315">El mi sıkışmalıydık, sarılmalı mıydık, tokalaşarak yanaktan mı öpüşmeliydik bilmiyordum. </st><st c="5404">Bu yüzden önünde utangaç utangaç bekliyordum. </st><st c="5450">O ise hiç beklemediğim bir şey yaptı ve omuzuma düşmüş bir bukleyi tutup, saçımla oynamaya başladı.</st></p>
		<p><st c="5549">Bu hareketi beni şaşırtsa da geri çekilmedim. </st><st c="5596">Sadece soru soran gözlerle ona bakıyordum.</st></p>
		<p><st c="5638">“Biliyor musun…” dedi sonunda, gözlerini oynamakta olduğu bukleden bir an bile ayırmadan. </st><st c="5729">“Ben aslında bu akşamın çok farklı olmasını hayal etmiştim.”</st></p>
		<p><st c="5789">“Nasıl yani?” diye sordum, gerçekten ne kast ettiğini anlamaya çalışarak. </st><st c="5864">Acaba çok mu sıkılmıştı yemekte?</st></p>
		<p><st c="5896">“Yani birlikte bir iki kadeh rakı içecek, biraz rahatlayıp, gevşeyecektik. </st><st c="5972">Sonra ben belki içimde seni öpme cesaretini bulabilecektim.”</st></p>
		<p><st c="6032">Cevap vermedim. </st><st c="6049">Ne söyleyeceğimi bilmiyordum… Hayatımda ilk defa aklıma akıllıca bir söz gelmiyordu.</st></p>
		<p><st c="6133">“Oysa şimdi ben iki kadeh rakı içtiğim için o cesarete sahibim, ama bunu yaparsam, tepkinin ne olacağını da kestiremiyorum.”</st></p>
		<p><st c="6258">Yine cevap vermedim. </st><st c="6280">Verecek sözlü bir cevabım yoktu. </st><st c="6313">Onun yerine uzanıp, dudaklarına küçük bir öpücük kondurdum sadece.</st></p>
		<p><st c="6379">Bunu yapmamı hiç beklemiyordu. </st><st c="6411">Bir adım geriye çekilip hayretle baktı bana. </st><st c="6456">Sonra gözlerindeki şaşkınlık ifadesi gülümsemeye dönüştü ve ikinci öpücük ondan geldi.</st></p>
		<p><st c="6542">Onun arabasını otoparkta bıraktık. </st><st c="6578">Zaten içkili araba kullanması doğru olmazdı. </st><st c="6623">Suadiye’deki evinin önüne geldiğimizde, park etmemi bekledi ama ben kapısının önünde durup dörtlüleri yaktım. </st><st c="6733">Soran gözlerle bana baktı: “Ee… Gelmeyecek misin yukarı?”</st></p>
		<p><st c="6790">Başımı salladım. </st><st c="6808">“Hayır…”</st></p>
		<p><st c="6816">“Neden diye sormama izin var mı?” Yine hayal kırıklığına uğramıştı.</st></p>
		<p><st c="6884">“Çok hızlı gitmek istemiyorum Ender…” diye yanıt verdim. </st><st c="6942">Oysa ki o kadar hızlı gitmek istiyordum ki… Kuzguncuk’tan ayrıldığımızda ona gitmeyi kararlaştırmıştık ama yolda fikrimi değiştirmiştim. </st><st c="7079">Ender’le birlikte olmak, onunla bir ilişkiye başlamak doğru olmayacaktı. </st><st c="7152">Yalnızca iş arkadaşıma değil, sevgilime de yalan söylemem gerekecekti ve bunu yapmak istemiyordum.</st></p>
		<p><st c="7250">Hele hele Mösyö’nün ne haltlar karıştırdığını öğrendikten sonra, önce işleri yoluna koymam gerekiyordu. </st><st c="7355">Bu arada ise saman altından su yürütmem şarttı.</st></p>
		<p><st c="7402">Ender’le arama hiç istemesem de biraz mesafe koymak zorundaydım. </st><st c="7468">En azından bu işi çözene kadar. </st><st c="7500">Az kalmıştı… Mösyö’nün ipliğini pazara çıkartmama günler vardı. </st><st c="7564">Bilgisayarına bir ulaşabilsem, her şeyi ortaya çıkarabilecektim.</st></p>
		<p><st c="7628">Böylece Mösyö’nün beni içine çektiği kirli oyundan sıyrılacaktım ve Ender’in arkasından da iş çevirmemiş olacaktım. </st><st c="7745">Hayatımda ilk kez bir şeyleri doğru yapmak istiyordum. </st><st c="7800">Bu oyunda Mösyö’nün piyonu olmayacaktım… Bu yüzden de şimdi her ne kadar kalmayı istesem de eve dönmem gerekiyordu.</st></p>
		<p><st c="7915">“Anlıyorum…” diye yanıt verdi. </st><st c="7947">“Belki de en doğrusu biraz ağırdan almamız olacak gerçekten de…” Sonra arabadan inmeden önce uzanıp beni son kez öptü.</st></p>
		<p><st c="8065">“Hiç istemiyorum ama sanırım şimdi sana iyi geceler demem gerekiyor.”</st></p>
		<p><st c="8135">“Evet…” diye yanıt verdim. </st><st c="8163">“Öyle olması gerekiyor.”</st></p>
		<p><st c="8187">“Yarın uyandığımda, hiçbir şey olmamış, aramızdakiler hiç yaşanmamış gibi yapmayacaksın ama…”</st></p>
		<p><st c="8281">Güldüm: “Yapmayacağım…”</st></p>
		<p><st c="8305">“Söz mü?”</st></p>
		<p><st c="8315">“Söz veriyorum.”</st></p>
		<p><st c="8332">Gülümsedi. </st><st c="8344">“O zaman anlaştık. </st><st c="8363">Yarın ararım seni…”</st></p>
		<p><st c="8382">Eve doğru yol alırken, içimde karmakarışık duygular yumağı vardı. </st><st c="8449">Bir taraftan çok mutluydum, diğer taraftan çok endişeli. </st><st c="8506">Hem bulutların üzerinde hissediyordum kendimi, hem de cehennemin yedi kat dibinde. </st><st c="8589">Mösyö’nün ne haltlar çevirdiğini bir an önce çözmeliydim. </st><st c="8647">Hem kendi akıl sağlığım, hem de Ender için.</st></p>
		<p><st c="8690">Cumartesi günü uyandığımda ilk işim telefonuma bakmak oldu. </st><st c="8751">Ender’den henüz mesaj gelmemişti. </st><st c="8785">Muhtemelen dün akşam içtiği rakıların etkisiyle hala uyuyordu.</st></p>
		<p><st c="8847">Duşumu aldım. </st><st c="8862">Telefona baktım… Yok.</st></p>
		<p><st c="8883">Kahvemi yaptım. </st><st c="8900">Kahvaltı hazırladım. </st><st c="8921">Telefona baktım. </st><st c="8938">Yok…</st></p>
		<p><st c="8942">Yavaş yavaş içimde şüphe bulutları uyanmaya başlıyordu. </st><st c="8999">“Yarın hiçbir şey olmamış gibi yapmayacaksın değil mi?” diye sormuştu ama belki de </st><em><st c="9082">o</st></em><st c="9083"> pişman olmuştu dün gece yaşananlara. </st><st c="9121">Saate baktım, hala çok erkendi. </st><st c="9153">Muhtemelen gereksiz yere kuruntu yapıyordum. </st><st c="9198">Ev işlerine dalıp, kendimi oyalamayı denedim… Öğlen olduğunda telefonumu belki yüz kere kontrol etmiştim ama hala hiçbir şey yoktu. </st><st c="9330">Ne bir mesaj, ne bir arama…</st></p>
		<p><st c="9357">“Eh, hep erkeklerden bekleyecek değiliz ya…” diye geçirdim içimden, Ender’in numarasını seçip, ara tuşuna basarken. </st><st c="9474">“Eğer fikrini değiştirdiyse, birazdan öğreneceğiz…”</st></p>
		<p><st c="9525">Telefonu uzun uzun çalmasına rağmen açılmadı… Belki de hafta sonları geç saatlere kadar uyumayı tercih ediyordu.</st></p>
		<p><st c="9638">“Merhaba, seni aradım ama ulaşamadım…” yazıp sildim. </st><st c="9692">Sonra “Ne o, hala uyuyor musun?” diye yazdım. </st><st c="9738">Onu da sildim. </st><st c="9753">İlki fazla resmi, ikincisi de fikrini değiştirmiş olma ihtimaline karşı fazla samimi gelmişti. </st><st c="9848">Gerçekten ne yazacaktım ki?</st></p>
		<p><st c="9875">Cevapsız aramamı görünce herhalde beni geri arardı.</st></p>
		<p><st c="9927">Aramadı.</st></p>
		<p><st c="9936">Akşam olduğunda, tüm günü ondan bir telefon veya mesaj bekleyerek geçirmiş olduğumu fark ettim. </st><st c="10033">Akşam dokuz olduğunda, dolaptan koca bir kap dondurma çıkarıp, dizimin başına geçtim. </st><st c="10119">“Anlaşıldı Ender Bey…” diye geçirdim, gözümün kenarında küçük bir yaş damlası titrerken. </st><st c="10208">“Mesajınız alındı.”</st></p>
		<p><st c="10227">Vazgeçmişti. </st><st c="10241">Dün geceden bugüne ne değişmişti bilmiyordum… Belki de mantıklı bir sebebi olmak zorunda değildi. </st><st c="10339">Sabah kalkıp, salim kafayla düşündüğünde, işyerinden biriyle gönül ilişkisine girmenin iyi bir fikir olmadığına karar vermişti. </st><st c="10467">Ya da belki o oyunda anlattıklarım yüzündendi. </st><st c="10514">Anksiyete atağı geçirdiğimi, günlerce kapıdan dışarı çıkamadığımı söylemiştim. </st><st c="10593">Belki de biraz düşünüp, kafadan bir tahtası eksik biriyle gönül ilişkisi yaşamak istememişti. </st><st c="10687">Belki de ben perdelerimi açınca içeride gördükleri hoşuna gitmemişti.</st></p>
		<p><st c="10756">Ama en azından bunu söyleme inceliğini gösterebilirdi. </st><st c="10812">Telefonumu açmamak ve geri aramamak yerine, iki medeni insan gibi konuşup, kendi yollarımıza ayrılabilirdik. </st><st c="10921">Kalbim yine kırılırdı tabii, kırılmazdı demiyorum ama en azından böyle yok sayılmaktan daha iyiydi.</st></p>
		<p><st c="11020">“Boşver Gül” dedim kendi kendime. </st><st c="11055">“Bunu da atlatırsın. </st><st c="11076">Allahtan dün gece eve döndün. </st><st c="11106">Ya sabah adamın yatağında uyanıp da, bu duruma düşseydin…”</st></p>
		<p><st c="11164">Vanilyalı dondurmadan koca bir kaşık attım ağzıma. </st><st c="11216">Bu dondurmaya bir browni çok yakışırdı şimdi. </st><st c="11262">Hiç üşenmedim, diziyi kapatıp mutfağa gittim. </st><st c="11308">Malzemeleri karıştırıp tepsiye döküp fırını ayarladıktan sonra, yerime oturup, yanağıma akan yaşı sildim. </st><st c="11414">Acaba browni tepsisine gözyaşım düşmüş müdür diye geçirdim aklımdan. </st><st c="11483">Üniversite yıllarındayken Acı Çikolata isimli bir kitap okumuştum. </st><st c="11550">Meksikalı bir yazarındı galiba, Laura bir şey. </st><st c="11597">Kitabın kahramanın yemeği yaptığı sırada hissettiği tüm duygular yemeğe geçiyordu… Kız, ablasının düğünü için hazırladığı pastaya ağlamıştı da, tüm davetlileri hasta etmişti. </st><st c="11772">Yaptığım browni’ye hislerim geçmemiş olması için dua ettim. </st><st c="11832">Kendimi biraz daha iyi hissedebilmek için bu kadar zahmete girişmiştim, duygumun bana zehir olarak geri dönmesi için değil.</st></p>
		<p><st c="11955">Bir saat sonra, üzerinde dumanı tüten brownimin yanına bir top vanilyalı dondurma koyarak televizyonun karşısına geçtim. </st><st c="12077">Bu gece kendime böyle bir şölen çekmeyi gerçekten hak etmiştim. </st><st c="12141">Moralimin bozuk olduğu zamanlarda browni pişirmek, çok eski yıllardan kalma bir alışkanlığımdı. </st><st c="12237">Şimdiye kadar işe yaramadığı olmamıştı. </st><st c="12277">Ertesi sabah midemde dev bir suçluluk duygusuyla uyansam bile en azından kısa bir süreliğine de olsa kendimi iyi hissetmemi sağlıyordu.</st></p>
		<p><st c="12412">Kakaolu tatlıdan bir çatal alıp ağzıma attığımda “Ender de derdine yansın…” diye düşündüm. </st><st c="12504">“Muhteşem brownilerimden asla yiyemeyecek.”</st></p>
		<p><st c="12547">Belki de onunla ilgili ilk intibamda yanılmamıştım. </st><st c="12600">Düşündüğüm kadar kaba, kasık ve ukalaydı. </st><st c="12642">Belki de insanı hisleri gerçekten yanıltmıyordu aslında. </st><st c="12699">İçgüdüsel olarak anlıyorduk karşımızdakini. </st><st c="12743">Keşke fikrimi değiştirmeseydim onun hakkında…</st></p>
		<p><st c="12788">Pazar sabahı bana mesaj atmasının çok düşük bir olasılık olduğunu bile bile, yine ilk iş telefonuma baktım. </st><st c="12897">Her şeyin bir yanlış anlaşılma olmasını ne kadar istiyordum…</st></p>
		<p><st c="12957">Telefonunu kaybetmiş veya tuvalete falan düşürmüş olsaydı mesela. </st><st c="13024">Pazartesi günü ofise gittiğimizde bin bir özürle beliriverseydi kapımda… Ama artık otuz beşine gelmiş bir kadın olarak çok iyi biliyordum ki bu da çok düşük bir ihtimaldi.</st></p>
		<p><st c="13195">Sahi ya, yarın ofiste karşılaştığımızda ne olacaktı? </st><st c="13249">Selam verecek miydi bana, bir açıklama yapacak mıydı, yoksa Cuma akşamı hiç yaşanmamış gibi mi yapacaktı. </st><st c="13355">Peki ben ne yapmalıydım?</st></p>
		<p><st c="13379">Onunla konuşmak, sormak, anlamak istiyordum… Sanki harika bir başlangıç yapıyorken, neden fikrini değiştirdiğini merak ediyordum.</st></p>
		<p><st c="13509">Akşamüstü telefonumun çaldığını duyduğumda, adeta bir panter gibi yerimden sıçrayarak telefona doğru uçtum. </st><st c="13618">Arayan Elif’ti. </st><st c="13634">Hayal kırıklığı içinde açtım:</st></p>
		<p><st c="13663">“Elif, hayırdır? </st><st c="13681">Pazar pazar…”</st></p>
		<p><st c="13694">Kısa bir süre cevap gelmedi…</st></p>
		<p><st c="13723">“Elif… Orada mısın?”</st></p>
		<p><st c="13744">“Ha evet buradayım. </st><st c="13765">Özür dilerim Gül…” Sesi ağlamaktan kısılmış gibiydi.</st></p>
		<p><st c="13817">“Ne oldu yine?” diye sordum. </st><st c="13847">“Arda mı, Can mı?”</st></p>
		<p><st c="13865">“Gül… Ben çok kötü bir şey yaptım. </st><st c="13901">Özür dilerim.”</st></p>
		<p><st c="13915">Yavaş yavaş içimde toprak kayması gibi bir çekilme hissetmeye başladım. </st><st c="13988">Düşündüğüm şeyi yapmamış olmasını umarak, zayıf bir sesle sordum:</st></p>
		<p><st c="14053">“Ne yaptın Elif…”</st></p>
		<p><st c="14071">Cevap vermek yerine hıçkıra hıçkıra ağlamaya başladı…</st></p>
		<p><st c="14125">“Ben Cansev’in bilmediğini bilmiyordum…”</st></p>
		<p><st c="14166">Sesim yavaş yavaş yükselmeye başlamıştı:</st></p>
		<p><st c="14207">“Elif, kes ağlamayı da doğru düzgün söyle bana. </st><st c="14256">Ne yaptın, konkur işini ağzından mı kaçırdın, ne oldu?”</st></p>
		<p><st c="14311">“Sen bana dışarıya karşı gizli bilgi dedin… Dışarıda duyulmasın demiştin.”</st></p>
		<p><st c="14386">İçimdeki delik giderek büyüyormuş gibi hissediyordum.</st></p>
		<p><st c="14440">“Elif, Cansev’e mi yumurtladın?!”</st></p>
		<p><st c="14474">“Dü… Dün konuşuyorduk…” diye kekeledi.</st></p>
		<p><st c="14513">“İşte konkurdan bahsediyorduk. </st><em><st c="14545">Nasılsa olmayacak ya o iş</st></em><st c="14570">… dedim laf arasında. </st><st c="14592">Konu oradan büyüdü.”</st></p>
		<p><st c="14612">Gözlerimi kapadım. </st><st c="14632">Sakin kalmaya çalışıyordum ama sesim titriyordu.</st></p>
		<p><st c="14680">“Nasıl büyüdü Elif…”</st></p>
		<p><st c="14701">“Bak Gül, ben gerçekten ekip biliyor diye düşünmüştüm. </st><st c="14757">Sen </st><em><st c="14761">dışarıda</st></em><st c="14769"> dedin…”</st></p>
		<p><st c="14777">“Anladım Elif, anladım! </st><st c="14802">Ben dışarıda duyulmasın dedim… Uzatma! </st><st c="14841">Kimseye söyleme kısmının neresini anlamadın? </st><st c="14886">Ne yapacağız şimdi? </st><st c="14906">Hemen Cansev’i arayıp konuş. </st><st c="14935">Ağzını sıkı tutmasını söyle!” diye bağırdım.</st></p>
		<p><st c="14979">Elif bu kez daha yüksek sesle ağlamaya başladı. </st><st c="15028">“Gül, çok geç!”</st></p>
		<p><st c="15043">“Nasıl ya?” diye bağırdım.</st></p>
		<p><st c="15070">“Dün sabah Ender Bey Cansev’i kendi projeleriyle ilgili bir dokümanı istemek için aramış. </st><st c="15161">O arada Cansev ona söylemiş.”</st></p>
		<p><st c="15190">“Nee? </st><st c="15197">Nasıl söylemiş!”</st></p>
		<p><st c="15213">“Yani konu oraya nasıl gitmiş bilmiyorum. </st><st c="15256">Cansev, Ender Bey’in öfkeden deliye döndüğünü söyledi sadece… Gül, özür dilerim. </st><st c="15337">Özür dilerim…”</st></p>
		<p><st c="15351">“Seninle yarın hesaplaşacağız Elif. </st><st c="15388">Çabuk kapat bu telefonu, benim Ender’e ulaşmam lazım derhal!” diye haykırdım ve cevabını bile beklemeden suratına kapattım.</st></p>
		<p><st c="15511">Koltuğa çöküp bir süre ne yapacağımı bilemez bir halde kaldım. </st><st c="15575">Beni neden aramadığını, telefonumu neden açmadığını artık biliyordum. </st><st c="15645">Büyük bir hassasiyetle etkisiz hale getirmeye çalıştığım saatli bomba, Elif’in beceriksizliği yüzünden elimde patlamıştı ve ben darmadağın olmuştum.</st></p>
		<p><st c="15793">Ender’i yeniden aradım. </st><st c="15818">Artık saklayacak bir şey kalmamıştı, ona her şeyi anlatmam gerekiyordu. </st><st c="15890">Telefonumu yine açmadı.</st></p>
		<p><st c="15913">On dakika arayla, üç kez aradım. </st><st c="15947">Telefon açılmadı.</st></p>
		<p><st c="15964">Sonunda bir mesaj yazdım: “Ender, seninle konuşmam lazım. </st><st c="16023">Bilmediğin şeyler var. </st><st c="16046">Lütfen Bay François ile yüzleşmeye kalkma.”</st></p>
		<p><st c="16089">Mesajımı okudu ama yanıt yazmadı. </st><st c="16124">Bu kez ikinci bir mesaj yazdım:</st></p>
		<p><st c="16155">“Başka bir şeyler dönüyor. </st><st c="16183">Her şeyi sana anlatmak istiyorum…”</st></p>
		<p><st c="16217">Yine yanıt yok. </st><st c="16234">Toparlanıp hızla evden çıktım ve otomobile atladım. </st><st c="16286">Nerede oturduğunu biliyordum, benden kaçamayacaktı.</st></p>
		<p><st c="16337">On beş dakika sonra kapısının önündeydim. </st><st c="16380">Park edip, girişteki zillerde ismini aradım. </st><st c="16425">Daire 14. </st><st c="16435">Zili çaldım… Birkaç saniye sonra diafondan sesi geldi: “Kim o?”</st></p>
		<p><st c="16498">“Benim, lütfen aç…” dedim nefes nefese… Yanıt vermedi. </st><st c="16554">Zile tekrar ısrarla bastım.</st></p>
		<p><st c="16581">Birkaç saniye sonra giriş kapısı gürültülü bir biçimde açıldı.</st></p>
		<p><st c="16644">Asansör kata vardığında, kapıda beni beklerken buldum onu. </st><st c="16704">Üzerinde bir kot ve mavi, spor bir gömlek vardı. </st><st c="16753">Hayatımda ilk defa onu takım elbise dışında bir kıyafetle görüyordum.</st></p>
		<p><st c="16822">Ama bunu söylemenin, konuyla ilgili espri yapmanın falan sırası değildi. </st><st c="16896">Daire kapısının girişinde bir buzdağı gibi dikilmiş, gözlerini üzerime dikmişti.</st></p>
		<p><st c="16976">“Ne istiyorsun Gül?” diye sordu kuru bir sesle.</st></p>
		<p><st c="17024">“Lütfen her şeyi sana açıklamama izin ver…” dedim sesimin titremesine engel olmaya çalışarak.</st></p>
		<p><st c="17118">“Açıklanacak bir şey yok, her şey gün gibi ortada…” diye yanıt verdi.</st></p>
		<p><st c="17188">“Lütfen…” dedim tekrar. </st><st c="17213">Ağlamak üzereydim. </st><st c="17232">“Lütfen bırak, içeri gireyim.”</st></p>
		<p><st c="17262">Aralık tuttuğu kapıyı açıp, kenara çekildi. </st><st c="17307">Fikrini değiştirmesinden korkarak, ok gibi içeriye daldım.</st></p>
		<p><st c="17365">Evi düşündüğümden çok farklıydı. </st><st c="17399">Ben onu deri koltuklar, İtalyan tasarımı masa ve sehpalar olan soğuk bir mekanda hayal etmiştim. </st><st c="17496">Oysa bu ev, ahşap kütüphanesi, deniz mavisi koltukları ve açık renk parkeleriyle çok daha sıcak ve yaşanılası bir yerdi.</st></p>
		<p><st c="17616">Çantamı bir koltuğa fırlatıp, diğer bir koltuğa çöktüm.</st></p>
		<p><st c="17672">Ağzımdan ilk çıkan cümle “Özür dilerim…” oldu. </st><st c="17720">“Her şey için özür dilerim. </st><st c="17748">Sana söylemeliydim…” Sonra aklıma Mösyö ile çoktan konuşmuş olabileceği gelince, aceleyle sordum; “Bay François ile konuşmadın değil mi?”</st></p>
		<p><st c="17885">Hayır anlamında başını salladı. </st><st c="17918">Rahatlamıştım…</st></p>
		<p><st c="17932">Tepemde ayakta dikiliyor, beni yukarıdan süzerek daha da küçük ve aciz hissetmeme neden oluyordu. </st><st c="18031">Karşımdaki koltuğu işaret ederek, “Lütfen otur…” dedim. </st><st c="18087">“Anlatacaklarım uzun.”</st></p>
		<p><st c="18109">Karşıma geçip oturdu. </st><st c="18132">Gözlerinde yine o tatlı bakışı aradım ama kırıntısı bile yoktu. </st><st c="18196">Buz gibi, ifadesiz bir suratla seyrediyordu beni. </st><st c="18246">Bana böyle bakması kalbimi kırıyordu…</st></p>
		<p><st c="18283">Yüzümü ellerimin arasına alıp ağlamaya başladım. </st><st c="18333">“Özür dilerim…” dedim tekrar. </st><st c="18363">Kendimi az önce konuştuğum Elif gibi hissediyordum ve Ender tarafında bu özürlerimin ne kadar sinir bozucu olabileceğini az çok tahmin edebiliyordum; yine de kendime engel olamıyordum.</st></p>
		<p><st c="18547">Cevap vermedi, derin bir sessizlik içinde beni seyrediyordu. </st><st c="18609">“Bak…” diye devam ettim. </st><st c="18634">“Bilmediğin durumlar var..”</st></p>
		<p><st c="18661">“Evet…” dedi “Bunu söyleyip duruyorsun. </st><st c="18702">‘bilmediğin konular var’. </st><st c="18728">Farkındayım, bilmediğim çok şey varmış meğer. </st><st c="18774">Mösyö ile arkamdan işler çevirmeniz gibi. </st><st c="18816">Beni hiç olmayacak bir konkur için onlarca toplantıya sokmanız, saatlerce mesai harcatmanız gibi…” Sesi yavaş yavaş yükselmeye başlıyordu.</st></p>
		<p><st c="18954">“Evet bilmediğim konular varmış meğer… Ben seni öperken, sen benim kuyumu kazıyormuşsun meğer. </st><st c="19050">Yaşadığımız hiçbir şey gerçek değilmiş… Senin tek derdin, üzerime basıp geçmekmiş… Farkındayım Gül, farkındayım. </st><st c="19163">Bilmediğim çok şey varmış ve ben saf gibi benden hoşlandığına inanmışım. </st><st c="19236">Sen de beni parmağında oynatmışsın.”</st></p>
		<p><st c="19272">Gözlerindeki donuk ifade, yerini öfke pırıltılarına bırakmaya başlamıştı:</st></p>
		<p><st c="19346">“Gerçek miydi peki?” diye sordu. </st><st c="19380">“Omzunu kırman, hastanelerde haftalarca yatman… Anlattığın zaman ne kadar üzülmüştüm senin için. </st><st c="19477">O </st><em><st c="19479">demir lady</st></em><st c="19489"> görünüşünün altında gerçek bir insanın yattığını düşünmüştüm. </st><st c="19552">Anlattığın hikayelerden herhangi biri gerçek miydi?”</st></p>
		<p><st c="19604">“Hepsi!” diye haykırdım. </st><st c="19630">“Hepsi gerçekti ve ben bunları kimseyle konuşmamıştım.”</st></p>
		<p><st c="19685">İnanmazmış gibi gözlerini devirdi.</st></p>
		<p><st c="19720">“Hayır lütfen böyle yapma…”</st></p>
		<p><st c="19748">Yeniden ağlamaya başladım. </st><st c="19776">Ender’in beni gerçekten dinlemesini istiyorsam sakinleşmek zorundaydım. </st><st c="19848">Çantamdan bir kağıt mendil alıp, yüzümü gözümü sildim. </st><st c="19903">Kim bilir ne haldeydim. </st><st c="19927">Toparlanmam, düzgün düşünüp, durumu düzgünce anlatmam gerekiyordu.</st></p>
		<p><st c="19993">“Bir fincan kahve alabilir miyim?” diye sordum.</st></p>
		<p><st c="20041">“Bir bok alamazsın Gül!” diye cevap verdi, sakin ama buz gibi bir sesle. </st><st c="20115">“Ne söyleyeceksen söyle ve sonra defol git. </st><st c="20159">Seninle vakit kaybetmek istemiyorum.”</st></p>
		<p><st c="20196">Avazım çıktığı kadar, tepine tepine ağlamak istiyordum ama yapamazdım. </st><st c="20268">Gözlerimden fışkırmak için sabırsızlanan yaşları geldikleri yere geri gönderdim ve derin bir nefes alarak anlatmaya başladım.</st></p>
		<p><st c="20393">Her şeyi ama her şeyi eksiksiz anlattım. </st><st c="20435">Mösyö’nün bana ilk başta, onun motivasyonunu kırmamak için gizlice hareket etmemiz gerektiğini söylediğini. </st><st c="20543">Sonra ikinci ajansı devreye sokmasıyla şüphelendiğimi. </st><st c="20598">Sermin’le yaptığımız konuşmayı, odasına gizlice girip etrafı karıştırmamı. </st><st c="20673">Bir yandan da onun yüzüne bakıyor, tepkilerini anlamaya çalışıyordum.</st></p>
		<p><st c="20742">Ben anlatmaya devam ettikçe, ilgilenmeye başladığını, kafasının içinde bir şeyler düşündüğünü, bağlantılar yapmaya çalıştığını gözlemleyebiliyordum.</st></p>
		<p><st c="20891">Sonunda… Sonunda beni dinlemesini sağlamayı başarmıştım.</st></p>
		<p><st c="20948">Derin Renkler ile ilgili kararların olduğu yazışmaları bulma kısmına geldiğimde, gözlerinin hayretle açıldığını gördüm. </st><st c="21069">Yine de bir şey söylemedi.</st></p>
		<p><st c="21095">Mösyö’nün bilgisayarına bakabilmek için öğlen vakti odasına gittiğimi duyduğunda ise yüksek sesle kahkaha attı.</st></p>
		<p><st c="21207">Güzel… Ondan insani bir tepki almayı başarmıştım. </st><st c="21258">Yüzüne tekrar baktığımda, bana yeniden sevecen bir ifadeyle bakmakta olduğunu gördüm.</st></p>
		<p><st c="21343">“Ne yani, sanayi casusluğuna mı kalkıştın sen?” diye sordu gülerek.</st></p>
		<p><st c="21411">“İşin aslını öğrenmem gerekiyor Ender.” diye yanıt verdim. </st><st c="21471">“Çok pis şeyler dönüyor… Sana gerçekten neler olduğunu öğrenmeden bir şey anlatamazdım ama inan bunları senden saklamak çok ağır bir yüktü benim için.”</st></p>
		<p><st c="21622">Bir süre sessizce beni izledikten sonra yerinden fırlayıp salondan çıktı. </st><st c="21697">Başımı önüme eğdim. </st><st c="21717">Her zamanki gibi bir çuval inciri berbat etmiştim.</st></p>
		<p><st c="21767">Birkaç saniye sonra içeriden sesini duydum: “Kahveni sade mi içersin?”</st></p>
		</section>
	<div id="charCountTotal" value="21838"></div></body>
</html>
