<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beyaz Yakalının Kara Kitabı 2</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">5. </st><st c="4">BÖLÜM</st></h1>
		<p><st c="9">Aynaya bakıyorum. </st><st c="28">Yüzüme, makyajıma, dudaklarıma sürülmüş olan ateş kırmızısı rujuma…</st></p>
		<p><st c="95">Güzel görünüyorum. </st><st c="115">İki adım geri gidip, üzerimdeki kıyafeti inceliyorum hayranlıkla.</st></p>
		<p><st c="180">Kendi etrafımda dönüp eteklerimin savrulmasını izliyorum. </st><st c="239">Sonra yaklaşıp gözlerimin içine bakıyorum. </st><st c="282">Mutlu görünüyorum… Mutluyum. </st><st c="311">Mutlu muyum?</st></p>
		<p><st c="323">Öyle olduğumu umuyorum. </st><st c="348">Burada olduğuma, bu aynanın önünde kendime bakmakta olduğuma inanamıyorum. </st><st c="423">Rimelimi sürerken, gerginlikten elimin titrediğini fark ediyorum.</st></p>
		<p><st c="488">“İşte sonunda, Gül” diye geçiriyorum içimden. </st><st c="535">“Tüm savaşların, akan kanların, edilen kavgaların sonunda, hiç böyle olacağı aklına gelir miydi?”</st></p>
		<p><st c="632">Asla…</st></p>
		<p><st c="638">Enderle geçirdiğim pazar gününü size anlatmayacağım. </st><st c="692">Birlikte ne kadar eğlendiğimizi, benim pot kırmamak için laf ne zaman Cherie’den veya Mösyö’den açılsa itinayla konuyu değiştirdiğimi... </st><st c="829">Sinema salonunda yan yana oturup, kocaman bir kova patlamış mısırı paylaştığımızı… Hollywood romantik filmlerinden çıkma bir gün geçirdiğimizi…</st></p>
		<p><st c="972">Ama biliyorsunuz, en romantik filmlerde bile işler bir anda sarpa sarar. </st><st c="1046">Bir yanlış anlaşılma olur veya kahramanlardan biri affedilmeyecek bir hata yapar. </st><st c="1128">Çiftler ayrı düşer ve drama kısmı başlar. </st><st c="1170">Ben çiçekli, böcekli, gökkuşaklarının açtığı, tek boynuzlu atların koştuğu kısmı atlayıp bu kısmı anlatacağım; her şeyin bir anda nasıl berbat olduğunu...</st></p>
		<p><st c="1324">Hayatta kariyeriniz ve aşk arasında bir seçim yapmanız gerekseydi, neyi seçerdiniz hiç düşündünüz mü? </st><st c="1427">Ben düşünmemiştim. </st><st c="1446">Hoş, Hakan’la beraber olmaya başladığımızda Cherie’den istifa edip onunla birlikte Dünya’nın uzak köşelerine seyahat etmenin hayalini çok kurmuştum.</st></p>
		<p><st c="1594">Marc’la beraberken de Yunanistan’da bir adaya yerleşmekten bahsetmiştik bir kez. </st><st c="1676">O küçük bir Fransız restoranı açacaktı, ben de ona yardım edecektim. </st><st c="1745">Birlikte iyot kokulu bir adada, beyaza boyalı küçücük bir evimiz olacaktı deniz kenarında. </st><st c="1836">Saatlerce hayaller kurup, restoranın neye benzeyeceğini, nasıl yaşayacağımızı konuşmuş, sonra da konuyu bir daha hiç açmamıştık. </st><st c="1965">Kendimi bir Yunan adasında, güneşten bronzlaşmış bir ten ve çıplak ayaklarla hayal edebiliyordum.</st></p>
		<p><st c="2062">Cherie’nin boğucu, yorucu ve yıpratıcı dünyasından binlerce kilometre uzakta, satıştı, reklamdı, araştırmaydı, hiçbiri umurumda olmadan yaşayıp gitme düşüncesi bana çok cazip gelmişti. </st><st c="2248">Sonraları çok düşündüm; Marc ilk söylediğinde kulağıma harika gelen bu teklifin gerçeğe dönüşme ihtimali belirseydi, ne yapardım? </st><st c="2378">Gerçekten istifa edebilir miydim? </st><st c="2412">Hem de transfer olmak için kendimi paraladığım Paris ofisinden?</st></p>
		<p><st c="2475">Kariyerime yıllar boyunca bu kadar kan, ter ve göz yaşı akıttıktan sonra, kolayca arkamı dönüp gidebilir miydim peki? </st><st c="2594">Bu sorunun yanıtını verememiştim. </st><st c="2628">Oysa hayat, değişim demekti. </st><st c="2657">On üç yıldır bu şirkette çalışıyordum, belki de yeni bir şeyler denemeye cesaret edebilmem gerekirdi. </st><st c="2759">Ölene kadar burada kalmak istemiyordum. </st><st c="2799">İşte gözümün önünde kimler gelip kimler geçmişti. </st><st c="2849">Tayla, Nazlı, Sadık Abi… Hatta Sermin…</st></p>
		<p><st c="2887">Nazlı bile başına gelen her şeye rağmen, hayatında ileri gitmeye cesaret edebilmiş ve reklam ajansı tarafına geçmişti.</st></p>
		<p><st c="3006">Oysa ben kendimi, beğenilme, takdir görme ve onaylanma arzusuna kaptırmış, bu konudaki açlığımı giderene kadar bu masanın başında kalmıştım. </st><st c="3148">Bana verilen tüm zor görevleri başarabilmek için canımı dişime takmış, üstlerim sırtımı sıvazladıklarında tıpkı sadık bir köpek gibi daha da bağlanmıştım onlara.</st></p>
		<p><st c="3309">Onaylanmanın verdiği haz o kadar bağımlılık yapıcı bir duyguydu ki, bir kez tadını aldığınızda ondan vazgeçmek mümkün olmuyordu. </st><st c="3439">Artık her an her dakika bu hazzı yaşamak istiyordunuz. </st><st c="3494">Bu yüzden de sizden ne istenirse istensin, gerçekleştirebilmeniz için bir mucize gerekse bile, yerine getirmeye çalışıyordunuz. </st><st c="3622">Hayatta kendinize anlam bulabildiğiniz, kendinizi değerli hissettiğiniz sürece de, tıpkı bir kukla gibi, iplerinizin başkasının elinde olmasına izin veriyordunuz. </st><st c="3785">Günlük onaylanma dozunuzu alabilmeniz için ödemeniz gereken bu ağır bedeli artık önemsemiyordunuz.</st></p>
		<p><st c="3883">Cherie’de geçirdiğim yıllar boyu, bende de bu bağımlılığın seviyesi katlanarak artmıştı.</st></p>
		<p><st c="3972">Gençken benden esirgenen, sahip olabilmek için deliler gibi uğraştığım “aferin” sözünü duymam sıklaştıkça, ben de daha fazla sarılmıştım çalıştığım kuruma.</st></p>
		<p><st c="4128">“Bernardine işten çıkartılacak: çıkar!”, “Konkura taş konulacak: koy!”, “Ajans hizaya getirilecek: telefon açıp ağzına geleni söyle…” Benden ne istenirse istensin, layığıyla yerine getirebilmek için kendimi paralıyordum. </st><st c="4350">Sahiplerimi memnun edip onlardan takdir gördüğüm sürece, bir önemi yoktu.</st></p>
		<p><st c="4423">Bu “aferin”ler maaş zamlarına, yıl sonu bonuslarına dönüştükçe, doğru yolda olduğumu düşünmüştüm. </st><st c="4522">Daha çok para kazanabilmek, yükselebilmek ve benden istenilenleri eksiksiz, harfi harfine yerine getirebilmek için ömrümü, vicdanımı ve insanlığımı harcamıştım.</st></p>
		<p><st c="4682">Kariyerimle aşk arasında bir seçim yapmak söz konusu değildi. </st><st c="4745">Önüme havuçlar bırakıldığı, ben kendimi başarılı, işe yarar ve önemli hissettiğim sürece, Cherie bu yarışta herkesi sollayıp geçecekti.</st></p>
		<p><st c="4880">Ve sonra hayatıma Ender girdi.</st></p>
		<p><st c="4911">Bana doğru olanı yapmam için verilmiş bir şans gibiydi. </st><st c="4968">Onunla konuşabilir, Mösyö’nün planlarını anlatabilirdim. </st><st c="5025">Bunu yapsaydım, bir ihtimal, dürüstlüğümü takdir eder ve olacaklara kendini hazırlama şansı verdiğim için bana minnettar olurdu. </st><st c="5154">Durumu bildiğini Mösyö’ye belli etmez, hiçbir şeyden haberi yokmuş gibi davranırdı.</st></p>
		<p><st c="5237">Fakat diğer ihtimal, yani Bay François’ya gidip arkasından iş çevrildiğini yüzüne vurma ihtimali beni korkutuyordu.</st></p>
		<p><st c="5353">Ender’i iyi tanımıyordum, onunla konuşursam nasıl tepki vereceğini, ne yapabileceğini kestiremiyordum. </st><st c="5457">Bu yüzden de çenemi kapalı tutup, arkadan çalışıyordum.</st></p>
		<p><st c="5512">Birlikte harika bir pazar günü geçirmiştik. </st><st c="5557">Benim sızlayan vicdanım, midemin ortasında zonklayan bir ağrı gibi ara ara kendini gösterse de, onu yok sayabilmeyi başarmıştım.</st></p>
		<p><st c="5685">Sinemadan sonra hemen evlere dağılmamıştık. </st><st c="5730">Onun “bir kadeh şarap içme” teklifini kibarca geri çevirmiştim ama yerine kahve içmeyi önermiştim. </st><st c="5829">Eve, gülmekten ağrımış yüz kasları ve kalbimde uçuşan küçük kelebeklerle döndüğümde, saat akşam dokuza yaklaşıyordu.</st></p>
		<p><st c="5945">Sonraki hafta, ajans toplantıları tüm hızıyla devam etti. </st><st c="6004">Ben ve Mösyö, asla sonuçlanmayacağını bildiğimiz bu konkurda birbirleriyle yarışan hırslı ajansların müşteri direktörlerinin, genel müdür yardımcılarının yaptığı sunumları dinleyerek ne kadar vakit kaybettiğimizin farkındaydık. </st><st c="6232">Ben önümdeki deftere not alıyormuş gibi yaparken, çiçekler, kalpler, spiraller çiziyordum sadece. </st><st c="6330">Zavallı Ender ise işini büyük bir ciddiyetle yapıyor, ajansların ağzından çıkan her sözü dinliyor, notlar alıyor, sorular soruyordu.</st></p>
		<p><st c="6462">Onun bu hevesli halini görmek beni üzüyordu doğrusu. </st><st c="6516">Bay François ve ben bir tiyatro sergiliyorduk ve Ender’e bunu “gerçek hayat” diye yutturuyorduk.</st></p>
		<p><st c="6612">Bu arada Elif dönmüş; O, Cansev ve ben Derin Renkler’deki satış sorununu çözebilmek için var gücümüzle çalışmaya başlamıştık. </st><st c="6739">Öğle tatillerinde ise Eda’yı da yanımıza alarak hep birlikte yemek yiyorduk. </st><st c="6816">Bu dörtlü küçük grubumuzdan hoşlanıyordum ama yine de Elif’in konkur hakkındaki sırrı bildiği gerçeğini de bir türlü unutamıyordum.</st></p>
		<p><st c="6947">Artık kızların yanında ekstra temkinliydim. </st><st c="6992">Konkur’dan söz açılacak olursa, hemen konuyu değiştiriyordum. </st><st c="7054">İçimde tuhaf bir sıkıntı vardı. </st><st c="7086">Sanki o zamandan, Büyükada’da ağzımı sıkı tutamamamın başıma ne kadar büyük dertler açacağını hissetmiştim ama sandığımdan daha da büyük bir oyunun içinde olduğumun hiç farkında değildim.</st></p>
		<p><st c="7273">İlk tehlike çanını Mösyö, çalıştığımız ajansın </st><em><st c="7321">Genel Müdürü ve ortağı Zeynep Hanım</st></em><st c="7356">’la gizlice öğle yemeği yememi istediği zaman duydum.</st></p>
		<p><st c="7410">Ama doğruya doğru, üzerinde fazlaca durmadım. </st><st c="7457">Benden istediği gibi onunla buluştum ve birlikte çalışmaya devam etmek istediğimizi söyledim. </st><st c="7551">Mösyö’nün istediği gibi, bize sunacakları bütçeler konusunda bir anlaşmaya vardık. </st><st c="7634">Tüm bütçeler geldikten sonra ben Zeynep hanım’a rakamlar konusunda bilgi verecektim. </st><st c="7719">O da bütçesini bunların biraz altında tutacak şekilde hazırlayacaktı. </st><st c="7789">Böylece onların kazanması doğal sayılacaktı. </st><st c="7834">Zeynep Hanım’la el sıkıştığımızda, yapacağımız şike resmileşmişti.</st></p>
		<p><st c="7900">Bu yemekten birkaç gün sonra Nalan Hanım, beni Mösyö ile görüşmeye çağırdı. </st><st c="7977">Kapıdan içeri girdiğimde, sanki kansere çare bulmuşçasına neşeli ve rahat görünüyordu.</st></p>
		<p><st c="8063">“Aaah Gül, gel canimin iciii… Gel, otur soyle.”</st></p>
		<p><st c="8111">Bana işaret ettiği, masasının karşısında duran koltuğa oturduğumda, ne beklemem gerektiğini bilmiyordum. </st><st c="8217">Bana elindeki </st><em><st c="8231">NO NAME SHOPPER AGENCY</st></em><st c="8253"> yazan bir kartvizit uzattı.</st></p>
		<p><st c="8281">“Bunları da arayıp konkuğa dahil etmeni istiyoğum.”</st></p>
		<p><st c="8333">Kartın üzerinde yazan isme baktım. </st><st c="8369">Tanıdık gelmiyordu. </st><st c="8389">Kafam karışmıştı, Mösyö ne diye hiç olmayacak bir konkur için bir ajans daha çalıştırmak istiyordu ki?</st></p>
		<p><st c="8491">Kartı evirip çevirip anlamaya çalışırken “Anlamıyorum Bay François…” dedim. </st><st c="8568">“Neden yeni bir ajansı daha dahil ediyoruz? </st><st c="8612">Zaten eski ajansımızla çalışmaya devam etmeyecek miyiz?”</st></p>
		<p><st c="8668">Güldü… “Aaah Gül… Bu işte çok iyisin ama öğreneceğin cook sey var.” Sonra anlatmaya koyuldu.</st></p>
		<p><st c="8761">Senaryosu kusursuza yakındı. </st><st c="8791">Zeynep hanım ajans networkleri altında yeni bir alışveriş deneyimi ajansı kurmuştu. </st><st c="8875">Daha doğrusu, yurt dışında zaten var olan bir ajansın mikro bir şubesini el altından buraya açmıştı. </st><st c="8976">Ajansın ortağı, hiç tanımadığımız Süleyman Tora olarak görünüyordu. </st><st c="9044">Biz de mağaza içi iletişim, stand, afiş, poster gibi işlerimizi onlara verecektik.</st></p>
		<p><st c="9126">“Böylece Endeğ’in isteği de olacak… Yani biğden fazla ajansla calisacagiz.”</st></p>
		<p><st c="9202">“A… ama Bay François, anlaşmıştık.” diyebildim sadece. </st><st c="9258">“Sadece bir ajansla çalışacaktık?”</st></p>
		<p><st c="9292">“No no, böylesi daha iyi biğ cozum Gul. </st><st c="9333">Hem piyasadaki reputasyonumuz da, konkuğ için biğ süğü ajans calistirip, sadece eski ajansa veğmeyi kaldiğmaz.”</st></p>
		<p><st c="9444">Mösyö son anda iki ajans seçmeye karar vermişti. </st><st c="9494">Tüm görüşmeler bittiğinde ve bütçeler sunulduğunda, mevcut ajansımızla, konkura son anda dahil ettiğimiz yeni kurulan bu ajansı seçecektik. </st><st c="9634">Üç değil ama iki ajans seçmiş görünecektik. </st><st c="9678">Ama her iki ajans da zaten mevcut yapının altında olduğu için aslında yine tek bir yerle çalışacaktık.</st></p>
		<p><st c="9780">Kafam çok karışmıştı. </st><st c="9803">Yaptığımız yasal değildi ve Ender’i bırak, yediğimiz haltı Paris ofisi duysa, hem Mösyö’yü hem beni tazminatsız kapının önüne koyardı. </st><st c="9938">Büyük bir risk alıyorduk. </st><st c="9964">Mösyö’nün sırf Ender’i mutsuz etmemek için böylesine tehlikeli işlere kalkışmasını aklım almıyordu. </st><st c="10064">Fena adam sayılmazdı ama onu tanıdığım kadarıyla bu kadar iyi kalpli, karşı tarafın hislerine bu kadar duyarlı olmasına da imkân yoktu.</st></p>
		<p><st c="10199">Odasından çıktığımızda, artık bu yaptığımızın gerçekten Ender’i mutlu etmek için olduğundan o kadar da emin değildim. </st><st c="10318">Bu tehlike alametini görmezden gelmeyecektim.</st></p>
		<p><st c="10363">Bir kez daha Gül Kermen’in dedektifliğe soyunmasının zamanı gelmişti. </st><st c="10434">Ne yapıp edip bu işin içyüzünü öğrenecektim.</st></p>
		<p><st c="10478">Ama bu arada ne Ender’e, ne Mösyö’ye ne de kızlara hiçbir şey belli etmemem gerekiyordu.</st></p>
		<p><st c="10567">Fakat kimseye bir şey çaktırmaktan nasıl öğrenecektim? </st><st c="10623">Aklıma ilk Nalan Hanım’ın ağzını aramak geldi.</st></p>
		<p><st c="10669">Mösyö’nün tüm gün bir kurul toplantısında olacağını öğrendiğim gün, onu öğle yemeğine Chez Martin’e davet ettim.</st></p>
		<p><st c="10782">“Nalan Hanım’cım, Paris’ten döndüğümden bu yana hiç oturup doğru düzgün konuşma fırsatımız olmadı. </st><st c="10882">Bugün de Bay François tüm gün toplantıda. </st><st c="10924">Gelin sizinle şöyle güzel bir öğle yemeği yiyelim.”</st></p>
		<p><st c="10975">Chez Martin’i duyunca, teklifimi ikiletmedi, sevinçle kabul etti.</st></p>
		<p><st c="11041">Öğle yemeği boyunca ne kadar eşelersem eşeleyeyim, Nalan Hanım’ın ağzından işe yarar tek cümle çıkmadı. </st><st c="11146">Ya çok iyi oyuncuydu ya da gerçekten hiçbir şeyden haberi yoktu. </st><em><st c="11211">No Name</st></em><st c="11218"> ajansın ismini bile hiç duymamıştı. </st><st c="11255">Zaten bir süre sonra da; “Aa işten başka bir şey konuşmayacak mıyız canım? </st><st c="11330">Haydi bana biraz Paris’te neler yaptığından bahset.” deyince, konu kapanıverdi.</st></p>
		<p><st c="11409">Boşuna harcadığım bir buçuk saatin sonunda Nalan Hanım’dan bir şey öğrenememiştim.</st></p>
		<p><st c="11492">Bu arada ajanslarla yalandan yaptığımız toplantılar tüm hızıyla devam ediyordu. </st><st c="11573">Arada masanın diğer ucundan Ender’i bana tatlı tatlı bakarken yakalıyordum. </st><st c="11649">Göz göze geldiğimizde ben de aceleyle gülümsüyor ve hemen sanki toplantıyı dikkatlice dinliyormuş gibi yapmaya koyuluyordum. </st><st c="11774">Arkasından yaptığım rezillikleri asla öğrenmemesini umuyordum.</st></p>
		<p><st c="11836">Bu işi çözmem şarttı. </st><st c="11859">Ama nasıl? </st><st c="11870">Akşam eve gittiğimde Sermin’i aramak geldi aklıma. </st><st c="11921">Hem ne zamandır konuşmuyorduk da… Bahaneyle onun da ağzını arardım. </st><st c="11989">Hem Mösyö’ye birden fazla ajansla çalışmanın çok maliyetli olduğu fikrini veren de oydu.</st></p>
		<p><st c="12077">Telefonu açtığında, Dubai’deki evinin son derece lüks döşenmiş salonu ekranıma yansıdı.</st></p>
		<p><st c="12165">“Gül’cüğüm, tatlım benim… Nasılsın?” diye sordu neşeli bir sesle.</st></p>
		<p><st c="12231">Vay be, </st><em><st c="12240">Gül’cüm tatlım benim.</st></em><st c="12261"> Beş sene önce Sermin’in bana böyle hitap edeceğini söyleseydiniz, yüksek sesle gülerdim.</st></p>
		<p><st c="12350">“Sermin’ciğim…” diye yanıt verdim. </st><st c="12386">“İstanbul’a döndüğümden beri işlere gömüldüm. </st><st c="12432">Seni arayamadım bir türlü. </st><st c="12459">Daha yeni yeni kendime geliyorum. </st><st c="12493">Dubai’de hayat nasıl…”</st></p>
		<p><st c="12515">“Ya aman, çöl sıcağı işte. </st><st c="12543">Fenalık geçirmek üzereyim. </st><st c="12570">Asıl haberler sende… Nasıl ofise geri dönmek?”</st></p>
		<p><st c="12616">“Çok şahane…” diye yalan söyledim. </st><st c="12652">Ona, gelir gelmez kendimi Mösyö’nün tetikçisi olarak bulduğumu söyleyemezdim.</st></p>
		<p><st c="12729">“Biliyorsun işte, konkur için habire toplantı yapıyoruz. </st><st c="12787">Birden fazla ajansla çalışacağız ya artık…”</st></p>
		<p><st c="12830">Sonra sanki o an aklıma gelmiş gibi numara yaptım: “Sahi, </st><em><st c="12889">sen</st></em><st c="12892"> göndermiştin değil mi Mösyö’ye, sizin birden fazla ajansla çalışmaya geçince şişen bütçelerinizi?”</st></p>
		<p><st c="12991">Sermin anlamamış gibi kaşlarını çattı: “Hangi şişen bütçeler?”</st></p>
		<p><st c="13054">“Ya işte göndermişsin ya, ne kadar daha fazla para harcamak zorunda kaldığınızı. </st><st c="13136">Ben de şöyle bir göz attım. </st><st c="13164">Gerçekten tek ajansla çalışmak çok daha avantajlı.”</st></p>
		<p><st c="13215">Bir süre cevap vermedi, neden bahsettiğimi anlamaya çalışıyordu galiba…</st></p>
		<p><st c="13287">“Biz üç ajansla çalışmıyoruz ki… Ama… Belki… Haaaaa anladıım….”</st></p>
		<p><st c="13351">Sermin’in her mimiğini dikkatle okumaya çalışıyordum.</st></p>
		<p><st c="13405">“Kızım, onlar ajans bütçelerimiz değil, prodüksiyon maliyetlerimiz bizim.”</st></p>
		<p><st c="13480">“Nasıl, anlamadım?” diye sordum hayretle. </st><st c="13523">Mösyönün bana söylediği yalanların giderek daha çetrefilli bir hale geldiğini hissediyordum.</st></p>
		<p><st c="13615">“Yani şöyle… Geçen hafta Bay François beni arayıp, kaç ajansla çalıştığımızı sormuştu. </st><st c="13703">Ben de tek ajansla çalıştığımızı ama geçen sene farklı farklı prodüksiyon şirketleriyle çalışmaktansa üç tane seçip, bütün işleri onlarla yapmaya karar verdiğimizi anlatmıştım. </st><st c="13880">O da maliyetleri görüp göremeyeceğini sormuştu. </st><st c="13928">Çok gizli bilgiler olmadığı için, ben de paylaşmakta sakınca görmemiştim… Sen konuyu yanlış anlamışsın herhalde.”</st></p>
		<p><st c="14041">“Evet… öyle olmalı herhalde” diye mırıldandım. </st><st c="14089">Oysa yanlış falan anlamadığımdan adım kadar emindim. </st><st c="14142">Mösyö bana argüman sunmak için yanlış dokümanları göstermişti. </st><st c="14205">Ben de Dubai’deki ajansları bilmediğim için, orada yazan prodüksiyon şirketi isimlerini ajans ismi zannedip, ikinci kez düşünmemiştim bile.</st></p>
		<p><st c="14344">Vay Mösyö vaay… Seni yaşlı çakal.</st></p>
		<p><st c="14378">Sermin’le konuyu daha fazla uzatmadım. </st><st c="14418">Biraz daha havadan sudan konuştuktan sonra iyi geceler dileyerek telefonu kapattım.</st></p>
		<p><st c="14501">Aklımda bin bir ihtimal kol geziyordu. </st><st c="14541">Eğer sebep bütçenin yükselmesi değilse, Mösyö neden önce birden fazla ajansla çalışma kararı alıp, sonra vazgeçmişti? </st><st c="14659">Dahası, son dakikada neden mevcut ajansımız tarafından kurulan ikinci bir yapıyı da bu oyunun içine dahil etmişti.</st></p>
		<p><st c="14773">Bu konuyu mutlaka çözmek zorundaydım. </st><st c="14812">Belli ki beni de Ender’i de aşan, bambaşka bir durum söz konusuydu burada.</st></p>
		<p><st c="14886">Neredeyse bütün gece yatakta dönüp durdum. </st><st c="14930">İhtimalleri kafamda gözden geçiriyor, neler olmuş olabileceğine dair türlü teori geliştiriyordum ama iki kere iki dört etmiyordu bir türlü.</st></p>
		<p><st c="15069">Tek bildiğim şey, bu işin arkasından pis kokular geldiğiydi.</st></p>
		<p><st c="15130">Ertesi gün ofise gittiğimde, elimde olan tüm belgeleri tekrar tekrar gözden geçirdim. </st><st c="15217">Hiçbir ipucu yakalayamıyordum. </st><st c="15248">Yapacak tek bir şey kalmıştı; gizlice Mösyö’nün odasına girip etrafı kurcalamak.</st></p>
		<p><st c="15328">Tüm gün yine toplantılarla geçmiş, Mösyö, Ender ve ben, aşırı hevesli ajansların eğer onları seçersek ne kadar büyük fark yaratacaklarını anlatan sunumlarını dinlemiştik.</st></p>
		<p><st c="15499">Akşam olup da herkes çil yavrusu gibi servislere yetişebilmek için dışarıya koşturduktan sonra, yarım saat daha masamda oturup bekledim.</st></p>
		<p><st c="15636">Etrafta kimselerin olmadığından emin olduktan sonra 16. </st><st c="15693">Kata çıktım ve temkinli bir şekilde Nalan Hanım’ın boş masasının önünden geçip Mösyö’nün kapısına vardım. </st><st c="15799">Önce içeride olabileceği ihtimaliyle kapıyı tıklattım. </st><st c="15854">Cevap gelmedi. </st><st c="15869">Yavaşça girip, karanlık odanın içine süzüldüm ve arkamdan kapıyı kapattım.</st></p>
		<p><st c="15943">Masasının başına gidip çalışma lambasını yaktım ve etrafı kurcalamaya başladım. </st><st c="16024">İlk başta dişe dokunur bir şey bulamadım. </st><st c="16066">Faaliyet raporu için çıkarılmış rakamlar, Mayıs ayı satış raporları, Yönetim Kurulu toplantısı notları derken gözüme tanıdık bir isim çarpınca durdum: “Derin Renkler”</st></p>
		<p><st c="16232">Oraya ne için geldiğimi bir anlığına unutup, kağıtları elime aldım. </st><st c="16301">Derin Renkler Koleksiyonu ile ilgili, yönetim kurulunun yaptığı toplantının notlarıydı bunlar.</st></p>
		<p><st c="16395">Son iki yılın piyasa araştırmaları, satış grafiği, gelir kaybı vs. </st><st c="16463">bildiğim şeyler.</st></p>
		<p><st c="16479">Son sayfada yazanları okuduğumda ise beynimden vurulmuşa döndüm.</st></p>
		<p><st c="16544">“Ağustos ayı itibariyle üretimin durdurulması ve koleksiyonun</st><em><st c="16606"> delist</st></em><st c="16613"> edilmesine karar verilmiştir…”</st></p>
		<p><st c="16644">Delist etmek, yani listeden çıkarmak, ölüm fermanı demekti. </st><st c="16705">Derin Renkler, Cherie’de tutmadığı için öldürülen onlarca ürünle birlikte yatmak üzere mezara gömülecekti.</st></p>
		<p><st c="16811">Karar çoktan alınmıştı ama Mösyö bunu bana söylemek yerine, beni yel değirmenlerine karşı savaşa yollamıştı.</st></p>
		<p><st c="16920">Bana güvendiği, bu koleksiyonu kurtarmak için bir şansım olduğu falan yalandı. </st><st c="17000">Üç ay boşu boşuna çalışacak, satışları biraz artırmayı başarsam bile bana “Olmadı Gül, istediğimiz performansı yakalayamadın…” diyecek ve koleksiyonu öldürecekti. </st><st c="17163">Ben de başarısız olduğumu zannederek, kendi kendimi yiyecektim.</st></p>
		<p><st c="17226">Neden böyle bir şey yaptığını anlayamıyordum. </st><st c="17273">Elimde kağıtlarla, Mösyö’nün deri kaplama ofis sandalyesine çöktüm.</st></p>
		<p><st c="17340">Sonra notları önüme yığıp, telefonumla tek tek fotoğraflarını çekmeye başladım.</st></p>
		<p><st c="17420">Kafam karman çorman olmuştu ama anladığım bir şey vardı ki, Mösyö yalnızca Ender’e karşı değil, bana karşı da bir oyun oynuyordu. </st><st c="17551">Belki de konkur kumpasına beni dahil ettiği gibi, bu işin içine de Enderi dahil etmişti, kim bilir? </st><st c="17651">Geçen gün “Sırtımızda ölü eşek taşıyoruz” dememiş miydi? </st><st c="17708">Belki alınan bu karardan haberi vardı ama söylemiyordu. </st><st c="17764">Belki Mösyö ona da; “Gül yeni geldi, motivasyonunu kırmak istemiyorum. </st><st c="17835">Üç ay daha bu konuyla ilgili çalışsın…” demişti.</st></p>
		<p><st c="17883">Artık kimin neyi bildiğini, kimin habersiz olduğunu tahmin edemiyordum ama anlamıştım ki Mösyö ne sandığım kadar aptal, ne de iyi niyetliydi. </st><st c="18026">Hepimizin arkasından bir işler çeviriyordu…</st></p>
		<p><st c="18069">Etrafı biraz daha kurcaladım, çekmecelerinin içine baktım. </st><st c="18129">Yarısı yenmiş ve çürümekte olan bir muz ve krakerler. </st><st c="18183">Tel zımba, eski raporlar. </st><st c="18209">Hayır… İşime yarayacak, konkur işinin içyüzünü öğrenebileceğim tek bir ipucu bile yoktu. </st><st c="18298">Ne yapacağımı bilemez bir halde arkama yaslandım.</st></p>
		<p><st c="18347">Eğer dizüstü bilgisayarını kurcalayabilseydim, oradan işe yarar bir şeyler öğrenebilirdim ama yaşlı kurt çıkarken yanına almıştı. </st><st c="18478">Bir şekilde o bilgisayara ulaşmalıydım.</st></p>
		<p><st c="18517">Odasından dışarı çıkmadan önce her şeyi eski halinde bıraktığımdan emin oldum. </st><st c="18597">Odama gidip yerime oturduğumda, zihnimde onlarca soru kol geziyordu.</st></p>
		<p><st c="18665">Masamda öylece otururken, Ender’in bana seslenmesiyle yerimden sıçradım.</st></p>
		<p><st c="18738">“Selam!”</st></p>
		<p><st c="18747">Ofiste kimsenin kalmadığını düşünüyordum ama işte orada, kapımın ağzında dikiliyordu.</st></p>
		<p><st c="18833">“Yarım saat önce ışığını görünce, buradasın diye düşünüp sana uğradım ama yoktun. </st><st c="18916">Sonra baktım eşyaların burada; herhalde bir yerlerdesin diye sonra yine yoklamaya karar verdim.”</st></p>
		<p><st c="19012">“Aaa evet… Tuvalete gitmiştim.” dedim, aklıma ilk gelen yalanı uydurarak. </st><st c="19087">Sonra Ender’in yarım saat boyunca tuvalette kalmam ile ilgili nasıl fikirler edinebileceğini düşünerek, utanç içinde toplamaya çalıştım. </st><st c="19224">“Sonra da aşağıdaki kafeden kahve almaya indim…”</st></p>
		<p><st c="19272">“Ne yapıyorsun bu saatte ofiste, herkes gitti?” diye sordu merakla.</st></p>
		<p><st c="19340">“Derin Renkler…” dedim aklıma yine ilk gelen yalanı uydurarak. </st><st c="19404">“Okumam gereken raporlar vardı, ortalık sessiz sakinken daha iyi konsantre olurum diye düşündüm.” Sonra onun da hâlâ çıkmamış olduğu gerçeğini fark ederek, “Peki sen ne yapıyorsun bu saatte?” diye sordum.</st></p>
		<p><st c="19608">“Ah ben de şimdiye kadar dinlediğimiz ajans sunumlarının üzerinden şöyle bir geçeyim dedim…” Sonra “Biraz ara vermeyi düşünüyordum. </st><st c="19741">Ne dersin, kahve molasında bana katılmak ister misin?”</st></p>
		<p><st c="19795">Gülümsedim, “Çok isterim. </st><st c="19822">Kahve molası çok iyi olur.”</st></p>
		<p><st c="19849">Mutfaktan fincanlarımızı aldıktan sonra onun odasına geçtik. </st><st c="19911">Bu odaya hiç alıcı gözle bakmamıştım daha önce, etrafa şöyle bir göz gezdirdim. </st><st c="19991">Köşede duran minik bir basketbol topu dikkatimi çekti.</st></p>
		<p><st c="20045">“Hayırdır?” diye sordum. </st><st c="20071">“Bu portakaldan hallice basketbol topuyla ne yapıyorsun?”</st></p>
		<p><st c="20128">Cevap vermek yerine gülümseyerek yerinden kalkıp, kapısını kapattı. </st><st c="20197">O zaman kapının arkasına tutturulmuş minyatür potayı gördüm.</st></p>
		<p><st c="20257">“Stres atıyorum…” diye cevap verdi. </st><st c="20294">Sonra elimden aldığı topu, potaya doğru attı. </st><st c="20340">Top çemberin içinden geçerek tekrar ayaklarımın dibine yuvarlandı.</st></p>
		<p><st c="20406">Topu elime aldım ve ben de bir deneme atışı yaptım. </st><st c="20459">Tam isabet. </st><st c="20471">Basket atmayı başarmıştım.</st></p>
		<p><st c="20497">“Vaay…” dedi etkilenmiş gibi yaparak. </st><st c="20536">“Çok iyi…”</st></p>
		<p><st c="20546">“Acemi şansı.” diye yanıt verdim, omzumu silkerek.</st></p>
		<p><st c="20597">“Maça var mısın?” diye sordu hevesle.</st></p>
		<p><st c="20635">“Nesine?”</st></p>
		<p><st c="20645">Gülüyordum ama aslında onunla iddiaya girme düşüncesiyle heyecanlanmıştım.</st></p>
		<p><st c="20720">O düşünüyormuş gibi yaparken, lafa girdim: “Buldum, kaybeden kazanana yemek ısmarlasın!”</st></p>
		<p><em><st c="20809">Bravo Gül, adamdan hoşlandığını daha fazla belli edemezdin.</st></em></p>
		<p><st c="20869">Gülümseyince kabul edecek sandım ama sonra “Yemeği her zaman ısmarlarız. </st><st c="20943">Benim daha iyi bir fikrim var…” deyince, havam bir anda söndü.</st></p>
		<p><st c="21005">“Nedir?” diye sordum kuru bir sesle.</st></p>
		<p><st c="21042">“Topu çemberden kim geçirebilirse, diğerine bir soru soracak…” sonra gözünde muzip bir pırıltıyla devam etti: “Hem de istediği soruyu…”</st></p>
		<p><st c="21178">“Haaah, buyrun bakalım!” diye geçirdim içimden. </st><st c="21227">Şimdi bunu reddetsem hiç yakışık almayacak. </st><st c="21271">Kabul etsem, hiç cevap vermek istemediğim sorularla muhatap olmak zorunda kalacağım. </st><st c="21356">Ender beni gerçekten de köşeye sıkıştırmıştı. </st><st c="21402">Ona yine bin bir palavra sıkmak istemiyordum, ama başka çarem yokmuş gibi görünüyordu.</st></p>
		<p><st c="21488">“Peki…” diye yanıt verdim. </st><st c="21516">“Soru sormasına oynuyoruz o zaman.”</st></p>
		<p><st c="21551">İlk turda topu ben geçirdim, onunki ise çemberden sekti. </st><st c="21609">Soru sorma hakkını kazanmıştım. </st><st c="21641">Aslında onunla ilgili merak ettiğim o kadar çok şey vardı ki. </st><st c="21703">Ama karşılığının geleceğini düşünerek, çok kişisel sorulara girmek istemiyordum.</st></p>
		<p><st c="21783">“Söyle bakalım Ender…” dedim, “Neden T&amp;G’den ayrılıp Cherie’ye gelmeyi seçtin?”</st></p>
		<p><st c="21863">“Sora sora bunu mu sordun şimdi?” dedi gülerek. </st><st c="21912">“Peki, senin tercihin… Cherie’ye geldim, çünkü artık T&amp;G’de önümün tıkalı olduğunu hissediyordum. </st><st c="22010">Gidecek pek yolum kalmamıştı orada. </st><st c="22046">Neredeyse on yıl boyunca canımı dişime takıp çalıştım, artık değişiklik yapma zamanının geldiği hissine kapılmıştım ki, Bay François reddemeyeceğim bir teklifle kapımda bitti.”</st></p>
		<p><st c="22222">Sonraki turlarda, birbirimize karşılıklı yüzeysel sorular sormaya devam ettik. </st><st c="22302">Hangi üniversiteye gittik, en sevdiğimiz müzik grubu neydi? </st><st c="22362">Birbirimizi tanımaya çalışıyorduk aslında ama gerçek sorular sormaya çekindiğimiz için, sohbetimiz biraz yavan kalıyordu.</st></p>
		<p><st c="22483">Sonunda suyu biraz daha ısıtmanın iyi olacağını düşünerek, “Peki söyle bakalım, ilk gerçek aşkın kimdi?” diye soruverdim.</st></p>
		<p><st c="22605">Birden sessizleşti. </st><st c="22626">Masasına geçip oturduktan sonra başını önüne eğdi… Çok hassas bir yarasına dokunduğumu o an anladım ama artık çok geçti.</st></p>
		<p><st c="22746">“İlk gerçek aşkım, eşim Selin’di.” diye yanıt verince, ensemdeki bütün tüylerin ürperdiğini hissettim. </st><st c="22850">Sığ sulardan asla ayrılmamam gerektiği düşüncesi geçti aklımdan. </st><st c="22915">Birini yakından tanımaya çalıştığınız zaman, o insanın içine doğru bir yolculuk yapmanız ve haritaların göstermediği topraklarında yürümeniz gerekiyordu. </st><st c="23069">Bu da her an bir mayına denk gelebilme riskini beraberinde taşıyordu. </st><st c="23139">Sanırım ben az önce büyük bir mayının üzerine basmıştım ve şu anda ayağımı üzerinden çekmeye korkarak, büyük bir sessizlik içinde, patlamasını bekliyordum.</st></p>
		<p><st c="23294">“Selin’le üniversite son sınıfta tanışmıştık. </st><st c="23341">Hayat dolu, cıvıl cıvıl bir kızdı. </st><st c="23376">Görenin aklını başından alabilecek güzellikteydi…” deyince, kalbimin kıskançlıkla dolduğunu hissettim.</st></p>
		<p><st c="23478">Ölen birini kıskanmak akıl kârı iş değildi, biliyordum bunu tabii ama Ender’in az önce saydıklarının hiçbirine sahip değildim. </st><st c="23606">Ne hayat dolu, ne cıvıl cıvıldım. </st><st c="23640">Hele insanın aklını başından alabilecek bir güzelliğim hiç yoktu.</st></p>
		<p><st c="23705">Bu yüzden “Biliyor musun, bana biraz onu hatırlatıyorsun aslında…” deyince afalladım.</st></p>
		<p><st c="23791">“A-anlamadım…” diye yanıt verdim şaşkınlıkla.</st></p>
		<p><st c="23837">“Yani onun da karşısındakinin enerjisini yükselten, değişik bir aurası vardı. </st><st c="23916">Ne yapıp edip, eninde sonunda seni gülümsetmeyi başarırdı.”</st></p>
		<p><st c="23975">Haydi buyrun bakalım. </st><st c="23998">Kendim için pek çok şey söyleyebilirdim ama bunları söylemek hiç aklıma gelmezdi doğrusu. </st><st c="24088">Benimle ilgili böyle düşünmesi çok hoşuma gitmiş, vefat eden eşine benzetmesi ise canımı sıkmıştı. </st><st c="24187">Aklıma, eğer Ender’le aramızda bir şeyler olursa, hep Selin ile rekabet etmek zorunda kalacağım düşüncesi gelip yerleşti. </st><st c="24309">Üstelik asla kazanamayacağım bir rekabet olacaktı bu. </st><st c="24363">Çünkü bir insan gittiğinde, onun iyi özelliklerini hatırlardınız yalnızca. </st><st c="24438">O, “mükemmel eş” anısıyla daima Ender’in zihninde bir yerlerde kalacaktı. </st><st c="24512">Bense tüm kusurlarımla, hatalarımla yaşayan bir kadın olarak bu mükemmellik timsali hatırayla yarışmaya çalışacaktım. </st><st c="24630">Belki de bu topa girmemek en iyisiydi… Çünkü ben bugünlere gelmeyi, kazanamayacağım savaşlara girmeyerek başarmıştım.</st></p>
		<p><st c="24747">Ne düşündüğümü anlamış gibi, birden lafı toparlamaya çalıştı: “Yani ona benziyorsun demek istemedim, yanlış anlama. </st><st c="24864">Sen bambaşka bir insansın…”</st></p>
		<p><st c="24891">“Doğru…” diye yanıt verdim. </st><st c="24920">“Bambaşka bir insanım. </st><st c="24943">Bu arada kaybın için gerçekten çok üzüldüm Ender.”</st></p>
		<p><st c="24993">Yine başını öne eğdi: “Zaman geçtikçe insan alışıyor ama doğruyu söylemek gerekirse, hiç geçmeyecek bir sızı içimde.” Sonra başını kaldırıp bana baktı: “Ama insan bir şekilde devam etmenin bir yolunu bulmalı, öyle değil mi?”</st></p>
		<p><st c="25218">“Öyle…” diye cevap verdim. </st><st c="25246">“Düştüğümüz yerden kalkıp, yeniden hayata katılmamız gerekiyor.”</st></p>
		<p><st c="25310">Cevap vermedi, onun yerine topu çembere doğru attı ve geçirdi. </st><st c="25374">Ben geçiremeyince, soru sırası ona gelmişti:</st></p>
		<p><st c="25418">“Şimdi söyle bana…” dedi. </st><st c="25445">“Paris’ten buraya dönmenin gerçek sebebi nedir?”</st></p>
		<p><st c="25493">Kalbimin sıkıştığını hissettim. </st><st c="25526">Şimdi burada durup ayak üstü bin bir yalan söyleyebilirdim ama ona zaten söylemiş olduklarıma bir tane daha eklemek istemiyordum. </st><st c="25656">Derin bir nefes alıp, Marc’la yaşadıklarımızı anlatmaya başladım. </st><st c="25722">Bunları Türkiye’ye döndüğümden beri kimseyle konuşmamıştım.</st></p>
		<p><st c="25781">Merdivenlerden düştüğümü, omzumu kırıp, kaburgalarımı çatlattığımı; haftalarca hastanede yattığımı anlattım. </st><st c="25891">Büyük bir sessizlik içinde dinliyordu beni.</st></p>
		<p><st c="25934">Sonra yeni bir eve taşındığımı ama kendimi bir türlü güvende hissedemediğimi, anksiyete atakları geçirdiğimi, bir süre sonra da dışarı çıkamaz hale geldiğimi söylerken, yıllardan beri ağzımdan ilk kez kendim hakkında dürüstçe bir şeyler çıkmakta olduğunu fark ettim.</st></p>
		<p><st c="26201">Beni yargılamasından, acımasından veya küçümsemesinden korkmadan, bir insana en derin korkularımı anlatırken bulmuştum kendimi ve bu o kadar güzel, o kadar rahatlatıcı bir histi ki…</st></p>
		<p><st c="26383">Söyleyeceklerimi bitirdiğimde, yüzünde benimle ilgili ne düşündüğüne dair bir ipucu aradım.</st></p>
		<p><st c="26475">Gerçek Gül’ün ne kadar zayıf olduğunu fark edince, belki de bana dair bütün duyguları değişmişti.</st></p>
		<p><st c="26573">Ama hayır… çok daha güzel bakıyordu yüzüme. </st><st c="26618">Bana bakmakla kalmayıp, içerisini görüyordu. </st><st c="26663">İlk defa en derin arzumun gerçekleştiğini ve gerçekten görüldüğümü hissettim.</st></p>
		<p><st c="26740">Sonra hayretle şunu fark ettim. </st><st c="26773">Bunu o değil, ben yapmıştım. </st><st c="26802">Ruhumu kapatan kalın perdeleri onun için açmıştım. </st><st c="26853">Eğer sürekli perdeleriniz kapalı dolaşırsanız, karşı tarafın sizi görmesini nasıl bekleyebilirdiniz ki… İnsanın müneccim olması gerekirdi.</st></p>
		<p><st c="26991">İşte şimdi ben ilk kez, içeride ne olduğunu karşı tarafa göstermiştim. </st><st c="27063">“Al, bak…” demiştim.</st></p>
		<p><st c="27083">“Bak bu benim kalbim… Bu kırılmış gururum… Bu güvensizliğim… Bunlar korkularım… Bunlar da kimselere göstermediğim zayıflıklarım.”</st></p>
		<p><st c="27213">Ben göstermiştim, o da görmüştü. </st><st c="27247">Ben anlatmıştım, o da dinlemişti.</st></p>
		<p><st c="27280">Biriyle aramda gerçek bir köprü kurulmaya başlanmıştı. </st><st c="27336">Sonra o köprünün ayaklarından birinin yalanlarla örülü olduğunu düşünüp ürperdim.</st></p>
		<p><st c="27417">“Neyse…” dedim kendimi çabucak toparlayarak. </st><st c="27463">“Senin de başını şişirdim, artık çıksam iyi olur…. </st><st c="27514">Ooo saat de çok geç olmuş.”</st></p>
		<p><st c="27541">Telaşla; “Hayır, hayır… Lütfen Gül…” diyecek oldu, lafını bile bitirmesine izin vermeden, sahte bir neşeyle; “Yarın görüşürüz Ender, iyi akşamlar!” diyerek kendimi odadan dışarı attım.</st></p>
		<p><st c="27726">Odama doğru koşar adım giderken derin bir nefes aldım. </st><st c="27782">Bu adamla gerçek bir şey yaşamak istiyorsam, ona yalan söylemeye devam edemezdim. </st><st c="27864">Mösyö’nün çevirdiği dolapların ne olduğunu bulmalıydım.</st></p>
		</section>
	<div id="charCountTotal" value="27919"></div></body>
</html>
