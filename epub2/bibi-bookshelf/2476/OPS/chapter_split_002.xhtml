<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beyaz Yakalının Kara Kitabı 2</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<hr />
		<p><st c="0">Bir saat sonra salonda oturmuş, nasıl ilerleyeceğimizi planlıyorduk. </st><st c="70">Pazartesi günü Ender, Mösyö’yü öğle yemeğine çıkartacak, ben de gizlice odasına girip bilgisayarını kurcalayacaktım.</st></p>
		<p><st c="186">Kendime bir suç ortağı bulmuştum. </st><st c="221">Beni affetmiş miydi bilmiyordum ama en azından tek kişilik gizli operasyonuma katılmaya karar vermişti. </st><st c="325">Birlikte hareket edersek, Mösyö’nün yaptıklarını öğrenme şansımız daha yüksekti.</st></p>
		<p><st c="405">Ayrılmak için ayağa kalktığımda “Tamam, o halde” dedi, “Yarın öğlen ben onu Chez Martin’e götüreceğim. </st><st c="509">Sen de bak bakalım, işe yarar bir kanıt bulabiliyor musun?”</st></p>
		<p><st c="568">İç geçirdim; “Umarım bulabilirim, çünkü bu işi başka nasıl çözebileceğimi bilmiyorum.”</st></p>
		<p><st c="655">Vedalaşmak için ona sarılmak istediğimde bir adım geriye kaçıp, beni durdurdu.</st></p>
		<p><st c="734">Bana resmi bir tavırla uzattığı elini sıktım. </st><st c="781">“Böyle olmasını istemezdim…” diye mırıldandım.</st></p>
		<p><st c="827">“Her şeyin üzerine seni kaybettim.”</st></p>
		<p><st c="863">“Bana güvenebilirdin…” diye yanıt verdi. </st><st c="905">“En baştan benimle konuşmuş olsaydın, bunların hiçbiri yaşanmayacaktı.”</st></p>
		<p><st c="976">“Biliyorum…” dedim. </st><st c="997">“Özür dilerim.”</st></p>
		<p><st c="1012">Yine özür diliyordum… Biliyordum ki binlerce özrü arka arkaya dizip önüne koysaydım bile işe yaramayacaktı. </st><st c="1121">Aramızdaki her şeye, tamir edilemeyecek ölçüde hasar vermiştim.</st></p>
		<p><st c="1184">En azından artık benimle konuşuyordu… En azından artık birlikte çalışıyorduk, bu da bir şeydi. </st><st c="1280">Geri kalanı içinse, insan ancak ümit edebilirdi…</st></p>
		<p><st c="1328">Pazartesi günü, ağlamaktan şişmiş yüzüme bir ton makyaj yapıp işe gittiğimde, Elif’i süt dökmüş kedi gibi kapımın önünde beklerken buldum.</st></p>
		<p><st c="1467">“Cansev’i de çağır. </st><st c="1488">İçeri girin ve kapıyı kapatın!” diye tısladım dişlerimin arasından.</st></p>
		<p><st c="1555">Üç dakika sonra ikisi de korkudan tir tir titreyerek masamın önünde esas duruşa geçmişlerdi.</st></p>
		<p><st c="1648">“Kızlar…” diye lafa girdim. </st><st c="1677">“Çenenizi kapalı tutacaksınız. </st><st c="1708">Bilmediğiniz haltlara karışmayacaksınız. </st><st c="1749">Konkur’u, beni, Ender Bey’i unutacaksınız tamam mı?”</st></p>
		<p><st c="1801">Cevap vermeden hızla başlarını salladılar.</st></p>
		<p><st c="1844">“Bakın…” diye devam ettim, masamın üzerinden onlara doğru eğilerek. </st><st c="1913">“Yaşatmam sizi… Ağzınızdan bir kelime çıktığını duyayım, ikiniz de kendinizi kapının önünde bulursunuz. </st><st c="2017">Anladınız mı? </st><st c="2031">Çapınızın yetmediği işlere burnunuzu sokmayın. </st><st c="2078">Hadi şimdi dönün işinizin başına…”</st></p>
		<p><st c="2112">Tam ikisi de kapıdan çıkmak üzereydi ki, Elif’e seslendim: “Sen dur iki dakika…”</st></p>
		<p><st c="2193">Çaresizce geri döndü. </st><st c="2216">“Beni çok büyük hayal kırıklığına uğrattın…” dedim. </st><st c="2268">“Sana bir arkadaş ortamında söylediğim gizli bir bilgiyi başkalarıyla paylaştın.”</st></p>
		<p><st c="2349">“Ama sen, dışarıya karşı…” diyecek oldu. </st><st c="2391">Lafını kestim. </st><st c="2406">“Kes! </st><st c="2412">Dışarıya karşı… dışarıya karşı… Ben sana bu bilgi gizli dedim mi, demedim mi?”</st></p>
		<p><st c="2490">“Dedin Gül…”</st></p>
		<p><st c="2503">“Dedim… Bundan sonra seninle yalnızca iş arkadaşlığı çerçevesinde sürecek ilişkimiz. </st><st c="2589">Bana da acı bir ders oldu, altımda çalışanlardan arkadaş olmayacağı…”</st></p>
		<p><st c="2658">“Gül ama hayır…”</st></p>
		<p><st c="2675">“Hayırı falan yok Elif… Bundan sonra bu böyle. </st><st c="2723">Şimdi lütfen dışarı çık.”</st></p>
		<p><st c="2748">Elif başını sallayıp, gözleri yaşla dolu bir halde odamdan çıkınca, ben de kendime daha fazla hakim olamadım ve ağlamaya başladım. </st><st c="2880">Mösyö’nün yüzünden hem Elif’i hem de Ender’i kaybetmiştim. </st><st c="2939">Bana daha fazla şeye mal olmasına izin vermeyecektim.</st></p>
		<p><st c="2992">Öğle tatili geldiğinde, telefonuma Ender’den bir mesaj düştü: “Mösyö’yü aldım, çıkıyoruz.”</st></p>
		<p><st c="3083">Beklediğim sinyali almıştım. </st><st c="3113">Bana yine 16. </st><st c="3127">Katın yolu görünmüştü… Usulca yerimden kalkıp etrafı kolaçan ettikten sonra yukarı çıktım.</st></p>
		<p><st c="3217">Koridorda kimsecikler görünmüyordu. </st><st c="3254">Mösyö’nün odasının kapısını yavaşça açıp içeri süzüldüm. </st><st c="3311">İşte bilgisayar orada duruyordu. </st><st c="3344">Masasına geçip oturdum ve ekranı açtım.</st></p>
		<p><st c="3383">Allah kahretsin, şifre soruyordu. </st><st c="3418">Tabii ki onun seviyesinde bir yönetici, bilgisayarını şifresiz kullanacak değildi.</st></p>
		<p><st c="3500">Ne olabilirdi şifresi? </st><st c="3524">Karısı Josephine’in adını denedim önce, değildi. </st><st c="3573">Çocukları Yvette(İvet) ve Sacha’yı(Saşa’yı) denedim, yine olmadı. </st><st c="3639">Üçünün adını birlikte yazdım… Hayır.</st></p>
		<p><st c="3675">Sonra masasının üzerinde duran bir futbol takımı flaması dikkatimi çekti: Olimpique de Marseilles(Olempik dö Marsey). </st><st c="3794">Mösyö Marsilyalıydı. </st><st c="3815">Herhalde bu takımı tutuyordu.</st></p>
		<p><st c="3844">Şifre kısmına takımın adını yazıp son kez şansımı denedim ve Bingo! </st><st c="3913">İşte ekranı ve tüm yazışmaları önüme saçılmıştı.</st></p>
		<p><st c="3961">Önce e-postalarını taradım. </st><st c="3990">İşe yarar hiçbir şey bulamadım. </st><st c="4022">Ne masaüstündeki klasörler, ne excel dosyaları, hiçbirinde doğru düzgün bir şey yoktu.</st></p>
		<p><st c="4108">Sonra birden aklıma web tarayıcısını açmak geldi. </st><st c="4159">Ben logoya tıklar tıklamaz, son girdiği internet sayfası önüme açıldı. </st><st c="4230">Mösyö’nün kişisel e-posta hesabı. </st><st c="4264">İşte… Aradığım her şey burada olmalıydı.</st></p>
		<p><st c="4304">Tüm e-postalarını geriye doğru tararken, Mösyö’nün bir sevgilisi olduğunu fark etmem zaman almadı. </st><st c="4404">“Zeynep X” adresinden yüzlerce e-postası vardı.</st></p>
		<p><st c="4451">E-postalardan dosya eki olan birine tıkladığımda, gerçek bütün çıplaklığıyla önümde belirdi.</st></p>
		<p><st c="4544">Hem de ne çıplaklık…</st></p>
		<p><st c="4565">Çalıştığımız ajansın genel müdürü Zeynep Hanım’ın ta kendisiydi bu. </st><st c="4634">Mösyö’ye çıplak fotoğraflarını yollamıştı.</st></p>
		<p><st c="4676">Yavaş yavaş bu kumpasın nedenini anlamaya başlıyor gibiydim. </st><st c="4738">Sonra Zeynep Hanım’ın X’li hesabından değil, resmi ajans hesabından gönderilmiş bir e-postasını buldum.</st></p>
		<p><st c="4841">Mösyö’nün kişisel hesabına tam 35.000 Euro geçmiş, dekontu da ekte göndermişti. </st><st c="4922">Hemen telefonumu çıkartıp, ekranın fotoğraflarını çektim.</st></p>
		<p><st c="4979">“Konuştuğumuz gibi…” yazmıştı mesaja. </st><st c="5018">“Sen işi bizde tut, bir 35.000 daha gelecek.”</st></p>
		<p><st c="5063">İşte sonunda her şey açığa çıkmıştı. </st><st c="5101">Mösyö konkuru iptal etmek istiyordu, çünkü sevgilisinin ajansından yüklü birrüşvet almıştı.</st></p>
		<p><st c="5192">Her şeyin fotoğrafını çekip, aceleyle bilgisayarı kapatıp odadan çıktım. </st><st c="5266">Vay Mösyö vaay… Şu işe bak sen.</st></p>
		<p><st c="5297">Yerime geçtiğimde Ender’e bir mesaj yolladım: “Operasyon tamam. </st><st c="5362">Bir an önce ofise dön, konuşmamız gereken çok şey var!”</st></p>
		<p><st c="5417">Yarım saat sonra, Ender’le binanın altındaki kafede buluştuk. </st><st c="5480">Çektiğim fotoğrafları görünce küçük dilini yutacaktı.</st></p>
		<p><st c="5533">Hele Zeynep Hanım’ın çıplak fotoğraflarını gördüğümden bahsedince, kahkahalarla gülmekten kendini alamadı. </st><st c="5641">“Mösyö’den hiç beklemezdim ama meğer bir de kart zamparaymış…”</st></p>
		<p><st c="5703">“Yalnız…” diye yanıt verdim. </st><st c="5733">“Hala kafamı kurcalayan bir şey var. </st><st c="5770">Madem işi eski ajansta bırakmak için rüşvet almıştı, neden ikinci bir ajansı devreye sokmak zorunda kaldı? </st><st c="5877">Yani tamam, o da Zeynep Hanımların kardeş kuruluşu ama sonuçta son anda yaptığı bu manevrayı anlayamıyorum.”</st></p>
		<p><st c="5985">Ender bir süre düşündü ve sonra aklına gelmiş gibi “Haaaaa….” dedi.</st></p>
		<p><st c="6053">“Onu muhtemelen Paris ofisine hesap verebilmek için sokuşturdu oraya. </st><st c="6124">Ben Remy Bey’le konuşurken konkur görüşmeleri yaptığımızı, üç ajansla çalışma niyetinde olduğumuzu söylemiştim. </st><st c="6236">Hatta bunu Mösyö’ye anlattığımda yüzü allak bullak olmuş, Remy Bey’e neden ondan habersiz bunları anlattığımı sorup, kızar gibi olmuştu. </st><st c="6373">Demek bu yüzdeen…”</st></p>
		<p><st c="6391">“Anlamadım…” diye yanıt verdim.</st></p>
		<p><st c="6423">“Yani Remy Bey birden fazla ajansla çalışacağımızı öğrendiği için, yeniden eski ajansla devam edeceğiz diyemezdi. </st><st c="6538">O yüzden ikinci bir şirketi son anda devreye soktu. </st><st c="6590">Ama o da Zeynep Hanım’ın şirketi olacağı için, böylece hem ona karşı sözünü tutmuş hem de Fransa’ya karşı hesap verebilir durumda olacaktı.”</st></p>
		<p><st c="6730">“Peki…” dedim. </st><st c="6746">“Şimdi ne yapıyoruz?”</st></p>
		<p><st c="6767">“Çektiğin fotoğrafları, açıklayıcı bir mail ile Remy’ye yolluyoruz…”</st></p>
		<p><st c="6836">“Emin misin?” diye sordum çekinerek.</st></p>
		<p><st c="6873">“Çok eminim…” diye yanıt verdi.</st></p>
		<p><st c="6905">Sonrası çorap söküğü gibi geldi. </st><st c="6939">Paris’ten ilk uçağa atlayan denetmenler, şimşek hızıyla İstanbul’a geldiler. </st><st c="7016">Mösyö’nün tüm hesaplarının didik didik edilişi, ofisten yaka paça alınıp, Paris’e hesap vermeye götürülüşü dün gibi gözümün önünde.</st></p>
		<p><st c="7147">Önümüzden yürüyüp geçerken, Ender’le yan yana kollarımızı kavuşturmuş duruyorduk…</st></p>
		<p><st c="7229">“Gül…” dedi bana… “Uzgunum”</st></p>
		<p><st c="7257">“Ben de Bay François…” diye yanıt verdim. </st><st c="7300">“Ben de öyle.”</st></p>
		<p><st c="7314">Ona sormaya fırsat bulamadığım Derin Renkler konusu ise öylece kaldı. </st><st c="7385">Neden böyle bir şey yaptığını anlamamıştım ve maalesef bu sorumun yanıtını hiçbir zaman alamayacaktım.</st></p>
		<p><st c="7487">Neyse ki, kurul Mösyö’nün son döneminde alınmış kararları yeniden gözden geçirmeye karar verdi de, ben bugün, bu özel günde, makyajımı en sevdiğim farlarla yapabiliyorum.</st></p>
		<p><st c="7658">Tıpkı sloganımızın söylediği gibi: “Güçlü kadınlar, güçle bakar…”</st></p>
		<p><st c="7724">İşte buradayım. </st><st c="7741">Aynanın karşısına geçmiş, kendime bakıyorum…. </st><st c="7787">Yüzüme, makyajıma, dudaklarıma sürülmüş olan ateş kırmızısı rujuma…</st></p>
		<p><st c="7854">Güzel görünüyorum.</st></p>
		<p><st c="7873">Kapımı tıklatıp başını içeri uzatıyor Ender. </st><st c="7919">Fiyakalı bir ıslık çalıyor sonra: ”Vaay… İnanılmaz görünüyorsun.”</st></p>
		<p><st c="7984">“Teşekkür ederim” diyorum utangaçça. </st><st c="8022">Yanıma gelip öpüyor beni.</st></p>
		<p><st c="8047">Yaptıklarımı hiç bağışlamayacağını zannetmiştim ama sonunda benimle ilgili fikrini değiştirmeye karar verdi. </st><st c="8157">O, tüm yaptıklarıma, tüm hatalarıma rağmen beni sevmeyi seçti.</st></p>
		<p><st c="8219">“Haydi…” diyor sonunda. </st><st c="8244">“Aşağıda herkes bizi bekliyor… Hazır mısın?”</st></p>
		<p><st c="8288">Hazır mıyım? </st><st c="8302">Hiç hazır olacak mıyım?</st></p>
		<p><st c="8325">Bilmiyorum.</st></p>
		<p><st c="8337">Bildiğim tek bir şey var, yarım saat sonra Gül Kermen diye biri artık olmayacak.</st></p>
		<p><st c="8418">Yarım saat sonra, Gül Sönmez diye yeni bir kadın doğacak…</st></p>
		<p><st c="8476">Ve ben onun bu yeni başlangıç sansını iyi kullanacağını, eskisinden çok daha iyi biri olacağını, yaptığı hataların hiçbirini tekrarlamayacağını ümit ediyorum.</st></p>
		<p><st c="8635">Ne derler bilirsiniz: İnsan ancak ümit edebilir.</st></p>
	</section>
	<div id="charCountTotal" value="8684"></div></body>
</html>
