<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">Gabrielle Chanel, Coco’ya dönüşüyor</st></p>
			<p xml:lang="en-GB"><span xml:lang="tr-TR"><st c="36">Çok geçmeden Adrienne ve Chanel çalıştıkları terzide, süvari askerleri tarafından fark edilmeye başladılar. </st><st c="145">Süvari askerleri onları sık sık akşamları Moulins’teki küçük bir parkın içinde yer alan, yerli halk için konserler düzenlenen La Rotonde isimli kabareye davet ediyordu. </st><st c="314">Kabare, 15. </st><st c="326">yüzyılın sonlarında Paris’te ortaya çıkan bir eğlence mekânıydı. </st><st c="391">Fransız kültürüyle özdeşleşmiş bu eğlencede masalarında oturup yemeklerini yiyen ve içkilerini içen seyirciler, dans ve müzik gösterilerini seyrediyordu. </st><st c="545">İnsanların bir arada eğlenceye katılması, sahnedeki şarkılar ve danslar Chanel’i büyülemişti adeta. </st><st c="645">Birçok kez La Rotonde’ye giden Chanel, süvari subaylarının uğrak mekânı olan bu kabarede sahneye çıkmayı ve şarkı söylemeyi kafasına koydu. </st><st c="785">Uğraşları sonucunda bunu başardı ve sahneye çıktı. </st><st c="836">Gündüzleri terzilik, geceleri ise şantözlük yapmaya başladı. </st><st c="897">İlkönce Adrienne ile birlikte sahne aldılar, sonrasında Chanel, sahnede tek kaldı. </st><st c="980">Her akşam düzenli olarak bir sahne şovu yapıyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1030">“Çok sevdiğim köpeğim Coco’yu</st></p>
			<p xml:lang="en-GB"><st c="1060">Trocadero yakınlarında kaybettim</st></p>
			<p xml:lang="en-GB"><st c="1093">Şu an çok uzakta</st></p>
			<p xml:lang="en-GB"><st c="1110">Onu hatırladıkça kalbim azapta</st></p>
			<p xml:lang="en-GB"><st c="1141">Erkeğim sokaklarda aldatırken beni</st></p>
			<p xml:lang="en-GB"><st c="1176">Coco kucağımda uyurdu</st></p>
			<p xml:lang="en-GB"><st c="1198">Coco’yu gören var mı?</st></p>
			<p xml:lang="en-GB"><st c="1220">Trocadero’da Coco’yu?</st></p>
			<p xml:lang="en-GB"><st c="1242">Coco’yu gören yok mu aranızda?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1274">Chanel’i Coco yapan şarkı işte buydu. </st><st c="1313">Her gece söylediği ve dansını sergilediği bu eğlenceli şarkı nedeniyle, seyircileri artık ona Coco ismini takmıştı. </st><st c="1429">Hayatının bu bölümüyle ilgili hiçbir zaman konuşmadı. </st><st c="1483">Chanel, hayatının acı hatıralarını saklamayı, olduğundan farklı, belki de daha iyi olduğunu düşündüğü şekilde göstermeyi hep sevdi. </st><st c="1615">Geçen yıllar içerisinde “Coco” lakabını </st></span><span xml:lang="tr-TR"><st c="1655">kendisine babasının taktığını anlatacaktı. </st></span><span xml:lang="tr-TR"><st c="1698">“Babam beni ‘Küçük Coco’ diye çağırırdı”</st></span><span xml:lang="tr-TR"><st c="1738"> diyecekti. </st><st c="1750">Gabrielle ismini hiçbir zaman sevmemişti. </st><st c="1792">Bu ismi ona doğduğu düşkünlerevinde rahibe olan Gabrielle Bonheur isimli vaftiz annesi taktı. </st><st c="1886">Moda tarihine geçen, birçok ilke imza atan bir marka yaratan Chanel, “Coco”ya işte böyle dönüştü.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1983">Chanel’in sarhoşlara olan yaklaşımı, sert ve bir yandan çocuksu tavrı onu diğer kadınlardan farklı kılıyordu. </st><st c="2094">Hayatı boyunca da hep böyle, farklı kalacaktı. </st><st c="2141">Yine bir gece La Rotonde’de “Coco”yu söyleyip sahneden indiği sırada Adrienne, onu flört ettiği Nexon Baronu Mairus’un bulunduğu masaya gitmeye zorladı. </st><st c="2294">Adrienne, Mairus ile umutsuz görünen bir ilişki yaşıyordu. </st><st c="2353">Doğruları açık bir şekilde söylemekten çekinmeyen Chanel, Adrienne’i bu konuda uyarıyor, hiçbir zaman onunla evlenemeyeceğini sık sık söylüyordu. </st><st c="2499">Adrienne ise Chanel’i romantik olmadığı ve hiçbir zaman aşkı bulamayacağı için eleştiriyordu. </st><st c="2593">Chanel isteksiz de olsa, birlikte masaya ilerlediler. </st><st c="2647">Adrienne, Mairus’un arkadaşı Etienne Balsan ile tanışması ve ona bir şans vermesi için Chanel’i ikna etmeye çalıştı. </st><st c="2764">Chanel, daha sonraki yıllarda Balsan ile tanışma anısını “bir çay partisi” olarak anlatacaktı. </st><st c="2859">Bu konuda daha farklı hikâyeleri de olacaktı, teyzelerinin baskısından kurtulmak istediği için bir parkta karşılaştığı Balsan’a kendisini kaçırması için ısrar ettiğini de söyleyecekti.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3043">“Âşık olmak için birilerini aradığımı hiç hatırlamıyorum, birisinin bana âşık olmasını beklediğimi de.”</st></span></p>
			<p xml:lang="en-GB"><span xml:lang="tr-TR"><st c="3147">– Coco Chanel</st></span></p>
		</div>
	<div id="charCountTotal" value="3161"></div></body>
</html>
