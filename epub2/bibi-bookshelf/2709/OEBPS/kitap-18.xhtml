<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">-VI-</st></p>
			<p><st c="5">“Benden çok kötü bir ölü olur!</st></p>
			<p><st c="36">Bir kez toprağın altına girdim mi hiç durmadan büyür ve sadece yeniden dünyaya gelip her şeye baştan başlamayı düşünürüm.”</st></p>
			<p><st c="159">– Coco Chanel</st></p>
			<p xml:lang="en-GB"><span xml:lang="tr-TR"><st c="173">Coco Chanel, çalkantılı yaşamı, aşkları, başarıları, kadınları özgürleştiren kıyafet tasarımları ve modada yarattığı devrimsel adımlarıyla çoktan yirminci yüzyılın moda kraliçesi olarak tanınmaya başlamıştı. </st><st c="382">Elinden neredeyse hiç düşürmediği makası ile moda dünyasında birçok yeni akım yaratmış ve kendine has tarzının öncülüğünü her fırsatta ortaya koymuştu. </st><st c="534">Giyilmesi ve taşınması rahat, zaman içinde kaybolmayacak, unutulmayacak kavramlardan oluşan birçok koleksiyon sundu. </st><st c="651">Çiçek kokusu dışında ilk kez farklı bir kokunun mucidi olarak tarihe iz bıraktı... </st><st c="734">Mücevherleri, ayakkabıları, çantaları ve diğer tüm aksesuvarları kadınların şıklığını tamamlıyordu. </st><st c="834">21. </st><st c="838">yüzyılda dahi parfümleri, çantaları, takım elbiseleri taklit edilmeye devam ediyor. </st><st c="922">Moda dünyasının klişelerini altüst edip ezberlerini bozarken, kadın haklarının, eşitliğin ve özgürlüğün geliştiği yıllara yarattığı stille damga vurdu. </st><st c="1074">Geniş çaplı, uzun süreli ve uluslararası bir başarıya imza atan Chanel; değerini 100 yıl sonra bile koruyabilen markasını yaratırken servetini ve şöhretini katlamaya devam etti. </st><st c="1252">Verdiği aranın ardından kişisel hayatına damga vuran spekülasyonlara rağmen 1950-1970’li yıllarda yeniden en parlak dönemlerine ulaştı.</st></span></p>
			<p xml:lang="en-GB"><span xml:lang="tr-TR"><st c="1387">Kadınları özgürleştirmeye modadan, en temelden başlasa da kendini hiçbir zaman bir feminist olarak tanımlamadı. </st><st c="1500">Feminizmden ziyade kadınlıktan söz etti. </st><st c="1541">Hem 1920’lerde hem de 1950’lerde kadınların kurtarıcısı olan bir tarz geliştirdi. </st><st c="1623">Birçok aşk yaşadı ama hiç evlenmedi, çocuk sahibi olmadı. </st><st c="1681">Hep çalıştı. </st><st c="1694">Uzun saatler boyunca, yoğun bir çalışma hayatı oldu. </st><st c="1747">Hiçbir zaman yorulmaktan bahsetmedi. </st><st c="1784">Fotoğrafı çekilirken sigarası asla elinden ya da dudaklarından eksik olmadı. </st><st c="1861">60 yıllık kariyeri boyunca modern kadını şekillendiren binlerce model tasarladı. </st><st c="1942">Zamanın en önemli ünlüleri onun tarzını benimsedi. </st><st c="1993">En nefret ettiği gün, tatil günü olan pazardı. </st><st c="2040">Kendini ifade etmenin, rahatlığın, şıklığın ve eski kalıpların yıkılmasının yolunu modada aradı. </st><st c="2137">Kısacık kestirdiği saçlarıyla modern kadına ayna tuttu. </st><st c="2193">Beyaz tenin sınıfsallığını yıkarak bronzlaşmayı, bronzlaşmanın modasını yarattı.</st></span></p>
			<p xml:lang="en-GB"><span xml:lang="tr-TR"><st c="2273">Belki Aubazine Manastırı’nın camlarında bulunan geometrik desenlerden, belki Fransa’nın ünlü kalelerinden biri olan </st></span><span xml:lang="tr-TR"><st c="2390">Château de Crémat</st></span><span xml:lang="tr-TR"><st c="2407">’ın simgesinden, belki onu Coco Chanel markası haline getiren isminden, belki de hayatının aşkı Capel ile kendi isminin baş harflerinden “CC” logosunu yarattı. </st><st c="2568">CC, tıpkı Chanel ve Chapel gibi bir arada ama sırtları birbirine dönük vaziyette konumlandırıldı. </st><st c="2666">Logosu elitizmin simgesi haline geldi.</st></span></p>
			<p xml:lang="en-GB"><span xml:lang="tr-TR"><st c="2704">Sevgilisi Iribe’nin hayatını kaybetmesinin ardından her gece uyuyabilmek için ilaçlara başvurdu.</st></span></p>
			<p xml:lang="en-GB"><span xml:lang="tr-TR"><st c="2801">Tasarımlarının değerini artırmak için modellerini titizlikle seçti. </st><st c="2870">Büyük kazanç sağlayabileceği halde seri imalat ve toptan ticaretçilere adını kullanma hakkı vermedi. </st><st c="2971">Son yıllarını yalnız geçirdi. </st><st c="3001">Macera dolu, eğlenceli, spekülasyonlu hayatı geride kalmıştı. </st><st c="3063">Chanel her ne kadar modaya hükmetse de artık yaşlanmıştı. </st><st c="3121">Modaevinin yakınlarındaki Ritz Otel’de sakince yaşamaya devam etti. </st><st c="3189">Kemiklerinde kireçlenme olduğu için vitamin içiyordu. </st><st c="3243">1970 yılında, 19 Ağustos’taki doğum gününün ardından yeni kokusu Chanel No. </st><st c="3319">19’u tanıttı.</st></span></p>
			<p xml:lang="en-GB"><span xml:lang="tr-TR"><st c="3332">Şimdiye kadar hayatıyla ilgili birçok biyografi, birçok film yapılmış olsa da onunla ilgili tüm gerçeklere hiç kimse erişemedi. </st><st c="3461">Geçmişini kendi elleriyle biçimlendirirken parçalarını dağıttı, olmak istediği biri haline dönüştü. </st><st c="3561">Aslında hem geçmişini hem de geleceğini kendi elleriyle şekillendirdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3631">1971 yılında artık 87 yaşındaydı. </st><st c="3666">Bahar koleksiyonunun hazırlıklarına çoktan başlamıştı. </st><st c="3721">9 Ocak Cumartesi günü hâlâ çalışıyor, koleksiyonunu bitirmek üzere zamana karşı yarışıyordu. </st><st c="3814">Ritz Otel’deki odasına çıktığında hizmetçisi Celine’e yorgun olduğunu söyleyip kıyafetlerini bile çıkarmadan yatağına uzandı. </st><st c="3940">Birkaç saat sonra nefes alamadığı için Celine’i yeniden çağıracaktı. </st><st c="4009">Tüm pencereleri açmasını istediğini söyledikten sonra ona dönüp, “Görüyorsun işte, insan böyle ölüyor” dedi.</st></span></p>
			<p xml:lang="en-GB"><span xml:lang="tr-TR"><st c="4117">10 Ocak 1971’de Coco Chanel, hayatını kaybetti. </st><st c="4166">Cenaze töreni Cambon Caddesi yakınlarındaki büyük kilise Eglise de la Medeleine’de yapıldı. </st><st c="4258">Tören sırasında en ön koltuklarda Chanel takım elbiseleriyle mankenleri yer alıyordu. </st><st c="4344">Yves Saint Laurent, Balmain, Balenciaga ve </st></span><span xml:lang="tr-TR"><st c="4387">Courrèges gibi pek çok modacı törendeydi. </st><st c="4429">Yakın arkadaşları </st></span><span xml:lang="tr-TR"><st c="4447">Serge Lifar, Jeanne Moreau, Salvador Dali Chanel’e veda etmek üzere hazır bulundular. </st><st c="4533">Beyaz çiçeklerle kaplı tabutunda kamelyalar, gardenyalar, orkideler, açelyalar ve birkaç kırmızı gül yer aldı. </st><st c="4644">Kendi isteği üzerine mezarı İsviçre’nin Lozan kentindeki Bois de Vaux Mezarlığı’na defnedildi.</st></span></p>
			<p xml:lang="en-GB"><span xml:lang="tr-TR"><st c="4738">Mülkiyetinin büyük çoğunluğu İsviçre’de yaşayan yeğeni Andre Palasse ve Paris’teki kızlarına miras kaldı. </st><st c="4845">Cambon Caddesi 31 numaradaki evi ölümünün ardından özenle muhafaza edildi.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="4919">“Beje sığınıyorum; çünkü çok doğal ve boya değil. </st><st c="4970">Kırmızıyı seçiyorum; çünkü bu kanın rengi ve bedenlerimizde ondan çok daha fazlası var. </st><st c="5058">Birazını dışarı vurmak hakkımız.”</st></p>
			<p><st c="5091">– Coco Chanel</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5105">Hayatı boyunca lüks modanın önde gelen isimlerinden biri olan Chanel, ölümünün ardından daha dikkat çekici, ikonik bir karakter haline geldi. </st><st c="5248">Chanel’in ölümünden iki hafta sonra mankenleri, onun son couture defilesi için hazırdı. </st><st c="5336">Fildişi rengindeki tüvit takımlar ve beyaz gece elbiseleri beğeniyle takip ediliyordu fakat gözler, Chanel’in her zaman gözden uzak bir şekilde oturup mankenlerini ve yeni koleksiyonunu takip edenleri izlediği aynalı merdivenlerdeydi...</st></span></p>
			<p xml:lang="en-GB"><span xml:lang="tr-TR"><st c="5572">Chanel’in modaevini finanse etmeyi ve hayatının geri kalanında onun tüm faturalarını ödemeyi kabul eden Pierre Wertheimer, modaevinin yeniden açılmasını finanse ettikten sonra bunun karşılığı olarak sadece parfümler değil, tüm ürünler için Chanel adının haklarını güvence altına almıştı. </st><st c="5861">Wertheimer öldükten sonra şirket oğlu Jacques’a, daha sonra torunları Alain ve Gerard Wertheimer’e devredildi. </st><st c="5972">Chanel’in ölümünün ardından kısa süre sonra moda ve iş operasyonlarının tam kontrolü Wertheimer’lerdeydi.</st></span></p>
			<p xml:lang="en-GB"><span xml:lang="tr-TR"><st c="6077">Coco’nun ölümünden sonra moda imparatorluğunun önde gelen kuruluşlarından Yves St. </st><st c="6161">Laurent, Chanel tarzına olan saygısını göstermek üzere 1972 koleksiyonuna ağırlıklı olarak Chanel görüntüsü verdi. </st><st c="6276">70’lerin ekonomik durgunluğunda sakinleşen modada bir kez daha Chanel etkileri görülüyordu. </st><st c="6368">Coco’nun 1920-1930 yıllarındaki çizimlerinden esinlenilen hırka tipi ceketler, çizgili süveterler, yumuşak bluzlar, diz altı etekler, boyundan bağlanan elbiseler ve pilili etekler günlük kıyafetler arasına yerleşmişti.</st></span></p>
			<p xml:lang="en-GB"><span xml:lang="tr-TR"><st c="6586">Chanel’den sonra modaevi ayakta tutulmaya çalışılsa da müşteriler Coco Chanel sonrası ortaya çıkarılan tasarımların, onun sihirli dokunuşundan yoksun olduğuna inanıyordu. </st><st c="6758">1978’de Chanel de diğer Parisli modacılar gibi hazırgiyim pazarına yöneldi. </st><st c="6834">Özel müşterilerin sayısı azalıyordu. </st><st c="6871">Hazırgiyim trendiyle dünya çapında büyüyen bir marka olmayı sürdürdü. </st><st c="6941">1980’li yıllarda moda, yoğun rekabetin yaşandığı bir alan haline geldi. </st><st c="7013">Modaya olan talep artıyor, markalar hiç olmadığı kadar önem kazanıyordu. </st><st c="7086">Bu yıllarda Chanel ürünlerine olan saygı hâlâ sürerken marka bir yandan da modaya uygun bulunmayan ürünler sunmakla suçlanıyor, eski cazibesini kaybetmesi nedeniyle eleştiriliyordu.</st></span></p>
			<p xml:lang="en-GB"><span xml:lang="tr-TR"><st c="7267">Marka, 1983 yılında köklü değişiklikler yapılarak Alman tasarımcı Karl Lagerfeld ile anlaştı. </st><st c="7362">Böylece Chanel için dinamik ve yeni bir çağ başlıyordu. </st><st c="7418">Lagerfeld hem moda terziliği hem de hazırgiyim koleksiyonlarını hazırlamak üzere tasarım direktörü olarak atandı. </st><st c="7532">Chanel’in orijinal kesimleri gözden geçirildi, kalın vatkalı kare omuzlar, vücut hatlarını ortaya çıkaran kesimlere dönüştü. </st><st c="7657">Düğme ve tokalar Chanel logosu ile süslendi. </st><st c="7702">Etek boyları kısaldı. </st><st c="7724">Renk kreasyonuna daha parlak renkler eklendi. </st><st c="7770">Lagerfeld, dikkati küçük siyah elbise klasiğine çekti. </st><st c="7825">Seksi siyah elbiseler vücuda yapışıyor, boyun kısmı açık bırakılıyor, etekler kalçaları sarıyor ve bele geniş kemerler takılıyordu. </st><st c="7957">Kıyafetler mücevherler, dantelli incecik dar siyah pantolonlar ve yüksek topuklu ayakkabılarla süsleniyordu. </st><st c="8066">Lagerfeld cesur fikirler ortaya koydu. </st><st c="8105">Ceket, elbise, çanta ve ayakkabılar altın ve gümüş kaplamalarla sunuluyor, yaldızlanmış ya da yarı kıymetli taşlarla, sahte incilerle süsleniyordu. </st><st c="8253">Aksesuvarlar artık daha büyük ve gösterişliydi. </st><st c="8301">Perakende mağazalarının sayısı katlanarak artıyordu. </st><st c="8354">Chanel’in modaevinde sergilediği ve mankenlerinin bir bir merdivenlerden indiği yeni koleksiyon tanıtımları artık podyumlara taşınmıştı. </st><st c="8491">1987’de ünlü Chanel saatlerinin ilk serisi sunuldu. </st><st c="8543">1990 yılında dünyadaki Chanel mağaza sayısı 40’ın üzerine çıktı. </st><st c="8608">İtalya, İspanya, Almanya, Avusturya, Belçika ve İngiltere’de şubeler açılırken, Japonya, Amerika Birleşik Devletleri, Kanada, Tayvan ve Singapur’da da Chanel mağazaları kuruluyordu. </st><st c="8790">Lagerfeld Chanel tarzını korumaya kararlıydı.</st></span></p>
			<p xml:lang="en-GB"><span xml:lang="tr-TR"><st c="8835">Lagerfeld Chanel’i işte böyle anlatıyordu:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8878">“Chanel bize kendini getirdi ve bu başlı başına büyük bir şeydi. </st><st c="8944">Chanel bize, bir bakışta ayırt edilebilen kendi stilini bıraktı. </st><st c="9009">Zamansız ama aynı zamanda da moda olan. </st><st c="9049">Onun stili, başka bir döneme ait olmasına rağmen, ayakta kalmayı başardı ve modern dünyaya ve sonraki yıllara çok iyi adapte oldu. </st><st c="9180">Chanel’in zarafeti bir tavırdır, bir ruhtur, bazı kadınsı gösterişlerden vazgeçmektir. </st><st c="9267">Genç Coco’ya hayranlık duyuyorum çünkü başlarken şansı çok azmış ve onun yaptığını yapabilmek muhteşem bir şey. </st><st c="9379">Coco’nun kariyeri, bir günde oluşmadı. </st><st c="9418">Bunları açıklayabilecek tek şey karizması. </st><st c="9461">Cazibeli ve enerji dolu olmalı, sanıyorum ki gençliğinde başkalarında olmayan bir enerjiye sahipti. </st><st c="9561">Kafanızın üzerinde bir bahçe taşımamak neredeyse yanlış bir şeydi. </st><st c="9628">Tek bir tüyü olan, hasırdan küçük, yuvarlak bir şapka giymek, o dönem için büyük cesaret gerektirirdi. </st><st c="9731">Korkunç bir dönemdi. </st><st c="9752">Özellikle de bir kadının başarılı olması bugünkünden çok daha zordu.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9821">Karl Lagerfeld, dünyanın en üretken ve en popüler tasarımcılarından biri haline geldi. </st><st c="9909">Markanın defileleri Grand Palais’te kimi zaman bir uzay gemisi, bir süpermarket, Eiffel Kulesi ya da bazen buzullarla kaplı, bazen de bir bahçe haline getirilecek sunuluyordu. </st><st c="10085">Moda dünyası sansasyon yaratan, sanat eseri görünümlü Chanel defileleriyle bir adım daha ileri taşındı. </st><st c="10189">Karl Lagerfeld’in 19 Şubat 2019’da hayatını kaybetmesiyle boşalan kreatif direktörlük koltuğuna, 1987’den beri modaevinin havasını soluyan Virgine Viard oturdu.</st></span></p>
			<p xml:lang="en-GB"><span xml:lang="tr-TR"><st c="10349">Coco Chanel, markasıyla, mesleğine olan tutkusuyla, çalışkanlığı ve azmiyle modaya ve kadınların hayatına birçok değer kazandırdı. </st><st c="10481">Öngörüsü, vizyonu ve özgür ruhu ile zamansız tasarımların sahibi oldu ve moda dünyasına aşınmayacak izler bıraktı.</st></span></p>
		</div>
	<div id="charCountTotal" value="10595"></div></body>
</html>
