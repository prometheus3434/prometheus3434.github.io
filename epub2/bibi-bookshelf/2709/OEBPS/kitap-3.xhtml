<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Önsöz</st></p>
			<p xml:lang="en-GB"><span xml:lang="tr-TR"><st c="5">“Coco” lakaplı Gabrielle Chanel, yirminci yüzyılın en önemli moda tasarımcıları arasında yer alıyor. </st><st c="107">Moda tarihinin miladı olacak gelişmelerin yaşandığı 1900’lü yıllarda onu bu kadar belirgin şekilde öne çıkaran birçok unsur var şüphesiz. </st><st c="245">Chanel, modadan ziyade kadınlara vazgeçemeyecekleri bir stil yarattı. </st><st c="315">“Moda geçer, stil kalır” derken sanki makası eline alışının üzerinden geçen 100 yılın sonrasını da görmüş gibiydi. </st><st c="430">Moda geldi, geçti. </st><st c="449">Ama Chanel’in yarattığı stil dün olduğu gibi bugün de varlığını sürdürdü. </st><st c="523">Kadın var oldukça da o stil kalacak gibi görünüyor...</st></span></p>
			<p xml:lang="en-GB"><span xml:lang="tr-TR"><st c="576">Yoksul, karmaşık ve sağlıksız ilişkileri olan bir ailede dünyaya gözlerini açtı. </st><st c="658">Henüz çocuk yaştayken annesini kaybettiğinde kendini yetimhanede buldu. </st><st c="730">Neredeyse hiçbir zaman “aile” kavramını doyasıya yaşayamadı. </st><st c="791">Çocuk kalbinde açılan yaraları idrak edecek kadar büyüdüğünde; sert, otoriter, kimilerine göre huysuz, hatta kalpsiz bir kadın yetiştirmişti kendinden. </st><st c="943">Güçlü görünmeye çalışan tüm kırık kalpli insanlar gibi çevresine geniş duvarlar ördü. </st><st c="1029">Hayat, birçok şeyi ondan alırken aslında kendini yeniden var etmesi için gizli fırsatlar sunuyordu. </st><st c="1129">İğne iplikle yetimhanede tanıştı. </st><st c="1163">Dikiş yapmayı, kesip biçmeyi kısa sürede çok sevdi, mesleği haline getirdi.</st></span></p>
			<p xml:lang="en-GB"><span xml:lang="tr-TR"><st c="1238">Coco Chanel, bugün dahi birçok kadının, hatta birçok kişinin cesaret edemeyeceği şekilde tek başına yola çıktı. </st><st c="1351">Ekonomik anlamda destek bulsa da kararlarını her zaman tek başına verdi. </st><st c="1424">Ufacık bir evde şapka tasarımı yaparak başladığı meslek hayatında birçok başarıya imza atarak birkaç yıl içerisinde 4 bin çalışanı olan bir marka yarattı. </st><st c="1579">Haute couture, parfüm, saat, hazırgiyim, çanta ve kozmetik alanında uzmanlaşmış lüks Chanel markası, </st></span><span xml:lang="tr-TR"><st c="1680">Forbes</st></span><span xml:lang="tr-TR"><st c="1686">’in En Değerli 100 Marka 2020 listesinde 52. </st><st c="1732">sırada yer alıyor. </st><st c="1751">Bugün dünya genelinde 200’e yakın mağazası ile hizmet veren Chanel markasının 20 bini aşkın çalışanı bulunuyor. </st><st c="1863">Chanel markası, 2020 yılında yüzde 42 değer kazanarak en çok değer kazanan markalar sıralamasında Netflix’ten sonra ikinci sırayı aldı ve Amazon, Microsoft gibi devleri bile geride bıraktı. </st><st c="2053">Bu gerçek bir başarıdan çok daha fazlası aslında. </st><st c="2103">Bugün değeri 12,8 milyar dolar olan Chanel markasının yaratıcısı olan Coco Chanel, ilk butiğini açabilmek için sevgilisi Boy Capel’den borç almıştı. </st><st c="2252">Çok kısa sürede bu borcu ödeyebilecek kadar çok çalıştı. </st><st c="2309">Hiç kimseye bağlı olmadan, tam özgürlük arayışında bir hayattı onunkisi.</st></span></p>
			<p xml:lang="en-GB"><span xml:lang="tr-TR"><st c="2381">Coco Chanel, iş hayatında birçok başarının yanı sıra tutkulu aşklar da sığdırdı hayatına. </st><st c="2472">Vizyoner bakış açısına farklı esin kaynakları buldu. </st><st c="2525">İki dünya savaşının öncesinde ve sonrasında gördüklerini ve deneyimlerini modaya nasıl yansıtması gerektiğini keşfettiğinde aslında kadınları da özgürleştirdiğinin bilincindeydi. </st><st c="2704">Dönemin modasını elinin tersiyle bir kenara attığında tasarımları aşırı basit ve dönem içerisinde hayal bile edilemeyecek kadar sadeydi. </st><st c="2841">Chanel, kadın vücudunu gerçeklikten uzak bir siluete hapseden giysilere savaş açtı. </st><st c="2925">Erkek kıyafetlerinin rahatlığını, kadın bedeninde şıklığa dönüştürdü. </st><st c="2995">Bugün sadeliğin vücut bulduğu şıklık, bir nevi Coco Chanel eseri. </st><st c="3061">Kadınları hapseden korselerin ortadan kaybolması, hareket özgürlüğünü kısıtlayan kıyafetlerin terk edilmesi, erkeklere has olan pantolonun kadın giysisi olarak konumlandırılması, bronz ten, kısa saç, inci kolye, jarse ve tüvit kumaş, siyah renkli kıyafetlerin yas kıyafeti yaftasından kurtulması... </st><st c="3360">Tüm bunlar Coco’nun eseri ve onun kadınlara armağanı.</st></span></p>
			<p xml:lang="en-GB"><span xml:lang="tr-TR"><st c="3413">Belki bugün “moda” bizim için hiçbir şey ifade etmiyor, hayatta çok daha önemli ve büyük kavramlar olduğunu düşünüyoruz ya da modayı takip etmeden, onun izini sürmeden sokağa adım atmıyoruz, kim bilir... </st><st c="3618">Her iki durumun da savunucusu bir hayli fazla. </st><st c="3665">Fakat hangi durumu savunursak savunalım, geçmişin modasına dönüp baktığımızda yirmi birinci yüzyılın –şimdilik– modern insanları olarak kılık kıyafette yapılan tüm devrimleri ve yenilikleri şansımız olarak değerlendirmeliyiz sanırım. </st><st c="3899">Bu çağın rahatlık ve konfor ile bir bağlantısı varsa, bunda giydiklerimizin de bir etkisi olmalı. </st><st c="3997">Her ne kadar şık ve gösterişli olsa da 1900’lerin modasının günümüzün hızına yetişemeyeceği aşikâr.</st></span></p>
			<p xml:lang="en-GB"><span xml:lang="tr-TR"><st c="4096">İlham veren bu yaşamöyküsü daha önce de anlatılmaya çalışıldı elbette. </st><st c="4168">Kitaplar, filmler, belgeseller, müzikallere yansıdı Chanel’in büyülü dünyası. </st><st c="4246">Ben de bu kitabı yazarken sayısız okumanın ve kaydın yanı sıra Justine Picardie’nin Artemis Yayınları’ndan çıkan ve </st></span><span xml:lang="tr-TR"><st c="4362">Coco Chanel</st></span><span xml:lang="tr-TR"><st c="4373">’in hayatı ile ilgili bir hazine değerinde olan </st></span><span xml:lang="tr-TR"><st c="4422">Coco Chanel Efsanesi ve Hayatı</st></span><span xml:lang="tr-TR"><st c="4452">, David Bond’un İlkkaynak Kültür ve Sanat Ürünleri tarafından yayımlanan </st></span><span xml:lang="tr-TR"><st c="4525">Coco Chanel ve Chanel</st></span><span xml:lang="tr-TR"><st c="4546"> isimli kitaplardan da faydalandım.</st></span></p>
			<p xml:lang="en-GB"><span xml:lang="tr-TR"><st c="4581">Onun standart dışı hayat hikâyesinde acı kadar gösteriş de var, yenilgi kadar zafer de... </st><st c="4672">Her ne koşulda olursa olsun emek vermeyi, çalışmayı ve işini en iyi şekilde yapabilmek uğruna birçok şeyi göze almayı ilke edinmiş herkese, en çok da “kadınlara” ilham vermesini dilerim.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4858">Zeynep Tütüncü Güngör</st></p>
		</div>
	<div id="charCountTotal" value="4880"></div></body>
</html>
