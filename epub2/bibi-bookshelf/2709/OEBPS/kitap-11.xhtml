<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><st c="0">Bir bakışta 1900’lerin modası</st></p>
			<p xml:lang="en-GB"><span xml:lang="tr-TR"><st c="30">Moda aslında insanlık tarihi kadar eskiye dayanan bir kavram. </st><st c="93">İlk çağlardan bu yana tıpkı beslenme ve barınma gibi temel gereksinimlerimizle birlikte giyinme de bir ihtiyaç haline geldi. </st><st c="218">İklim ve yeryüzü şartları, sonrasında gelen sosyal hayat, insanları “örtünmeye” zorladı. </st><st c="307">Doğanın etkilerinden korunmak isteyen insanlar, vücutlarını bitkiler ya da hayvan derileriyle kapatmaya başladı. </st><st c="420">Ancak toplumlar ve şartlar geliştikçe örtünmek, yerini giyinmeye bıraktı. </st><st c="494">Giyinmek ise modaya...</st></span></p>
			<p xml:lang="en-GB"><span xml:lang="tr-TR"><st c="516">Latince “facio” sözcüğünden gelen, Fransızcada “fazon”, ortaçağda “façon”, İngilizcede ise “fashion” sözleriyle ifade edilen moda kavramı; her ne kadar “geçici yenilik” olarak tanımlansa da aslında her döneme bir iz bıraktı ya da her dönemden bir iz taşıdı. </st><st c="775">İçinde bulunulan şartlara uygun olarak gelişen ve değişen moda kavramı, insanoğlunun yaratma duygusunun ilk karşılıklarından biri olarak biliniyor. </st><st c="923">Zaman içinde güzel görünme ve güzeli arama tutkusu, giyime yansıdı. </st><st c="991">Bu tutku, eskiyen kıyafetin yerine daha farklısını edinme isteğiyle moda akımını ortaya çıkardı. </st><st c="1088">Giyinme tarihinin başlarından itibaren moda, aynı zamanda bir statü ibaresi olarak kullanıldı. </st><st c="1183">Bireyler, giyindikleri ile kendi karakterlerini yansıtma arayışına girdi. </st><st c="1257">13. </st><st c="1261">yüzyıl ve sonrasında gelecek olan yüzyıllarda moda, statü olmaya devam ederken yalnızca soylular ve asiller gibi toplumun üst zümresine hitap eden bir kavramdan başka bir şey değildi. </st><st c="1445">Aslında o dönemlerde halk hâlâ örtünmek ya da en fazla giyinmek için uygun şartlara sahipti, fakat zenginler modayı takip edebilecek, ona yön verebilecek ve değiştirebilecek kadar güçlüydü.</st></span></p>
			<p xml:lang="en-GB"><span xml:lang="tr-TR"><st c="1634">Yüzyıllar süren değişime rağmen modanın uzağında kalabilmeyi başarmış, geleneksel toplumlar da bulunuyor. </st><st c="1741">Giysilere belli rollerin verildiği, bireyin cinsiyetine, yaşına ya da toplum içindeki yerine göre sabitlenmiş, efektif kıyafetlerle yaşamını sürdüren bu toplumlara kıyasla; değişime inanan ve gelenekselden uzaklaşmış toplumlarda moda algısı çeşitlenmeye ve gelişmeye devam ediyor.</st></span></p>
			<p xml:lang="en-GB"><span xml:lang="tr-TR"><st c="2021">Sanayi devrimi öncesinde, henüz hazır giysilerin olmadığı dönemlerde kıyafet son derece önemli bir eşyaydı. </st><st c="2130">Kişinin toplumsal konumunu gösterir nitelikte olan kıyafetlere işçi sınıfının erişimi oldukça güçken zenginler için günbegün değişim rüzgârları esiyordu. </st><st c="2284">Fakat sanayi devrimi sonrasında değişen sosyal yaşam, kıyafetin de artık bir tüketim malzemesi olmasını sağladı. </st><st c="2397">Modanın güzel ya da faydalı olması beklenmiyordu. </st><st c="2447">Televizyonlar, gazeteler, dergiler ve toplumda göz önünde bulunan kişilerle birlikte moda kavramının ayakları sağlam bir şekilde yere basmaya başladı. </st><st c="2598">İnsanları birbirine benzetirken farklılaşma çabası içinde olan kavram, tarihindeki olgu ve olayların etkisiyle şekillendi. </st><st c="2721">Tıpkı savaş sonrası dönemde daha özgür bir yaşam sürmek isteyen insanların, daha rahat kıyafetler tercih etmesi ya da çalışma hayatına başlayan kadınların 1900’lü yılların modası olan kabarık elbiselerle çalışamayacak olması gibi... </st><st c="2954">Moda kavramı, bireylerin ve toplumların yaşam şekillerine cevap verebilir durumda ve canlı bir niteliğe sahipken ihtiyaçlara göre de değişkenlik gösterdi. </st><st c="3109">Savaşlar, barışlar, sosyal olaylar, sanat akımları, kültür, politika, meslekler, hatta salgınlar modayı birçok açıdan etkiledi. </st><st c="3237">Her ihtiyaç, her şart, kıyafete bir izdüşüm yarattı.</st></span></p>
			<p xml:lang="en-GB"><span xml:lang="tr-TR"><st c="3289">1900’lü yılların modası birçok gereksiz, aşırı kadınsı, kullanışsız ve uğraştırıcı öğelerle doluydu. </st><st c="3391">Adeta katmanlar arasında gizlenen kadınlar, iç etekler, kuyruklar, eşarplar, şapka ve eldivenler giyiyordu. </st><st c="3499">Giydikleri bu kıyafetler kadınların rahat hareket etmesini imkânsız hale getiriyordu. </st><st c="3585">Günün modası, yalnızca çok fazla boş vakti olan ve tüm işlerini hizmetçilerine yaptırabilen kadınlara hitap ediyordu. </st><st c="3703">1900’lü yıllarda seri hazırgiyim imalatı da henüz başlamadığı için moda, özel terziler ile yorumlanıyordu. </st><st c="3810">Kişinin özel siparişi ile hazırlanan ve özel dikim kıyafet anlamına gelen Fransızca haute couture kavramının geçmişi, 1700’lü yıllara kadar dayansa da 1900’lü yıllarda anlam kazanmaya başladı. </st><st c="4003">Haute couture, üst gelir seviyesindeki elit müşterilerin beğenisine hitap ediyordu. </st><st c="4087">Bugünün haute couture modası artık daha çok gelinlik ya da özel gün kıyafetlerinde uygulansa da 1900’lü yıllarda günlük kıyafetler dahi haute couture eseriydi. </st><st c="4247">Resmi bir sosyal yaşama göre tasarlanan kıyafetler, müşteriye özel olarak hazırlanıyor; yine özel tasarım şapkalar ve ayakkabılarla tamamlanıyordu. </st><st c="4395">Bu tarihler, moda tarihinin de başlangıcı olan yıllar olarak kabul edildi. </st><st c="4470">İlk moda dergilerinin çıktığı ve modanın gerekliliğinin vurgulandığı yıllardı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4548">“Sevilmeyen bir kadın, kadın değildir.</st></span></p>
			<p xml:lang="en-GB"><span xml:lang="tr-TR"><st c="4587">Yaşı ne olursa olsun, bir kadına sevdiği</st></span></p>
			<p xml:lang="en-GB"><span xml:lang="tr-TR"><st c="4628">erkek tarafından bakılması gerek.</st></span></p>
			<p xml:lang="en-GB"><span xml:lang="tr-TR"><st c="4662">Kadın dediğin o bakış olmadan yaşayamaz.”</st></span></p>
			<p xml:lang="en-GB"><span xml:lang="tr-TR"><st c="4704">– Coco Chanel</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4718">1900’lü yılların modasının en belirgin özelliği incecik bir bel görünümüydü. </st><st c="4796">Göğüslerin dışarıda, karnın içeride, kalçaların belirgin şekilde öne çıkarılması ile kadın proporsiyonu “S” şeklini alıyordu. </st><st c="4922">Vücudu ortaya çıkarmak ve sergilemek için kullanılan daracık korseler, kadınların sağlığını tehlikeye atıyordu. </st><st c="5034">Korseler nedeniyle nefes almakta zorlanan kadınlar; adım atmanın bile neredeyse imkânsız olduğu kabarık etekleri, renkli ve parlak kumaşlarla bezenmiş, gösterişli kıyafetleriyle dönemin moda anlayışını temsil ediyordu.</st></span></p>
			<p xml:lang="en-GB"><span xml:lang="tr-TR"><st c="5252">Kıyafetlerin yakaları olabildiğince yüksek tasarlanıyor, böylece kadınların boynunun daha ince görünmesi sağlanıyordu. </st><st c="5372">Korse nedeniyle kalçaların üzerine tam oturan elbiseler, kalçadan itibaren genişleyerek yere kadar uzanıyor ve kadın bedeninin tüm dişiliğinin, tüm hatlarının sergilenmesi sağlanıyordu. </st><st c="5558">Uzun iç çamaşırları, kombinezonlar da dönemin modasıydı. </st><st c="5615">Pamuk, dantel, ipekten üretilmiş pililer, nakışlarla süslenmiş kıyafetler, dantelli ve fırfırlı pelerinler, üst etekler, dantel maskeler kıyafeti tamamlayan diğer ayrıntılar arasındaydı.</st></span></p>
			<p xml:lang="en-GB"><span xml:lang="tr-TR"><st c="5801">Kadınları kısıtlayan ve taşınması zor olan bu moda akımında kıyafeti tamamlayan şapkalar da son derece abartılı süslerle ve geniş şekilde dizayn ediliyordu. </st><st c="5959">Saçlar başın üzerinde toplanıyor, saçların üzerine giyilen geniş şapkalar; kurdeleler, meyve tasvirleri, tüyler ve çiçeklerle süsleniyordu.</st></span></p>
			<p xml:lang="en-GB"><span xml:lang="tr-TR"><st c="6098">İngiliz moda yazarı ve </st></span><span xml:lang="tr-TR"><st c="6122">The Sunday Times</st></span><span xml:lang="tr-TR"><st c="6138">’ın moda Editörü Colin McDowell, </st></span><span xml:lang="tr-TR"><st c="6172">McDowell’ın Yirminci Yüzyıl Modası Rehberi</st></span><span xml:lang="tr-TR"><st c="6214"> isimli kitabında 20. </st><st c="6236">yüzyılı bütün yüzyıllardan farklı ve dikkate değer kılan en önemli değişikliklerinden birinin kadınların dış görünüşündeki değişim olduğunu belirtiyor ve 1920’li yılların ortalarında, kadınların on beş yıl öncesine kadar hayalini bile kuramayacakları bir özgürlük tatmaya başladıklarını anlatıyor.</st></span></p>
			<p xml:lang="en-GB"><span xml:lang="tr-TR"><st c="6533">İngiliz moda araştırmacısı Levier, “Bugün moda olan bir giysi 10 yıl sonra itici, 30 yıl sonra ilginç, 50 yıl sonra ise müthiş kabul edilecektir” diyor. </st><st c="6687">Günümüzde bu kadar eskiye gitmeye bile gerek yok. </st><st c="6737">“Fastfashion” kavramı ile birlikte moda artık çok daha hızlı hareket ediyor. </st><st c="6814">Bir önceki sezon yükselen bir trend, yeni sezonda ortadan kaybolup gidebiliyor. </st><st c="6894">Diğer yandan 1990’ların bel çantaları, 2010’larda “komik” bulunurken 2020’lerin modası haline gelebiliyor.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7000">“Moda geçer, stil kalır.”</st></span></p>
			<p xml:lang="en-GB"><span xml:lang="tr-TR"><st c="7026">– Coco Chanel</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7040">Chanel’in işleri kısa süre içerisinde artık Balsan’ın dairesine sığamayacak kadar büyümüştü. </st><st c="7134">Capel, Chanel’e işini geliştirmesi için ihtiyacı olan parayı vermeyi teklif etti. </st><st c="7216">Chanel; 1910 yılında Paris’teki ünlü Cambon Caddesi 21 numarada “Chanel Modes” adını verdiği ilk butiğini açtı. </st><st c="7328">Butiği Capel finanse etmişti.</st></span></p>
			<p xml:lang="en-GB"><span xml:lang="tr-TR"><st c="7357">Şapka tasarımını oldukça ilerleten Chanel, butiğinde yalnızca tuhafiye kreasyonlarını satıyordu. </st><st c="7455">İlk başlarda düz, hasır şapkalar satın alarak onları kendi seçtiği kurdelelerle süsledi. </st><st c="7544">Kariyeri tiyatro oyuncusu Gabrielle Dorziat’ın 1912 yılında Chanel’in şapkalarını tiyatro oyununda giymeye başlaması ile hareketlendi. </st><st c="7679">Dorziat ile birlikte Chanel’in tasarımları popülerleşmeye başladı. </st><st c="7746">Chanel’in adı ve tasarımları Dorziat sayesinde artık bazı moda dergilerinde de yer almaya başlamıştı. </st><st c="7848">Sade ve zarif bu tarz, moda severlerin gözünde sansasyon yaratıyor ve kısa süre içerisinde dilden dile dolaşıyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7963">“İnsanlar muhteşem ve sıra dışı şapkalarımı konuşmaya başladı. </st><st c="8027">Hepsi o kadar sade ve süssüzdü ki... </st><st c="8064">Başlarda müşteriler onları kışkırtan merak duygusuyla baş edemedikleri için dükkânıma gelirdi. </st><st c="8159">Bir gün kadının biri, açık yüreklilikle butiğime gelerek ‘Yalnızca size bakmaya geldim’ dedi.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8253">Chanel bu gelişmelerin ardından butiğinde şapkalarına ek olarak elbise yapımına da başladı. </st><st c="8346">1910’lu yıllarda tasarlamaya başladığı yakası açık gömlekler, spor ceketler, kısa etekler ve maskulen tarzdaki yağmurluklar da kısa süre içerisinde kadınların dikkatini çekmeyi başardı. </st><st c="8532">Alışılagelmişin dışında olan Chanel stili, her gün biraz daha fazla ilgi çekmeye başladı. </st><st c="8622">Artık seçkin bir tasarımcıydı. </st><st c="8653">Kişiye özel etek, elbise ve şapka tasarımı yapıyordu. </st><st c="8707">İkinci bir örneği bulunmayan bu ürünler, zengin müşterilerin ilgisini çekiyordu. </st><st c="8788">Chanel, haute couture akımının en önemli temsilcilerinden biri halini alıyordu.</st></span></p>
			<p xml:lang="en-GB"><span xml:lang="tr-TR"><st c="8867">1913 yılına gelindiğinde Chanel Deauville’de yine Capel’in finansörlüğünde bir butik daha açtı. </st><st c="8964">Butik; şehrin merkezinde, şık bir caddede yer alıyordu. </st><st c="9020">Butiğin üzerinde bulunan beyaz tenteye siyah harflerle ismini yazdırdı. </st><st c="9092">Chanel logosunun ve markasının başlangıcı böylelikle ortaya çıkmıştı. </st><st c="9162">Deauville, en son trendlerin belirlendiği, popüler sahillerin, yelken yarışlarının yapıldığı bir yerdi. </st><st c="9266">Bu butikte eğlence ve spor için uygun, gündelik ve lüks kıyafetlerini sergiledi. </st><st c="9347">Chanel’in en önemli yeniliklerinden biri de o zamana kadar yalnızca erkek iç çamaşırı yapımında kullanılmış olan jarse kumaşı, kadın giysilerinde kullanmaya başlamasıydı. </st><st c="9518">Jarse; seyrek aralıklı dokunmuş, esnek bir kumaş türüydü. </st><st c="9576">Rayon olarak bilinen sentetik malzemeyi de tasarımlarında kullanmaya başlamıştı, bu sayede tasarımlarının maliyeti düşüyor ve Chanel tarzının kopyalanması kolaylaşıyordu. </st><st c="9747">Chanel kendisi için değil, tüm kadınların özgürlüğü uğruna çalışıyordu ve kopyalanmak onun için bir sorun değildi. </st><st c="9862">Chanel’in daha önce örneği görülmemiş bu tasarımları, kadınlar için devrim niteliğindeydi. </st><st c="9953">Kadınların bedenleriyle ve yaşam tarzlarıyla olan ilişkileri, Chanel’in moda devrimi ile bambaşka bir boyuta taşınıyordu. </st><st c="10075">Sergilenen koleksiyonlar arasında zamanla şapkalar, ceketler, kazaklar ve denizci bluzları da yer aldı. </st><st c="10179">Adrienne ve kız kardeşi Antoinette de yardım için Chanel’in yanında oldu. </st><st c="10253">Her gün kasabanın en gözde yerlerinde Chanel tasarımlarını giyerek sergiliyorlardı. </st><st c="10337">Chanel’in keşfettiği fark yaratan bu reklamcılık anlayışı sayesinde butik daha fazla müşteri çekmeye başladı.</st></span></p>
			<p xml:lang="en-GB"><span xml:lang="tr-TR"><st c="10446">1914 yılında Deauville, Birinci Dünya Savaşı’nın başlamasıyla sosyetenin kaçış noktası haline gelmişti. </st><st c="10551">Ülkenin üst kademe zenginleri, kendilerini savaş alanının dışında kalan bu bölgede daha güvende hissediyordu. </st><st c="10661">Chanel bu süreçte daha önce kendisi için tasarladığı ve erkek kıyafetlerinin yansımaları bulunan kreasyonunu geliştirme fırsatı buldu. </st><st c="10796">Ortaya çıkan ilk Chanel kreasyonu; açık yakalı bir gömlek üzerine triko kumaştan bir denizci bluzu, düz ama aynı zamanda yürüyebilecek kadar gevşek ve ayak bileklerine kadar uzanan etekten oluşan bir kombinasyondu. </st><st c="11011">Chanel’in uzun zamandır giydiği, artık herkesin giymek isteyeceği bu kıyafeti sadece hasır bir şapka tamamlıyordu. </st><st c="11126">Süveterler, hırkalar ve denizci tipi ceketler Chanel’in yeni tasarımları arasında yerini alıyordu.</st></span></p>
			<p xml:lang="en-GB"><span xml:lang="tr-TR"><st c="11224">Coco Chanel kadınları dönemin ihtişamlı moda anlayışından kurtarmayı amaçlıyordu. </st><st c="11307">Bu kurtuluş hikâyesinde kadınların gittikçe özgürleşen hayatları, modada yenilikleri gerekli kılıyordu. </st><st c="11411">Birinci Dünya Savaşı, kadınların da hayatında bir dönüm noktası anlamına geliyordu. </st><st c="11495">Erkeklerin büyük çoğunluğunun savaş halinde olması nedeniyle işler kadınlara kalmıştı. </st><st c="11582">Bu durumda kadınların daha rahat hareket edebilecekleri, daha kullanışlı kıyafetlere olan ihtiyaç arttı. </st><st c="11687">Savaş sırasında kumaş bulmak da zorlaşıyordu fakat her şeye rağmen Chanel, moda dünyasına ismini kalıcı bir şekilde yazdırma yolundaki adımlarını sağlam şekilde atmaya devam ediyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="11870">“Malzemeler kısıtlıydı. </st><st c="11895">Ahırda çalışan elemanların giydiği kazaklardan ve kendi giydiğim yün eşofmanlardan jarse parçaları kesiyordum. </st><st c="12006">Savaşın ilk yazı sona erdiğinde iki yüz bin altın frank kazanmıştım!”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12075">1915 yılında Chanel, Biarritz’de Capel’in finansörlüğünde yeni bir mağaza açtı. </st><st c="12156">Biarritz, Fransa’nın güneybatısında, İspanya sınırına 35 kilometre uzaklıkta bulunan bir kasabaydı. </st><st c="12256">Sahiliyle ünlü kasaba, kumarhaneleri ve lüks turizmi ile de dönemin en önemli bölgeleri arasında yer alıyordu. </st><st c="12367">Birinci Dünya Savaşı’nın başlamasına yakın dönemde Rus prensleri, İngiliz lortları, Fransız soyluları, sanatçılar, işadamları gibi yüksek sosyete kesimi bu bölgeye çekilmişti. </st><st c="12543">Bu nedenle, Biarritz, moda için oldukça uygun bir alan yaratıyordu. </st><st c="12611">Chanel de Capel ile birlikte Biarritz’e kısa bir tatil için gitmişti fakat bu tatil sonrasında yeni bir mağaza açmak için kolları sıvadı. </st><st c="12749">Büyük bir enerjiyle kendisini işine veren Chanel, yine kız kardeşi Antoinette’ten yardım istedi. </st><st c="12846">Üç dükkânı arasında sık sık mekik dokuyor, en iyi dikişçileri bulmak için çalışıyor ve çalışanlarına özel eğitimler aldırmaktan da kaçınmıyordu. </st><st c="12991">Temmuz 1915’te Biarritz modaevinde 60’tan fazla çalışanı vardı. </st><st c="13055">Savaş nedeniyle Fransa’da bazı kumaşların bulunması zorlaştığı için Chanel, 1915 Eylül’ünde sunduğu ilk koleksiyonuna farklı bir çekicilik katan kumaş ve aksesuvarları İspanya’dan temin etti. </st><st c="13247">Yüksek fiyatlı koleksiyon büyük ilgi uyandırdı. </st><st c="13295">Fransız ve İspanyol kadınlar, adeta akın akın Chanel’in kıyafetlerini almaya geliyorlardı. </st><st c="13386">O dönemde Amerikan aylık moda dergisi </st></span><span xml:lang="tr-TR"><st c="13424">Harper’s Bazaar</st></span><span xml:lang="tr-TR"><st c="13439"> da Chanel tasarımlarını övmeye başladı. </st><st c="13480">Derginin 1915 Şubat sayısında, Chanel’den </st></span><span xml:lang="tr-TR"><st c="13522">“Şahsına münhasır ve oldukça yetenekli bir Fransız hanımefendisi”</st></span><span xml:lang="tr-TR"><st c="13587"> diye bahsediliyordu.</st></span></p>
			<p xml:lang="en-GB"><span xml:lang="tr-TR"><st c="13608">Bir villada kurulu olan mağazada işler o kadar iyi gitti ki; Chanel mağazanın bir yıllık faaliyetinin ardından 1916 yılında Capel’in kendisi için yaptığı tüm yatırımları geri ödedi. </st><st c="13791">Artık 300’den fazla çalışanı vardı. </st><st c="13827">Her şeyden önemlisi Coco Chanel, artık özgür bir işkadınıydı. </st><st c="13889">Savaşa rağmen satışları artıyordu. </st><st c="13924">Çünkü sade tasarımlı jarse ceketleri, düz etekleri ve süssüz denizci bluzları savaş tedirginliğinde giyilebilecek en uygun kıyafetlerdi. </st><st c="14061">Kadınlar bu kıyafetleri çalışırken de rahatlıkla giyebilirdi.</st></span></p>
			<p xml:lang="en-GB"><span xml:lang="tr-TR"><st c="14122">1918 yılında Chanel modacı olarak tescillendi ve kişiye özel tasarımlarını yapmaya devam etmek için 20. </st><st c="14227">yüzyılda modanın ikonik sembollerinden biri haline gelen modaevini, Cambon Caddesi’ndeki 31 numaralı villada kurdu. </st><st c="14343">Cambon Caddesi, Paris’in en gözde yerlerinden biriydi.</st></span></p>
			<p xml:lang="en-GB"><span xml:lang="tr-TR"><st c="14397">Chanel’in yoğun ve başarılı iş hayatı sürüp giderken aşk hayatı da doludizgin devam ediyordu. </st><st c="14492">Capel ile olan ilişkileri devam ediyordu ancak aynı yıl Capel ile Diana Wyndham evlendi. </st><st c="14581">Her ne kadar buna aldırmıyor gibi görünse de son derece mutsuzdu. </st><st c="14647">Capel, evli olmasına rağmen Paris’e geldiğinde Chanel’i görmeye devam etti ve ilişkileri de sürdü. </st><st c="14746">Bu sıralar yoğun şekilde işiyle meşgul olan ve modaevinde mutlulukla çalışan Chanel’i gördüğünde Capel, </st></span><span xml:lang="tr-TR"><st c="14850">“Sana bir oyuncak verdiğimi sanıyordum, oysa özgürlüğünü vermişim” </st></span><span xml:lang="tr-TR"><st c="14917">dedi. </st><st c="14923">Birlikte geçirdikleri günlerin ardından Capel’in her defasında gitme vakti geliyordu. </st><st c="15009">Capel’den vazgeçemeyen Chanel, onun gidişini izlemekten artık yorulmuştu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15082">“Beni gerçekten anlardı. </st><st c="15108">Beni bir çocuk gibi idare ederdi. </st><st c="15142">‘Coco keşke yalan söylemekten vazgeçsen! </st><st c="15183">Diğer insanlar gibi doğru düzgün konuşamaz mısın? </st><st c="15233">Hayal </st></span><span xml:lang="tr-TR"><st c="15239">ettiğin şeyleri kafanın neresinden çıkarıyorsun?’ derdi. </st><st c="15296">Bana sadık kalıp kalmaması umurumda bile değildi. </st><st c="15346">O ilişkileri bana kirli gelirdi ama aramızdaki öyle değildi.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15407">Tarihler 22 Aralık 1919’u gösterirken Capel, geçirdiği trafik kazası sonrasında hayatını kaybetti. </st><st c="15507">Paris’ten Cannes’a gidiyordu. </st><st c="15537">Arabasının lastiklerinden biri patlamıştı. </st><st c="15580">Neredeyse on yıl süren ilişkilerinin ardından Capel’in ölümü Chanel’in dünyasını yıktı. </st><st c="15668">Cenazeye gitmek yerine Capel’in kaza geçirdiği noktaya giderek saatlerce ağladı. </st><st c="15749">Capel’in yanan cesedi tanınmayacak haldeydi. </st><st c="15794">Chanel gelmeden önce çoktan tabuta yerleştirilmişti. </st><st c="15847">Yıllar sonra onun ölümünden bahsederken </st></span><span xml:lang="tr-TR"><st c="15887">“Capel’in ölümü benim için çok büyük bir darbe oldu. </st><st c="15940">Onu kaybettiğimde her şeyimi kaybettim. </st><st c="15980">Benim için bundan sonrasında hayat, mutluluk yoktu”</st></span><span xml:lang="tr-TR"><st c="16031"> diyecekti.</st></span></p>
		</div>
	<div id="charCountTotal" value="16042"></div></body>
</html>
