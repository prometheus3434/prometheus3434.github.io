<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="11" id="page11"></span><st c="0">Mayıs 1969</st></h1>

			<p><st c="11">Hastane maceram bir bahar sabahı beni, iyileşmiş çocuğunu, kucağında sevinçle eve taşıyan babamın kollarında, açan bahar dallarına şaşkınlıkla bakışım ve hayretler içinde “bahar gelmiş be baba” demem üzerine babamın ansızın boşanıveren gözyaşlarıyla bitmişti. </st><st c="272">Bitmesinin zamanı da gelmişti zaten: Korktukları kadar da kötü bir durumda olmadığımı göstermek için ağzıma akide şekerlerini doldurup “tombul yanaklarımla” beklediğim, hakkımda her gün konuşulan ve kendimi gözümde daha da önemli bir yere getiren doktorların sabah vizitlerinden sıkılmış, çocuk koğuşunun kırmızı şeffaf gecelikli Mehlika’sına ilgimi yitirmiş, işsizlikten bütün Ayşegül serisini ezberlemiştim. </st><st c="682">Her gün kıçıma yediğim penisilin iğnelerinden sert sandalyelerde oturamamama, 1-2-3-4 diye saya saya, mutlu bir şekilde girdiğim ve uyandığımda benim dışımda varlığını sürdüren bir bedenim olduğunu acılar içinde kavradığım narkoz travmasını bile yaşamama rağmen, sağlık konusunda hâlâ açık kalan noktalar vardı kafamda. </st><st c="1002">Mesela “baş ağrısı” denen durum muammasını hâlâ koruyordu. </st><st c="1061">Nasıl bir şeydi bu ağrı, nasıl başlayıp, nasıl bitiyordu?</st></p>
			<p><span epub:type="pagebreak" title="12" id="page12"></span><st c="1118">Toplumsal konularda da kafam karışıktı. </st><st c="1159">İnekleri, koyunları, kuzularıyla çiftliğinde yaşayan Ali Baba’nın Atatürk Orman Çiftliği ile ilişkisi, Makaryos’un öyle kapkara elbiseler giyerek açık açık ne kadar kötü bir insan olduğunu belli etmesine rağmen bu konuda bir önlem alınmaması, Moşe Dayan’ın tek gözlü olduğu için mi devamlı dayanması gerektiği gibi konular ısrarlı sorularıma rağmen halen cevapsızdı. </st><st c="1526">Zeki Müren ve DEV-GENÇ meseleleri için ise o yazı, Serpil-Özkan-Çarşı-Vedat meselesine bile bana sünger çektiren o yazı, narkoz sonrası hissettiğim o bilinmeyeni, o acıyı, o güçsüzlüğü bedenimden ruhuma taşıyıp orada bırakacak o yazı, o 1969 yazını beklemem gerekiyordu.</st></p>
			</section>
  <div id="charCountTotal" value="1796"></div></body>
</html>
