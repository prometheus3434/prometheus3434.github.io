<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="158" id="page158"></span><st c="0">Madam Litvak anlatıyor</st></h1>
			
			<p><st c="23">“Ben çok mutlu bir çocukluk geçirdim. </st><st c="62">Bu sözlerin kulağınıza ne kadar klişe geldiğini biliyorum, ama o resimli çocuk kitaplarındaki aileler gibi bir aileydik biz. </st><st c="187">Beni her gün okula bırakan bir baba, her gün okuldan alan bir anne. </st><st c="255">Tek çocuktum. </st><st c="269">Berlin’de oturuyorduk, bakın şu sol köşedeki resimde gözleri pırıl pırıl parlayan çocuk benim. </st><st c="364">On yaşındaydım o resim çekildiğinde, 1933 yılının baharında. </st><st c="425">O yıldan sonra ayların, mevsimlerin, hatta yılların nasıl geçtiğini hatırlamıyorum. </st><st c="509">İnsanın hiçbir şey yapmadan akşamı ettiği, karanlık bir gün gibi geçti o yıllar. </st><st c="590">Yahudi olduğumuzun her gün daha çok farkına vardığım, babamın giderek çöken omuzlarını, annemin donuklaşan bakışlarını, çevremden birer ikişer yok olan arkadaşlarımı çaresizce izlediğim yıllar. </st><st c="784">1939 yılında İngiltere Yahudi çocuklarını kabul etmeye başladı, ama sadece çocukları. </st><st c="870">Bir trende buldum kendimi, babam ‘fazla düşünmeye gerek yok’ demişti. </st><st c="940">Annem getirdi beni tren istasyonuna, babam o sabah odasından çıkmamıştı. </st><st c="1013">Annemin giderek uzaklaşan yüzündeki o ebedi vedayı, yıllar sonra onu bir daha göremeyeceğimi öğrendiğim gün fark et</st><span epub:type="pagebreak" title="159" id="page159"></span><st c="1128">tim. </st><st c="1134">Bir bakış her zaman o anda yerini bulmuyor, ancak onu kaybettiğiniz zaman ne dediği şekilleniyor kalbinizde. </st><st c="1243">Söylenmeyen, söylenemeyen sözleri yıllar sonra, bir anlık bir ürperti gibi fısıldayıveriyor o bakışlar kulaklarınıza. </st><st c="1361">Trenlerden, kapı aralıklarından, vapurlardan geri kalan ya da en kötüsü uzaklaşan bakışlar. </st><st c="1453">Kimin önce başını öte yana çevirdiğini anlıyorsunuz.</st></p>
			<p><st c="1505">Culross diye bir kasabaya götürdüler beni. </st><st c="1549">Bir ailenin yanında hizmetçilik yapmaya başladım. </st><st c="1599">İngilizce bilmiyordum, okulda Fransızca öğrenmiştim. </st><st c="1652">O küçük kasabada konuşabileceğim tek bir insan yok sanıyordum ki Jan çıktı karşıma. </st><st c="1736">Jan ülkesinden kaçmış genç bir Fransız’dı, yalnız hissetmiyordum kendimi artık, her gün buluşuyorduk. </st><st c="1838">En başlarda o Paris’e, bense Berlin’e döneceğim günü bekliyordum. </st><st c="1904">Günlerimizi o küçük kasabanın ıssız kıyılarında oturup bizi almaya gelecek bir gemiyi hayal etmekle geçirirdik, mektuplar yazar cevaplarını beklerdik. </st><st c="2055">Aşkın binbir türü vardır herhalde değil mi? </st><st c="2099">Ama savaşa meydan okuyanını yaşamak çok kolay değildir. </st><st c="2155">Gelmeyen haberlerin, gelmesi istenmeyen haberlerin, acıların, aşağılanmaların ve ölümün dünyada kol gezdiği zamanlarda, toz toprak arasında herkesten gizlenmiş bir gülü koklar gibi gelir aşk, onun dışındaki her şey kaderdir. </st><st c="2380">Savaş bir kabus, aşk ise hayattır. </st><st c="2415">İşte bunları konuşurduk Jan’la. </st><st c="2447">Bir gün ‘hadi gidiyoruz’ dedi bana. </st><st c="2483">Paris bizi bekliyordu, bize ihtiyacı vardı. </st><st c="2527">Hiç tereddüt etmedim.</st></p>
			<p><st c="2548">Jan Paris’te arkadaşlarıyla buluşuyor, gece gündüz çalışıyordu. </st><st c="2613">Benim sokağa çıkmam tehlikeliydi. </st><st c="2647">Şimdi sizin oturduğunuz dairede günlerce gecelerce onu bekledim, yazıları çoğalttım, bazen her bildiriyi tek tek yazıyordum, tuhaf, tarif edilemez bir mutluluk duyuyordum bunları yaparken, kimsenin bilmediği bir kitabın baş kahramanı gibi hissediyordum kendimi.</st></p>
			<p><span epub:type="pagebreak" title="160" id="page160"></span><st c="2908">Paris kurtulduğunda, Jan’ın o yalnız İngiliz kasabasında bile bana bakarken gözlerinde parlayan ateşi aradım, yerinde duruyordu, mutluydum, o gözlerdeki gölgeleri görmüyordum. </st><st c="3085">Hiç eve girmek istemiyor, hep sokaklarda dolaşıyorduk, hep yaşadığımız anda vardık, gelecek yoktu sanki, ta ki o ılık bahar sabahına kadar. </st><st c="3225">Jan her zamankinden erken kalkmıştı, odada huzursuz adımlarını duyuyordum, gözlerimi açmaya ürküyordum nedense. </st><st c="3337">Az sonra Jan’ın dışarı çıktığını duydum, ekmek almaya gittiğini düşündüm, kalktım, saçlarımı taradım, kavanozun dibinde kalan kahveyi pişirdim ve masaya oturup beklemeye başladım. </st><st c="3517">Gelmiyordu. </st><st c="3529">Gün batarken boş fincanları mutfağa götürdüm, ışıkları kapattım, elbiselerimle yatağa uzandım.</st></p>
			<p><st c="3623">Ertesi sabah uyandığımda Jan hâlâ gelmemişti.”</st></p>
			<hr />
			<p><st c="3670">Madam Litvak’la her cuma sinemalara gitmeye başlamıştık. </st><st c="3728">O günlerde saçlarını açar, kırmızı elbisesini giyer, tek dizi incisini takar ve usulca koluma girerdi. </st><st c="3831">Giderken bulvardan yürür, benim işimden, onun çevirilerinden, kitaplardan, havalardan, mevsimlerden konuşurduk hep. </st><st c="3947">Dönerken ise parkın içinden geçerdik, hiç konuşmazdık. </st><st c="4002">Bazen onun parmaklarının ucuyla belli belirsiz koluma bastırdığını hissederdim, o zaman ben de hafifçe onun eline dokunurdum, hava şurup gibi olurdu, acımız hafiflerdi.</st></p>
			<p><st c="4170">Geçen yıl Madam Litvak ilk kez Berlin’e gitmek istedi. </st><st c="4226">Onu yalnız bırakamadım. </st><st c="4250">Yolculuğa çıkmadan bir ay önce aldık biletlerimizi, bir Cuma akşamı hareket edecektik. </st><st c="4337">İkimiz de uzun yolculuklara çıkmayı unutmuştuk, trenin kalkmasından saatler önce valizlerimizle Lyon Gar’ına gidip beklemeye başladık. </st><st c="4472">Cep telefonlarının egemenliğinde yaşanan bu hayatın ortasında kalakalmış telefon kulübeleri kadar mahzunduk. </st><st c="4581">Trenin kalkış saati geldiğinde, Madam Litvak’ın yüzüne baktım, başını salladı, evet emindi, gidiyorduk.</st></p>
			<p><span epub:type="pagebreak" title="161" id="page161"></span><st c="4684">Alman sınırından geçtiğimizde sabah oluyordu, boş olan kompartımana iki genç adam girdi, fısıldayarak konuşuyorlar bizi rahatsız etmemeye çalışıyorlardı. </st><st c="4839">Madam Litvak’ın birden yüzü sarardı, sesi titriyordu. </st><st c="4893">Kulağıma eğilip “bu yıllar sonra duyduğum ilk Almanca sözler” dedi. </st><st c="4961">Almanca’yı yıllardır sadece okuyup yazmıştı, ne tek kelime konuşmuş ne de duymuştu, giden bir sevgiliye karşılık beklenilmeden yazılan ve hatta hiç gönderilmeyen mektuplar gibiydi Madam Litvak’ın ana diline aşkı, bekleyişi gibi sessiz sedasız yaşanıp gitmişti.</st></p>
			<p><st c="5221">Berlin’e indiğimizde öğlen oluyordu. </st><st c="5259">Karanlıktı Berlin, şehrin üstüne kurşuni bir hava çökmüştü. </st><st c="5319">“Bir taksiye binelim” dedi Madam Litvak. </st><st c="5360">Şöföre bir adres verdiğini anlamıştım, Almanca konuşan kendi sesini dinliyordu, soru sormak istemiyordum, o ne isterse onu yapacaktık.</st></p>
			<p><st c="5494">Taksi bir kafenin önünde durdu. </st><st c="5527">Madam Litvak tek söz söylemeden indi taksiden. </st><st c="5574">Kafeye giriyorduk, bir süre kapının önünde durup içeriyi seyretti, sonra bir masaya oturduk. </st><st c="5667">Dikkatle etrafına, duvarlara, insanlara bakıyordu Madam Litvak:</st></p>
			<p><st c="5730">“Burası bizim oturma odamızdı, çok değişmemiş” dedi gülümseyerek.</st></p>
			<p><st c="5796">“Efendim?”</st></p>
			<p><st c="5807">“Burası bizim evimizdi, tam bu masanın yerinde bir kanepe vardı.”</st></p>
			<p><st c="5873">Şaşkınlığımdan ne diyeceğimi bilemiyordum, “adres aynı ama” diye mırıldandım.</st></p>
			<p><st c="5951">“Evet” dedi Madam Litvak, “benim adım da hâlâ Sara.”</st></p>
			<p><st c="6004">Birbirimize bakamıyorduk, ağlamaktan korkuyorduk, yalnızlığımızdan utanıyorduk, hayatın bir buldozer gibi tekrar tekrar üzerimizden geçişini izliyorduk.</st></p>
			<p><st c="6157">Tekrar gara döndük, Paris’e doğru giden ilk trenle Berlin’den uzaklaştık. </st><st c="6232">Ertesi akşam Madam Litvak koluma gir</st><span epub:type="pagebreak" title="162" id="page162"></span><st c="6268">miş parktan geçerken, ikimiz de az önce izlediğimiz filmin hayallerine dalmış, o cuma, o cumartesi, o Berlin, o Ankara, o kafe, o savaş, o aşk ve o ölüm hiç yaşanmamış gibi evimize dönüyorduk.</st></p>
			</section>
  <div id="charCountTotal" value="6461"></div></body>
</html>
