<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="13" id="page13"></span><st c="0">Alnım yine cama dayalı, can sıkıntısı ömür boyu: Kübra Hanım</st></h1>
			
			<p><st c="61">Sokağa döndüğümüzde kulaklarımda Hülya Koçyiğit’in sesi çın çın çınlamaya başlamıştı:</st></p>
			<p><st c="147">“Uzun bir yolculuktan dönmüş gibiydim. </st><st c="187">Oturduğumuz sokağa döndüğümüzde birden her şeyi ne kadar özlediğimi anlamış, günlerce ‘Allahım n’oolur beni hastaneye yatır’ diye ettiğim dualara pişman olmuştum.”</st></p>
			<p><st c="350">Evimiz sıra sıra dizili üç katlı Yenimahalle evlerinin birisinin üçüncü katında “üç oda, bir hol” bir evdi. </st><st c="459">Evlerin hemen hepsinin bahçeleri vardı. </st><st c="499">Ön bahçeler sayılmazdı ama, asıl önemli olan atlanarak geçilebilecek yükseklikte duvarlarla birbirlerinden ayrılmış arka bahçelerdi. </st><st c="632">Ama bu arka bahçe konusunda da bir haksızlık vardı. </st><st c="684">Neden yan evin ev sahibi İrfan Amca gibi bir kiraz ağacı değil de bir vişne ağacı dikmişti ki buraya bizim ev sahibi Kadriye Hanım. </st><st c="816">Vişne reçeli de öyle güzel bir reçel değildi ki! </st><st c="865">Başağrısı gibi bir şeydi, tadını anlamadığım bir şey. </st><st c="919">Bu haksızlığı telafi etmek ve Kadriye Teyze’nin düşüncesizliğini bir parça hafifletmek için bütün yaz dualarla bahçeye ektiğim simit susamlarından bir simit ağacı çıkacağı teorim de zaten hüsranla </st><span epub:type="pagebreak" title="14" id="page14"></span><st c="1116">sonuçlanmıştı, umutsuzdum. </st><st c="1143">İşte böyle bir ruh hali içerisinde bir sabah erkenden İrfan Amcalar’ın mutfak kapısını çalmıştım. </st><st c="1241">Mutfakta Seher Teyze olur, kapıyı da o açar diye, çünkü İrfan Amca ne kadar kötü bakışlı ve fötr şapkalı bir adamsa, Seher Teyze de o kadar nur yüzlü ve başörtülü bir kadındı.</st></p>
			<p><st c="1416">“Hayrola Suna, sabah sabah...”</st></p>
			<p><st c="1447">“Beni annem gönderdi.”</st></p>
			<p><st c="1470">“Bir şey mi lazım oldu?”</st></p>
			<p><st c="1495">Bir çırpıda dökülüverdi sözler ağzımdan:</st></p>
			<p><st c="1536">“Şu sizin kiraz ağacının dallarından bir tane koparıp bana verecekmişsiniz. </st><st c="1613">Annem en iyisi Seher Hanım yapsın, sen yetişemezsin dedi.”</st></p>
			<p><st c="1671">“Ne yapacaksınız çocuğum o dalla?”</st></p>
			<p><st c="1706">Daha çocuktum, gerçeği söyledim:</st></p>
			<p><st c="1739">“Bahçeye dikicez biz de, Kadriye Teyze nedense bir tane vişne ağacı dikmiş, o da hiçbir işe yaramıyor!”</st></p>
			<p><st c="1843">Seher Teyze gülmeye başlamıştı, bunun iyiye mi yoksa kötüye mi yorulacağını kestiremiyordum, ama “Seher, kimmiş o sabah sabah” diye içeriden gürleyen sesin anlamı açıktı. </st><st c="2015">Koşarak eve kaçmıştım.</st></p>
			<hr />
			<p><st c="2037">Babamla evin kapısına geldiğimizde, bütün canlılığı ile kafamda tekrar oynayan bu utanç verici sahneye rağmen, her zamanki sıhhi, toplumsal ve zirai konularıma tekrar döndüğüm için nerdeyse bir rahatlama duydum. </st><st c="2250">Hatta </st><em><st c="2256">Yurttan Sesler</st></em><st c="2270">’i bile özlemiştim sanki. </st><st c="2297">Daha sonra, bu bilinene dönmenin verdiği huzura, bu benim “insanlık durumuma” çeşitli disiplinlerin yaklaşımlarını inceledim tabii. </st><st c="2429">Bana bu konuda bugün bile en gerçekçi ve tutarlı gelen yaklaşım benim bir “Yengeç” olmamdır. </st><st c="2522">Gerçi bu konuda da o zamanlar müphem bir nokta vardı. </st><st c="2576">21 Temmuz meselesi. </st><st c="2596">Yani tam Aslan’a geçiş. </st><st c="2620">Yani </st><em><st c="2625">Kelebek</st></em><st c="2632"> ekine göre Aslan’sın, </st><em><st c="2655">Ses</st></em><st c="2658"> ve </st><em><st c="2662">Hayat</st></em><st c="2667"> mec</st><span epub:type="pagebreak" title="15" id="page15"></span><st c="2671">mualarına göre Yengeç’sin. </st><em><st c="2699">Hürriyet</st></em><st c="2707"> gazetesinden ilk o zaman soğumuştum.</st></p>
			<p><st c="2744">Annemin kucaklamasını alelacele geçiştirip kafamda hızlı bir sıralama yaptım. </st><st c="2823">Önce nohutlar... </st><st c="2840">Gerçekten de bana anlattıkları kadar büyümüşlerdi, hatta annemin en nadide çiçekleri saydığı kauçuk ve devetabanının kenarlarına ektiklerim bile bu sefer yolunmadan öylece bırakılmışlardı. </st><st c="3029">Nezaket Hanım Teyze daha sonra bana, annemin ben hastanedeyken nasıl nohutlarımı sulayıp sulayıp ağladığını anlattığı zaman annemin cezasını bulduğunu düşünmedim, sadece ve sadece onu iki yıl boyunca yolduğu nohutlarım adına affettim. </st><st c="3264">Ama kauçuk ve devetabanına karşı içimde yine de bir sevgi uyanmadı.</st></p>
			<p><st c="3331">Gazoz kapaklarım ikinci sıradaydı. </st><st c="3367">Kışı aynen bıraktığım yerde, küçük odanın penceresinin kenarında geçirmişlerdi, maalesef onları sobanın yanına koymayı evde kimse akıl edememişti, ne duyarsız insanlardı bunlar! </st><st c="3545">Odaya dolan bahar güneşinin ışığında sanki kıpırdanıyorlardı biraz. </st><st c="3613">Dönmüştüm ya, bakardım, göz kulak olurdum artık onlara da!</st></p>
			<p><st c="3671">Gazoz kapakları torbamı aldım. </st><st c="3703">Oturma odasına gitmeden, paltomu bile çıkarmadan o odayı görmek istedim, evin mekânları arasında bana en uzak, hatta kauçuk ve devetabanından bile daha uzak o odayı. </st><st c="3869">Koltuklar bıraktığım gibi; birbirlerine mesafeli bir ilgiyle yüzlerini dönmüşler oturuyorlardı. </st><st c="3965">Biz odaya girer girmez konuşmayı yine kesmişlerdi ama biz kapıyı kapatır kapatmaz yine başlayacaklardı. </st><st c="4069">“Ne konuşuyorlar?” diye soruyorlardı hemen. </st><st c="4113">Misafir odasının hayatının anlamının tam da bu ne olduğu bilinmeyen konuşmaların gizinde yattığını, bazen aslolanın söylenmeyen olduğunu, bu sorunun en az seni seviyorumlar ve ben de ben de’ler kadar hayatın coitus interruptus’u olduğunu anlatabilseydim vazgeçerler miydi bu sorudan?</st></p>
			<p><st c="4396">Ablam okuldaydı yine. </st><st c="4419">Bu sene ne sabahçı ne de öğlen</st><span epub:type="pagebreak" title="16" id="page16"></span><st c="4449">ci olunan o tuhaf okula gidiyordu. </st><st c="4485">Eskiden bir sabahçı, bir öğlenci olurdu, gittiği okul da belliydi o zamanlar. </st><st c="4563">Şimdi otobüslere binip bir yerlere gidiyordu ve babam gibi neredeyse bütün gün gelmiyordu. </st><st c="4654">Eskiden bana daha çok kitap okurdu hem. </st><st c="4694">Mesela eğer çok yalvarırsam </st><em><st c="4722">Kaşağı</st></em><st c="4728">’yı okurdu, ama bazen de ne kadar yalvarırsam yalvarayım kâr etmezdi, çünkü o günlerde, belki de o çocuk gibi bir gün kuşpalazı olup ölürüm diye bana, küçük kardeşine iyi davranmak mecburiyetinde kalabileceğini düşünür ve de bunu istemezdi.</st></p>
			<p><st c="4969">Annem uzun kollu, yeşil elbisesini giymişti, demek ki yaz daha gelmemişti. </st><st c="5045">Halbuki ne vardı o dekolte yakalı, japone kollu sarı elbisesini giyse.</st></p>
			<p><st c="5115">Pijamalarımı giydirmeye başlamıştı bile annem. </st><st c="5163">Taburcu edilmiştim, o anlaşılması imkânsız taburcu derecesiyle, madalyalar takmış gibiydim, ama yine de pijamalarını giyinip istirahat etmeliydi çocuk. </st><st c="5315">İnsanın yata yata nasıl iyileşeceğini sormadım bile. </st><st c="5368">Başağrısı, vişne reçeli, devetabanı, Moşe Dayan... </st><st c="5419">Bu da bunlar gibi bir şeydi işte. </st><st c="5453">Yatağımın yapılmasını beklerken başımı cama dayadım, sokaktan kimse geçmiyordu. </st><st c="5533">Bir bahar sabahı ya da soğuk bir kış gününde akşam çökerken, başını cama dayamış o çocuğun imdaaaat diye bağırmak yerine, sadece çaresizlikle mırıldandığı o sözler ağzımdan çıkmıyordu, ama kafamda aynı çark dönmeye başlamıştı:</st></p>
			<p><st c="5759">“Canım sıkılıyor, canım sıkılıyor, canım sıkılıyor, üç kere tekrarlarsam belki geçer.”</st></p>
			<p><st c="5846">Yatağıma uzandım. </st><st c="5865">En önemli problem iğneci kadın bulma problemiydi şimdi. </st><st c="5921">Annem çıkıp soruşturacaktı bir etrafı. </st><st c="5960">Az sonra annemin zayıf, uzun boylu, tahta gibi dümdüz bir kadınla bahçe kapısından içeri girdiğini görünce, aylardır unuttuğum korkuyu yine tam iğne yerlerimde hissettim, sızlamaya başlamışlardı.</st></p>
			<p><span epub:type="pagebreak" title="17" id="page17"></span><st c="6155">“Kübra Hanım her gün gelecek” dedi, annem babama sevinçle.</st></p>
			<p><st c="6214">Daha ne olduğunu kavrayamadan, uzun kemikli zayıf eller bir anda o andan itibaren hayatta iğneci çantası olarak vaftiz ettiğim büyük, siyah bir plastik çantaya uzanmış ve o metal kap ortaya çıkmıştı. </st><st c="6415">Babamın tokalaşmak üzere uzattığı eli de havada kalıvermişti.</st></p>
			<p><st c="6476">“Bir kaynatırsanız şunları!”</st></p>
			<p><st c="6505">Annem mutfağa doğru uzaklaşırken ben yatağımda kaskatı kesilmiş, bir Kübra’nın ellerine, bir babamın yüzüne bakıyordum. </st><st c="6626">Babam gözlerini kaçırıyordu. </st><st c="6655">Kübra’nın gözleri ise dimdik sokağa dikilmişti. </st><st c="6703">İçeride iğneler kaynıyordu. </st><st c="6731">Oda işaret parmağını dudaklarına götürmüş “şişşt” diyen hemşire resimlerinin gölgesinde giderek sessizleşip soğuyordu. </st><st c="6850">Müjgan Hemşire’nin şırıngayı bir tüy gibi kavrayan narin elleri...</st></p>
			<p><st c="6916">“Kübra Teyze’nin eli çok hafifmiş” diye açık açık yalan söylüyordu annem kendime geldiğimde, babam ortalıktan kaybolmuştu. </st><st c="7040">Kübra ise annemin son sözlerini ne onaylıyor ne de karşı çıkıyor, sadece yavaşça ilacı şırıngaya çekiyordu. </st><st c="7148">İğnesiyle kendisinin arasına kimsenin girmesine izin vermeyen bu kadında ilk kez üçüncü tekil şahısı tanıyordum. </st><st c="7261">O orada da olsa, sadece “o” oluyordu. </st><st c="7299">Ne yaparsa yapsın Kübra hiçbir zaman birinci tekil şahıs olmayacaktı, benimse ne onu ikinci tekil sahıs yapacak gücüm, ne de ona açıkça üçüncü tekil şahıslığını bildirecek haddim vardı. </st><st c="7485">Pijamamı kendim sıyırdım, yüzüstü yattım:</st></p>
			<p><st c="7526">“Anne, sen benim ayaklarımı tut da, bacaklarımı oynatmayayım. </st><st c="7589">Sıkı tut ama, tamam mı?”</st></p>
			<p><st c="7613">Beklediğim kadar canım yanmamıştı.</st></p>
			<p><st c="7648">“Biraz pamukla ovuşturuverin” dedi ve gitti Kübra. </st><st c="7700">Arada bir adımı ya da gizlice iki üç harften oluşan “terbiyesiz” kelimeleri yazıp sonra üzerlerini karaladığım, umutsuzca </st><span epub:type="pagebreak" title="18" id="page18"></span><st c="7822">istidatsız resimler çizdiğim defterime her iğne sonrası attığım çiziklerin sayısı kırkbeş olduğu gün de son iğneyi yaptı. </st><st c="7944">Son günlerde pardesüsü ile gelmiyordu artık, havalar ısınmıştı. </st><st c="8008">Annemse ilk günlerde bıkıp usanmadan tekrarladığı ama hiçbir zaman olumlu ya da olumsuz bir cevap alamadığı “bir sabah kahvesi içseydik keşke” sözlerinden vazgeçmişti. </st><st c="8176">Kübra Teyze misafir odasındaki koltuklar gibiydi benim için artık.</st></p>
			<p><st c="8242">Nezaket Hanım Teyze’nin anneme bir sabah fısıldadıkları, kafamdaki Kübra fenomeninin özelliklerini değiştirmek bir yana daha da güçlendirdi:</st></p>
			<p><st c="8383">“Randevu evindeymiş eskiden, tabii yiyicisi de çok olur bunların, kadın biraz yaşlanınca elinde ne var ne yoksa alıp, koymuşlar kapının önüne. </st><st c="8527">Ama galiba gene de birikmiş birkaç kuruşu varmış ki bir yerlerde, o evi alıp yerleşmiş işte. </st><st c="8620">Geleni gideni yokmuş hiç.”</st></p>
			<p><st c="8646">Annemi tatmin etmemişti bu açıklamalar:</st></p>
			<p><st c="8686">“Yok be Nezaket Hanım, kadın hiç öyle görünmüyor valla. </st><st c="8743">Laf bunlar. </st><st c="8755">Öyle olsa biraz belli olur halinden. </st><st c="8792">Saçı başı da kapalı.”</st></p>
			<p><st c="8813">“Canım fingirdiycek hali mi kalmış? </st><st c="8850">Hem yapacağı kadar yapmış işte gençliğinde, şimdi neresinden baksan ellisinde kadın. </st><st c="8935">Hem asıl böyleleri yaşlanınca iyice namaza, abdeste verirler kendilerini. </st><st c="9009">Bakma sen!”</st></p>
			<p><st c="9020">Annemin neye bakıp, neye bakmayacağının kökenlerini Kantçı ahlak felsefesinde aramak o zaman aklıma gelmemişti, bugün de gelmiyor. </st><st c="9152">Annemin hayattaki davranışlarının nedeninin aranacağı tek bir motif vardır bu dünyada: Çocukları. </st><st c="9250">Ve annem daha kaç tane iğne olacağı belli olmayan çocuğuna, düzenli olarak gelip her gün iğnesini yapan, eli hafif bir iğneci kadından kolay kolay vazgeçmeyecek ve “Allah bilir, günahı boynuna, boşver” diyerek “bu konuyu kapatacaktır.”</st></p>
			<p><span epub:type="pagebreak" title="19" id="page19"></span><st c="9485">Bu kırkbeş günde Kübra Hanım’dan daha enteresan bir şey geçmedi. </st><st c="9551">Dedim ya: Alnım cama dayalı, can sıkıntısı ömür boyu.</st></p>
			
			
			</section>
  <div id="charCountTotal" value="9604"></div></body>
</html>
