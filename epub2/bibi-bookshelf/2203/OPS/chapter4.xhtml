<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="20" id="page20"></span><st c="0">Sokak</st></h1>
			
			<p><st c="6">“Şahabettin; Şurubettin, ayıbettin, vidaları gevşettin” diye bağıran koronun, yazın, sokağın, öbür sokakların çocuklarıyla başlayan gazoz kapakları savaşlarının sesi o haziran ortası evi doldurduğunda, hiç duraksamadan fırlamıştım yatağımdan. </st><st c="250">Günlerdir yatağımın kenarında her ihtimale karşı her an hazır bulundurduğum cepli, basma elbiselerimden birisini hemen giyinmiş, pencerenin önünde aylardır bekleyen gazoz kapakları torbam elimde mutfak kapısının önünde durmuş, beni hiç görmüyormuş gibi davranan anneme tek bir söz söylemeden gözlerimi dikmiş hakkımı arıyordum. </st><st c="578">Şimdi de “bak hiç olmazsa yirmi kilo oluncaya kadar bekle...” ya da “bakalım idrar tahlilin bu hafta da normal çıkarsa...” ya da “canım şimdi okul vakti, kimse yok ki sokakta...” diyecek cesareti gösterebilecek miydi annem? </st><st c="802">Bahar aylarının olağan ikindi sessizliği olsa gösterebilirdi bu cesareti belki de, ama pencereler açıktı artık, ikindi güneşi mutfağı dolduruyordu, yazdı ve koro neredeyse evin önündeydi. </st><st c="990">“Sunaaaaaa, Sunaaaaa” diye bizim balkona doğru bağırıp beni çağıracaklar mıydı aralarına? </st><st c="1080">Annem de ben de bu</st><span epub:type="pagebreak" title="21" id="page21"></span><st c="1098">nu bekliyorduk işte. </st><st c="1120">Bi çağırsalar! </st><st c="1135">Ama sesler uzaklaşmaya başlamıştı bile.</st></p>
			<p><st c="1174">“Bak seni çağıran falan yok.”</st></p>
			<p><st c="1204">“Büyük çocuklardır da ondan.”</st></p>
			<p><st c="1234">Sessizlik... </st><st c="1248">Bundan sonra ilk konuşan kaybeder!</st></p>
			<p><st c="1282">Sessizlik, sessizlik, sessizlik....</st></p>
			<p><st c="1318">“Üstüne bir hırka giy bari!”</st></p>
			<p><st c="1347">Ve tartışmasız zaferim!</st></p>
			<p><st c="1371">İkinci kat merdivenlerine geldiğimde annem hâlâ bağırıyordu arkamdan:</st></p>
			<p><st c="1441">“Koşma çok... </st><st c="1456">terletme kendini... </st><st c="1476">bak hırkanı atıyorum balkondan... </st><st c="1510">Sunaaaaaaaa!”</st></p>
			<p><st c="1523">“Bana neeeeeeeeeeee!!!!”</st></p>
			<hr />
			<p><st c="1548">Peki çocuklar yokluğumu hissetmişler miydi? </st><st c="1593">Sorarlarsa nerdeydim diyecektim? </st><st c="1626">Hastane, narkoz, taburcu, bunları nasıl anlatacaktım? </st><st c="1680">Yoksa çiftlikte miydim desem? </st><st c="1710">Hangi çiftlik? </st><st c="1725">Ayşegül Çiftlikte? </st><st c="1744">Ali Baba’nın bir çiftliği? </st><st c="1771">Atatürk Orman Çiftliği? </st><st c="1795">Bir yandan bunları kurup bir yandan da koşup orduya yetişmeye çalışıyordum. </st><st c="1871">Ve sonunda yetişmiş, nefes nefese saflarda yerimi almıştım. </st><st c="1931">Ordu bu yeni neferini, anneannemin namaz kılarken, yanına oturup onun yaptıklarını yapmaya başladığımda “seni algıladım, ama şimdi ibadetteyim” vakur bakışlarıyla selamladı. </st><st c="2105">Kübra ve evin öğleden sonrası sessizliğini bölen ikindi ezanlarının yalnızlığından sonra, topraklarıma bu muhteşem dönüşümün kesinliğini yanımda yürüyen Hasan’ın bağırdıkça ağzına doğru bir ilerleyip bir gerileyen sümükleri teyid etmiyor muydu? </st><st c="2350">İşte burdaydım, saflara katılmıştım, elimdeki torbayı bir yukarı bir aşağı sallayıp “Şahabettin, Şurubettin” diye bas bas bağırıyordum, yani o halde vardım. </st><st c="2507">Okula giden büyükler önde, biz okula gitmeyenler arkada son sürat Şahabettin’in bakkalına doğru yol alıyorduk. </st><st c="2618">Fe</st><span epub:type="pagebreak" title="22" id="page22"></span><st c="2620">ner alayımız bir kez daha yola çıkmıştı. </st><st c="2662">Karşımızda bir haçlı ordusu eksikti.</st></p>
			<hr />
			<p><st c="2698">Şahabettin’in “İtimat Bakkaliyesi” tam sokağın caddeye açılan köşesinde, yani dünyamın sınırında, yani demirperde’nin önünde yer alan son duraktaydı. </st><st c="2849">Şahabettin ne kadar kapak biriktirmişti, bana kaç tane verecekti? </st><st c="2915">Ben evde, hastanede irademin dışında hapis yatarken öbürleri çok kapak biriktirebilmişler miydi? </st><st c="3012">Yeni kapaklar çıkmış mıydı? </st><st c="3040">Canan’ı, “o olmadık yerinden” tekmelemem unutulmuş muydu? </st><st c="3098">Allahım, yeniden dünya işlerine karışmam ne güzeldi!</st></p>
			<p><st c="3150">Bakkalın önüne vardığında ordunun ajitasyon seviyesi de had safhasına ulaşmıştı. </st><st c="3232">Şahabettin, her zamanki gibi mavi önlüğü üzerinde, tıpkı seçmenlerini selamlayan bir belediye başkanı edasıyla kapıya çıkmış, orduyu selamlıyordu.</st></p>
			<p><st c="3378">“Hadi bakalım bugün iyisiniz yine. </st><st c="3414">Herkes tamam mı? </st><st c="3431">Hazrollllll! </st><st c="3444">Şimdiiiii...”</st></p>
			<p><st c="3457">derken beni görmüştü Şahabettin:</st></p>
			<p><st c="3490">“Ha, Suna... </st><st c="3504">İyileştin mi kız sen, çırpı bacaklı şeytan... </st><st c="3550">Amma da üzdün babanı haaa...”</st></p>
			<p><st c="3579">Nerden çıktı şimdi bu konuşma kimse ona bir şey sormamışken... </st><st c="3643">Şahabettin’in bu giriş konuşmalarına malzeme olmak ordunun bir neferinin, hele hele arka sıralarda yer alan bir neferinin başına gelebilecek en kötü şeydi. </st><st c="3799">Çünkü öbürleri dağıtımın başlamasını geciktiren bu konuşmalardan olduğu kadar, bu konuşmaların öznesinden de nefret ederlerdi. </st><st c="3926">Yani bu durumda benden. </st><st c="3950">Şimdi güç Şahabettin’deydi, ondan nefret edecek halleri yoktu tabii. </st><st c="4019">Adorno’yu daha okumamış olduğumdan, bu dünyada başkalarının iktidarının ya da kendi öz iktidarsızlığımın beni aptal durumuna düşürmesinin çözülemez bir insanlık durumu olduğunun farkında da değildim. </st><st c="4219">Hiçbir şey yapmadan varlığım nedeniyle nefret edilmek...Varlığı yokolasıca!</st></p>
			<p><span epub:type="pagebreak" title="23" id="page23"></span><st c="4294">“İyileştim işte, bir şeyim yoktu ki zaten.”</st></p>
			<p><st c="4338">“İyi bakalım, terleyip terleyip üşütme kendini sokaklarda! </st><st c="4398">Ye biraz ye! </st><st c="4411">Gel bakalım önce sana on tane verelim.”</st></p>
			<p><st c="4450">İtiraz dolu uğultular yükseliyordu ordudan, öne çıkmıştım, bu on tane kapak bana niye veriliyordu şimdi durup dururken? </st><st c="4571">Hastalığım beni mazlum mu yapmıştı yoksa? </st><st c="4613">Şahabettin kapakları torbama saya saya koyuyordu.</st></p>
			<p><st c="4662">“Biirrr, ikiiiiiiii, üçççççççç................Hayatımın en uzun on saniyesi, yirmi saniyesi, bir dakikasi? </st><st c="4770">Ne Şahabettin’e, ne sağıma, ne soluma, ne de arkama bakacak cesaretim vardı. </st><st c="4847">Şahabettin daha “beeeeeş” teydi, bakılacak tek bir yön kalmıştı geriye. </st><st c="4919">Daha o zamanlar Adorno gibi, Allah’ın göklerde değil “heryerlerde” olduğunu, “okşizen kibin” bizi çevrelediğini anlatan Din ve Ahlak hocam Hasan Ali de hayatıma girmediği için bakışlarım göklere doğru yola çıkmıştı, ama daha hedefe varamadan bir ikinci kat balkonunda çakılı kalıverdiler. </st><st c="5208">Kübra’nin ifadesiz gözleri üzerimdeydi yine. </st><st c="5253">İğne yerlerimden vücuduma doğru yayılan bir ürperti Şahabettin’in ve ordunun sesini gölgeliyordu. </st><st c="5351">Sokakta sadece ben ve Kübra vardık artık.</st></p>
			<p><st c="5392">Sonra Kübra birden uçup gitti sanki.</st></p>
			<p><st c="5429">“Suna ne var kızım yukarıda?”</st></p>
			<p><st c="5459">“Hiç, yok bir şey.”</st></p>
			<p><st c="5479">Gözlerimi ikinci kattan çekmeyi başardığımda gazoz kapakları torbamı elime vermişti bile Şahabettin. </st><st c="5581">Dağıtım normal seyrinde gitti sonra ve ordu sokak ortasındaki karargahına doğru yola çıktı. </st><st c="5673">Geri dönerken, bütün cesaretimi toplayıp o balkona doğru bir kez daha baktım. </st><st c="5751">İkindi rüzgârında hafif hafif sallanan bir tül perdeden başka bir hareket yoktu balkonda.</st></p>
			<hr />
			<p><st c="5840">“Anneee, Kübra Teyze’yi gördüm bugün, sana selam söylemedi.”</st></p>
			<p><span epub:type="pagebreak" title="24" id="page24"></span><st c="5901">“Nerde gördün, konuştunuz mu?”</st></p>
			<p><st c="5932">“Şahabettin’in dükkânının orda, balkonda.”</st></p>
			<p><st c="5975">Beraber yatağımı yapıyorduk annemle. </st><st c="6013">Ben annemin ağzından laf almaya çalışırken o da benimkinden almaya çalışıyor gibiydi. </st><st c="6099">Ben daha bir şey anlatılacak kadar büyümemiştim, sadece ağzımdan laf alınacak yaştaydım.</st></p>
			<p><st c="6187">“Babam yatağın önüne sandalyeleri koymayı unutmasın.”</st></p>
			<p><st c="6241">“Tamam, koyar şimdi. </st><st c="6263">Hadi bakalım, iyi geceler.”</st></p>
			<p><st c="6290">“Kapıyı kapatma tamam mı?”</st></p>
			<p><st c="6317">“Tamam.”</st></p>
			<p><st c="6326">“Ablam niye yatmıyor peki, o niye sizle oturuyor?”</st></p>
			<p><st c="6377">“O da gelir biraz sonra, biz de yatıcaz zaten, balkonda oturuyoruz. </st><st c="6446">Şimdi sen gelirsen üşütürsün bir de.”</st></p>
			<p><st c="6483">“Peki siz ne konuşuyorsunuz orda?”</st></p>
			<p><st c="6518">“Hiç canım. </st><st c="6531">Hadi iyi geceler.”</st></p>
			<p><st c="6549">“İyi geceler.”</st></p>
			<p><st c="6564">O gece, aylar sonra yaşanan bir sokak akşamında, görevini yapmış bir askerin iç huzuru içinde derin derin uyumuş olmalıyım ki, gece olanların hiçbirisini duymadım. </st><st c="6729">Sabah uyandığımda ablam karşı yatakta hâlâ uyuyor, annemle babam ise holde fısıldaşıyorlardı. </st><st c="6823">Apar topar kalkıp yanlarına gittim.</st></p>
			<p><st c="6858">“Geceleri balkon kapısını da kilitlememiz lazım, tehlikeli bu iş” diyordu babam. </st><st c="6940">Annemin bakışları da en az babamınkiler kadar endişeliydi ama gülüyordu bir yandan da, “ay valla bu çocuklar bir alem oldular” diyordu. ...</st><st c="7079">Nereye kadar gidip geldi acaba? </st><st c="7112">“Türkan Hanım vallahi bu işin şakası yok bak, ya bir şey gelseydi başına, kilitleyelim bütün kapıları yatmadan. </st><st c="7224">Hatta akşamdan kilitleyelim. </st><st c="7253">Anahtarı da alalım yanımıza.”</st></p>
			<p><st c="7282">Beklenen hırsız gelmişti anlaşılan, kaç yıldır bütün mahalle onu bekliyorduk ama daha hiç gören olmamıştı. </st><st c="7390">Alacağım olumlu cevabın umuduyla sordum:</st></p>
			<p><span epub:type="pagebreak" title="25" id="page25"></span><st c="7430">“Baba, hırsız geldi mi yoksa?”</st></p>
			<p><st c="7461">“Yok kızım, ablan.”</st></p>
			<p><st c="7481">“Ablan gece bir yerlere gitti geldi ama nerelere gitti bilmiyoruz” diye diye gülüyordu annem hâlâ.</st></p>
			<p><st c="7580">Annem geceleyin sesler duyup uyanmış, merdivenlerden birisinin ayak sesleri geliyormuş. </st><st c="7669">“Çaaat, çaaat, çaaat topuklu ayakkabılar.” Önce Solmaz Hanımlar tiyatrodan dönüyorlar zannetmiş, ama bir de bakmış ki bizim sokak kapısı aralık. </st><st c="7814">“Hırsız” diye bağırmasına kalmadan ablam kapıdan içeri girmiş, annemin ince topuklu, siyah yazlık ayakkabılarını çıkarıp, “gayet normal, doooğru” yatağına gidip yatmış. </st><st c="7983">Annemi en çok güldüren mesele ablamın üzerinde gecelik, altında ise “yazlık, ince topuklu ayakkabılarla” dışarlarda dolaşıp gelmesiydi.</st></p>
			<p><st c="8118">Ablam uyandığında hiçbir şey hatırlamıyordu tabii ki, benim kafamda ise yeni bir bilinmezlik yumağı daha ortaya çıkmıştı: “Uyurgezer, uyurgezer, uyurgezer” nakaratı kafamda dörtnala koşuyordu. </st><st c="8312">Çaresiz onu da misafir odasının, Kübra’nın, Moşe Dayan’ın yanına koydum. </st><st c="8385">Bir gün anlayacaktım hepsini nasılsa! </st><st c="8423">Artık önemli olan tek şey “can sıkıntısı saatlerimin” azalmış olmasıydı. </st><st c="8496">Yaz gelmiş, sokak hayatım tekrar başlamış ve hatta güneş o kadar ısıtmaya başlamıştı ki, tiritimi elime alıp, kaldırımın kenarında bir minderin üstünde oturup, gelene geçene baka baka yiyebiliyordum. </st><st c="8696">Sabah güneşi saçlarımda, saçlarım gözlerimin üzerinde saatlerce oturuyordum orda. </st><st c="8778">Saçlarımı çekmiyordum gözlerimden, çünkü sarı ışıltılar görüyordum aralarında. </st><st c="8857">Bazen gelen geçen bir tanıdık görürsem, o tutamı, gözümün üstüne düşen o ışıltılı tutamı kaldırıyor ve güneşe doğru tutup soruyordum: “Benim saçlarım sarı, di mi?” Gülüyorlardı sorduklarıma, en çok da annem gülüyordu. </st><st c="9075">“Mavi” diyordu annem, “mavi siyah senin saçların!” “Hayır bazen sarı oluyor” diyordum, “güneşte sarı oluyor.” Annem “güne</st><span epub:type="pagebreak" title="26" id="page26"></span><st c="9196">şe çıkınca babana çekiyorsun demek ki” deyip gülmeye devam ediyordu.</st></p>
			<p><st c="9265">Bu soruyu postacıya sormuyordum hiç, korktuğumdan ya da çekindiğimden değil, ona sorulacak sadece bir soru hakkım olduğunu düşünüyordum çünkü:</st></p>
			<p><st c="9408">“Bize mektup var mı?”</st></p>
			<p><st c="9430">“Ne senin babanın adı bakiim?”</st></p>
			<p><st c="9461">“İbrahim Esen.”</st></p>
			<p><st c="9477">Seyrek de olsa, arada bir, bir mektup oluyordu, boşuna sormuyordum yani. </st><st c="9551">Dayım kartlar gönderiyordu, Fransa’da oturan, ne yaptığını, ne okuduğunu kimsenin tam olarak bilemediği Ömer Dayım. </st><st c="9667">Anneannem kızıyordu bu konuda “laf dokundurulunca.” “Okuyor çocuk” diyordu. </st><st c="9743">“Ne bitmez bir okulmuş bu” diyordu büyük dayım. </st><st c="9791">“Burada üniversite yok mu” diyordu ardından teyzem, “bizim okuduğumuz okul okul değil mi?” Sonra susuyorlardı birdenbire. </st><st c="9913">Anneannemin üzüldüğünü görüyorlar, ağlamaya başlamasından korkup susuyorlardı. </st><st c="9992">Bu suskunluğun orta yerinde annem masadan kalkıp “ben bir kahve yapayım” diyordu, “benimki sade olsun Türkan Hanım” diyordu babam ve bir saniye önce havada asılı gibi duran, insanın ayağına bir asker postalı kadar ağır gelen hayat birdenbire normale dönüyordu. </st><st c="10253">Kırgınlıklar, söylenmemişlikler, biraz önce nasıl olduysa ağızdan çıkıverenlerle birlikte koyu kahve telvelerine gömülüyordu az sonra.</st></p>
			<p><st c="10387">Ben kahve içemiyordum onlarla, çocuklar içmez, kararırlar sonra diyorlardı. </st><st c="10464">Bu yüzden Mabel sakızı da almıyordum artık. </st><st c="10508">Paketin üstündeki Arap kızı gibi olurum diye korkuyordum. </st><st c="10566">Ben Kent sakızı alıyordum. </st><st c="10593">Önceleri sırf ablam Melek aldığı için. </st><st c="10632">Ama sonradan gizli gizli sevinmiştim bu duruma, çünkü Melek’ten hep Türkan Şoray çıkıyordu. </st><st c="10724">Ben Hülya Koçyiğit’i seviyordum. </st><st c="10757">“Asil kadın” diyordu babam da onun için. </st><st c="10798">Annem bu konuda babama hak verir gibi gö</st><span epub:type="pagebreak" title="27" id="page27"></span><st c="10838">rünse de yine de Türkan Şoray’ı seviyordu aslında. </st><em><st c="10890">Sürtük</st></em><st c="10896">’e gitmiştik annemle geçenlerde.</st></p>
			<p><st c="10929">“Sürtük ne demek anne?”</st></p>
			<p><st c="10953">“Kötü kadın demek.”</st></p>
			<p><st c="10973">“</st><em><st c="10975">Vesikalı Yarim</st></em><st c="10989">’e de kötü kadın demiştin, Türkan Şoray kötü bak demek ki. </st><st c="11049">(İyi ki ben Kent alıyorum.)”</st></p>
			<p><st c="11077">“Film icabı öyle oluyor canım.”</st></p>
			<p><st c="11109">Sonra da kavga etmiştik annemle, karşıdan karşıya geçerken yine elimi tutmaya kalkışmıştı çünkü. </st><st c="11207">Karşı çıkınca da bu sefer bileğimden tutmuştu. </st><st c="11254">Kimse görmemişti gerçi, ama olsun.</st></p>
			<p><st c="11288">Postacı bizim eve doğru yaklaşıyordu.</st></p>
			<p><st c="11326">“Bize bir şey var mı? </st><st c="11349">İbrahim Esen.”</st></p>
			<p><st c="11363">“Koş anneni çağır hadi, telgrafınız var.”</st></p>
			<p><st c="11405">Telgraf demek anneannem demekti aslında. </st><st c="11447">“Yarın akşam biniyoruz. </st><st c="11471">Stop. </st><st c="11477">Sabah ordayız. </st><st c="11492">Stop” O zaman Sağlam Turizm’in oraya gidip beklerlerdi annemle babam. </st><st c="11562">Ama annem bu meseleyi hâlâ kavrayamamıştı. </st><st c="11605">Her telgraf gelişinde telaşlanır, kötü bir haber gelmesinden korkar, beni ortalıktan uzaklaştırmaya çalışır ve evdeysek aramızda şu standart diyalog yaşanırdı:</st></p>
			<p><st c="11764">“Allah hayır etsin, ne telgrafı acaba şimdi bu? </st><st c="11813">Sen bekle burda, bak kapı kapanır dışarıda kalırız ikimiz de.”</st></p>
			<p><st c="11875">“Hayır, araya ayakkabı koyalım, ben de gelicem senle.”</st></p>
			<p><st c="11930">“Ben koyarım, hadi sen in.”</st></p>
			<p><st c="11958">Bu kez yine korka korka inmişti annem aşağıya.</st></p>
			<p><st c="12005">“Şurayı imzalaycaksın, hanım.”</st></p>
			<p><st c="12036">Annemin eteğinden tutmuş, okuduklarını söylemesini bekliyordum. </st><st c="12101">Postacı da bekliyordu.</st></p>
			<p><st c="12123">“Anne kimden?”</st></p>
			<p><st c="12138">“Ömer Dayın geliyormuş yarın akşam.”</st></p>
			<p><st c="12175">Postacı bekliyor hâlâ, annem onu da meraktan kurtarıyor:</st></p>
			<p><st c="12232">“Erkek kardeşim geliyormuş da yarın akşam.”</st></p>
			<p><span epub:type="pagebreak" title="28" id="page28"></span><st c="12276">“Bir telgraf daha var ama o ev boş gibi, şu karşıdaki tek katlı ev, onbeş numara. </st><st c="12359">Cemil Kurtaran’a.”</st></p>
			<p><st c="12377">“Ha Bahçeli Köşk’e” diyor annem. </st><st c="12411">“Orası boş daha, yaptırdılar ama ne zaman taşınacaklar bilmiyoruz. </st><st c="12478">Mal sahipleri mi acaba? </st><st c="12502">Siz bir arsanın eski sahibine sorsanız, karşıda en üst katta oturuyorlar, Hanife Hanım. </st><st c="12590">Ha bak balkonda zaten.”</st></p>
			<p><st c="12613">“Hanife Hanım, sizin arsayı sattığınız adamın adı Cemil Kurtaran mıydı? </st><st c="12686">Bir telgraf var da.”</st></p>
			<p><st c="12706">Hanife Teyze anlamıyor annemin söylediklerini. </st><st c="12754">Kulakları pek iyi duymuyormuş galiba, ama daha tam “bunamamış”, Ferdane Teyze öyle söylüyordu geçenlerde. </st><st c="12860">Hemen balkonun altına koşup var gücümle bağırmaya başlıyorum:</st></p>
			<p><st c="12921">“Hanife Teyze, size de telgraf var.”</st></p>
			<p><st c="12958">Annem arkamdan geliyor, tekrar soruyor:</st></p>
			<p><st c="12998">“Sizin arsayı alanlar kimlerdi?”</st></p>
			<p><st c="13031">Hanife Teyze aynı İrfan Amca cinsinden, onun kadını. </st><st c="13085">Şapkasızı ama, tülbentlisi. </st><st c="13113">“Naapıcaksın?” der gibi bakıyor, süpürgesiyle yukarıdan. </st><st c="13170">Sadece bakıyor, konuşmuyor bizimle. </st><st c="13206">Aynı İrfan Amca gibi, bakıyor sadece. </st><st c="13244">Kübra da konuşmuyor ama onun konuşmaması insanın içini ürpertiyor, hemen orda görünmez olmak geliyor insanın içinden. </st><st c="13362">Onun söylemediklerinden korkuyorum, bunun söyleyeceklerinden: Kübra’nınki suskunluk, Hanife Teyze’ninki ise nemrutluk. </st><st c="13481">Tehlikesiz yani. </st><st c="13498">Annem biraz daha üsteler gibi oluyor ama sonunda pes ediyor:</st></p>
			<p><st c="13558">“Ferdane Hanım evde mi? </st><st c="13583">Bir çağırsan evdeyse.”</st></p>
			<p><st c="13605">“O benden daha mi iyi bilecek sanki” diye homurdanıyor Hanife Teyze yukarıdan.</st></p>
			<p><st c="13684">Soruyu anlamış meğer, cevabı bilmemekmiş onu böyle aksileştiren. </st><st c="13750">Daha da fenası Hanife Teyze’nin bilmediğini, gelin Ferdane bilecekmiş. </st><st c="13821">Annem yangına körükle gidiyor yine. </st><st c="13857">Hanife Teyze elinden süpürgeyi atıp, hiçbir şey demeden gi</st><span epub:type="pagebreak" title="29" id="page29"></span><st c="13915">riyor içeri. </st><st c="13929">Dışarıdan Ferdane’yi çağırması hepimizin önünde yenilgiyi kabul etmesi olacak belli ki.</st></p>
			<p><st c="14016">Postacı, annem ve ben bekliyoruz, gözlerimiz yukarıda. </st><st c="14072">Ellerimizle gözlerimizin üzerine gölge yapıyoruz, Hanife Teyzeler’in yeni yıkanmış balkonunun huzurlu serinliği çarpıyor yüzümüze, sokağın sabah sessizliğinde bir olayın tam ortasındayız. </st><st c="14260">Tek umudumuz Ferdane ve Ferdane az sonra görünüyor balkonda. </st><st c="14321">Sabahlığı üzerinde, gözlerini oğuşturuyor, o kadar şişman görünmüyor bu uzun sabahlıkla. </st><st c="14410">Yoksa Ferdane aslında Çıralı Fırını’nın sahibinin karısından da şişman, ondan da kırmızı. </st><st c="14500">Kan fışkırıyor ikisinin de yüzünden.</st></p>
			<p><st c="14536">Ablamla bazen ekmek almaya Çıralı Fırını’na gidiyoruz. </st><st c="14592">Çıralı Fırını’nın sahibinin karısı orda olsun diye dua ede ede gidiyoruz. </st><st c="14666">Güçlü kollarıyla kavradığı koca bir kürekle ekmekleri fırından çıkarıyor bu kadın, yüzü kıpkırmızı, “kan damlıyor sanki yüzünden.” Sonra hızla sepetlere dolduruyor ekmekleri, ekmekler nerde bitiyor, kadının kolları nerde başlıyor ayırdedemiyoruz. </st><st c="14913">İkisi de o kadar beyaz, ikisi de o kadar kırmızı ki o anda ne tam olarak kola, ne de ekmeğe benziyorlar. </st><st c="15018">Orda öylece mıhlanıp, seyrediyoruz. </st><st c="15054">Başını bile kaldırmadan “kaç tane” diyor kadın. </st><st c="15102">Toparlanıyoruz hemen ve bir tane, bir tane diyoruz ablamla hep bir ağızdan. </st><st c="15178">Parayı bırakıp, hızla fırından çıkıp koşmaya başlıyoruz, benim gücüm yetinceye, böğrüme ağrı girinceye kadar koşuyoruz ve sonra durup katılarak gülmeye başlıyoruz. </st><st c="15342">İşte Ferdane bu kadından da, gidip, hayret, hayranlık ve dehşet içerisinde seyrettiğimiz bu kadından da şişman.</st></p>
			<p><st c="15453">Su içse yarıyor Ferdane’ye. </st><st c="15482">Ama Hanife Hanım anlamıyor bunu, her akşam oğluna şikâyet ediyor, seninki yemeği pişirirken yarısını yiyor diye. </st><st c="15595">Oğlu aldırmıyor annesine, Ferdane’yi de seviyor sevmesine ama... </st><st c="15660">Mesela şu sattıkları arsaya kendileri bir ev yapamazlar mıydı sanki, hadi o da olma</st><span epub:type="pagebreak" title="30" id="page30"></span><st c="15743">dı, şimdi hazır boşalmış, şu arka sokaktaki orta kata taşınmaya da yanaşmıyor Salih. </st><st c="15829">“Hiç olmazsa bir çocuk olsaydı taşınırdı belki de annesinin yanından” demişti Ferdane anneme, ağlamıştı sonra da. </st><st c="15943">Belki de bu yüzden annem biraz çekingen, sanki ne söyleyeceğini birdenbire unutuvermiş gibi duraklıyor. </st><st c="16047">Tülün arkasında dışarıyı dinleyen Hanife Hanım’a gelininin “aile meselelerini” “her yerlerde” anlattığını belli edecek bir ipucu vermekten korkuyor, sanki bilmiyormuş gibi soruyor:</st></p>
			<p><st c="16227">“Ferdane, sizin arsayı alanlar kimlerdi.....?”</st></p>
			<p><st c="16274">Sabah sabah, hâlâ uyku mahmurluğuyla esneyen Ferdane’ye annemin bu kaygıları tuhaf görünüyor:</st></p>
			<p><st c="16368">“Ben anlattım ya daha sana geçenlerde.”</st></p>
			<p><st c="16408">Bu kadının bir düşüncesi yoksa annem ne diye dert etsin ki şimdi bunu. </st><st c="16480">Annemin az önce ne diyeceğini bilemeyen, cümle sonlarına doğru giderek cılızlaşan sesi normale dönüyor:</st></p>
			<p><st c="16583">“Unutmuşum işte canım. </st><st c="16607">Neydi? </st><st c="16614">Cemil Kurtaran mıydı?”</st></p>
			<p><st c="16636">Ferdane yine ağzını aça aça esniyor:</st></p>
			<p><st c="16673">“Haa, öyle bir şeydi galiba, n’oolucak?”</st></p>
			<p><st c="16714">“Telgraf var, birinin imzalaması lazım, belki mühim bir şeydir.”</st></p>
			<p><st c="16779">“Adam kendi gelmeden telgrafı geliyor, dur iniyorum aşağıya.”</st></p>
			<p><st c="16841">Hanife Hanım’ın içeriden bağıran sesi geliyor kulaklarımıza. </st><st c="16903">Annem postacıdan utanıyor söylenenleri duyunca, benim elimi tutuyor, bu kez elimi kurtarmaya çalışmıyorum annemin elinden:</st></p>
			<p><st c="17025">“Elin adamlarının karşısına bu sabahlık mıdır nedir onla çıkmaya utanmıyor musun sen, ahlaksız...Bari doğru dürüst bir şey giyin sırtına da öyle in.”</st></p>
			<hr />
			<p><span epub:type="pagebreak" title="31" id="page31"></span><st c="17175">Postacı gitmiş sokakta üçümüz kalmıştık. </st><st c="17217">Annemle Ferdane birbirlerine bakıyorlardı.</st></p>
			<p><st c="17259">“Hadi canım, açıp okuyalım” dedi Ferdane. </st><st c="17302">“Sonra yeniden katlayıveririz.”</st></p>
			<p><st c="17333">“Oku bakalım” dedi annem ve telgrafı uzattı.</st></p>
			<p><st c="17378">“Gülay, iki gözüm. </st><st c="17398">Sağ salim gelip yerleştiniz mi? </st><st c="17430">Aşağıdaki adrese hemen bildirin, meraktayım. </st><st c="17475">Cemil. </st><st c="17482">Aaaaaaa, koca adam be bu, moruğun da teki ha, hâlâ iki gözüm diyor karısına, gördün mü Türkan Abla, ne kocalar var şu dünyada.”</st></p>
			<p><st c="17609">“Yaşlı mı hakkaten o kadar?”</st></p>
			<p><st c="17638">“Emekli oluyor be adam bu sene. </st><st c="17671">Kaptan mıymış, neymiş işte. </st><st c="17699">Yakında görürüz artık şu iki gözüm nasıl bir şeymiş. </st><st c="17752">Hadi gel bir sabah kahvesi içelim.”</st></p>
			<p><st c="17787">“Olur” diyor annem.</st></p>
			<p><st c="17807">Onlar Ferdaneler’in evine girdikten sonra öğlen sıcağının sessizce mayalandığı o tekdüze haziran sabahını birdenbire renklendiriveren bu olayın bitişinin yarattığı sıkıntı, hemen Ömer Dayım’ın ertesi gün geleceği düşüncesiyle kayboluveriyor.</st></p>
			<hr />
			<p><st c="18049">Dayımı hiç hatırlamıyordum, ama bana anlatılanlardan olmalı - ya da annemin zarftan çıkarır çıkarmaz aynanın yanına iliştirdiği o resminden - hatırladığımı sanıyordum hep. </st><st c="18222">Annem bazen “hadi gel resimlere bakalım” derdi. </st><st c="18270">Bu sözleri duyar duymaz albümü almaya koşardım. </st><st c="18318">Büfenin dolabında, sol tarafta, siyah, ağır, kocaman bir albüm, babam almış. </st><st c="18395">İlk resimde babam, amcam ve babaannem bir ağacın altında gülümseyerek objektife bakıyorlar. </st><st c="18487">Resmin üzerinde 1955 yazdığını söylüyor annem, babam yazmış tarihini, yani “ne zaman” diye soruyorum, “sen o zaman doğmamıştın bile, aklımızda bile yoktun” deyip gülüyor annem. </st><st c="18664">“Nasıl yani” diyorum, “öyle işte” diyor. </st><st c="18705">Hep aynı, hiçbir zaman doğru soru</st><span epub:type="pagebreak" title="32" id="page32"></span><st c="18738">yu bulamıyorum. </st><st c="18755">Bunalıyorum, içim ne içime ne de dışıma sığıyor - büyümem lazım belki de - ama her seferinde doğru soruya biraz daha yaklaşmış hissediyorum kendimi ve biraz rahatlıyorum. </st><st c="18926">Aceleyle o sayfayı çeviriyorum. </st><st c="18958">“Peki bunlar” diyorum. </st><st c="18981">Aslında bunlar hemen bitmesini istediğim, çabucak çevirdiğim sayfalar. </st><st c="19052">Ama bu sayfaları atlamaya da cesaret edemiyorum, büyünün bozulmasından korkuyorum. </st><st c="19135">Büyü, bütün resimlere tek tek bakmak, eğer bir resme bakmazsam o resimdeki insanlar belki de üzülürler, ya da küserler ya da hep kıyısından döndüğüm o korkunç düşünce: Yok olup giderler belki de. </st><st c="19331">Ama bunu açıklamamak da büyünün bir parçası. </st><st c="19376">Babamın arkadaşları bunlar, hepsi üniformalı, annem de tanımıyor hepsini, “akşama babana sorarırız” diyor annem, ama ikimiz de akşama babama hiçbir şey sormayacağımızı biliyoruz, belki bu da büyünün bir parçası. </st><st c="19588">Üç dört sayfa sonra nefesimi tutmaya başlıyorum, az sonra bu oyunun en güzel bölümü başlayacak. </st><st c="19684">Annem parmağıyla, bir taşın üzerine oturmuş yüzü belli belirsiz görünen, küçük bir kız çocuğunu gösterecek ve “bak ben” diyecek. </st><st c="19813">Çocukluğun, kimsenin dokunamayacağı ve sadece ve ama sadece kendi hayatını sürdüren rüyasının neresinde yer açar insan bu gökten zembille iniveren gerçeğe? </st><st c="19969">İlk zamanlar rüyamı korumaya çalışır, “yalan söylüyorsun, yemin et” derdim. </st><st c="20045">Annem “vallahi billahi benim bu” derdi. </st><st c="20085">Artık itiraz etmiyordum, çünkü o resimdeki çocuğa bu rüyada, bu içinde koltukların konuştuğu misafir odasında yer açmaktansa onu onların misafir odasında ağırlamayı öğrenmiştim zamanla. </st><st c="20271">“Oooooo, buyrun hoşgeldiniiiiz, buyrun buyrun şöyle oturun, size de hemen şimdi bir şemsiye çikolata getiriyorum, aman yaldızını yavaş açın, yırtılır, parlatıp kitapların arasına koyamayız sonra” demiyordum ama, ona bir başka odada, bir başka dimağda yer olduğunu, orda bir yerlerde onlarla birlikte “telveli olsun” kahveler içtiğini seziyordum.</st></p>
			<p><span epub:type="pagebreak" title="33" id="page33"></span><st c="20616">Sonra birden “bak bu da sensin işte” diyor annem ve kalbim artık küt küt atmaya başlıyor. </st><st c="20707">Ben... </st><st c="20714">ben...her şeyin en başı ben! </st><st c="20743">Küçücük bir çocuğum resimde, bir divanın üstünde ablamla yan yana oturuyorum. </st><st c="20821">Ablam gülümsüyor, benim suratım karmakarışık, ya yeni susmuşum ya da bir saniye sonra basacağım feryadı.</st></p>
			<p><st c="20925">“Bak anne, gördün mü, ne kadar büyümüşüm işte.”</st></p>
			<p><st c="20973">Annem tabii büyüdün çocuğum diyor ve öpüyor saçlarımdan, evde olduğum için, güneşte olmadığım için yine siyaha dönüveren saçlarımdan. </st><st c="21108">O kurtulamadığım mavi siyahtan.</st></p>
			<p><st c="21139">Ömer Dayım’lı resimler başlıyor nihayet. </st><st c="21181">Bir trenin önünde el sallıyor dayım. </st><st c="21218">Siyah, kırçıllı bir palto var üzerinde, bir elinde de kitaplar.</st></p>
			<p><st c="21281">“Burda İstanbul’a mı gidiyor dayım?”</st></p>
			<p><st c="21318">“Hayır Fransa’dan yolladı bu resmi, ilk gittiği zamanlar.”</st></p>
			<p><st c="21377">“Nasıl Fransa?”</st></p>
			<p><st c="21393">“Avrupa, ecnebi memleket.”</st></p>
			<p><st c="21420">“Peki dayım ecnebi mi, o yani ecnebi film mi anne?”</st></p>
			<p><st c="21472">“Hayır canım olur mu? </st><st c="21495">Dayın ya o senin, ne ecnebisi!”</st></p>
			<p><st c="21526">Bir başka fotoğrafta geniş bir caddede yürüyor dayım, yanında bir sürü insan yürüyor, yan yana yürüyorlar, dayımın elleri paltosunun ceplerinde. </st><st c="21672">Kalın bir kaşkol kapatıyor yüzünün yarısını. </st><st c="21717">Anneannemlerle bakmıştık bir kere bu resimlere, tam bu resimde birdenbire ağlamaya başlayıvermişti anneannem:</st></p>
			<p><st c="21826">“Yavrum, o soğuklarda ne yapıyor kimbilir? </st><st c="21870">Burası gibi değilmiş ki oralar, kışı çok soğuk oluyormuş. </st><st c="21928">Eldiveni de mi yoktur, nedir? </st><st c="21958">Baksanıza ellerini nasıl sokmuş ceplerine. </st><st c="22001">Üşümüüüüş, besbelli ki üşümüş, bir eldiven bile alamamış kendisine.”</st></p>
			<p><st c="22069">Fikret Dayım hışımla kalkmış, bir sigara yakmıştı:</st></p>
			<p><st c="22120">“E istersen bir tarla daha sat da yollayıver bir çift eldiven. </st><span epub:type="pagebreak" title="34" id="page34"></span><st c="22184">Oğlun oralarda gününü gün ediyor be anne.. </st><st c="22227">Sen da buralarda ağlıyorsun işte böyle. </st><st c="22267">Bırak allahaşkına, konuşturma beni şimdi.”</st></p>
			<p><st c="22309">Anneannem başörtüsünün ucuyla gözlerini silmiş “sizin hakkınıza dokunmuyorum oğlum” deyip, sessizce Yenice paketine uzanırken, annem “dur anne, ben bir kahve yapayım da kahvenle iç sigaranı” demiş, durumun gerginleştiğini hisseden Tülin Teyzem de içeriden, okuduğu mecmuasından başını kaldırmadan “ağbi bak sen asabileştin yine” diye bağırmıştı.</st></p>
			<p><st c="22655">Sonra herkes susmuş, anneannem sigarasını yakmış ve:</st></p>
			<p><st c="22708">“Yok kahve mahve istemem Türkan, ağzımızın tadı mı kaldı ki kahve içelim” diye mırıldanmıştı. </st><st c="22803">Bunun üzerine Fikret Dayım anneannemi öpmüş ve:</st></p>
			<p><st c="22850">“Anne ben kötülüğünü mü istiyorum ki Ömer’in, şurda yanımızda olsa kötü mü olurdu şimdi, hadi artık üzülme. </st><st c="22959">Abla, hadi yap bir kahve de içelim” deyip oturmuştu tekrar yerine.</st></p>
			<p><st c="23025">Onlar kahvelerini içtikten sonra, hep birlikte Gençlik Parkı’na gitmiştik, Ulus’tan geçerken Atatürk heykelinin önünde bir adam bağıra bağıra </st><em><st c="23168">Akşam</st></em><st c="23173"> gazetesi satıyordu: Rus tankları Çekoslovakya’ya girmişlerdi.</st></p>
			<hr />
			<p><st c="23235">Anneannem ve ben Çekoslovakya’nın Fransa’da olmadığına çok sevinmiştik.</st></p>
			</section>
  <div id="charCountTotal" value="23307"></div></body>
</html>
