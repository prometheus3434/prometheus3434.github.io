<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="141" id="page141"></span><st c="0">“... </st><st c="6">Ya öyle mi, bu film bizim için oynamıyor demek”</st></h1>
			
			<p><st c="53">“Benim hayatım o filmdeki kadının, Lara’nın hayatına benzemiyor mu?”</st></p>
			<p><st c="122">Gülay bir an durup yüzüme bakmıştı. </st><st c="159">O an ne düşündüğümü anlamaya çalıştığını sanmıştım ama o hızla devam etti konuşmaya:</st></p>
			<p><st c="243">“O da sonunda o yaşlı adamla evlenmedi mi? </st><st c="287">Evlendi işte, sen de gördün.”</st></p>
			<p><st c="316">Gülay’ın sesindeki, yüzündeki, bakışlarındaki o meydan okumayı daha önce hiç gören olmuş muydu? </st><st c="413">Ben o meydan okumayı görebildiğimde artık yirmibeş değil kırk yaşındaydım, Gülay ise hep yirmidört.</st></p>
			<p><st c="512">Karlı günlerde, içinde senin olduğunu düşlediğim bir tramvayın arkasından Doktor Jivago gibi koşarken bulurdum kendimi, nefes nefese kalırdım. </st><st c="656">Böyle şeyler ilk defasında korkutur insanı, sonra sessiz sedasız hayata dahil olurlar, ölü bir sevgili gibi.</st></p>
			<p><st c="764">“Sen neden o yaşlı adamla evlendin, Gülay?”</st></p>
			<p><st c="808">“Aklında hep bu soru vardı, değil mi?”</st></p>
			<p><st c="847">“Hayır Gülay, aklımdaki tek soru bu değil” demek ister</st><span epub:type="pagebreak" title="142" id="page142"></span><st c="902">dim, “biz ne olacağız?” diye sorabilmek.</st></p>
			<p><st c="943">Anlatmıştı, bildiği gibi yaşadığı gibi anlatmıştı, çünkü Gülay için gerçek kendisiydi, aşk hissettiğiydi.</st></p>
			<p><st c="1049">“Ben İzmirli’yim, orada doğdum. </st><st c="1082">Babam komiserdi, sertti, korkardık ondan. </st><st c="1124">Ablam kız enstitüsüne gitti, ama ben enstitütüye gitmek istemedim, normal liseye gitmek istedim. </st><st c="1221">Babam istemiyordu gitmemi, ama inat ettim, kız lisesine razı oldular. </st><st c="1291">Ben ya öğretmen ya da eczacı olmak istiyordum, biliyor musun?</st></p>
			<p><st c="1352">Lise sona başladığımda bir fizik öğretmeni geldi. </st><st c="1403">Sınıftaki bütün kızlar fizik dersini iple çeker olmuşlardı ama onun gözü sadece bendeydi. </st><st c="1493">Üç ay bakıştık, evli olduğunu biliyordum, iki çocuğu olduğunu da, ama ondan başka bir şey düşünemez olmuştum, gizli gizli buluşmaya başladık. </st><st c="1635">Kabahatimin büyüklüğünü biliyordum, ama aşk diye bir şey de vardı, yani şimdiki gibi...</st></p>
			<p><st c="1722">Karısı ve çocukları birkaç haftalığına memlekete gitmişlerdi, kaçmaya karar verdik. </st><st c="1807">İstanbul’a gidecektik, arkadaşları varmış orda. </st><st c="1855">Ben bir gece bavulumu hazırladım, garajlarda buluşacaktık, bütün gece bekledim orada, gelmedi.</st></p>
			<p><st c="1949">Sabah eve döndüm, kaçtığımı anlamışlardı, bir odaya kapattılar, pencerelere tahtalar çaktılar, günlerce gecelerce “kim?” diye sordular, söylemedim, bir süre sonra ne kadar zamandır orada, o karanlık odada olduğumu bile bilmiyordum, ama karnımın büyüdüğünün farkındaydım. </st><st c="2221">Annem de farkına vardı bir gün bunun. </st><st c="2259">Babamın beni öldürmesinden korktu. </st><st c="2294">Kendi elleriyle otobüse bindirdi beni, teyzemin adresini verdi elime, İstanbul’a doğru yola çıktım.</st></p>
			<p><st c="2393">Bunları şimdi sana anlatıyorum ama bazen bunları hakikaten ben mi yaşadım, yoksa başka birisi mi diye şüpheye düşüyorum Ömer. </st><st c="2520">Başkalarına da olur mu böyle şeyler? </st><st c="2557">Hayatım sanki “iki film birden” gibi. </st><st c="2595">Biri bitiyor, “on dakika ara” yazıyor ve hemen ikincisi başlıyor.</st></p>
			<p><span epub:type="pagebreak" title="143" id="page143"></span><st c="2660">Gülay içinde kaynağı belirsiz bir ateş yanan yeşil gözlerini açmış yüzümde bir cevap arıyordu.</st></p>
			<p><st c="2755">“Ben de dört ay önce Sen Jermen’de Sartre’ın oturduğu sandalyelerde oturuyordum. </st><st c="2837">Şimdi Ulus’ta Akman Pastanesi’nin bir köşesinde seninle birlikte oturmuş, bütün dünyadan gizlenmeye çalışıyorum, c’est la vie, Gülay, c’est la vie!”</st></p>
			<p><st c="2985">“Ne demek istiyorsun?”</st></p>
			<p><st c="3008">“Hayat bu diyorum canım, hayat bu... </st><st c="3046">Hadi başlamışken devam et sen anlatmaya.”</st></p>
			<p><st c="3087">“Elimde teyzemin adresi, Karaköy’den bir vapura bindim. </st><st c="3144">Vapurun adı ‘Kurtuluş’tu, nasıl sevindim bir bilsen, belki benim de kurtuluşum olur bu dedim. </st><st c="3238">Vapur dalgalar üzerinde sendeleye sendeleye ilerlerken, teyzeme her şeyi nasıl anlatacağımı düşünüyordum. </st><st c="3344">Ağlıyormuşum, farkında değildim. </st><st c="3377">Cemil Bey yanımda oturuyormuş, onun da farkında değildim. </st><st c="3435">Beşiktaş’a yaklaşırken ayağa kalktım, bavulumu, ayaklarımı, hayatımı sürükleye sürükleye vapurdan inerken bir el dokundu omuzuma, Cemil Bey “sakın beni yanlış anlamayın” diyordu. </st><st c="3614">Cevap vermeden yürümeye devam ettim, arkamdan geldi:</st></p>
			<p><st c="3666">“Ben size yardım etmek istiyorum, edebilirsem şayet.”</st></p>
			<p><st c="3720">“İşinize gidin, benim yardıma ihtiyacım yok.”</st></p>
			<p><st c="3766">“O zaman niye ağlıyorsunuz?”</st></p>
			<p><st c="3795">O zaman fark ettim işte ağladığımı, utandım.</st></p>
			<p><st c="3840">“Nereye gidiyorsunuz? </st><st c="3863">Yolumun üstündeyse bırakayım sizi, bu halde sokaklarda yürümeyin.”</st></p>
			<p><st c="3929">Biliyorum, “sokakta karşılaştığı birisine nasıl güvenir insan” diyeceksin, ama güvendim işte, çarem yoktu ona güvenmekten başka. </st><st c="4059">Günlerden aylardan sonra benimle insanmışım gibi konuşan ilk insandı Cemil Bey. </st><st c="4139">Beni teyzemin kapısına kadar bıraktı, inerken de bir telefon numarası tutuşturdu elime, “olur ya, belki birine ihtiyaç duyarsınız” dedi. </st><st c="4276">Ben onun kadar iyiliğini kimsenin gözüne sokmadan, hiç </st><span epub:type="pagebreak" title="144" id="page144"></span><st c="4331">sözünü etmeden, kendiliğinden, sanki dünyanın en tabii şeyiymiş gibi yapan başka bir insan tanımadım.</st></p>
			<p><st c="4432">Teyzem şaşırdı beni kapıda görünce. </st><st c="4469">Ağlamam orada da kesilmedi, olanları anlattım, seni burda bu halinle tutamam oldu teyzemin son sözü. </st><st c="4570">Yetişkin kızları, oğulları vardı. </st><st c="4604">Ertesi sabah sessizce evi terk ederken son kez yukarıya, pencereye baktığımda, arkamdan hızla kapatılan bir perde gördüm. </st><st c="4726">Sonrasını biliyorsun işte.”</st></p>
			<p><st c="4753">Biliyordum.</st></p>
			<p><st c="4765">O gün pastanede bir müddet daha oturup sinemaya gitmiştik, yolda Gülay sormuştu birdenbire:</st></p>
			<p><st c="4857">“Şiir sever misin sen? </st><st c="4881">Ben çok severim, şiir defterim vardı, İzmir’de kaldı.”</st></p>
			<p><st c="4935">“Severim, ben de yazıyorum şiir.”</st></p>
			<p><st c="4969">“Bir tane okur musun bana?”</st></p>
			<p><st c="4997">Okudum.</st></p>
			<p><st c="5005">Bilseydim, ah bir bilseydim ki bu sana okuyabileceğim tek şiirdir, hiç o zaman, şimdi hatırlamak bile istemediğim o dizeleri okur muydum sana? </st><st c="5149">Gençlik bazen aşka ne kötü, ne hoyrat davranır.</st></p>
			<p><st c="5196">O sinemayı arıyorum Ankara’da. </st><st c="5228">Yok. </st><st c="5233">Bir sürü şekilsiz binalar yapılmış yerine. </st><st c="5276">Kulağıma fısıldıyorsun Gülay:</st></p>
			<p><em><st c="5305">“Biz şimdi yok mu olduk ya öyle mi, bu film bizim için oynamıyor demek.”</st></em><a epub:type="noteref" href="#f1" id="ref_f1"><st c="5378">(*)</st></a></p>
			<p><st c="5382">Ne olurdu sanki o gün sana başka bir şiir okusaydım. </st><st c="5436">Mesela deseydim ki:</st></p>
			<blockquote>
			<p><st c="5455">Yokluğun her dakika ölüm demek gitme kal,</st></p>
			<p><st c="5497">Hasretim daha yüz yıl dinmeyecek gitme kal</st><a epub:type="noteref" href="#f2" id="ref_f2"><st c="5540">(*)</st></a></p>	
			</blockquote>
			<p><st c="5544">O zaman belki de hiç gitmez miydin, Gülay?</st></p>
			</section>
			<section epub:type="footnotes">
				<aside epub:type="footnote" id="f1"><a href="#ref_f1"><st c="5587">(*)</st></a><st c="5591"> “Ne Demek”, Ümit Yaşar Oğuzcan.</st></aside>
				<aside epub:type="footnote" id="f2"><a href="#ref_f2"><st c="5623">(*)</st></a><st c="5627"> “Yokluğun Her Dakika Ölüm Demek Gitme Kal”, Ümit Yaşar Oğuzcan.</st></aside>
			</section>	
  <div id="charCountTotal" value="5691"></div></body>
</html>
