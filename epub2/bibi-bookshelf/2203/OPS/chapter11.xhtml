<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="92" id="page92"></span><st c="0">Eylül 1969</st></h1>
			
			<p><st c="11">Ferdane Teyze simli alacalı, yerlere kadar uzanan bir etek giymiş sabah kahvesine gelmişti. </st><st c="104">O kadar şişmandı ve o etek o kadar genişti ki gözlerimi kapayınca eteğin birden iki yana doğru açılmasını ve Ferdane Teyze’nin kocaman, pırıl pırıl bir tavuskuşuna dönüşmesini görebiliyordum. </st><st c="296">Annem severdi Ferdane’yi. </st><st c="322">“Dedikodusu yoktur pek” derdi.</st></p>
			<p><st c="352">Annem Ferdane’nin falına bakacaktı yine. </st><st c="394">Her şey bildiğim gibi akıp gidiyordu. </st><st c="432">Annem fincandaki o anlaşılmaz şekilleri bir bir yorumluyor, Ferdane de balıkların ağzında gelen kısmetlerin, görünen yolların, kalbine doğan ayların sevinciyle “hakkaten mi kız Türkan abla, gördün mü?” diyerek yerinde hop oturup hop kalkarken, annem de her seferinde “tabii canım, bak işte.. </st><st c="724">pırıl pırıl çıkmış vallahi” diyordu. </st><st c="761">Sıkılmıştım ama hava yağmurluydu, sokağa çıkamıyordum.</st></p>
			<p><st c="815">Bahçeli Köşk’e de gidemiyordum, çünkü Emel’le annesi hastaneye gidip Emel’in kolunun alçısını aldıracaklardı. </st><st c="926">O yüzden boş boş oturmuş, annemleri seyrediyordum. </st><st c="977">Sıra Ferdane’nin tabağına gelmişti. </st><st c="1013">Bir iki küçük can sıkıntı</st><span epub:type="pagebreak" title="93" id="page93"></span><st c="1038">sı geçirecekti Ferdane... </st><st c="1065">Ama sonunda feraha çıkacaktı yine. </st><st c="1100">Bundan sonra Ferdane her zamanki gibi “ağzına sağlık Türkan Abla” diyecek, az sonra da “cadı balkonlara çıkıp seslenmeden” gidecekti. </st><st c="1234">Hayat bu kadar basitti işte.</st></p>
			<p><st c="1262">Ama Ferdane’nin daha söyleyecekleri varmış o gün.</st></p>
			<p><st c="1312">“Türkan Abla, darılmazsan sana bir şey sorucam” diye girdi söze. </st><st c="1378">Annem tahmin etmiş miydi Ferdane’nin ne soracağını? </st><st c="1430">Etmişti.</st></p>
			<p><st c="1438">“Hayırlı bir şeyse sor Ferdane” derken dudağını ısırıyordu.</st></p>
			<p><st c="1498">Ferdane şaşırmıştı annemin bu beklenmedik tepkisine, belki de hevesi kursağında kalmıştı, ama kararlıydı sormakta:</st></p>
			<p><st c="1613">“Bak şimdi... </st><st c="1628">Bizimki kardeşini görmüş geçenlerde. </st><st c="1665">Troleybüste. </st><st c="1678">Yalnız değilmiş.”</st></p>
			<p><st c="1695">Sessizlik.</st></p>
			<p><st c="1706">“Neme lazım şimdi...yakışıklı çocuk, dünya ahret kardeşim olsun ama.”</st></p>
			<p><st c="1776">Sessizlik.</st></p>
			<p><st c="1787">“Gülay Hanım varmış yanında.”</st></p>
			<p><st c="1817">Sessizlik.</st></p>
			<p><st c="1828">“Kadın da çok güzel..”</st></p>
			<p><st c="1851">Sessizlik.</st></p>
			<p><st c="1862">“Aman ne bileyim işte.”</st></p>
			<p><st c="1886">Annem bana döndü:</st></p>
			<p><st c="1904">“Suna sen gidip bir karbonat al gel bakkaldan hadi.”</st></p>
			<p><st c="1957">“Ama yağmur yağıyor şimdi, ablam alsın gelince.”</st></p>
			<p><st c="2006">“O zaman git o dağıttığın mandalları, kapakları topla bakiim bizim yatağın üstündeki.”</st></p>
			<p><st c="2093">İstemeye istemeye kalktım yanlarından. </st><st c="2133">Odaya gittim, içerdeki konuşmalar fısıltılara dönüşmüştü yine. </st><st c="2196">Saya saya mandalları bir torbaya, gazoz kapaklarını başka bir torbaya doldurdum. </st><st c="2277">Sayınca vakit daha çabuk geçiyordu. </st><st c="2313">Annemin holden “hadi yine buyur gel Ferdane” diyen sesini duy</st><span epub:type="pagebreak" title="94" id="page94"></span><st c="2374">duğumda sayım işim bitmişti. </st><st c="2404">Tekrar yanlarına geldiğimde Ferdane annemin kulağına eğilmiş “benden bir şey çıkmaz, merak etme” diyordu.</st></p>
			<p><st c="2509">Tavuskuşu nihayet havalanıp gitmişti, ama annemin yüzünde bir migren krizini biraz önce atlatmış kadınların yüzündeki gibi bir ifade, o huzur ve bitkinlik arasında bocalayan karışık ifade vardı.</st></p>
			<p><st c="2704">“Hadi Suna, sabah matinesine sinemaya gidelim bari. </st><st c="2757">Senin okulun başlayınca gidemeyiz artık bir daha.”</st></p>
			<p><st c="2807">“Ablam gelirse?”</st></p>
			<p><st c="2824">“Anahtarı Solmaz Hanımlar’a bırakırız, ordan alır ablan. </st><st c="2882">Hadi gel giydireyim ben seni.”</st></p>
			<hr />
			<p><st c="2912">Dışarıda yağmur çiseliyordu. </st><st c="2942">Zümrüt Pastanesi’nin dondurma satılan penceresi kapanmıştı, yine sinema dönüşlerinde salep içme mevsimi geliyordu. </st><st c="3057">Annem dün “kışlıklarını da çıkartalım artık yavaş yavaş” demişti, önlüğümü dolaba koyarken. </st><st c="3149">Çantam da hazırdı. </st><st c="3168">Yalnız palto konusu problemliydi. </st><st c="3202">Ben, artık okula başlayacağıma göre paltomun yakasındaki kürkün ucundan sallanan ponponların kesilmesi yanlısıydım. </st><st c="3318">Annemin argümanı yine, öyle tartışılmaz, öyle insanı çileden çıkarıcıydı ki, en kısa zamanda makası elime alıp bu işi babamın dediği gibi “şöyle kökünden” halletmekten başka çarem yok gibi görünüyordu. </st><st c="3520">“Ama o ponponlar o paltonun havası” demişti annem. </st><st c="3571">Bu “havalı” lafı zaten almış yürümüştü ortalığı.</st></p>
			<p><st c="3619">Önce Seyran Sineması’na bakacaktık. </st><st c="3656">Eğer orada oynayan film hoşumuza gitmezse, Alemdar Sineması’na gidip “artık bahtımıza ne çıkarsa” onu seyredecektik. </st><st c="3773">Seyran’da </st><em><st c="3783">“Tarkan”</st></em><st c="3791"> oynuyordu. </st><st c="3803">Afişine bile durup bakmaya gerek yoktu bu filmin, hızla Alemdar’a doğru yöneldik. </st><st c="3885">Gecikmiştik, afişlere bakacak vakit kalmamıştı. </st><st c="3933">Annem gişedeki adama sordu:</st></p>
			<p><span epub:type="pagebreak" title="95" id="page95"></span><st c="3960">“Kardeş, ne oynuyor onbuçuk matinesinde?”</st></p>
			<p><st c="4002">“</st><em><st c="4004">Ana Kalbi</st></em><st c="4013"> abla.”</st></p>
			<p><st c="4020">Karanlıkta girdik içeri.</st></p>
			<p><st c="4045">Sevim Tuna bitmek bilmeyen şarkılar söylüyordu filmde. </st><st c="4101">Annemle nerdeyse bütün film boyunca kah ağlayıp, kah “bu şarkı ne zaman bitecek? </st><st c="4182">Şişşşt, sus.. </st><st c="4196">biter şimdi” diyaloğunu tekrarlamaktan harap düşmüş bir halde çıktık sinemadan. </st><st c="4276">Ama küs değildik yine de. </st><st c="4302">Hatta ben Ömerciğin etkisi altında, annemin elini kendi isteğimle tutmuştum. </st><st c="4379">Paltonun ponponları konusunda da biraz yumuşamıştım sanki. </st><st c="4438">Tekrar sinema girişine gidip afişlere bakmaya karar verdik. </st><st c="4498">Aslında hep filmlere girmeden önce yapardık bunu. </st><st c="4548">Afişleri inceleyip, filmde kimlere ne olacak diye iddialara girerdik. </st><st c="4618">Film bitince de hep arka kapıdan çıkıldığından unutur giderdik bu iddiaları. </st><st c="4695">Sokaktan dolaşıp tekrar sinemanın önüne gelirken iki gündür bilincimden uzaklaştırmaya çalıştığım o söylenti beynimi kemirmeye başlamıştı yine.</st></p>
			<p><st c="4838">“Anne, hani bizim Emel’le düştüğümüz Zekeriya Öğretmen var ya.. </st><st c="4903">Çocukları ayakkabısını çıkartıp dövüyormuş.”</st></p>
			<p><st c="4947">“Kimden duydun?”</st></p>
			<p><st c="4964">“Yeşim söyledi. </st><st c="4981">Ablasının öğretmeniymiş.”</st></p>
			<p><st c="5006">“Yalandır o. </st><st c="5020">Başka sınıfa aldırırız olmazsa.”</st></p>
			<p><st c="5052">“Peki Emel?”</st></p>
			<p><st c="5065">“Onu da aldırır annesi.”</st></p>
			<p><st c="5090">Film karelerinin asılı olduğu camekânın önünde durduk. </st><st c="5146">Ömerciğin mahzun bakışları içimize işliyordu yine. </st><st c="5197">Uzun uzun inceledikten sonra istemeye istemeye ayrıldık resimlerin önünden. </st><st c="5273">İkimiz de, babamın, ablamın ve nihayet son olarak da dayımın bizi erkenden bırakıp gittiği o uzun ev sabahlarını, yalnız ikimizin bildiği onbuçuk matinelerini, iğne saatlerini, tirit tabaklarını, çarşamba pazarı dönüşü tuttuğumuz tornetleri, bizden başka kimselerin önemine tam olarak vakıf olamadığı</st></p>
			<p><span epub:type="pagebreak" title="96" id="page96"></span><st c="5573">“üşütürsün bak,</st></p>
			<p><st c="5589">cepli elbise,</st></p>
			<p><st c="5603">ponponlu palto,</st></p>
			<p><st c="5619">battaniye değil pike örtünücem ben,</st></p>
			<p><st c="5655">pilavını niye yarım bıraktın,</st></p>
			<p><st c="5685">öğleden sonra sen de bütün çocuklar gibi uyusan azıcık ne var,</st></p>
			<p><st c="5748">canım sıkılıyor işte</st></p>
			<p><st c="5769">sarı elbiseni giymezsen gitmem”</st></p>
			<p><st c="5801">kavgalarımızı o mahzun bakışlarda bıraktığımızı bilir gibi, biraz düşünceli, biraz hüzünlü koyulduk yola.</st></p>
			<p><st c="5907">Eve gitmeden Zümrüt Pastanesi’nde oturduk, salep içtik ikimiz de. </st><st c="5974">Artık küçük bardakta “çocuk salebi” ısmarlamıyorlardı bana. </st><st c="6034">Aslında sadece oğlanların içmesi gerektiğini düşündüğüm paşa çayı denen o tatsız sıvıyı, bütün misafirlerin gözünün içine baka baka devetabanının dibine boşalttığım günden beri yola gelmiş gibiydi hepsi.</st></p>
			<p><st c="6237">Annem kuru pasta aldı çıkarken, “öğlen yersiniz çayla” dedi.</st></p>
			<p><st c="6298">Tekrar açık havaya çıktığımızda güneş açmıştı, toprak kokuyordu. </st><st c="6364">Daha postaneye gidecektik.</st></p>
			<p><st c="6390">“Kime mektup atıcaz?”</st></p>
			<p><st c="6412">“Telgraf çekicez anneannenlere.”</st></p>
			<p><st c="6445">Postaneye girdik, posta memuru gazete okuyordu. </st><st c="6494">Başını okuduğu gazeteden kaldırmadan “buyrun” dedi bize.</st></p>
			<p><st c="6550">“Biz bir telgraf çekicektik, İstanbul’a.”</st></p>
			<p><st c="6592">“Alıcı kim oluyor?”</st></p>
			<p><st c="6612">“Fikret Ergün.”</st></p>
			<p><st c="6628">“Adres?”</st></p>
			<p><st c="6637">“Bağarası sokak, 17/3 Gümüşsuyu.”</st></p>
			<p><st c="6671">“Caddesi yok mu bu sokağın?”</st></p>
			<p><st c="6700">“Yok, hep böyle gönderiyoruz, gidiyor.”</st></p>
			<p><st c="6740">“Ne yazılıcak?”</st></p>
			<p><span epub:type="pagebreak" title="97" id="page97"></span><st c="6756">“Biz hepimiz iyiyiz. </st><st c="6778">Acele Fikret gelsin.”</st></p>
			<p><st c="6799">“Altı kelime oldu.. </st><st c="6820">Adi mi yıldırım mı?”</st></p>
			<p><st c="6840">“Yıldırım olsun.”</st></p>
			<p><st c="6858">“Aksi herif” dedi annem postaneden çıktığımızda. </st><st c="6908">“Suratsız... </st><st c="6921">Suna babana sakın söyleme postaneye gittiğimizi, dayına da söyleme. </st><st c="6989">Kimseye söyleme kızım, olur mu? </st><st c="7021">Aramızda kalsın.”</st></p>
			<p><st c="7038">Elimi annemin elinden hızla çektim:</st></p>
			<p><st c="7074">“Neden?”</st></p>
			<p><st c="7083">“Sonra ben söylerim onlara.”</st></p>
			<p><st c="7112">“Tamam ama, o zaman pilav yemiycem!”</st></p>
			<p><st c="7149">“Aman... </st><st c="7159">Tamam yeme. </st><st c="7171">Bak Emel ne güzel, her şeyi yiyor. </st><st c="7206">Sen yemeye yemeye böyle çırpı gibi kaldın.. </st><st c="7250">Şöyle bir yirmi kilo olabilsen... </st><st c="7284">başka bir şey istemiyorum valla” diyerek yine sertçe elimi kavradı annem.</st></p>
			<p><st c="7357">Ben “yirmi kilo, yirmi yaşına gelince olurum” diyerek tekrar çektim elimi.</st></p>
			<p><st c="7432">Sonra el ele tutuşmadan, yani iki eşit insan gibi havadan sudan konuşarak vardık eve. </st><st c="7519">Ablam bizden önce gelmiş, merdivenin başında oturuyordu.</st></p>
			<p><st c="7575">“A Işık.. </st><st c="7586">Anahtarı almadın mı? </st><st c="7607">Solmaz Hanımlar’a bırakmıştık biz anahtarı.”</st></p>
			<p><st c="7651">“Solmaz Teyze yok evde” dedi ablam ciddi ciddi.</st></p>
			<p><st c="7699">“Ay vallahi bana bir yere gitmiycem demişti. </st><st c="7745">Çok bekledin mi kapıda?”</st></p>
			<p><st c="7769">Ablam cevap vermedi bir süre. </st><st c="7800">Annemle korkuyla birbirimize baktık. </st><st c="7837">Ama ablam gülmesini bastırmaya çalışıyor gibiydi, sonunda dayanamadı:</st></p>
			<p><st c="7906">“Yok şimdi geldim ben” dedi gülerek.</st></p>
			<p><st c="7943">Rahatlamıştık, ben koşarak aşağıya inip anahtarı aldım.</st></p>
			<hr />
			<p><st c="7999">Öğleden sonra yine yağmur başlamıştı. </st><st c="8038">Bazen yavaşlıyor, sonra gök gürültüsüyle birlikte, yine bardaktan boşanırca</st><span epub:type="pagebreak" title="98" id="page98"></span><st c="8113">sına yağmaya devam ediyordu. </st><st c="8143">Balkon kapısını kapattı annem, “bir çay koyalım” dedi.</st></p>
			<p><st c="8197">Ablam yeni defterlerini kaplamaya başlamıştı, bana da “iş defterine kullanırsın” diye mavi bir defter kabı verdi. </st><st c="8312">Günlük deftere kırmızı kap kullanılacaktı, resim defterini kaplamaya gerek yoktu. </st><st c="8394">Peki kitaplara? </st><st c="8410">Bana kitap falan lazım değildi ki, okulda fiş vereceklerdi bana önce, sonra da ünite dergisi verirlerdi belki.</st></p>
			<p><st c="8520">Dünyam sabahtan öğlene bir yağmurla değişivermiş gibiydi. </st><st c="8579">Bugüne kadar sadece kuşku ve merakla izlediğim bu fiş ve ünite kaplı yeni dünyaya sanki görünmez bir el birdenbire itivermişti beni. </st><st c="8712">Ben o ele hâlâ direnmeye çalışıyor ve bu yeni dünyaya aldımverdim yapar gibi ihtiyatla yaklaşıyordum.</st></p>
			<p><st c="8813">Sokağa çıkamıyordum, Emel de gelmeyecekti anlaşılan bugün. </st><st c="8873">Köşeme çekilmiştim. </st><st c="8893">Halının ortasındaki büyük desenin tam ortasına oturmuş, kapaklarımı, takvim yapraklarımı, yüztaşlarımı, misketlerimi, iskambil kağıtlarımı yan yana dizmiş yeni oyunlar bulmaya çalışırken vuruldu kapı. </st><st c="9094">Üç kere, üç hafif vuruş.. </st><st c="9120">Gülay Teyze’nin vuruşuna benziyordu. </st><st c="9157">Yerimden fırlayıp “ben açıcam” diye koştum kapıya. </st><st c="9208">Gerçekten de Gülay Teyze’yle Emel gelmişlerdi. </st><st c="9255">Gülay Teyze’yi ilk kez pardesü ile görüyordum.</st></p>
			<hr />
			<p><st c="9301">“Lacivert çok yakışmış Gülay Hanım, çay var hazırda, içeri buyurmaz mısınız?” diye karşıladı annem misafirleri.</st></p>
			<p><st c="9413">“Olur, içeyim bir bardak, ama içip kaçmış olmayayım? </st><st c="9467">Çıkmam lazım çünkü hemen” dedi Gülay Teyze.</st></p>
			<p><st c="9510">Biz Emel’le benim “oyuncaklarımın” başına gitmiştik. </st><st c="9564">Emel’in alçısı yoktu kolunda artık. </st><st c="9600">Kazağını sıyırıp gösterdi, hiçbir şeyi kalmamıştı. </st><st c="9651">Sevinmiştim, dirseğini elime alıp öptüm. </st><st c="9692">O da benim dirseğimi öptü. </st><st c="9719">Gülüştük.</st></p>
			<p><st c="9728">Gülay Teyze de bu öğleden sonraları çıkan işleri hakkın</st><span epub:type="pagebreak" title="99" id="page99"></span><st c="9784">da açıklama yapmıyordu artık. </st><st c="9815">Az sonra geldi yanımıza, Emel’in yüzüne eğildi, yine öper gibi kulağına eğilip “sakın yaramazlık etme” diyeceğini sanıyordum. </st><st c="9941">Ama öyle yapmadı, Emel’i gerçekten öptü. </st><st c="9982">Sonra da “ben yokken sakın ağlama” dedi. </st><st c="10023">“Ağlamam, biz Suna’yla oynuyoruz” diye cevap verdi Emel.</st></p>
			<p><st c="10079">Emel’le takvim yapraklarını sayıyor, beş taş oynuyor, iskambil kağıtlarından kuleler yapıp en uzaktan üfleyip yıkma yarışmaları yapıyor, okula hangi yoldan gideceğimizi, önlüklerimizi, yakalarımızı, çantalarımızı konuşuyorduk. </st><st c="10307">Babam’ın kapı vuruşunu duyduğumuzda Gülay Teyze hâlâ yoktu ortalıkta. </st><st c="10377">Emel sabırsızlanmaya başlamıştı. </st><st c="10410">Annem “Ömer de gelsin, öyle yiyelim” diyerek akşam yemeğini erteledi bir süre. </st><st c="10489">Ben tuvalete gitmek için hole çıktığımda annemle babam mutfakta fısıldaşıyorlardı. </st><st c="10572">Yanlarına gittiğimde sustular.</st></p>
			<p><st c="10602">“Hadi yiyelim artık, acıkmıştır çocuklar da” dedi babam.</st></p>
			<p><st c="10659">Akşam yemeğini yedik, tuhaf bir sessizlik vardı sofrada. </st><st c="10717">Annemin huzursuzluğu artmış, giderek kısalan aralıklarla pencereden, balkondan sokağa bakmaya başlamıştı.</st></p>
			<p><st c="10822">“Hadi sokağın başına kadar gidip bakalım” dedi babama.</st></p>
			<p><st c="10877">“Yapma Türkan Allahaşkına, oraya kadar gelen buraya gelemeyecek mi?”</st></p>
			<p><st c="10946">“Bir yere haber verelim o zaman” dedi annem bir süre düşündükten sonra.</st></p>
			<p><st c="11018">“Nereye haber verelim? </st><st c="11042">Karakola mı gidelim şimdi?”</st></p>
			<p><st c="11069">“İbrahim, saat on oluyor nerdeyse. </st><st c="11105">Bir anormallik var bu işte” diye üsteledi annem.</st></p>
			<p><st c="11153">Babam kalktı masadan. </st><st c="11176">Bu sefer de o balkona gitmişti.</st></p>
			<p><st c="11207">Az sonra misafir odasından annemin haykırışını duyduk hep birlikte:</st></p>
			<p><st c="11275">“Ayyyyyyy... </st><st c="11289">Gördün mü... </st><st c="11302">Ömer’in bavulu yok!”</st></p>
			<p><st c="11322">Babam hızla misafir odasına geçti. </st><st c="11358">Biz de koştuk arkasın</st><span epub:type="pagebreak" title="100" id="page100"></span><st c="11379">dan. </st><st c="11385">Annemle babam donmuş gibi birbirlerine bakıyorlardı, babam ablama döndü:</st></p>
			<p><st c="11457">“Işık, sen çocukları götürüp yatır hadi.”</st></p>
			<p><st c="11499">Ablam bana döndü:</st></p>
			<p><st c="11517">“Suna, biz senle yatarız, Emel de senin yatağına yatsın.”</st></p>
			<p><st c="11575">“Hayır, ben yatmıycam, annemi bekliyorum” diyen Emel’in duru, kararlı sesi misafir odasını sanki bir kat daha sessizleştirmiş, bir kat daha soğutmuştu. </st><st c="11728">Ben Emel’in kırılan kolunu tutuyordum. </st><st c="11767">Ona yine bir şey olmasından korkuyordum sanki.</st></p>
			<p><st c="11813">Annem “bunlar beraber kaçtı” diye burnunu çekti. </st><st c="11863">Ağladı ağlayacak gibi çıkıyordu sesi. </st><st c="11901">Babam birden annemi kolundan tutup “sen gel bakayım, ne oluyor bu evde, bana da bir anlat” diye odadan çıkardı. </st><st c="12013">İçeriden yükselen sesler az sonra bütün evi dolduruyordu.</st></p>
			<p><st c="12070">Babam “niye bana söylemedin?” diyor, annem de “sana söylesem n’olucaktı ki sanki? </st><st c="12153">Bugün Fikret’e telgraf çektim işte...” diye cevap veriyordu.</st></p>
			<p><st c="12213">Ablam bize “kulaklarınızı tıkayın” dedi. </st><st c="12255">Biz Emel’le kulaklarımızı tıkadık. </st><st c="12290">Arada, bir an için kulaklarımızı açıyor, ama sesleri duyunca tekrar tıkıyorduk. </st><st c="12370">Ablam kulaklarını tıkamıyordu, bağırmıyordu da... </st><st c="12420">O yüzden kapının çalınışını ilk duyan da o oldu.</st></p>
			<p><st c="12468">Dayımın içeri girişi bir sessiz filmin başlangıcı gibiydi. </st><st c="12528">Hepimiz hole koştuk. </st><st c="12549">Omuzları çökmüştü, yüzümüze bakmaktan kaçınıyor gibiydi. </st><st c="12606">Aynı Gülay Teyze’nin birkaç hafta önce çöker gibi oturduğu sandalyeye bıraktı kendini, gözleri hâlâ yerdeydi. </st><st c="12716">Annem çaresizliğin, endişenin, şaşkınlığın birbirine girdiği gözlerini kocaman açmış, sabitleşmiş bakışlarını dayıma dikmişti, gözlerinin sorduğu soruların cevaplarından ürküyor gibiydi. </st><st c="12903">Babamın sessizliği ise soruların ta kendisiydi.</st></p>
			<hr />
			<p><span epub:type="pagebreak" title="101" id="page101"></span><st c="12950">“Selamünaleyküm” dedi dayım başını yavaşça kaldırıp. </st><st c="13004">İşte o anda bir kıvılcım geçer gibi oldu bakışlarından, fırladı yerinden.</st></p>
			<p><st c="13077">“Emel, sen ne arıyorsun burda? </st><st c="13109">Annen nerde?”</st></p>
			<p><st c="13122">Emel cevap olarak tekrar kulaklarını tıkadı.</st></p>
			<p><st c="13167">Babam geç de olsa durumu ele almaya karar vermişti, “Kayınço, gel şu işi bana da bir anlat sen” diyordu.</st></p>
			<p><st c="13272">“Kaçacak mıydınız Ömer” diye sordu annem.</st></p>
			<p><st c="13314">Dayım ne annemi ne de babamı duyuyor gibiydi, hızla sokak kapısına doğru yöneldi. </st><st c="13397">Kapıyı açtığında gördüğümüz manzara karşısında hepimiz donup kalmıştık.</st></p>
			<p><st c="13468">Kübra duruyordu kapının önünde, karanlıkta. </st><st c="13513">Annemle babamın göz ucuyla birbirlerine baktıklarını gördüm.</st></p>
			<p><st c="13573">“Buyrun Kübra Hanım, hayır olsun” dedi annem, sesine doğal bir ton vermeye çalışarak.</st></p>
			<p><st c="13659">“Şeyi verecektim ben” dedi ve sustu Kübra. </st><st c="13703">Şimdi de o, gözlerini dayıma dikmişti. </st><st c="13742">Kübra’nın bakışlarının “sen ne arıyorsun burda” anlamına geldiğini yıllar sonra öğrenecektim.</st></p>
			<p><st c="13835">“Hayır olsun Kübra Hanım” diye “sorusunu” tekrarladı annem.</st></p>
			<p><st c="13895">Kübra çantasından çıkardığı zarfı anneme uzatırken bakışları yine dayıma kaymıştı:</st></p>
			<p><st c="13978">“Gülay Hanım bunu size vermemi istedi Türkan Hanım, elçiye zeval olmaz.”</st></p>
			<p><st c="14051">Kübra merdivenlerin karanlığında kayboldu. </st><st c="14095">Annem ne yapacağını bilmeden, titreyen elindeki zarfa bakarken, dayım zarfı annemin elinden almıştı bile. </st><st c="14201">Hepimiz bize elindeki mektupta neler yazdığını anlatacağını beklerken, Kübra’nın arkasından açık kalan kapıdan merdivenlere doğru koşmaya başladı dayım. </st><st c="14354">Emel’le ben de koşuyorduk arkasından, nereye gittiğimizi bilmeden. </st><st c="14421">Bahçeli Köşk’e gidiyordu dayım, karanlıkta Bahçeli Köşk’ün demir kapısını geçtik. </st><st c="14503">“Anahtar yok ki” dedi Emel, ama dayım mutfak penceresine </st><span epub:type="pagebreak" title="102" id="page102"></span><st c="14560">yönelmişti bile, evin demirli olmayan tek penceresine. </st><st c="14615">Cama bir yumruk attı, tuzla buz olmuş cam parçaları her yere yayılmıştı. </st><st c="14688">Hepimiz birbirimize baktık: İçlerinde en küçük bendim, ben o küçücük pencereden geçip kapıyı açacaktım. </st><st c="14792">Dayım kucaklayıp pencere pervazına çıkardı beni. </st><st c="14841">Arkamızdan annemin sesi duyuluyordu:</st></p>
			<p><st c="14877">“Ömer delirdin mi sen? </st><st c="14901">Mektupta ne yazıyor, söylesene... </st><st c="14935">Suna dikkat et yavrum, cam kaçmasın bir yerine.”</st></p>
			<p><st c="14983">Fazla yüksek olmayan pencereden mutfak masasına atlamayı başarmış, ordan da bir sandalyeye basıp yere inmiş ve sokak kapısına doğru yönelmiştim. </st><st c="15129">Kapıyı açmamla birlikte dayım daldı içeriye. </st><st c="15174">Ne aradığını bilmiyorduk, ama o nereye koşarsa biz de arkasından koşuyorduk.</st></p>
			<hr />
			<p><st c="15250">Baktığımız odalar boştu, bir tek yatak odası kalmıştı geriye. </st><st c="15313">Koşarak koridorun sonuna gittik, odanın kapısı kapalıydı, açmak üzere kapıya uzandı dayım, kilitliydi kapı..</st></p>
			<p><st c="15421">“Hişşt... </st><st c="15432">yavaş... </st><st c="15441">Annem uyuyor galiba” dedi Emel.</st></p>
			<p><st c="15472">Dayım anneme döndü:</st></p>
			<p><st c="15492">“Abla sen çocukları götür hadi.”</st></p>
			<p><st c="15525">“Kötü bir şey mi Ömer?”</st></p>
			<p><st c="15549">“Hadi gidin siz burdan.”</st></p>
			<p><st c="15574">Annem Emel’le ikimizi ellerimizden tutmuş, “hadi çocuklar” diyordu. </st><st c="15643">Kötü bir şeyler olacağını sezdiğimiz zaman, itaatsizliğimizin olacakları daha da kötüleştirebileceğine olan o tuhaf inançla boyun eğmiştik ikimiz de anneme.</st></p>
			<p><st c="15799">Demir kapının önüne geldiğimizde şiddetli bir gürültü geldi evden. </st><st c="15867">İşte Emel o an kurtuldu annemin elinden. </st><st c="15908">Geriye, eve koşuyordu. </st><st c="15931">Açık bıraktığımız kapıdan geçti, ben de arkasındaydım. </st><st c="15986">Odaya koştuk. </st><st c="16000">Gülay Teyze’nin cansız bedeni tavandan sallanıyordu. </st><st c="16053">Ömer Dayım ise odanın bir köşesinde yere çömelmiş, gözleri yukarıda, anlaşılmaz bir şeyler mırıldanıyordu. </st><st c="16160">Orada öylece ne kadar kaldığımızı bu</st><span epub:type="pagebreak" title="103" id="page103"></span><st c="16196">gün bile bilmiyorum, ama kendime geldiğimde annem odanın kapısında boylu boyunca yatıyordu.</st></p>
			<p><st c="16288">Emel “benim annem kendini idam etmiş” derken, ikimizin de kulaklarında Ömer Dayım’ın sokaktan gelen ve giderek bizden uzaklaşan sesi yankılanıyordu:</st></p>
			<p><st c="16437">“Uyanın Gülay kendini astı, Gülay kendini astı, Gülay kendini astı, uyanıııın”</st></p>
			</section>
  <div id="charCountTotal" value="16516"></div></body>
</html>
