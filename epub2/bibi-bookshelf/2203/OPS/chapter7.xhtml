<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
			<h1><span epub:type="pagebreak" title="44" id="page44"></span><st c="0">Mahalleye dün gece Katrin Denüv taşındı be abla!</st></h1>
			
			<p><st c="49">Sarı saçlı, kırmızı rugan ayakkabılı kızın görüntüsüyle uyandığımda, geldiğinden beri elime almadan sadece seyrettiğim bebeğe bakmak istedim önce. </st><st c="197">Ablam bu bebeğe bir isim koymamı söylemişti birkaç kere, dayım “Mişel olsun” demişti, onların sınıfında çok güzel bir kız varmış, adı Mişel’miş. </st><st c="342">Hayatımda zaten yeterince isim muamması olduğunu düşündüğümden olsa gerek, sessizlikle geçiştirmiştim bu öneriyi. </st><st c="456">O zamanlar Kızılderililer gibi bekleyip insanın hayatının bir noktasında, yaşadıklarına, yaptıklarına ya da özelliklerine göre kendi ismini kendisinin yaratacağından da haberim yoktu, ama içimden bir ses bu isim verme merasimi konusunda fazla acele etmemem gerektiğini söylüyordu. </st><st c="737">Ayrıca bu bebeğe bir isim vermeye bünyem de hazır değildi daha. </st><st c="801">Zaten ona isim verince yakınlaşacaktık, hayatıma karışacaktı, belki onu yalnız bırakmak istemeyecektim, onunla konuşmaya başlayacaktım, aklımdan cevaplar verdirecektim ona, sonra o da Nesrin gibi olacaktı.</st></p>
			<p><st c="1006">Nesrin’i hastanede kaybetmiştim, çok aramıştım sonra, gizli gizli gözlerim dolmuştu. </st><st c="1092">Onu annemle Şahabettin’den </st><span epub:type="pagebreak" title="45" id="page45"></span><st c="1119">almıştık. </st><st c="1129">Öbür bebeklere hiç benzemezdi Nesrin. </st><st c="1167">Yaşlıydı, saçları beyazlaşmıştı, süslü, püslü elbiseleri yoktu. </st><st c="1231">Geceleri pazen geceliğini giyer otururdu. </st><st c="1273">Bazen benimle birlikte iğne de olduğu olurdu. </st><st c="1319">Hastanedeki şeffaf gecelikli Mehlika’nın Debi ve Kendi dediği kâğıt bebeklerinin yanında iyice anlardım değerini. </st><st c="1433">Siyah, insana bakmayı bilen büyük gözleri vardı. </st><st c="1482">Anlardı halimden hep. </st><st c="1504">Onu bırakıp, sokağa çıkarken vicdan azabı çekmezdim hiç. </st><st c="1561">Nesrin bebekti, bu seyrettiğim şey ise bir taşbebek. </st><st c="1614">Gönül Yazar da taşbebekti. </st><st c="1641">Teyzemden duyduğum Taşbebek Gazinosu vardı bir de. </st><st c="1692">Bu düşünceler içerisinde dalgın dalgın kutuya bakarken evdekiler kahvaltıya başlamışlardı. </st><st c="1783">Dayımın neşeli sesi geliyordu holden:</st></p>
			<p><st c="1820">“Mahalleye dün gece Katrin Denüv taşındı be abla. </st><st c="1871">Ne güzel kadın o ya!”</st></p>
			<p><st c="1892">Annem Katrin Denüv denince gözünün önüne neyi getirmesi gerektiği konusuyla ilgilenmekten çok, kafasını hayatın pratik meselelerine yoruyordu yine:</st></p>
			<p><st c="2040">“Allah sahibine bağışlasın, n’aapalım.”</st></p>
			<p><st c="2080">Dayım ısrarlıydı:</st></p>
			<p><st c="2098">“Ya sahiden bu kadın niye böyle bir çocukla, bir başına taşındı buraya? </st><st c="2171">Kocası nerdeymiş? </st><st c="2189">Akşam sormadınız mı? </st><st c="2210">Neydi sizin şu komşunun adı? </st><st c="2239">Hah Ferdane.. </st><st c="2253">O biliyordur işte işin aslını.”</st></p>
			<p><st c="2284">Annem akşamki ziyaretin sonuçları konusunda kuşkuluydu:</st></p>
			<p><st c="2340">“Valla Ömer, sormadık. </st><st c="2364">Komşuluktandır deyip çağırdık, daha ilk görüyorum kadını hayatımda. </st><st c="2432">Ayaküstü birkaç laf ettik işte. </st><st c="2464">Kocası gemi kaptanı mıymış neymiş, sefere çıkmış, bir aksilik olmuş dönememiş vaktinde.. </st><st c="2553">Sunaaaaaa, hadi kahvaltı ediyoruz, çayın soğuyor bak.”</st></p>
			<p><st c="2607">Dayım kendi kendine konuşuyor gibi:</st></p>
			<p><st c="2643">“Gemi kaptanı ne arıyormuş Ankara’da?”</st></p>
			<p><span epub:type="pagebreak" title="46" id="page46"></span><st c="2682">Annem bir yandan çay koyarken bir yandan da dünyanın en olağan durumlarından birinden söz edermişçesine vurucu gerçeği açıklıyordu dayıma:</st></p>
			<p><st c="2821">“Emekli oluyormuş adam, yaşlı galiba kadından biraz.”</st></p>
			<p><st c="2875">“Yazık abla be kadına, yani adam hakikaten öyle yaşlıysa.”</st></p>
			<p><st c="2934">“Canım belki de iyi bir adamdır, hem el üstünde tutuyor galiba karısını.”</st></p>
			<p><st c="3008">Annemin küçük dozlar halinde verdiği bu bilgiler konuşmaya hem tatlı bir gerilim getiriyor, hem de “dikkat, evli” tabelasının ucunun yavaş yavaş, ama dayımın gözüne gözüne sokmadan ortaya çıkarılmasına yarıyordu.</st></p>
			<p><st c="3221">O sabah kahvaltı masası toplandığında, Gülay Hanım’ın tartışmasız bir şekilde çok güzel bir kadın olduğuna (dayım, annem), ilk intiba önemli (annem) de olsa insanların belli olmayacağına (dayım), yani belki de Gülay Hanım’ın o kadar da soğuk bir kadın olmadığına, “böyle kibar bir hali” olduğuna (annem) ve bana yeni bir arkadaş geldiğine (kesinkes oybirliği) karar verilmişti. </st><st c="3600">Yalnız bu yeni arkadaşın adı bilinmiyordu, dün gecenin en önemli sorusunu pas geçmişlerdi annemle dayım yine. </st><st c="3710">Ben tirit tabağımı alıp, kaldırımda oturmaya gidecek ve hemen bu gerçeği ortaya çıkarmaya çalışacaktım. </st><st c="3814">Ablam yavrukurt olarak okula gidecek, dayım fakülteye uğrayacak, annem de çarşamba pazarına gidecekti, pazar pazarı kalabalık oluyordu. </st><st c="3950">Ha bir de sokağın başında oturan Dil-Tarihli kız meselesi vardı, ben onu belki de dayıma gösterebilirdim, nasılsa her gün görüyordum geçerken.</st></p>
			<p><st c="4092">Bahçeli Köşk karşı kaldırımda, bizim evin sol çaprazındaydı. </st><st c="4154">Oraya kim bu adı vermişti bilmiyordum, orada Bahçeli Köşk’ten önce ne olduğunu da hatırlamıyordum aslında. </st><st c="4261">Ablam eski bir evin olduğunu söylüyordu, ben de hatırlıyormuş gibi yapıyordum, ya da aslında öyle sanıyordum. </st><st c="4371">Benim sokak kariyerimin başlaması, o inşaatın başladığı sı</st><span epub:type="pagebreak" title="47" id="page47"></span><st c="4429">ralara denk gelmiş olmalı ki, ben o inşaatın önemini ancak tamamlandığı ve kum, kiremit, taş gibi önemli hammaddelerimizin kökünün kuruduğu günlerde kavramıştım. </st><st c="4592">O güne kadar Bahçeli Köşk’e kimler taşınacak sorusunu duyuyordum hep, ama tıpkı inşaatın başlangıcı gibi, yine öncesiz sonrasız bir durumdan söz edildiğini düşündüğüm için bu soruyu hayatıma dahil problemler içerisinde telakki etmiyordum. </st><st c="4831">Ama artık istesem de istemesem de girmişti bu soru hayatıma: Kimlerdi bu insanlar, o sarı saçlı çocuğun adı neydi, Gülay Hanım bir soğuk nevaleydi, nevale neydi?</st></p>
			<p><st c="4992">Kafam bu sorularla karmakarışık, kaldırıma oturup tiritimi yemeye başladım. </st><st c="5069">Annem pazara giderken altıma minder de getirmişti, bu elimi tutmasından bir derece daha az kötü bir şeydi ama yine de pek söylenmeden oturdum minderin üstüne, kafam Bahçeli Köşk’e takılıydı, annemle ve takıntılarıyla uğraşacak halim yoktu şimdi.</st></p>
			<p><st c="5314">Birkaç komşunun filelerle pazara gittiğini gördüm, İrfan Amca gazeteciden Akşam gazetesi alıp döndü, Hanife Hanım söylene söylene balkonu yıkadı, Dil-Tarihli kız bana gülümseyerek geçti. </st><st c="5502">Bu kız acaba yirmi yaşında mıydı? </st><st c="5536">Yani, sanki, hakikaten yirmi yaşında gibiydi, saçlarının alt kısmı yukarıya doğru kıvrılmıştı, elinde hem çantası hem de kitapları vardı, Dil-Tarih meselesi vardı, ne mahalledeki büyük kızlarla ne de annemlerle arkadaştı. </st><st c="5758">İşte yirmi yaş böyle bir şey olabilirdi. </st><st c="5799">Hem çanta, hem kitap taşıyacaksın ve de ne annemlerle ne başkaları ile arkadaş olacaksın; kararım doğruydu.</st></p>
			<p><st c="5906">Bu düşünceler arasında o günkü asli görevimi unutmuş değildim, arada bir Bahçeli Köşk’e bakıyordum, ama ne beklediğimi tam olarak bilmiyordum, sarı saçlı kızın evden çıkmasını bekliyordum galiba, daha sonrasına ilişkin bir plan yoktu kafamda.</st></p>
			<p><st c="6149">Güneş biraz daha yükselip mavi siyah olduğu iddia olu</st><span epub:type="pagebreak" title="48" id="page48"></span><st c="6203">nan saçlarımdaki sarı pırıltılar ortaya çıkarken köşkün kapısının açıldığını ve Gülay Hanım’ın çıktığını gördüm. </st><st c="6317">Yalnız başınaydı ve bana doğru yürümeye başlamıştı. </st><st c="6369">Akşamki mavi elbisesini çıkarmış, pembe çiçekli bir elbise giyinmişti bu sefer, güne gider gibi bir hali vardı. </st><st c="6481">Yanıma geldiğinde gülümsüyordu. </st><st c="6513">İşte maddenin dördüncü hali böyle bir şey olmalıydı. </st><st c="6566">Topuzlu bir şey olmalıydı. </st><st c="6593">Kaşları hiç inmeyecek gibi şöyle bir yukarı doğru çıkıp sonra birdenbire aşağıya doğru inmeli, gülünce yanaklarında çukurlar belirmeli, insan hep bu gülüşü beklemeli ve tatlı bir sesle:</st></p>
			<p><st c="6778">“Küçük, biliyor musun buralarda nerede bakkal var?” demeliydi.</st></p>
			<p><st c="6841">Küçük hemen cevap verdi:</st></p>
			<p><st c="6866">“Şurdan gidince, orda.. </st><st c="6891">Şahabettin’in bakkalı var, İtimat Bakkaliyesi yazıyor, ama taze ekmek alacaksanız Çıralı Fırını’na gitmeniz lazım, o caddede.”</st></p>
			<p><st c="7017">“Peki canım” dedi tatlı ses ve caddeye doğru uzaklaştı.</st></p>
			<p><st c="7073">Sağ elim tirit tabağımın içinde kalakalmıştı, sol elim de uyuşmuştu sanki. </st><st c="7149">Daha sonra, kendime geldiğimde sol elimi hâlâ saçlarımı güneşe doğru tutarken bulacaktım. </st><st c="7239">Galiba bu yıllar sonra hayranlık ve hayaller içinde ümitsizce sevilecek bir insanla ilk defa, olabilecek en iğrenç ve en aşağılık durumda; salonun ortasında kıpkırmızı bir kıymayı yoğururken karşılaşılacağının ilk habercisiydi - hiç olmazsa yağsız dana etiydi diye avutmuştum kendimi sonradan - ama Gülay Hanım giderken aklıma o rezil durumumu hafifletecek bir mazaret gelmedi, aramadım da, rasyonalizasyona ihtiyacım yoktu o zamanlar.</st></p>
			<p><st c="7674">Ne kadar zaman geçmişti acaba? </st><st c="7706">Saatlerle de işlemiyordu ki kafam. </st><st c="7741">En uzak zaman dilimi yarındı, en güzel şeyler beş dakika sonra olacaklardı, öğleden sonra belki beklenebilir bir şeydi, akşama doğru ise hâlâ belirsizliğini koruyordu.</st></p>
			<p><st c="7908">Gülay Hanım tekrar sokağın başında elinde filelerle gö</st><span epub:type="pagebreak" title="49" id="page49"></span><st c="7963">ründüğünde annem henüz pazardan dönmemişti, yani demek ki hâlâ sabahtı. </st><st c="8036">Bu kez kaldırımın karşı tarafından yürüyordu ve bana yine gülümsemişti. </st><st c="8108">Nihayet az sonra “kara göründü”. </st><st c="8141">Saçlarını güneşe tutmadan da sarı saçlı olabilen kız çocuğu bahçedeydi, şemsiye çikolataların altın yaldızları kadar parlak, sapsarı bir altın örgü sallanıyordu arkasından. </st><st c="8314">Elinde bir şey taşıyordu. </st><st c="8340">Hızla merdivenleri çıkıp, minderi ve tabağı evin kapısının önüne bırakarak son engelleri de bertaraf ettiğim düşüncesiyle tekrar sokağa indim, ama bu kez de Bahçeli Köşk’ün demir kapısı aramızda duruyordu.</st></p>
			<p><st c="8545">O ev dışında hiçbir evin böyle bir kapısı yoktu sokakta. </st><st c="8603">Sadece üzerlerinden atlanabilecek alçak duvarlar vardı, bu duvarların tam evlerin kapılarına karşı gelen kısımları bahçe kapısı olarak açık bırakılmıştı. </st><st c="8757">Ha bir de İrfan Amcalar’ın arka bahçelerinin tam köşesindeki kiraz ağacının arkasına yaptırdığı yüksek tel örgüler vardı. </st><st c="8879">Bunlar da bir süre sonra caydırıcı olmaktan çıkıp, tırmanılabilen yararlı araçlara dönüşmüş, yani İrfan Amca’nın geri tepen silahları olmuşlardı.</st></p>
			<p><st c="9024">Demir kapı canımı sıksa da, bu çocuk için bana daha bu sabah “sana yeni arkadaş geldi” dememişler miydi? </st><st c="9130">Bütün cesaretimi toplayıp Bahçeli Köşk’e doğru yürümeye başladım. </st><st c="9196">Kapının önüne geldiğimde çocuk hâlâ beni fark etmemişti, bütün dikkati, elinde bir sağa bir sola sallayarak uyutmaya çalıştığı bebekteydi. </st><st c="9335">Ben Nesrin’i hiç böyle uyutmazdım, taşbebek olmadığı için herhalde. </st><st c="9403">Sadece yatağına yatırır üstünü örterdim. </st><st c="9444">Nesrin uyurdu hemen, beni hiç yormazdı.</st></p>
			<p><st c="9483">Ben “beraber oynayalım mı?” ya da “senin ismin ne”? </st><st c="9536">arasında bocalarken, bakışlarımı fark eden iki büyük yeşil gözbebeği bana doğru çevrilmişti.</st></p>
			<p><st c="9628">“Senin ismin ne?”</st></p>
			<p><st c="9646">“Susssss.. </st><st c="9658">gürültü etme, bebeğimi uyutuyorum.”</st></p>
			<p><span epub:type="pagebreak" title="50" id="page50"></span><st c="9693">Bu kez fısıldadım:</st></p>
			<p><st c="9712">“Senin ismin ne?”</st></p>
			<p><st c="9730">Bana arkadaş geldiği iddia edilen “şey”, soruma bile cevap vermeden, kucağındaki anti-Nesrin’le kaçmıştı içeri. </st><st c="9843">Yeşil demir kapı yine yerli yerinde duruyordu. </st><st c="9890">Çaresizlik artık beynime ulaşıp, iliklerime kadar yayılmıştı. </st><st c="9952">Dönüp giderken yine o tatlı sesi duydum arkamdan:</st></p>
			<p><st c="10001">“Küçük, oynamaya mı geldin?”</st></p>
			<p><st c="10030">Bu kez ikisi birden, aynı dün akşam alacakaranlıktaki gibi el ele tutuşmuş, tek bir yumruk, tek bir yürek gibi, kıpırdamadan, demir kapının arkasından bana bakıyorlardı. </st><st c="10201">Benim annem pazardaydı, ben yalnızdım, sokak sessizdi ve hayatımda o ana kadar hiç resmi bir ilişki girişiminde bulunmadığımı fark etmiştim. </st><st c="10342">Sadece bir kere Gençlik Parkı’nda, dondurma satan “Şişman”’a gitmiştim, birdenbire babamın elinden kurtulup nasıl o kadar kilo alabildiğini sormuştum. </st><st c="10493">Ama o gün, hâlâ sokağa çıkamadığım, Kübra’nın her gün geldiği ve yirmi kilo olmanın en az yirmi yaş kadar uzak göründüğü, zayıflığın canıma tak ettiği en umutsuz günlerimden biriydi ve artık asırlar kadar uzaktı.</st></p>
			<p><st c="10705">“Hiç.”</st></p>
			<p><st c="10712">Başka bir şey çıkmıyordu ağzımdan.</st></p>
			<p><st c="10747">“Hiç olur mu canım. </st><st c="10768">Gel...”</st></p>
			<p><st c="10775">Demir kapı açıldı.</st></p>
			<p><st c="10794">Şimdi ikisi yine el ele, bana bu kez açılmış kapının ardından bakıyorlardı. </st><st c="10871">Eşik önümdeydi. </st><st c="10887">Hayat o kadar da zalim değildi o zamanlar, hiç olmazsa bir eşik gösteriyordu: Bak, burdan istersen atlarsın, istemezsen atlamazsın diyordu. </st><st c="11027">Tesadüflerin o görünmeyen demir kapılarının ve yükseldikleri iş işten geçtikten sonra anlaşılan o beton eşiklerinin düzeni henüz tıkır tıkır işlemeye başlamamıştı. </st><st c="11191">Eşik önümde “şans, talih, kader, kısmet beş kuruşaaaaaaaaa” diye bas bas bağırı</st><span epub:type="pagebreak" title="51" id="page51"></span><st c="11270">yor, “ver beş kuruşu, bir dene şansını, kısmetin en kötü ihtimalle o tatsız tuzsuz, bayat gofretlerden birisi olur” diyordu. </st><st c="11396">“Çıkış” olarak kullanılmayacağı ancak içeri girildikten sonra anlaşılan “giriş” gişelerinde biletler kesilmiyordu daha... </st><st c="11518">Girdim içeri.</st></p>
			<p><st c="11531">“İsmin ne bakalım senin”?</st></p>
			<p><st c="11557">“Suna” dedim ve benden en az bir karış uzun ve kesinlikle yirmi kilonun üstünde olan “yeni arkadaşıma” döndüm:</st></p>
			<p><st c="11668">“Senin ismin ne?”</st></p>
			<p><st c="11686">“Emel. </st><st c="11694">Senin de bebeğin var mı?”</st></p>
			<p><st c="11719">Ya dayım o bebeği getirmeseydi, şimdi ne yapacaktım?</st></p>
			<p><st c="11772">“Var, ama evde şimdi.”</st></p>
			<p><st c="11795">“Uyuttun mu?”</st></p>
			<p><st c="11809">“Hep uyuyor zaten.”</st></p>
			<p><st c="11829">Emel yine yeşil gözlerini açmış derin bir merakla yüzüme bakıyordu. </st><st c="11898">Gördüğüm en güzel çocuk yüzü, en güzel renkler... </st><st c="11948">Sarının, yeşilin ve kırmızının o güne kadar gördüğüm en güzel tonları, elma şekeri hissi, ne diyeceğimi bilemiyordum. </st><st c="12066">Gülay Hanım imdadıma yetişti:</st></p>
			<p><st c="12095">“Hangi evde oturuyorsunuz siz?”</st></p>
			<p><st c="12127">“Karşıda şu yeşil evde, üst katta.”</st></p>
			<p><st c="12163">“Aaaa, dün akşam baban bize çok yardım etti, annen de geldi sonra.”</st></p>
			<p><st c="12231">“O benim babam değil, Ömer Dayım, bizde misafir.”</st></p>
			<p><st c="12281">“Öyle mi? </st><st c="12292">Hadi siz oynayın biraz Emel’le. </st><st c="12324">Hadi Emel çıkart oyuncaklarını. </st><st c="12356">Güzel güzel oynayın e mi?”</st></p>
			<p><st c="12382">Az sonra Emel oyuncak diye bildiği nesi var nesi yoksa bahçeye, duvarın dibine yığmaya başlamıştı. </st><st c="12482">Bu misafir odası, bu yatak odası, bu dolap deyip bir takım küçük boyutlu oyuncak eşyaları önüme koyup koyup tekrar kayboluyordu. </st><st c="12611">Ben gördüğüm bu şeylerden etkileniyordum etkilenmesine, ama bunlarla ne yapacağımızı bilemiyordum. </st><st c="12710">Son olarak bir kilim getirip serdi Emel. </st><st c="12751">Şimdi evi yerleştirmemiz lazımdı. </st><span epub:type="pagebreak" title="52" id="page52"></span><st c="12785">Bizim büfedeki likör bardaklarının yarısı kadar bile olmayan bardakları koyuyordu masaya, onlarla çay içecektik sonra. </st><st c="12904">Emel hiç konuşmadan koltukları şuraya, büfeleri oraya yerleştiriyor ben bu yaptıklarımızı anlamaya çalışıyordum. </st><st c="13017">Sonunda anladığım şu oldu: Ben ona misafir gelmiş olacaktım. </st><st c="13078">Peki sonra ne olacaktı? </st><st c="13102">Bir süre sonra soru sormaktan vazgeçip ne istiyorsa yapmaya karar vermiştim artık, daha sokak saati gelmemişti nasılsa.</st></p>
			<p><st c="13221">Aslında bu saatlerde en sevdiğim şey fırın yapmaktı benim, eğer sokakta bir çocuk bulursam. </st><st c="13314">Sonra annemden yalvar yakar bir patates alıp pişirmeye çalışmak ve gerçek savaş saatinin gelmesini beklemek. </st><st c="13423">Sonunda dayanamayıp bu oyunu bozmaya karar verdim:</st></p>
			<p><st c="13473">“Gel fırın yapalım bahçede.”</st></p>
			<p><st c="13502">Emel anlamamıştı ne dediğimi.</st></p>
			<p><st c="13532">“Nasıl yapıcaz?”</st></p>
			<p><st c="13549">Etrafıma bakındım, toprak ve su lazımdı. </st><st c="13591">Kısaca gerekli işlemleri açıkladım. </st><st c="13627">Ama Emel ne yapacağımızı anlayınca çekildi geri, ta evin kapısına kadar. </st><st c="13700">Israr edersem hemen içeri girip kapıyı kapatacak gibi görünüyor ve:</st></p>
			<p><st c="13767">“Yok, ben pis çocuklar gibi toprakla oynayıp ellerimi kirletmem” diyordu.</st></p>
			<p><st c="13841">Ben durumu yine kavrayamıyordum. </st><st c="13875">Kimsenin bizi görme tehlikesinin olmadığı bir anda, bir insan nasıl kendi kendine ellerimi kirletemem diyebiliyordu. </st><st c="13992">Bu durumlardaki tek tehlike, fırın yapımının ortasında kendini bilmez bir annenin birden ortaya çıkıp bağırmaya başlamasıydı. </st><st c="14118">Ortaya çıkıp bağıran anneler de artık işin işten geçtiğini çarçabuk anlarlar ve tehditlerini “akşam babana söyliycem”e kadar bile vardırmadan ricat ederlerdi genellikle. </st><st c="14288">Gerçi sonradan cezalandırılan çocuklar da olmuyor değildi, banyolara, odalara falan kapatılıyorlardı, ama annem beni, o annelerin çocuklarını ciddiye aldıkları kadar ciddiye almadığı için benim ba</st><span epub:type="pagebreak" title="53" id="page53"></span><st c="14484">şıma böyle şeyler gelmiyordu. </st><st c="14515">Buna bazen alınmıyor değildim, ama sonuç olarak durumumdan şikâyetçi de değildim. </st><st c="14597">Bir yerlerimi üşütmedikçe, kendimi istediğim kadar çamura bular, istediğim bidonların içinde yuvarlanır, istediğim savaşa girerdim. </st><st c="14729">Dünyanın bize sunduğu ender zevklerden kendi isteği ile feragat eden bu çocuk bir tuhaftı.</st></p>
			<p><st c="14819">Hastanede aynı koğuşta yattığımız şeffaf gecelikli Mehlika ile karşılaştıramazdım onu. </st><st c="14907">Mehlika cırlak sesliydi, kendini bir şey sanıyordu, kötüydü. </st><st c="14968">Nesrin’le alay ederdi, iğne olduğunu saklardı. </st><st c="15015">Kendi idrar tahlillerinden bile haberi yoktu onun, albüminin kaç senin desen alık alık insanın yüzüne bakar, benimki yüzbine çıksa bile aldırmazdı. </st><st c="15163">Ama en kötüsü, geceliğinin altından hep donunun belli olmasıydı.</st></p>
			<p><st c="15227">Yeşim ya annesine ya ablasına güvenir, istopta topları Yeşim’in yerine ablası tutardı. </st><st c="15315">Sonra da ikisi birden bunun sayılmasını isterler, hatta bunun tartışılmadan kendiliğinden gerçekleşmesini beklerlerdi. </st><st c="15434">Yeşim bundan rahatsız olmazdı. </st><st c="15465">Beni Esin’e karşı çok kışkırtmaya çalışmıştı. </st><st c="15511">Gerçi bir gün, zayıf bir anımda beni Esin’i bir daha bizim bahçeye almamama bile razı ediyordu az kalsın. </st><st c="15617">Ama sonra annem bahçeye çamaşır asmaya indiğinde olanları görmüş ve engel olmaya çalışmıştı. </st><st c="15710">Esin küsüp gitmişti o gün, ertesi gün geldiğinde öpmüştüm ben de Esin’i. </st><st c="15783">Bir daha yapmayacağımı anlamıştı, ama sonra tayin olup gittiler. </st><st c="15848">İşte Emel bu Esin’e de benzemiyordu. </st><st c="15885">Ona aynı şeyi yapsam ne yapacağını kestiremiyordum.</st></p>
			<p><st c="15936">Atiye ve Nebahat ip atlamaktan başka bir şey bilmezler, akşam babaları gelmeden elbiselerinin altına pantolon giyerlerdi. </st><st c="16059">Sonradan Kuran kursuna yollamıştı anneleri onları, ben bütün yalvarmalarıma rağmen yollanmamıştım ve böylece onlarla yollarımız kesinkes ayrılmıştı.</st></p>
			<p><st c="16207">Geri kalanlar da ya oğlan çocukları ya da varlıkları hayatımda hiçbir iz bırakmadan bir görünüp bir yok olan diğer </st><span epub:type="pagebreak" title="54" id="page54"></span><st c="16323">kız çocuklarıydı. </st><st c="16341">İşte bu yüzden Emel kafamdaki “ben ve onlar” kategorisinin dışında, varlığını ne benimle ne bana rağmen değil, benim dışımda sürdüren üçüncü türün ilk habercisiydi. </st><st c="16506">Onun öylece gözlerinde derin bir dikkatle ve tek bir kas kıpırdamayan yüzüyle kapının önünde duruşu, nerdeyse noktası bile duyulan kesin, düz cümleleri kafamı karıştırmıştı. </st><st c="16680">Orda kalıp onun istediği gibi oynamaya devam etsem “kaybetmişim” gibi olmayacaktı, ama eğer çekip gidersem de bu küstüğümüz anlamına gelmeyecekti. </st><st c="16827">Bu tanımadığım bir boşluktu.</st></p>
			<p><st c="16855">Sessizliğimizi annemin “Sunaaaaa” diye bağıran sesi bozdu. </st><st c="16915">Annem pazardan gelip de beni sokakta göremeyip, bir de kapının önünde benim tabağımı ve kendi minderini bulunca balkondan seslenmeye başlamış, Gülay Hanım da sesi duyup dışarı çıkmıştı:</st></p>
			<p><st c="17100">“Suna, bak annen seni çağırıyor, git bir haber verip, yine gel istersen.”</st></p>
			<p><st c="17174">Emel önüne bakıyordu. </st><st c="17197">Kararını değiştirmemişti. </st><st c="17223">Benimse sakin kafayla bu yeni tür üzerine spekülasyonlarda bulunmaya, hatta gerekirse durumu ablamla, annemle ve belki de dayımla birlikte mütalaa etmeye, yani “zamana” ihtiyacım vardı. </st><st c="17409">Bu yeni hayat türüne “hazır değildim.”</st></p>
			<p><st c="17447">“Ben yarın yine gelirim, şimdi annem merak etmesin.”</st></p>
			<p><st c="17500">İkisi birden “güle güle” dediler ve ben demir kapıdan çıktım.</st></p>
			<hr />
			<p><st c="17562">Akşam yemeğinde babama dün gece olanları, yani yeni komşularımızı anlattık. </st><st c="17639">Ömer Dayım’ın eşyaların taşınmasına yardım edip, geceyarısı eve döndüğünü, Gülay Hanım’ın ne kadar güzel olduğunu konuştuk. </st><st c="17763">Sabah olanları anlatmak istemediğimden değil, nasıl anlatacağımı bilemediğimden Emel’den söz etmedim hiç. </st><st c="17869">“Oynadık” dedim sadece.</st></p>
			<p><st c="17892">Yatmadan önce balkonda çay içen annemlere iyi geceler </st><span epub:type="pagebreak" title="55" id="page55"></span><st c="17947">demeye gittiğimde babam ihtilalden, dayım hadiselerin çoğaldığından, annem Menderes’ten ve yine babam öğrencilerin hayalciliklerinden, dayım öğrencilerin haklarından ve annem yine Menderes’ten bahsediyordu. </st><st c="18154">Ömer Dayım DEV-GENÇ diyordu hep arada, TİP’in “miadı dolmuştu”. </st><st c="18218">Babama göre dayım haklı olmasına haklı olabilirdi, ama bu millet daha bunlara hazır değildi, tıpkı benim Emel’e hazır olmamam gibi. </st><st c="18350">Balkondan eğilip baktığımda Bahçeli Köşk’te yanan ışığı gördüm, pencereler şimdilik çarşafla örtülmüştü.</st></p>
			<p><st c="18454">“İyi geceler.”</st></p>
			<p><st c="18469">“İyi geceler çocuğum.”</st></p>
			<p><st c="18492">“İyi geceler kızım.”</st></p>
			<p><st c="18513">“İyi geceler Suna.”</st></p>
			</section>
  <div id="charCountTotal" value="18533"></div></body>
</html>
