<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="56" id="page56"></span><st c="0">Ankara gezintileri</st></h1>
			
			<p><st c="19">O gezintiler nasıl başlamıştı, ben olmasaydım başlar mıydı? </st><st c="80">“Suçluluk duygusu”, “vicdan azabı”? </st><st c="116">Hayır. </st><st c="123">Bunların adı konulursa daha mı az acı çeker insan? </st><st c="174">Evet.</st></p>
			<p><st c="179">İkili bir hayat yaşamaya başlamıştım: Sabahları Bahçeli Köşk, öğleden sonraları ise sokak. </st><st c="271">Yalnız Bahçeli Köşk karım mı yoksa metresim mi onu bilemiyordum. </st><st c="336">Sokak o güne kadar hem mahalleden arkadaşım, hem karım, hem de metresim olma statüsünü korumuştu.</st></p>
			<p><st c="433">Bahçeli Köşk mahalleden arkadaşım olamazdı, çünkü varlığında sümük, tükrük, çiş, çamur, zulüm, kötülük için kötülük ya da itilaf ve ittifak kuvvetleri gibi ana bileşenlerden hiçbirisini barındırmıyordu. </st><st c="637">Bunun yanında ne karım olacak kadar bir teklifsizlik vardı aramızda ne de metresim olacak kadar bir tutku. </st><st c="744">Bahçeli Köşk yirmi yıllık evliliklerin tatsız, ağırbaşlı, sonradan ihtiyaçtan icat olunan “karşılıklı sevgi ve saygı temeli üzerine kurulu bir ilişki bu” yalanı da değildi. </st><st c="917">Bahçeli Köşk ikili hayatın gizemi, bu hayatın ayrıcalığıydı. </st><st c="978">Merak, daha fazla yaşamak, hiçbir şey kaçırmamaktı sanki.</st></p>
			<p><span epub:type="pagebreak" title="57" id="page57"></span><st c="1035">Her şeyden önce babasız bir dünyaydı burası. </st><st c="1081">Emel sorunca babasının yakında döneceğinden söz ediyordu. </st><st c="1139">Ama bu normalizasyon müjdesi, günün her saatinde topuzlu dolaşan bir annenin gölgesinde hemen eriyip gidiyordu. </st><st c="1251">Bu topuz gerçek bir topuzdu, öyle hemen firketelerle tutturuverilmiş bir şey değildi. </st><st c="1337">Hülya Koçyiğit ya da Filiz Akın bile her an böyle topuzlarla dolaşmazlar, dolaşırlarsa da genellikle o gün nişanlanmaları gerekirdi.</st></p>
			<p><st c="1469">Ayrıca özür de dileniyordu burda. </st><st c="1504">Emel elinden su bardağını düşürüyor, hemen suç mekânından uzaklaşmadığı gibi, aksine koşa koşa annesine gidiyor ve “Anne, özür dilerim, bardağı kırdım” diyordu. </st><st c="1665">Bu “özür dilerim” büyülü, her derde deva bir etki yapıyor olmalıydı bu dünyada, olay oracıkta kapanıveriyordu hemen. </st><st c="1782">Ne “ah ah ah.. </st><st c="1797">ayaklarına bir şey giy çabuk, basma sakın camlara” diye bağırılıyor ne de “bak en güzel takım bozuldu” oluyordu. </st><st c="1910">Çaaaaat diye bardağı düşür, tuzla buz olsun, sonra hemen “özür dilerim” de ve olay sanki hiç olmamış gibi kapansın. </st><st c="2026">Evde araştırmam lazımdı bu durumu. </st><st c="2061">Bu tür tartışmaların en verimli geçtiği zamanlar akşam yemekleriydi. </st><st c="2130">Ömer Dayım da olacaktı hem, farklı fikirler ortaya çıkabilirdi.</st></p>
			<p><st c="2193">Bir Cuma akşamıydı. </st><st c="2214">Sorunun ortaya atılmasının hemen ardından annem şöyle girdi konuya:</st></p>
			<p><st c="2281">“Özür dilemek yani affedersin gibi bir şey.”</st></p>
			<p><st c="2326">“Yani anne, nasıl?”</st></p>
			<p><st c="2346">“Canım, mesela......”</st></p>
			<p><st c="2368">Babam girdi araya:</st></p>
			<p><st c="2387">“Mesela sen okula gittin diyelim. </st><st c="2422">Orda birisiyle kavga edersen, öğretmeninden özür dilemek zorunda kalırsın.”</st></p>
			<p><st c="2497">Dayım:</st></p>
			<p><st c="2504">“Yani isteyerek yapmadım, bir daha yapmıyacağım manasında.”</st></p>
			<p><st c="2564">Ablam:</st></p>
			<p><span epub:type="pagebreak" title="58" id="page58"></span><st c="2571">“Nerden çıktı şimdi bu? </st><st c="2596">Kimden duydun? </st><st c="2611">Yeşim ablasından özür dilemiştir Allah bilir.”</st></p>
			<p><st c="2657">Neden ablam böyle can alıcı ve can sıkıcı soruları sorardı ki hep.</st></p>
			<p><st c="2724">“Hayır, duydum işte bir yerden, sana ne!”</st></p>
			<p><st c="2766">Ablam zafer dolu bir edayla bütün bir zeytinyağlı yaprak dolmasını ağzına atıp, yüzüme bakarak yavaş yavaş çiğnemeye başladı:</st></p>
			<p><st c="2892">“Mesela, böyle konuştuğun için hemen benden özür dileyebilirsin istersen.”</st></p>
			<p><st c="2967">“Dilemem hanfendi.”</st></p>
			<p><st c="2987">“Neden?”</st></p>
			<p><st c="2996">Babam başarıyla konuyu değiştirdi:</st></p>
			<p><st c="3031">“Ha çocuklar, ben yarın nöbetçiyim, Gençlik Parkı işi yatıyor yine.”</st></p>
			<p><st c="3100">Bu sözler ablamla kaderimizi birleştirmişti işte yine. </st><st c="3156">İkimiz de unutmuştuk az önce aramızda geçenleri, ikimiz de üzgündük. </st><st c="3225">Birbirimize baktık. </st><st c="3245">Ballerina’yı düşündük, Şişman’ın dondurmasını. </st><st c="3292">Ömer Dayım havaya çöken “hüznü” fark etmişti:</st></p>
			<p><st c="3337">“Enişte, ben götürürüm yarın çocukları.”</st></p>
			<p><st c="3378">“Tabii canım, biz şurdan bir troleybüse biner gideriz” dedi annem.</st></p>
			<p><st c="3445">Neşemiz yerine gelmişti yine.</st></p>
			<p><st c="3475">Yine bu konuşmaların neresinde ve nasıl o noktaya gelindi ve kimin fikriydi hatırlayamıyorum ama babam sonunda “Yazık kadıncağız yalnız, Ankara’ya da yabancı, bir sorun bakalım, belki onlar da gelirler sizinle” diye sözünü bitirdiğinde benim yarınki ilk görevim de belli olmuştu. </st><st c="3756">Gülay Hanım’a da bir sorulacaktı, belki onlar da bizimle gelmek isterlerdi. </st><st c="3832">“Sen bırak” dedi annem, “ben sorarım.”</st></p>
			<hr />
			<p><span epub:type="pagebreak" title="59" id="page59"></span><st c="3870">Ertesi gün Ankara ağustos sıcağında kavruluyordu. </st><st c="3921">Annem japone kollu sarı elbisesini giyinmişti. </st><st c="3968">En sevdiğim elbisesiydi bu annemin, japone kol muammasından değil sadece. </st><st c="4042">Tarif edilmesi zor bir sarıydı bu. </st><st c="4077">Kanarya sarısı değildi, kirli sarı da değildi, galiba kırık sarıydı. </st><st c="4146">Kırık beyaz geçiyordu hep Nezaket Hanım’ın konuşmalarında, neden kırık sarı olmasındı ki. </st><st c="4236">Asıl sarıya küsmüş bir sarıydı yani bu. </st><st c="4276">Elbisenin üzerinde belirsiz şekiller vardı. </st><st c="4320">Bu elbise aynı limon kolonyası gibi bir ferahlık veriyordu içime. </st><st c="4386">Hayat hemen oracıkta, kolonyalı ellerimi koklarken yeniden başlıyordu sanki.</st></p>
			<p><st c="4462">Annem yine annemi annem yapan kırmızı rujunu sürmüş, siyah, ince topuklu, açık yazlık ayakkabılarını giyinirken vurdu Emel kapıyı. </st><st c="4594">Aşağıda bekliyordu annesi. </st><st c="4621">Sarı saçlarını açmıştı Emel, annemin sarı elbisesi kadar güzeldi. </st><st c="4687">İkimiz de sabah kararlaştırdığımız gibi kırmızı elbiselerimizi giyinmiştik. </st><st c="4763">Aşağıya inerken eteklerimizi yan yana tutup gülümsedik birbirimize, kimseye söylemeyelim bunu kararlaştırdığımızı, hayatın hoş tesadüflerinden birisiymiş gibi olsun diyorduk birbirimize.</st></p>
			<p><st c="4949">Ablam, dayım, Emel ve ben önden yürüyorduk. </st><st c="4994">Annem ve Gülay Hanım çantalarını bileklerine asmışlar, ağır ağır arkadan geliyorlardı. </st><st c="5081">Annemin zaten ağır olan temposunu bu siyah, ince topuklu ayakkabılar iyice yavaşlatıyordu, ama şimdi pazar ayakkabılarıyla olduğu zamanlardaki kadar kızdırmıyordu bu beni.</st></p>
			<p><st c="5252">Annem tam bir anne güzelliğindeydi, yakınlığı İrfan Amca’nın ağacındaki kirazlar gibi göz kırpıyordu insana. </st><st c="5362">Gülay Hanım’sa... </st><st c="5380">Bir siyah lale. </st><st c="5396">Uzak. </st><st c="5402">Topuzlu. </st><st c="5411">Boynunu bükmüş, vazoda tek başına duran, rengini bilmeyen bir çiçek.</st></p>
			<p><st c="5479">Dayım arada bir durup bekliyordu annemleri, ama biz otobüs durağına vardığımızda annemler hâlâ köşeyi dönememişlerdi. </st><st c="5598">Dönüp bakalım mı diye sordum Emel’e. </st><st c="5635">Cevap </st><span epub:type="pagebreak" title="60" id="page60"></span><st c="5641">vermedi Emel, Ömer Dayım’a İstanbul’u anlatıyordu. </st><st c="5692">Benim sorum önemsizdi şimdi. </st><st c="5721">Troleybüs ağır ağır durağa yaklaşırken köşeden görünmüştü annemler. </st><st c="5789">Dayım şöföre “bir dakika” dedi. </st><st c="5821">Biz üçümüz hemen girişteki dört kişilik koltuğa oturmuştuk bu arada.</st></p>
			<p><st c="5889">Annemler nihayet binebildiklerinde gelip aramıza oturdu dayım. </st><st c="5953">Otobüs boştu. </st><st c="5967">Annem ve Gülay Hanım hemen çaprazımızdaki iki kişilik koltuğa oturacaklardı. </st><st c="6044">Biletçi yanımıza geldiğinde “üç tam bir paso” aldı dayım. </st><st c="6102">Gülay Hanım seslendi çaprazdan:</st></p>
			<p><st c="6133">“Zahmet etmeseydiniz ya Ömer Bey...”</st></p>
			<p><st c="6170">Annem dayım yerine cevap vermişti:</st></p>
			<p><st c="6205">“A, ne zahmeti Gülay Hanım.”</st></p>
			<p><st c="6234">Gülay Hanım’ın ruju kırmızı değildi, uçuk pembe, belli belirsiz, varlığı ancak yok olduğunda anlaşılabilir bir renkti. </st><st c="6354">Yeşil gözlerindeki parlaklığı iyice vurguluyordu sanki bu renk. </st><st c="6418">Yeşil elbisesiyle de kopkoyu bir güzellik kazanıyordu gözleri. </st><st c="6481">Annemle sessiz sessiz konuşuyorlardı. </st><st c="6519">Ömer Dayım’ın bakışlarının da tıpkı benim bakışlarım gibi bu koyu yeşil sulara dalıp dalıp gittiğini hissediyordum, hepimiz susmuştuk.</st></p>
			<p><st c="6653">Ben, Emel’e Gençlik Parkı’nda neleri göstereceğimi düşünüyordum, Şişman’ı mutlaka görmeliydi, Ballerina’yı da. </st><st c="6765">Çarpışan arabaları sevmiyordum, onları Emel de görmese olurdu. </st><st c="6828">Sonra en sıkıcı bölüm gelecekti: Ya Fenerbahçe ya da Galatasaray bahçelerinden birine gidip oturacak, bir şeyler içecektik.</st></p>
			<p><st c="6951">Biletçi “son durak” der demez fırladık yerimizden. </st><st c="7003">Biz önde, annem ve Gülay Teyze arkada gidiyorduk yine.</st></p>
			<p><st c="7057">Parkta her şey düşündüğüm gibi oluyordu. </st><st c="7099">Ama Emel’i ne Şişman ne Ballerina ne de çarpışan arabalar heyecanlandırıyordu. </st><st c="7178">Biz ablamla Ballerina’dan bağıra çağıra el sallarken Emel annesinin elinden tutmuş, yine mahalleye taşındıkları </st><span epub:type="pagebreak" title="61" id="page61"></span><st c="7290">o akşamüstü gibi kıpırtısız duruyordu orada. </st><st c="7335">Bir tek annem el sallıyordu bize. </st><st c="7369">Ömer Dayım suskundu.</st></p>
			<hr />
			<p><st c="7389">Çay bahçesine oturduğumuzda akşam serinliği de çökmeye başlamıştı. </st><st c="7457">Gülay Hanım “çok teşekkür ederiz” diyordu çayını içerken, bir değişiklik olmuştu işte onlar için de. </st><st c="7558">Sonra “Suna’nın” hangi ilkokula gideceğini sordu. </st><st c="7608">Emel de başlayacaktı bu yıl, ikisi aynı sınıfa kaydolabilseler ne iyi olurdu. </st><st c="7686">Annem “birlikte götürürüz kayda, o zaman belki bir şeyler yaparlar” derken Ömer Dayım sessizliğini bozuvermişti:</st></p>
			<p><st c="7798">“Gülay Hanım, siz nerede gittiniz okula?”</st></p>
			<p><st c="7840">Gülay Hanım şaşırmış gibiydi. </st><st c="7871">Sorunun kendisinin değil, kendisine bir soru sorulmuş olmasının yarattığı o tuhaf ruh durumuydu yüzüne yansıyan:</st></p>
			<p><st c="7983">“Ben lise sona kadar okudum” dedi mahcupça, “İzmir’de.”</st></p>
			<p><st c="8039">Dayım başlamıştı bir kere, devam ediyordu:</st></p>
			<p><st c="8082">“Sonra?”</st></p>
			<p><st c="8091">Annem taktik bir manevrayla araya girmeye çalıştı, bu arada Gülay Hanım’ın safındaki yerini güçlendirmek amacıyla “siz’den” “sen’e” geçmeyi de ihmal etmemişti:</st></p>
			<p><st c="8251">“Sonrası mı var canım? </st><st c="8275">Sonra da evlendin herhalde değil mi, Gülay Hanım? </st><st c="8325">Kısmet işte.. </st><st c="8339">Ben de....”</st></p>
			<p><st c="8350">Ömer Dayım yüzünü yine Gülay Hanım’a çevirmişti:</st></p>
			<p><st c="8399">“Öyle mi?”</st></p>
			<p><st c="8410">Gülay Hanım cevap olarak anneme bakmış ve “anlamadım” demişti sadece.</st></p>
			<p><st c="8480">Ömer Dayım bakışlarını Gülay Hanım’dan hâlâ çekmiyordu:</st></p>
			<p><st c="8536">“Yani kısmet mi diye sormak istemiştim.”</st></p>
			<p><st c="8577">Gülay Hanım bu kez doğrudan dayıma dönerek, tane tane cevap vermişti:</st></p>
			<p><span epub:type="pagebreak" title="62" id="page62"></span><st c="8647">“Evet Ömer Bey, kısmet.”</st></p>
			<p><st c="8672">Bu daha doğarken ölen talihsiz diyaloğun arkasından çöken sessizlikle birlikte annemin Emel’le benim aramdaki boşluğa takılan düşünceli bakışları, sadece o günkü Gençlik Parkı gezimizin sonunun habercisi değildi.</st></p>
			<p><st c="8885">Annem şimdilik susmuştu.</st></p>
			<p><st c="8910">Akşam eve girdiğimizde hava iyice kararmıştı ve annem hâlâ sessizliğini koruyordu. </st><st c="8994">Ömer Dayım hiçbir şey söylemeden misafir odasına girmiş, ama az sonra annemin “aaaa.. </st><st c="9080">bak gördün mü, ekmek almayı unutmuşuz” diye mutfaktan yayılan sesine “ben bakkallar kapanmadan hemen alıp geleyim” diye cevap vererek koşarcasına evden çıkmıştı. </st><st c="9242">Geri döndüğünde annem konuşmaya hazırdı:</st></p>
			<p><st c="9282">“Ömer, öyle sorular sorulur mu kadına, ayıp oldu vallahi.”</st></p>
			<p><st c="9341">Dayım da konuşmaya hazırlanmıştı:</st></p>
			<p><st c="9375">“Abla, ne sorduk ki? </st><st c="9397">Niye okumaya devam etmedin, dedik. </st><st c="9432">Ne var bunda bu kadar ayıp olacak?”</st></p>
			<p><st c="9467">“Yok Ömer yok, öyle sormadın sen. </st><st c="9502">Alındı gibi oldu kadın... </st><st c="9528">Hem canım sana ne, okumuş okumamış, kaça kadar okumuş.”</st></p>
			<p><st c="9583">Ömer Dayım cevap vermedi. </st><st c="9610">Yemek yerken ablamın ve benim seslerimizden başka bir ses duyulmadı evde. </st><st c="9684">Annemin Ömer Dayım’a, Ömer Dayım’ın ise hayata karşı günler sürecek o inatçı sessizliği başlamıştı. </st><st c="9784">Daha sonraki günlerde yine fakülteye ve bakanlıklara gitmeyi sürdürdü, ama bu sessizlik gelip yerleşmişti bir kere.</st></p>
			<hr />
			<p><st c="9899">(Aşkın dili sessizlik miydi?)</st></p>
			<hr />
			<p><st c="9929">Bazı günler farklı başlıyordu diğerlerinden. </st><st c="9975">Olağan can sıkıntılarımın ve mutluluk anlarımın, bilinen günlük ritminde ardarda birbirini izleyeceğini bildiğim halde, fark</st><span epub:type="pagebreak" title="63" id="page63"></span><st c="10099">lı bir duyguyla uyanıyordum bazen. </st><st c="10135">Annemin paketinden yeni çıkardığı Puro sabunuyla ellerini yıkayan ilk kişi olmanın o huzur anına benzer bir duyguydu bu. </st><st c="10256">“Pembe tuvalet sabununu” kolayca ellerimde çevirebiliyordum, hayat ellerimden o köpük gibi kayıp gitse de, bir an için bile olsa kavranabilir bir şeymiş gibi geliyordu. </st><st c="10425">Soap Opera denilen diziler o zamanlar hayatıma girmiş olsalardı, bu dizilerin işte o Puro sabunundan yapılmış olduklarını düşünebilirdim. </st><st c="10563">Ama o zamanlar hayat daha bu pembe, küçük sabunları taklit etmeye başlamamıştı ve hâlâ ellerimde güçlükle çevirebildiğim, sade ve beyaz bir “Hacı Şakir” sabunuydu. </st><st c="10727">O sabun ordaydı ve ben her zaman ellerimi yıkamak zorundaydım.</st></p>
			<p><st c="10789">Bu Puro sabunu sabahlarında, her sabah hiç aksatmadan mesela saat tam 10.25’te köşedeki tütüncünün önünden geçen bir Kant kafası huzuru içinde olurdum. </st><st c="10942">Her şey olması gerektiği gibi mükemmel ve sonsuz bir mekanizmanın kontrolünde akıp gidiyormuş gibi gelirdi. </st><st c="11050">Bu sabahlarım “Hayat Bayram Olsa” şarkısıyla pencereyi açan Hülya Koçyiğit’in gülen yüzünün göründüğü bir film jeneriği gibi başlar, hiçbir “Buruk Acı’ya” rastlamadan geçer giderdi. </st><st c="11232">Yalnız olmaktan, tiritimi yemekten, sokakta kimsenin olmamasından, ablamın benle ilgilenmemesinden rahatsız olmaz, annemin dediği gibi “vallahi akşamın nasıl olduğunu, o günün nasıl geçip gittiğini” anlamazdım. </st><st c="11443">Aslında bu konuda anneannemin durumu annemden daha da vahimdi. </st><st c="11506">Anneannem bir günün değil, hatta bu hayatın nasıl geçip gittiğini anlamamıştı. </st><st c="11585">Hayat nerden geçiyordu? </st><st c="11609">Bizim sokak bu hayatın yolunun üstünde miydi, yoksa biraz sapa mı kalıyordu? </st><st c="11686">Yoksa o da fener alayı gibi sadece Akın Caddesi’nden mi geçiyordu? </st><st c="11753">Eğer öyleyse gidip onun da geçişini seyredebilirdik. </st><st c="11806">İşte bu fikir hafifletiyordu biraz içimi. </st><st c="11848">Bir keresinde o fener alayında Hanife Teyze’nin yeğeni de geçmişti, hepimiz el salla</st><span epub:type="pagebreak" title="64" id="page64"></span><st c="11932">mıştık geçerken. </st><st c="11950">İşte hayat geçerken de böyle tanıdık birileri olabilir ve biz onlara da el sallayabilirdik. </st><st c="12042">Yani buna da razı olabilirdik.</st></p>
			<p><st c="12072">O Puro sabunu sabahında, kafam fener alaylarına takılı kaldırımda oturuyordum. </st><st c="12152">Sokak sessizdi. </st><st c="12168">Ömer Dayım balkondan seslenmişti:</st></p>
			<p><st c="12201">“Suna, naapıyorsun orda kaldırımda?”</st></p>
			<p><st c="12238">“Hiç.”</st></p>
			<p><st c="12245">Az sonra aşağıya inmişti dayım:</st></p>
			<p><st c="12277">“Arkadaşın sokağa çıkmıyor mu?”</st></p>
			<p><st c="12309">“Hangi arkadaşım?”</st></p>
			<p><st c="12328">“Emel senin arkadaşın değil mi?”</st></p>
			<p><st c="12361">“Arkadaşım ama o sokağa çıkmıyor, ben onlara gidiyorum hep.”</st></p>
			<p><st c="12422">Dayım etrafa bakındı, kimse yoktu, ben de çocuktum nasılsa, anlamazdım: Yani verdiği zarfı, götürüp Gülay Teyze’ye vermem lazımdı.</st></p>
			<p><st c="12553">“Ama bu bir sır olsun ikimizin arasında, olur mu?”</st></p>
			<p><st c="12604">“Bir sırrın” açıklaması “özür dilerim”den farklı değildi, hayattan da farklı değildi. </st><st c="12691">O vardı, dayım biliyordu ve ben de oyuna dahildim sonuç olarak. </st><st c="12755">Yalnız tek bir problem vardı. </st><st c="12785">Elbisemin cepleri yoktu. </st><st c="12810">Aslında bütün elbiselerimi cepli dikerdi annem, cepsiz elbise elbise sayılmazdı çünkü, ama kumaş az gelince bu elbise de cepsiz olmuştu işte. </st><st c="12952">Saklayacak cebim olmadığı için de bu zarfı hemen şimdi vermem lazımdı, ama bu da kurallara aykırıydı. </st><st c="13054">Şimdiye kadar hiç gidip Bahçeli Köşk’ün kapısını çalmamıştım ben, Emel bahçede görünmeden gitmemiştim. </st><st c="13157">Sokak beklemekti zaten, kapıları çalmak değil.</st></p>
			<p><st c="13203">Bahçeli Köşk’te bir hayat belirtisi görür görmez gidecektim. </st><st c="13265">Dayım yanıma oturdu, bekliyorduk. </st><st c="13299">Sokaktan gelip gelip geçenler hakkında bilgiler veriyordum. </st><st c="13359">Annem dayıma “Dil-Tarihli kız’dan” söz etmişti, ama o geçmiyordu bugün</st><span epub:type="pagebreak" title="65" id="page65"></span><st c="13429">lerde, okulu tatil olmuştu. </st><st c="13458">Dayım “güzel mi” diyordu, ben “yirmi yaşında” diyordum, dayım üsteliyordu peki güzel mi diye.</st></p>
			<p><st c="13551">“Güzel”</st></p>
			<p><st c="13559">“Gülay Hanım mı güzel, o mu güzel?”</st></p>
			<p><st c="13595">“Gülay Teyze. </st><st c="13610">Sence?”</st></p>
			<p><st c="13617">“Bence de”</st></p>
			<p><st c="13628">Az sonra Emel ve Gülay Teyze görünmüştü bahçede, görev yine beni çağırıyordu. </st><st c="13707">Koşarak bahçe kapısından içeri girdim ve dayımın söylediği gibi hiçbir şey söylemeden zarfı Gülay Teyze’ye uzattım:</st></p>
			<p><st c="13822">“Bu ne Suna?”</st></p>
			<p><st c="13836">Bilmiyordum ne olduğunu, bu soru hesapta da yoktu zaten. </st><st c="13894">Kesin olan benim hiçbir şey söylemeden o zarfı uzatmamdı, muhtemel sorulara ne cevap vereceğimi söylememişti dayım.</st></p>
			<p><st c="14009">“Hiç” dedim, “hiç.”</st></p>
			<p><st c="14029">Emel oyuncak sepetini almaya içeri girmişti, arkasından gittim. </st><st c="14094">Bahçeye döndüğümüzde Gülay Teyze zarfı açmış, mektubu okuyordu. </st><st c="14158">Okurken yüzündeki gülümseyiş kaybolmuştu. </st><st c="14200">Sonra uzun ve derin bir uykudan uyanırmış gibi kaldırdı başını, gözleri bu sefer dünyanın bütün acılarını, bütün iyiliklerini, bütün kötülüklerini bilen bir yeşil olmuştu, “Hadi siz oynayın” dedi ve girdi içeri.</st></p>
			<p><st c="14411">Emel’le onun istediği oyunları oynuyorduk yine. </st><st c="14460">Bir o öğretmen oluyordu bir ben. </st><st c="14493">O öğretmen olduğu zaman, saçlarının örgülerini açıyor, sapsarı saçlarını bir o yana bir bu yana savurarak karşılığını bilmediğim sorular soruyordu: Ellerimizi ne zaman yıkamalıyız, tırnaklarımızı neden kesmemiz lazımdır, dişlerimiz neden çürür? </st><st c="14738">Ben her seferinde “hadi sen söyle” diyordum. </st><st c="14783">O zaman anlatmaya başlıyor, “ellerimizi günde üç defa yıkamalıyız, tırnaklarımızı kesmezsek içine kurtlar dolar, şekeri dişlerimizle kırmamalıyız” diyor</st><span epub:type="pagebreak" title="66" id="page66"></span><st c="14935">du. </st><st c="14940">O anlattıkça ben bir onun sarı saçlarına, bir kendi mavi-siyah saçlarıma, bir onun tırnaklarına bir de kendi tırnaklarıma bakıp duruyordum. </st><st c="15080">Sonra tokyolarımı çıkarıp ayak tırnaklarımı da kontrol ediyordum. </st><st c="15146">Gözlerini göklerden indirip hadi şimdi sıra sende dediği zaman da ne anlatacağımı çok iyi biliyormuş gibi ayağa kalkıyor ama hepsini birden unutuvermiş gibi yapıyordum. </st><st c="15315">Emel gözlerini açıp şaşkın şaşkın bana bakıyor, “hadi başka bir şey sor o zaman” diyordu. </st><st c="15405">“Peki” diyordum ve bütün bilimsel gücümü toplayıp başlıyordum sormaya:</st></p>
			<p><st c="15475">“Günde kaç Kalsiyum Sandoz içmek lazımdır?”</st></p>
			<p><st c="15519">“Gutın Tag ne demek?”</st></p>
			<p><st c="15541">Emel bu soruların cevaplarını bilmiyordu çoğunlukla ama Mehlika gibi sahip olmadığı bilgilerin önemsizliğine inandırmaya da çalışmıyordu beni. </st><st c="15685">Soruyordu: “Kalsiyum Sandoz nedir” diyordu. </st><st c="15729">O zaman ben anlatıyordum:</st></p>
			<p><st c="15754">“Kalsiyum Sandoz bir ilaç ama portakal gibi bir şey. </st><st c="15808">Ama çok güzel bir şey. </st><st c="15831">Suyun içine bıraktığın zaman erimeye başlıyor, o zaman bardağı gözüne iyice yaklaştırıp bakarsan başka şehirleri görüyorsun. </st><st c="15956">Anladın mı?</st></p>
			<p><st c="15967">“Anlamadım.”</st></p>
			<p><st c="15980">“Ben Eskişehir’i gördüm dün, bir kere de Avrupa... </st><st c="16032">Ama en çok Ay görünüyor.”</st></p>
			<p><st c="16057">“Bana da gösterir misin?”</st></p>
			<p><st c="16083">“Tamam, bir gün getirip burda içerim.”</st></p>
			<p><st c="16122">Gülay Teyze kapıda göründüğünde Emel’in temizlik, sağlık, hal ve gidiş; benim ise Kalsiyum Sandoz ve çeşitli okul-radyosu-dil-kurslarım bitmişti. </st><st c="16269">Emel’i şimdi de hiç kimsenin bilmediği bir dilde konuşmaya ikna etmeye çalışıyor, “klama tabika mirotih ay popitamala katatiza son loki” gibi cümleler kurup Emel’in beni anlamasını, hatta ve hatta aynı dilde cevap vermesini bekliyordum. </st><st c="16506">Gülay Teyze son cümlemi duymuş ve gülmeye başlamıştı:</st></p>
			<p><span epub:type="pagebreak" title="67" id="page67"></span><st c="16559">“Suna ne anlatıyorsun öyle? </st><st c="16588">Bir daha söyle bakiim o söylediğini.”</st></p>
			<hr />
			<p><st c="16625">Kızarmıştım galiba. </st><st c="16646">Hızla yere serdiğimiz kilimi toparlamaya çalışıyordum. </st><st c="16701">Haksızlığa uğramış gibi hissediyordum kendimi. </st><st c="16748">Hayatta söylenecekler bittiği zaman ışıklar sönüp, perdeler inmiyordu ki Gülay Teyze’nin şimdi benden böyle bir bis istemeye hakkı olsun. </st><st c="16886">Görmüyordum ama Emel’le birbirlerine baktıklarını biliyordum. </st><st c="16948">Sonra bir mucize oldu: Emel’in berrak sesini duyuyordum: “Klama tabika mirotih ay popitamala katatiza son loki” demişti Emel ya da büyük ihtimalle başka bir şey demişti. </st><st c="17118">Ama önemli olan ne dediği değil, ikimize, sadece ikimize ait bir dilin varlığını, olabilirliğini ifade etmesi değil miydi? </st><st c="17241">Üstelik ben, dilin mucidi sayılacak ben, kızarıp bozarıp kendimi kilimleri toplamaya vermişken, o, o hal ve gidiş öğretmeni Emel başı dimdik dilimizi yaşatmaya ve yaymaya çalışıyordu. </st><st c="17425">Başımı kaldırdığımda bir çift yeşil göz gülerek bana bakıyordu, ben de gülümsedim.</st></p>
			<p><st c="17507">O arada Gülay Teyze hazırlanmıştı. </st><st c="17543">Ben demir kapıdan çıkarken:</st></p>
			<p><st c="17570">“Suna, annene bir sorar mısın, Emel bugün öğlen biraz size gelebilir mi diye. </st><st c="17649">Benim bir Ulus’a kadar gitmem lazım da.”</st></p>
			<p><st c="17689">“Tamam, sorarım.”</st></p>
			<p><st c="17707">“Sonra da bir haber verir misin bana?”</st></p>
			<p><st c="17746">Tamam dedim ve çıktım demir kapıdan.</st></p>
			<p><st c="17783">Eve döndüğümde annem, dayım ve ablam oturmuşlar papaz kaçtı oynuyorlardı. </st><st c="17858">Beni öğle yemeğine beklemişlerdi. </st><st c="17892">Gülay Teyze’nin sorusunu nefes nefese anneme ilettim. </st><st c="17946">Çok heyecanlanmıştım, Emel ilk defa bize gelecekti. </st><st c="17998">Annem “gelsin” der demez annemin arkamdan “Sunaaaaa...Koşmaaaa...” diye bağırmasına aldırmadan yine nefes nefe</st><span epub:type="pagebreak" title="68" id="page68"></span><st c="18108">se tekrar Bahçeli Köşk’e dönüp kapıdan içeriye doğru bağırmaya başladım.</st></p>
			<p><st c="18181">“Emeeel...”</st></p>
			<p><st c="18193">İkisi kapının arkasında hazır bekliyorlarmış sanki. </st><st c="18246">Hemen çıktılar. </st><st c="18262">Bizim kapının önüne gelince Gülay Teyze Emel’i sanki öpecekmiş gibi eğildi. </st><st c="18338">“Sakın yaramazlık etme” diye fısıldamıştı Emel’in kulağına, “uslu uslu oturup oynayın.”</st></p>
			<p><st c="18425">Emel’le eve girdiğimizde dayım kapıdan çıkıyordu, annem dayımın çıkışına şaşırmıştı:</st></p>
			<p><st c="18510">“Ömer hani bugün bir yere gitmeyecektin sen, nerden çıktı bu böyle birdenbire?” diyordu. </st><st c="18600">Dayım alelacele ayakkabılarını bağlayıp, “yok abla yok, böyle otur otur olmuyor, gidip bir an önce halledeyim şu işleri ben, yoksa araya cumartesi pazar girecek, iyice geç kalıcam” diyerek koşar adımlarla çıktı evden.</st></p>
			<p><st c="18817">Öğle yemeğine taze fasülye pişirmişti annem. </st><st c="18863">Sonra sütlaç. </st><st c="18877">Keşke muhallebi olsaydı, dedim Emel’e. </st><st c="18916">Ama Emel “ben sütlacı muhallebiden daha çok seviyorum” diyordu. </st><st c="18980">Babamın bamya sevmesi kadar tuhaf görünen bu seçimden annem çok etkilenmişti nedense. </st><st c="19066">Dünyada sütlaç seven bir çocuğun varlığı beni ne denli hayal kırıklığına uğratmışsa onu da o kadar rahatlatmıştı sanki. </st><st c="19186">Sevinç içinde bir kase daha sütlaç verdi Emel’e. </st><st c="19235">Dünyada bütün çocuklar kendi çocukları gibi anormal değildi!</st></p>
			<p><st c="19295">Sıra hazinelerimi göstermeye gelmişti. </st><st c="19335">Emel’e en çok Kent sakızı kolleksiyonumu, gazoz kapaklarımı, annemin kauçuk, devetabanı gibi asil çiçeklerinin yanında giderek vahşi bir hal alan nohutlarımı göstermek istiyordum ama... </st><st c="19521">En sonunda dayımın getirdiği o taş bebekte karar kıldım.</st></p>
			<p><st c="19577">Emel büyülenmiş gibi bakıyordu bebeğe. </st><st c="19617">Kucağına alıyor, sevgilisine ilk kez dokunan kör bir âşık gibi, ellerini dikkatle ve hayranlıkla bebeğin tüm hatlarında gezdiriyor, kâh gözle</st><span epub:type="pagebreak" title="69" id="page69"></span><st c="19758">rini okşuyor kâh pembe elbisesinin eteklerini düzeltiyordu, kendi dünyasına dalıp gitmiş gibiydi.</st></p>
			<p><st c="19856">Annem bisküvit tabağıyla içeri girdiğinde ise bebeği yanına oturtmuştu Emel. </st><st c="19934">Annem durakladı, o da benim günlerdir bildiğim, ama kendime bile söylemekte güçlük çektiğim şeyi fark etmişti. </st><st c="20045">Bebek Emel’in ikiz kardeşi gibiydi. </st><st c="20081">Sarı saçların, yeşil gözlerin ötesinde bir şeydi bu benzerlik. </st><st c="20144">Aynı ifade, aynı uzaklık, aynı yalnızlık. </st><st c="20186">Emel bebeğin canlanmış, yürüyen, konuşan hali gibiydi. </st><st c="20241">O an bu bebeğin adına da karar verilmişti, asıl sahibinin kim olduğuna da. </st><st c="20316">Hak etmediğim bir şeye sahip olmanın ağırlığı, çaresizliği, hüznü kalbimde iç içe geçmiş, bir anneme bir Emel’e bakıp duruyordum. </st><st c="20446">İkisinden birisi söyleyecek miydi bu gerçeği? </st><st c="20492">Söylemediler. </st><st c="20506">Merhamettenmiş gibi Filiz Akın’la evlenen o yaşlı, iyi kalpli adam gibi katlanacaktım kaderime. </st><st c="20602">Murat Soydan bir gün dönecek ve bu yaşlı adam annemin mutluluk gözyaşları sandığı gözyaşları içerisinde uğurlayacaktı hayatına giren bu son güzelliği.</st></p>
			<hr />
			<p><st c="20752">Dayım ne yapıyordu bu sırada? </st><st c="20783">O Gençlik Parkı’nın kapısında, kafasında Katrin Denüv mü yoksa Madam Bovary mi olduğuna bir türlü karar veremediği bir hayali bekliyordu. </st><st c="20921">Kendisini önce birdenbire Ankara’da, fener alayının bile uğramadığı bir sokakta, sonra da Bakanlık’lara giden bir troleybüste bulmuş, Bahçeli Köşk’teki ışığı görünceye kadar da Madam’ın sadece kendi ruhunda gizlendiğinden şüphe etmişti. </st><st c="21158">Uzun yaz öğlenlerinin yavaşlığını, sessiz kış ikindilerinin huzurunu yaşayamayan bu iki ruh şimdi birbirlerine, Emma’nın hayatın en kıyısında kalmış resimlerini göstermeye hazırlanıyordu.</st></p>
			</section>
  <div id="charCountTotal" value="21345"></div></body>
</html>
