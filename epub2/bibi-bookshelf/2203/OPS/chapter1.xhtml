<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ankara, Mon Amour!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="9" id="page9"></span><st c="0">Suna</st><span><st c="5">. . . . . . . </st></span></h1>
			
			<p><st c="19">’60’lı yılların sonları, Ankara... </st><st c="54">Süreyya’ya yapılan haksızlığın milletçe hepimizi elemden eleme gark edip, mahallemizin kadınlarının neredeyse toplu hezeyanlara kapılmasına, erkeklerinin ise her gün sabah yedibuçuk ajansında Nasır’ın neler yaptığını dinleyip dinleyip yıllardır hasretini çektiğimiz liderin nihayet bulunduğuna inanmalarına beş var, ya da beş geçiyor... </st><st c="391">Anlayamayacağım kadar uzak, anneler babalar için haberler bunlar... </st><st c="459">Umrumda bile değil... </st><st c="481">Keyfim yerinde... </st><st c="499">Mahallede gazoz kapağı savaşları günde üç partiye çıkmış, köşedeki İtimat Bakkaliyesi’ne iki renkli misketler gelmiş, Bahçeli Köşk’ün inşaatı dalya ihtiyacımıza sürekli cevap vermekte. </st><st c="684">Günlerim dopdolu geçiyor, üç öğün sokak, o Adyojolikandi ve İndira Gandi arasında hiçbir bağlantının olmadığının söylenmesinden sonra duyduğum hayal kırıklığını bile düşünmez olmuşum, koşa koşa merdivenleri çıkıyorum, hemen suyu içip geri dönmem lazım, bir dakikadan fazla beklemezler... </st><st c="972">İşte o zaman duyuyorum ilk defa o sözcüğü, yani kendi gerçek hayatımın içinde ilk defa... </st><st c="1062">Anneme anlatıyor Muammer Hanım: “Özkan, Serpil’e âşık olmuş, </st><span epub:type="pagebreak" title="10" id="page10"></span><st c="1123">her gün aynı şarkıyı çalıyor, sokağın adı çarşı evimiz karşı karşı diye”, koşarak dönüyorum gazoz kapağı savaşlarına, ama bu çarşı sokağı işini not almışım kafama, akşam teyzemin dinlediği, balkon kapısından hafif hafif Ankara’nın esintilerine karışan “Fransa’dan Müzik” programının eşliğinde müşahade edeceğim durumu...Özkan Ağbilerin evi çaprazda karşıda, fakat Serpil meselesi zor, onlar aynı sırada üç ev ileride oturuyorlar, balkondan sarkmam lazım.. </st><st c="1579">Adyojolikandi ve İndira Gandi yerine bir şey bulmuşum, çok heyecanlıyım, bir yandan da bizim sokağın adının çarşı olmaması hafif bir rahatsızlık yaratıyor, ama boşveriyorum, bu aşk ve çarşı işini çözmem lazım. </st><st c="1789">Siperde bekliyorum, hiçbir şey olmuyor, ilgili balkonlarda hiçbir hareket yok... </st><st c="1870">Yine hayal kırıklığı... </st><st c="1894">Yine gündüz mesaime dönüyorum.</st></p>
			<p><st c="1924">Sık sık da sinemalara gidiyoruz annemle, Alemdar Sineması’na. </st><st c="1987">Bir akşam annem babama anlatıyor filmi: “Ekrem Bora” diyor “Belgin Doruğa âşık...” “Hayır” diyorum “adamın adı Vedat’tı.” “O film icabı” diyor annem ve anlatmaya devam ediyor “Ekrem Bora” diye... </st><st c="2183">“O sokağın adı çarşı mıydı?” diye soruyorum bir ara anneme. </st><st c="2243">“Yok canım, nereden çıkartıyorsun?” diyor annem...Kafam iyice karışıyor.. </st><st c="2317">Özkan Serpil’e âşık fakat bizim sokağın adı Çarşı değil, Vedat’ın adı da Vedat değil, İndira Gandi’nin o şarkıyla hiçbir ilişkisi yok, üstelik filmdeki o sokağın da adı çarşı değil...İşte sıcak bir yazın ortasında, Ankara’da böyle giriyor hayatıma o sözcük, üstelik daha Hayat Bilgisi dersi bile almamışken..</st></p>
			
			</section>
  <div id="charCountTotal" value="2625"></div></body>
</html>
