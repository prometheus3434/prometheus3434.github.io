<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="h2baslik" id="calibre_toc_35">OSMANLI VE CUMHURİYET DEVRİ RAPORLARI<sup class="calibre3"><a href="dersim_split_068.html#footnote-304-21" id="footnote-304-21-backlink">21</a></sup></h2>
				<p class="normal">Dersim hakkında son mütaalalarımızı (incelemelerimizi) ve noktai nazarlarımızı (görüşlerimizi) tesbit etmeden evvel, bir defa daha yarım asırdan beri Dersim hakkında neler düşünüldüğünü ve ne gibi ıslah tedbirleri ileri sürüldüğünü gözden geçirmek faydalı görüldü. </p>
				<p class="normal">Tarihi bütün tetkikat bize gösteriyor ki, Osmanlı Devleti ancak Tanzimattan sonra, şark vilayetinin diğer aksamı ile birlikte Dersim ile de alâkadar olmaya başlamış ve bu mıntıkaya muntazam devlet teşkilatını sokmaya çalışmıştır. Dersim idari teşkilatının yeni esaslar üzerine bina edilmesi hakkındaki teşebbüsler, ancak 1866’ya doğru inkişafa (gelişmeye) başlamış ise de, bu inkişaflar 1908 Meşrutiyet ilanına kadar birçok arızalara uğramış ve hükümet nüfuzunu hakim kılacak bir hale gelememiştir. Osmanlı saltanat hükümeti, 1896’dan itibaren Dersim’in vaziyetini ve ıslah esaslarını tesbite çalışmış ve bu esaslar ancak 1896’da Müşir Şakir ve Zeki paşalar ve serasker Rıza Paşa ve heyeti nüzzar (gözlem heyeti) tarafından karar halinde tebellür ettirilmiştir (belirlenmiştir).</p>
				<p class="normal">1896’da başlayan benzeri raporların devamı olmak üzere, o zaman Dersim mutasarrıfı olan Arif Bey isminde bir zatın 28 Ekim 1903 tarihli ve Elazığ vilayeti vasıtası ile İçişleri Bakanlığı’na sunduğu bir rapor görüyoruz. Bu raporun içeriğinin esasları şunlardır:</p>
				<h3 class="solbaslik" id="calibre_toc_55">1- Osmanlı Devri</h3>
			  <p class="normal2">A- Mutasarrıf Mardini Arif Bey’in Raporu</p>
				<p class="normal">1- Dersimlilerin saldırganlık alışkanlıkları hayat kaygusundan doğmuştur.</p>
				<p class="normal">2- Çemişkezek ve Çarsancak kazalarında oturanların %2’sinden maadası (başkası) Sünni ve merkez kazasının Hozat kasabası ile 60 hanelik İnceağa kariyesinde (köyünde) oturan ahali Sünni olup, Ovacık ve Kızılkilise (Nazımiye) kazalarında oturanların tümü Şii’dir. Mazgirt kazasında da yalnız Mazgirt kasabası ile Danaburan köyü Sünni’dir. Sünniler devlet hizmetlerini görürler ve hükümete bağlıdırlar. </p>
				<p class="normal">3- Dersim nüfusunun çoğunluğunu oluşturan fenalıkların başlıca sebebi olan Şiiler; nikah kıyma, ölü yıkama ve defnetme gibi işleri yapan ve sazla-sözle dini konularda halkın manevi duygularına hakim olan <span class="ideitalik">Dede</span> ve <span class="ideitalik">Seyit</span>lerle; halkın dünya işlerine egemen olan, ruhu eşkıyalıkla dolu, iki yüzlü ve fesat ağaların elinde esirdir.</p>
				<p class="normal">Dersim’de ıslahat yapmak içinse:</p>
				<p class="normal">A- Dersim dahilinde merkezleri Ovacık, Nazımiye, Mazgirt, Çemişkezek olmak üzere bulundurulan 5’er yüz mevcutlu 4 tabura ilaveten iki tabur iki top ilave olunur ve işe Mazgirt ve Hozat cihetlerinden başlanarak tedibata (uslandırmaya) devam oluna oluna bir koldan Kızılkilise ve Kalan, diğer koldan Ovacık cihetlerine gidilirse asıl amaca ulaşılır. </p>
				<p class="normal">B- Ancak bu hareketler yapılırken, Dersimlilerin elinden her türlü silahı tamamen toplamak;</p>
				<p class="normal">C- Kura bakayasını (askere gitmeyenleri) toplayıp uzaklara göndermek;</p>
				<p class="normal">D- Seyit, Dede ve Ağa unvanı altındaki eşkıyalık fesat kışkırtıcılarını yakalayarak, bir daha Dersim’e ayak basmamak üzere İşkodra, Trablusgarp ve Fizan gibi uzak yerlere sürmek;</p>
				<p class="normal">E- Kalan vergileri toplamak;</p>
				<p class="normal">F- Katilleri ve suçluları yakalayarak adliyeye teslim etmek.</p>
				<p class="normal">4- Bu tür bir uygulama Dersim’de asayişi temin edecek ve Dersim’i düzeltilebilir bir hale getirecektir. Zira zaman içinde ortaya çıkmıştır ki, sözü davranışlarına uymayan Dersimlilere öğüt vererek, bağışta bulunarak ve bunlara karşılık onların ettikleri yeminlere aldanarak Dersim’in düzeleceğine inanmak, durumu yakından bilenlere göre mümkün değildir. Buna bağlı olarak halen Dersim’e karşı uygulanmakta olan yöntemler, Dersim’i ancak biraz daha müzmin bir hale getirecektir.</p>
				<p class="normal">5- Harekâttan sonra takip edilecek islahat esaslarına gelince;</p>
				<p class="normal">a- Ovacık’ta mükemmel bir hükümet konağı, bir askeri kışla ve telgrafhane yapılması;</p>
				<p class="normal">b- Erzincan-Ovacık-Hozat-Harput yolunun yapılması;</p>
				<p class="normal">c- Fırat üzerinde asma bir ahşap köprü yapılması...</p>
				<p class="normal">6- Eğer, köklü uygulama ve düzeltme için henüz zaman müsait değil ise;</p>
				<p class="normal">a- Dersim’de 80 neferlik bir süvari bölüğünün kurulması ve bölüğün eşkıyalık mevsimi olan Haziran ve Eylül aylarında iki müfreze halinde Hozat, Ovacık ve Çemişkezek kazasının kuzeyinde görevlendirmek;</p>
				<p class="normal">b- Cinayet işleyenlerin cezasız kalmamaları ve Dersim için özel bir önemi olan bu illetin tedavisi için jandarmanın yeterli olmadığı hallerde, karşılıklı çatışma ile zaman kaybetmemek ve fırsatı kaçırmamak için, mevcut askerlerden bir tabur kadar daha destek kuvvetin alınması için yetki vermek;</p>
				<p class="normal">c- Eğin, Çemişkezek ve Arapkir mıntıkasındaki nizamiye (düzenli) askeri ve jandarmanın takibatını şiddetlendirmek;</p>
				<p class="normal">d- Erzurum vilayetince Kiğı cihetine seyyar bir müfreze gönderilerek, takibatın güçlendirilmesi. </p>
				<p class="normal">Bu suretle alınacak tedbirlerle ciddi bir takip başlatır ve eşkıyalardan birkaç kişi öldürülür ve yakalanırsa, aklı gözünde olan Dersimliler yıldırılır. Yılgınlık asayiş işinde ilk adımdır.</p>
				<p class="normal">7- Dersimlilerin saldırı sahaları, dışarıda Kiğı, Kemah, Kuzuçan, Kuruçay, Eğin, Arapkir ve Divriği kazalarının; ve içerde de Hozat’ın ve kısmen Çarsancak’ın devlete karşı görevlerini yerine getiren halkıdır.</p>
				<p class="normal">8- Olayları yaratan daha çok Hozat’ın Koç Uşağı, Şam Uşağı, Ferhat Uşağı, Abbas Uşağı, Kırgan, Bahtiyarlı aşiretleri ile Ovacık’ın Kav Uşağı, Tapuz Uşağı, Beyt Uşağı, Kalan aşiretleri ve Mazgirt’in Yusufanlı, Demenanlı, Alanlı ve kısmen Kureyşanlı aşiretleri; Nazımiye’nin de yine Kureyşan ve Haydaranlı aşiretleri fertleridir. Cezalandırılması en gerekli aşiretler de bunlardır.</p>
				<p class="normal">9- Anadolu vilayetleri müfettişi Şakir Paşa’nın tekkeler ve okullar açılması düşüncesine katılmıyorum. Ayrıca asayiş mükemmel bir biçimde sağlanmadıkça; Dersim valiliği ve askeri komutanlığı kurulmadıkça; bazı kazaların vilayete bağlanması sağlanmadıkça, 4. ordunun takip ettiği gibi, buralarda Hamidiye teşkilatının kurulmasına da katılmıyorum. Bununla beraber, Dersim’de çalışacak kaymakamlara iyi bakılması ve terfi ettirilmeleri mutlak bir ihtiyaçtır.</p>
				<p class="normal">10- Dersim, öteden beri sanıldığı gibi tümü ile Kürt değildir. Çemişkezek ve Çarsancak kazaları halkı tümü ile Türktür. Hozat kasabası ile İnceağa kariyası (köyü) ve Torot aşireti halkı Türktür ve fakat Kürtleşiyorlar. Mazgirt kazası ile bir kariye halkı ve Ovacık kazasının ova köyleri halkı da neslen Türktür ve halen türk dili ile konuşuyorlar. Yalnız çok acıdır ki, Ovacık Türkleri hem Kürtleşmiş ve hem de Şiileşmiştir. Kızılkilise tümü ile Şii ve Kürttür. Dersim sancağı Türklerin pek eski barınağıdır. Türklerden başka hiçbir neslin eserlerine ve anılarına rastlanamaz.</p>
				<p class="normal">1903 sonlarından itibaren Dersim’de Celal Bey isminde bir zatı mutasarrıf görüyoruz. Bu zat iki buçuk sene müddetle hemen 1906 senesine kadar Dersim mutasarrıflığı vazifesini yapıyor. Bu zatın bir raporunda da Dersim’in 1903 il’a 1906 vaziyeti ve ıslah hakkında görülen esaslar özet olarak aşağıya kayıt olunmuştur.</p>
				<p class="alt-alt"/>
			  <p class="normal2">B- Mutasarrıf Celâl Bey’in Raporu</p>
				<p class="normal">A) Dersim’in etrafı Çemişkezek ve Çarsancak kazaları muti (itaatkâr) ve mütemeddin (uygar) ve ziraatla müteveggil (tarımla uğraşan) Türklerle meskûndur.</p>
				<p class="normal">Kuzuçan, (Plümer) Dersim Kürtlerindendir. Dersimlilerin Bitlis, Van vilayetleri dahilinde meskûn şafiîyülmezhep (Alevi) ekrat (Kürt) ile mevkian ve mezheben bir münasebetleri yoktur.</p>
				<p class="normal">B) Dersim Sancağı’nın Dersim namile muayyen bir mevkii yoktur. Aşairi mevcude (varolan aşiretler) Dersimanlı, Seyidanlı ve Şeyh Hesenanlı namları ile üç şubeyi esasiyede (ana kolda) toplanır. En mühimi Dersimanlı aşireti olup bu da aşiretin namını verdiği mıntıkada meskûndur.</p>
				<p class="normal">C) Dersimlilerin muti halka tecavüzleri maişet (geçim) darlığından başlamıştır. Aşair arasındaki münazaralar (kavgalar/çatışmalar) ise arazi ihtilâfları yüzündendir. </p>
				<p class="normal">Dersim şekavetinin inkişaf (eşkıyalığının gelişmesi) ve devamı bu şekavetin başlangıcından önlenmesi için ciddi tedbir alınmamasından ve mücrimlerin (suçluların) tedip edilmemesindendir. </p>
				<p class="normal">Aşiretler, biri harice yaptıkları ve diğeri de aralarındaki tecavüzat dolayısıyla yekdiğerine karşı uyanan emniyetsizlik ve maişetlerini temine esas olan hayvanlarını muhafaza kaygusu ile silahlanmışlardır. Mal ve can kaygusu devam ettiği müddetçe de bu silahlanma devam edecektir. </p>
				<p class="normal">Mazkirt halkı yüzde yetmiş çiftçilikle geçinmeye alıştıklarından reislerine karşı irtibatları azalmış ve oldukça rahat bir vaziyete geçmişlerdir. </p>
				<p class="normal">D) Dersimlilerin eski bedeviyet (ilkellikleri) ve vahşetleri bu gün şımarıklık suretinde meşhuttür (görülmektedir).</p>
				<p class="normal">Rusya muharebesi zailesinin metakip (Osmanlı-Rus Savaşı’nın ardından) Ali Şefik Bey merhum marifetile başlanılan ve nasılsa sonu akim (kısır) bırakılan ıslahat sırasında ağavatı aşairin (aşiret ağalığının) Dersim’den ihracından sonra azalarak bugün hükûmeti mehalliyece aşar ve ağnamların taşir ve tadadı (yerel yönetimce tahıl ile hayvan vergisinin tasnifi ve sayımı) mümkün olamayan bazı aşire ait bedelâtı öşriye ve rüsumu tadadiyeyi (kimi aşiretlere ait ödenmesi gereken öşür ve harç bedellerinin ödenmesi) şunun bunun bililtizam cibavet edeceği dereceye gelmiş iken bilahare af ve iade ettirilen ağavatın avdeti üzerine (Dersim’den çıkartılmış bazı aşiretlere ait hayvan ve tahıl vergisinin ödenmesi ve bu verginin bir yükümlülük olarak elde edilmesi mümkün hale getirilmişken sürgündeki ağaların dönmesi üzerine) yavaş yavaş yine fenalık başlamış ve mütecasirlerinin emrü tedibinde müsamaha edile edile sene besene artmıştır binaenaleyh (Bu işe cesaret edenlerin bastırılmasında hoşgörülü davranılınca durum yıldan yıla kötüleşmiştir.):</p>
				<p class="normal">Dersim ıslahatı için ilk iş, ağavat ve rüesayı (reisleri) Dersim’den çıkararak efradı aşair üzerinden ağavatın izalei nüfuzudur (ağa etkisinin yok edilmesidir).</p>
				<p class="normal">Dersimlilerin kuvvei idrakiyeleri (algılama güçleri) gözlerindedir. Kendilerinden kuvvetliye karşı mutidirler. İstimanlarını (boyun eğmelerini) temin için bu esas tatbik olunmalıdır. En ziyade muhtacı tedip kısmı, Ovacık ve Hozat aşiretleridir. Mazkirt, Nazımiye aşairi ekseriya bitaraf (tarafsız) dururlar. Muntazam 8-10 taburluk bir kuvvet sevk ve maznun eşhas (şüpheli şahıslar) tevkif olunur ve muhtelif vilâyet mahkemelerinde süratla tecziye olunurlarsa (cezalandırılırsa) ıslahat için müsait bir zemin doğar.</p>
				<p class="normal">E) Bundan sonra Dersim’de nüfuzu kalmayan jandarma efrat ve zabitanını (er/subay) değiştirmek. Memurlardan ülfet edenleri (rüşvet alanları) değiştirmek. Nisan bidayetinde Teşrinisaniye (Kasım) kadar harekete müheyya (hazırlıklı) bir kuvveti Hozat’ta bulundurmak. Tapu ve tahrir muamelesini yeniden yapmak. Halka arazi vermek. Erzincan-Harput şosasını yapmak. Askeri firarları yakalayıp hizmete sevk etmek.</p>
				<p class="normal"> </p>
			  <p class="normal2">C- Kazım Karabekir Raporu</p>
			  <p class="normal2">DERSİM İSYANI İLE İLGİLİ İSTATİSTİKİ BİLGİLER<sup class="calibre3"><a href="dersim_split_069.html#footnote-304-22" id="footnote-304-22-backlink">22</a></sup></p>
				<p class="normal">Batı Dersim Aşiret Reisi (İdare İbrahim Ağa)</p>
				<p class="normal">1324 (1908) senesinde icra edilen te’dib (isyancıları yola getirme) hareketinden Osmanlı hükümeti aleyhine silah kullanmış subay ve birçok efradın maktul düşmesine (ölmesine) sebep olmuş ve daha sonra vaatle getirilerek Diyarbekir mahpushanesine konulmuştur. İki seneyi aşkın bir süre mahpusta kaldıktan sonra firar ederek Dersim’e gelmişler. O andan şimdiye kadar daima edepsizlikle, daima hiyanetle vakit geçirmiştir. Erzincan’ın sukutu (düşmesi) üzerine yüze yakın Ermeni kafilesini önüne katarak Erzincan’daki Ruslara sığınmış ve Kürtlerin muhtariyeti hakkında Rus Çarı’na telgraf çekenler arasında bulunmuştur. Moskof’dan Osmanlılar aleyhine kullanılmak üzere otuzu aşkın mavzer tüfek ve elli sandığa yakın cephane alıp getirmiştir. Anılan şahsın Ruslara yaptığı bu vaad üzerine gayretle beraber Eğin köylerine ve Çemişkezek kasabasına taarruz etmişler ise de Çemişkezek’teki askerin mukavemeti üzerine kasabaya girememişlerdir. </p>
				<p class="normal">333 senesi başlarında Batı Dersim’de yapılan teşkilâtta Koç Uşağı’nın suçu affedildiği halde kendisine para verilmediği ve riâyet edilmediği bahanesiyle kendi aşireti, Şam, Maksûd, Bizgâr uşakları ile Eğin ve Çemişkezek köylerine taarruz ve yağma etmişlerdir. Ardından İdare (İbrahim Ağa) ile yandaşlarına mecburen yetmiş lira verilerek teşkilata sokulduğu ve kendisine Alay Kumandanı rütbesi verildiği halde bile bir taraftan hükümeti, diğer taraftan Ermenileri soymaktan ve hıyanetten vazgeçmemiş, Doktor David’i, Maksûd Uşağı reislerinden Kuru Yusuf’un torunu Mustafa Ağa’nın yanında ve emri altında bir ay bulundurmuş ve çok para alarak Erzincan’a firar ettirmiştir. Kendisi 18 Ağustos 1333 (1917-18) tarihinde yapılan keşif taarruzunu düşmana bildirdiğinden şüphe edildiği gibi; Ermenileri ve her vakit şakileri muhafaza etmiş, bugün Nalbant Nasûhi namındaki casus olduğu sanılan bir Ermeni’yi dahi himaye etmiştir. Anılan kişinin, Hükümete bağlılığı ve sadakati dâima sözde kalmıştır. Acımaksızın katli farz olan Batı Dersim’in en hâin ve en şerîr ve en şahsiyetsiz bir şakîsidir.				</p>
				<p class="normal"> </p>
				<p class="normal">Koç Uşağı Aşireti Reisi Seyithan</p>
				<p class="normal">Bu adam İdare’nin (İbrahim Ağa) mahpushaneden firarından bu zamana kadar en güvenilir adamı ve her eylemde ortağıdır. Dolayısıyla yukarıda açıklamalar, kendisi için de aynıdır.</p>
				<p class="normal">Maksûd Uşağı Aşireti Reisi Kuru Yusuf’un Torunu Mustafa</p>
				<p class="normal">Merkum Erzincan’ın sukutu (düşmesi) üzerine İdare (İbrahim Ağa) ile Erzincan’a (Ruslara) sığınmaya gitmiş, birtakım hediye para alarak dönmüştür. Doktor David’i, İdare İbrahim’in onayıyla Kasım oğlu Munzur’un yanından köyüne kaçırarak himaye eden ve hemen ardından Erzincan’a firar ettiren; dahası Ermeni kaçakçılığında büyük bir rol oynayan; birçok münasebetle ismi geçmiş ve Rus Çarı’na çekilen telgrafı imzalayan imza melun bir heriftir.				</p>
				<p class="normal"> </p>
				<p class="normal">Maksûd Uşağı Aşireti Reisi Polis</p>
				<p class="normal">Vaktiyle polis memuru ve bilahare telgraf hat muhafızı iken Rusların Erzincan’a girmesi üzerine sığınmaya giden; Ermenileri Erzincan’a firar ettiren; Eğin ve Kemah baskınlarına iştirak eyleyen; Rus Hükümeti tarafından tayin edilen ve Çar’a Kürdistan’ın muhtariyeti (özerkliği) esası üzerine telgraf çeken fesatçı ve meşhur Ermeni kaçakçısıdır.				</p>
				<p class="normal"> </p>
  <p class="normal">Şam Uşağı Aşireti Reisi Lolo</p>
				<p class="normal">1324 (1908) senesindeki tedip (isyanı bastırma) hareketi sırasında bir alay kadar askere baskın yaparak bozulmasına ve subaylarla beraber 100’e yakın can kaybı vermesine sebep olanlardan birisidir. Ekin (Eğin) ve Çemişkezek köylerine baskın yapan kollara bizzat kumanda eden kötü ve fesatçı bir heriftir. Aynı zamanda Ruslara sığınmıştır.</p>
				<p class="normal"> </p>
  <p class="normal">Bizgâr Uşağı Aşiret Reisi Bera</p>
				<p class="normal">Rusların Erzincan’a girmesi üzerine aşireti içerisinde bulunan jandarma neferlerinin ellerinden silahlarını almak suretiyle öncelikle Ovacık kasabasında sükûnetin bozulmasına sebebiyet vermiş ve Pulur’daki Hükümetin kalkmasını ısrarla talep etmiştir. Erzincan’da Rus Çarı’na telgraf çekip ve Ekin ve Kemah köylerini aşiretle beraber viraneye çeviren herifin birisidir.				</p>
				<p class="normal"> </p>
				<p class="normal">Belit Uşağı Reisi Zeynel</p>
				<p class="normal">Hemen mütâreke (savaş bırakışımı) zamanına kadar Ermeniler ile dostluğunu muhafaza etmiştir. Haydut gibi en şerîr (kötü, belalı) Ermeni casusu bundan himaye görmüş Ermenilerden aşiretlere gelecek muhâberâtın dağıtımı ve gidecek cevapların gönderme merkezi hep bu adam olmuştur. Kendi mevkisini düşkün, hükümeti güçlü gördüğü zamanlarda şahsî düşmanlarının muhaberelerini (haberleşmelerini) hükümete teslim etmeyi unutmamıştır. Ermeni dostu ve kaçakçısı ve Kürdistan’ın özerkliği için Rus Çarı’na çekilen telgrafa imza koymuş kurnaz ve sinsi bir şahıstır.</p>
				<p class="normal"> </p>
				<p class="normal">Kardeşi Hasan</p>
				<p class="normal">Erzincan’ın (Rusların eline) düşmesi üzerine Ovacık’a keşfe gelen Kazak müfrezesine kılavuzluk eden Doktor David Erzincan’a firar ettirilirken; anılan şahsı sağ salim kaçırmaya görevli olanlardan ve hainlerdendir. Son zamanlara kadar Erzincan’dan elini çekmeyenlerden birisidir.</p>
				<p class="normal"> </p>
				<p class="normal">Yeni Uşağı Aşireti Reisi Cebr Oğlu Eyüb</p>
				<p class="normal">Seferberliğin başında Dersim tarafından Erzincan’a giden 11. Kolordu Mercan Boğazı’ndan geçerken altı askeri öldürerek tüfeklerini almış ve Erzincan’ın düşüşü üzerine Ruslara katılmış ve Rus müfrezesinin önüne geçerek Pulur’a girmiş belalı ve Ermenilerin sevdiği bir adamdır.</p>
				<p class="normal"> </p>
				<p class="normal">Yukarı Abbas Uşağı Aşireti Reisi Seyit Rıza</p>
				<p class="normal">Bu adam Ruslara dehalet etmiş (sığınmış); Rusların büyüklüğüne kanaat getirmiş ve Osmanlı Hükümeti karşıtı bir hınzırdır. Ermeniler ile muhaberesi, eşkıyalığı, edepsizliği ve nihayet sahtekârlığı olmakla beraber; Hozat’ı müdafaa ve Hükümet lehine hareket etmek gibi hizmetleri de vardır.</p>
				<p class="normal"> </p>
				<p class="normal">Biraderi Seyit Ağa</p>
				<p class="normal">1324 (1908) senesinde İdare İbrahim Ağa ile beraber Diyarbekir’de mahpus olmuş ve tahliye nedeniyle çıkmış, Hozan kuşatmasında hükümet aleyhine çalışmak ve ruhen Hükümetin aleyhtarı müfsid (fesat, karıştırıcı) bir adamdır.</p>
				<p class="normal"> </p>
				<p class="normal">Mahsud (Maksud) Uşağı Reisi Kasımoğlu Munzur</p>
				<p class="normal">1324 (1908-1909) senesinde tutuklanmış bilahare tahliye edilmiştir. Erzincan’ın düşmesi üzerine Ruslara sığınarak Rus Çarı’na çekilen telgrafı imza etmiş; Doktor David’i köyünde ve himayesinde tutmuş bir adam ise de sonradan fikir değiştirerek ve kötülük yapmaktan çok hükümetin lehine hizmet etmiştir. </p>
				<p class="normal"> </p>
				<p class="normal">Kazgan</p>
				<p class="normal">Bu aşiretin reisi Süleyman denilen şahsı ilk olarak Batı Dersim’de aşireti içerisindeki müdürü kovmak suretiyle açıkça isyan eden ve 1332 (1916-17) yılı başında Hozan kuşatmasına başlıca sebebiyet verenlerden hınzır ve lanetli bir şahıstır.</p>
				<p class="normal"> </p>
				<p class="normal">Bahtiyarı Aşireti Reisi Sökeli Yusuf</p>
				<p class="normal">Mensub olduğu Bahtiyar Aşireti’nden hiç kimse Ruslara gitmediği halde Moskof’lara katılmak ve 1332 (1917) yılı başında Hozan’ı kuşatan; kelepir getirmek için Ekin (Eğin) köylerine kol gönderen hâin, yalancı bir heriftir.</p>
				<p class="normal">Karaballı Aşireti Reisi Mehmed Ağa</p>
				<p class="normal">Bu adam menfaatinin temini için oğlu ve akrabaları ile birçok Ermeni’nin Erzincan’a firar ettirilmesine ve hatta 18. 1. 1334 (1917-18) tarihinde derdest edilen Hamtur Boyacıyan namındaki Ermeni’yi dahi 16.1.334 tarihine kadar himaye eden; Ruslar ile gizliden gizliye haberleşmesine rağmen Hozat savunmasında Osmanlı hükümetine fiilen hizmet eden ve duruma göre hareket eden etkili bir ağadır.</p>
				<p class="normal">Ferhad Uşağı Reisi Havşarlı Küçük Ağa</p>
				<p class="normal">Erzincan’ın düşmesiyle beraber İdare İbrahim Ağa refakatinde Ruslara katılan ve Ermenileri Rusya’ya firar ettiren bir hınzırdır.</p>
				<p class="normal"> </p>
				<p class="normal">Cahşi Ağa</p>
				<p class="normal">Adı geçen Hozat’ı müdafaa edenler arasında bulunmuş ise de önemli sayıda Ermeni’nin kaçırılmasına sebep olmuş ve 18.1.334 tarihinde derdest edilen Doğramacı Avadis’i 16.1.334 (1917-18) tarihine kadar yanında korumuş ve nihayet elinden alınmıştır.</p>
				<p class="normal"> </p>
				<p class="normal">Pillo’nun Aşiret Reisi Köyoğlu Hacı Ağa</p>
				<p class="normal">Bu zat, 1332 (1915-16) yılı başında Hozat ve Birtek’e taarruz eden ve birçok zararı dokunan bir kimse ise de 13. Fırka (tümen) tarafından Dersim’in askeri harekâtla yola getirilmesiyle birlikte dayak yemiş; o zamandan itibaren iyi hizmet etmiş ve etmektedir.</p>
				<p class="normal"> </p>
				<p class="normal">Koç Uşağı Ruesâsından Bako Ağa</p>
				<p class="normal">İdare İbrahim Ağa ile arası olmamakla beraber Rusların Erzincan’a girmesiyle, Çemişkezek baskınlarında ve Ermeni kaçakçılığında mühim rol oynayan ve ahlaken güvenilmeyen menfaatperest (çıkarcı) bir adamdır.</p>
				<p class="normal"> </p>
				<p class="normal">Kankıros’lu Seyit Ağa</p>
				<p class="normal">Rusların Erzincan’a girmesiyle beraber İdare İbrahim Ağa ile birlikte Erzincan’a giden para, silah, cephane alan ve Çar’a telgraf çeken; Hozat’ın keşfine gelen Kazak müfrezesine Koç Uşağı ağaları ile beraber yol göstermiştir.</p>
				<p class="normal"> </p>
				<p class="normal">Ferhad Uşağı Reisi Zübab (Debab) Ağa</p>
				<p class="normal">Çıkar karşılığında Arapkir ve Ekin Ermenilerini Dersim içlerine firar ettiren; bununla birlikte Hozat’ın savunmasında bulunan düşkün ahlaklı bir heriftir.</p>
				<p class="normal">Karaballı (Karayalı) Aşireti Reisi</p>
				<p class="normal">Kankozade Sevak Müdürü Mehmed Ali Ağa</p>
				<p class="normal">Harput Ermenilerinin Koç Uşağı vasıtasıyla firarlarına başlıca sebep ve bu yüzden birçok para kazanmış bir kimsedir.</p>
				<p class="normal"> </p>
				<p class="normal1">Doğu Dersim Aşiretleri:</p>
				<p class="normal3">Aşiret Adı            Reisi</p>
				<p class="normal">Karişan	              : Ali Kah</p>
				<p class="normal">Aşağı Erilli	         : Yusuf Ağa, Ali Çavuş, Zeynel Çvş</p>
				<p class="normal">Hozmekli Aşireti	: Civerek’de (Civarik) oturan Süleyman Ağa</p>
				<p class="normal">Dimnan (?)<sup class="calibre3"><a href="dersim_split_070.html#footnote-304-23" id="footnote-304-23-backlink">23</a></sup>	  : Cebrail Süleyman Ağalar</p>
				<p class="normal">Sinanlı	               : Süleyman Ağa</p>
				<p class="normal">Sur oğulları	        : Timur Ağa, Oğlu Keko Ağa, İbrahim 		Ağa, Şeyh Hasan Efendi</p>
				<p class="normal">Anılan aşiret reislerinden gerekenlerin geçmişleri hakkındaki mevcut bilgiler topluca sunulmuştur. </p>
				<p class="normal"> </p>
				<p class="normal">15 Kânunuevvel 1335 (Aralık 1918-19)</p>
				<p class="normal">tarih ve numarasız şifreye (cevap)</p>
				<p class="normal">Dersim aşiretleri hakkında 11. Kolordu askere alma heyetince toplanıp tarihlendirilmiş olan bilgileri aşağıdaki gibi topluca ve özetle arz olunur:</p>
				<p class="normal">Dersim Kürtlerinin dili genelde “Zaza” olup Kürtçeye yakındır. Aşiretlerden bazıları ilkbahardan sonbahar başına kadar geceleri dahil yaylada ikamet eder. Kışın köylerine çekilirler. Dersimlilerin ecdadı Mâverâyı Türkistan’dır. Buradan göçmüş Şeyh Hasan ve Seydanlı namında iki kardeşten etkilenerek aynı isimle iki büyük kabile oluşturmuşlar. Bugünkü mevcut aşiretler, her durumda bu iki kabileden birine mensupturlar. Aslen Türk olan Dersimliler zamanla kendi âdet ve milliyetlerini terk etmiş; dillerini kaybetmişlerdir. Hatta Ovacık aşiretleri pek yakın zamana kadar anadilleri olan Türk lisanını muhafaza etmiş ve halen içlerinde belagatlı Türkçe konuşan tek tük bireyler bile varolmuştur. Bal Uşağı, Koç Uşağı, Maksud Uşağı, Ferhad Uşağı, Karaballı ve diğerleri gibi aslına uyarak aşiretlerin Türk adını taşımaları da bunların köken bakımından Türk olduklarına tamamen delâlet eder.</p>
				<p class="normal">Dersimliler, Şii mezhebine girmiş ve Hazret-i Ali’nin ilahlığına inanırlar. Yalnız Çarsancak kazasıyla Mazgirt’in küçük bir kısmı Sünni’dir. Hz. Ebubekir, Hz. Ömer, Hz. Osman ve Emevilere küfrederler. Bunları hilâfetin gasp edenleri ve Hazreti Ali ile evlatlarının katili diye tanırlar. Bunları seven Türkleri de “Yezid” olarak görürler. Her aşiretin bir iki <span class="ideitalik">seyit</span>’i olup, bunların Hazreti Ali soyundan olduğunu iddia ve iman ederler. Gerek seyitleri gerek kendileri son derece câhil ve bilgisizdirler. Dersim’de her yüksek dağ, her büyük ağaç birer ziyaretgâhtır. Ehli Beyt’in (Hz. Ali ailesi -F.B.) mersiyelerini ve <span class="ideitalik">Buyruk </span>diye isimlendirdikleri kitapları okurlar. Seyitlerin içi boş dini telkinlerine tastamam imân ve inançları vardır. Yemin etme ve ahdetme, Hazreti Ali’nin değneği ve ziyâretgâhları üzerine yapılır. Cenâbı Hakk’ın bir kere Hazreti Ali ve bir kere de Hazreti Ali suretinde yeryüzüne indiğine dâir Ermenilerin on beş yirmi seneden beri giriştikleri akılları çelme faaliyetleri, Dersimlilerin boş inançları üzerinde bir hayli etkili olmuş gibidir.</p>
				<p class="normal">Meselâ hiçbir Türk saldırıya uğramaksızın aşiretler arasında gezip dolaşamadığı halde en sıradan bir Hıristiyan, aylarca en sıradan aşiretler arasında dolaşır; ticaret ve icrâyı sanat eder de adı geçen ırk seçtiği din dolayısıyla hiçbir saldırıya uğramaz. Tersine; bunlardan himaye ve muhafaza görür. Hatta (Ermenilerin) tehciri sırasında Harput, Arapkir, Ekin vesâireden birçok Ermeni Dersim’e firar etmiş; aşiretler tarafından uzun süre korunduktan sonra Rusya’ya aşırılmış ve harbin devamı müddetince bu aşiretler Türkler aleyhine Ermeni komitelerine yataklık, kılavuzluk etmişlerdir.</p>
				<p class="normal">Dersim son derece kayalık, sarp ve geçilmesi zor vahşi yerler olup tarıma elverişli alanları azdır. Arazinin bu vahşeti Dersim ahalisinin mizacını etkileyerek hepsini vahşi ve hunhar (kan dökücü), insaniyet ve erdemden mahrum bir hale koymuştur. Ekilebilir alanların yetersizliğinden ötürü ahali, diğer yerlerde olduğu gibi, kendi ekip biçtikleriyle geçinemediğinden; zanaat ve ticaretleri de olmadığından; tabiatın bu noksanını hırsızlıkla, haydutlukla telâfi yoluna gitmişler. Ürün devşirme eksikliği yüzünden ilk önce Hükümete olan vergilerini, borçlarını verememişler ve buna karşı birkaç defalar jandarma vesaire ile yapılan takibata (izleyip kovalama) karşı doğaya sığınmaya ve direnmeye mecbur kalmışlardır. Arazi yapısı bu direnişleri kolaylaştırmıştır: Farklı dönemlerde üzerlerine gönderilen tedip kuvvetleri (operasyon yoluyla hizaya getirip itaati sağlama) her zaman geri çekilmeye mecbur olduğundan, bu hal Dersimlilerin cüretlerini arttırarak daha fazla eşkıyalık (asilik) yapmaya iterek bu eğilimlerini pekiştirmiştir. Çevrelerindeki Erzincan, Harput ovalarının verimliliğiyle bayındır olma halini, Kemah, Ekin, Çemişkezek’in zengin ve bereketli günleri dâima Dersimlilerin kıskançlık duygularını arttırmış; yoksulluk ve cahilliğin yanı sıra yaşanan ortam ile miras alınan geleneğin etkisiyle, onların artık civar kazaların köylerine baskın yapmayı ve yumuşak huylu itaatkâr ahalinin malını gasp etmeyi meslek olarak seçmelerine yol açmıştır. </p>
				<p class="normal">Dersimlilerin kötü ahlakı o derecede bozulmuş, o mertebe düşmüştür ki, nüfuz ve toplumsal mevkisi en yüksek olan zengin ve yüzlerce davarı vesâiresi bulunan bir aşîret reisi, iki keçi karşılığında bunun şeref ve namusunu düşünmez; bizzat hırsızlığa tenezzül eder. Reislerin emir veya onayıyla en cesurlarının yönetimi ve kumandasında kollar teşkil edilerek Kemah, Ekin, Çemişkezek köylerine, yollar üzerine sevk edilir. Artık götürülecek eşya ve koyunları kalmayan civar köylere bağlanır. Dersimliler için kendi tabirleriyle “kelepir getirmek” kadar iyi ve zevkli hiçbir şey tasavvur olunamaz. Dolayısıyla Dersim’de para ve kuvvetin pek büyük bir mevkii ve tesiri vardır. Bunların dostluğu da düşmanlığı da behemehal bir menfaat karşılığındadır. Son savaşta Erzincan’ı işgal eden Rusların parası, bu doymak bilmeyen ve din-vatan namına hiçbir duygusu olmayan Dersimlileri şaşırtmış; bütün aşiretler bölük bölük Erzincan’a koşarak Rusları memleketlerine davetle bunlara kılavuzluk etmek ve kıtalarımıza baskın yapmak suretiyle düşmana iltihak etmişlerdir. Son derece yalancı ve karakter olarak hilekâr ve fırsatçı olduklarından sözlerine güvenmek tamamen ve kesinlikle sâfdilliktir. Muhtelif aşiretler arasında çekememezlik fazla olduğu gibi, avam takımının ağalarına itaatleri muhakkak değildir. Aşiretlerden bazıları nisbeten cesur ise de, kuvvete karşı genellikle boyun eğerler. Buna karşılık, çaresizlere karşı pek cesur ve hunhardırlar. Keza aralarındaki gasp, hırsızlık ve öldürme davaları “cemaat” dedikleri <span class="ideitalik">seyit</span> ve üyelerden oluşan bir mecliste hallolunur. Şayet uyuşamazlarsa, hâsım aşiretlerin yekdiğerine karşı olan saldırıları uzun müddet devam eder. Lakin ihtiyaç anında herhangi bir aşiretin tedibine (hizaya sokulmasına) teşebbüs olunursa, (diğer) hâsım aşiretleriyle derhal aralarındaki düşmanlığı bırakarak yekdiğerinin yardımına koşarlar.</p>
				<p class="normal">Doğu Dersim, Batı Dersim’e oranla hükümete daha boyun eğici ise de aslında bunlar fırsatçı ve ihanetçidirler. Meselâ Dersim aşiretleri (Ruslarla yapılan) savaş sonlarına doğru Pülümür cihetindeki Rus kıtalarına karşı hakkıyla savunmada bulunmuş; bunlara hayli zarar ziyan vermişlerse de Erzurum’un (Rusların eline) düşmesinin ardından, Batı Dersim aşiretlerinden önce lanetli işler yapmaya başlamışlar: Nazimiye, Mazgirt, Çarsancak’taki memurlarla Türkleri mıntıkalarından uzaklaştırarak, malları ve eşyâlarını tastamam gasp etmişlerdir. Gerek Doğu gerek Batı Dersim’de aşiretlerden mevkileri hükümet merkezlerine yakın olanlar fenalığa daha fazla eğilimli ve iğfalkâr olup, çoğunlukla diğer aşiretleri de eşkıyalık ve çapulculuğa tahrik ve teşvik edenler (yine) bunlardır. </p>
				<p class="normal">Tüm aşiretlerin elindeki silahların büyük bir kısmı anahtarlı, kasalı ve mudili mavzer olup; geri kalanı büyük çaplı mavzerle Rus tüfeği ve pek azı da Bulgar tüfeğidir. En kuvvetli aşiret 400 ilâ 700; en zayıf aşiret de 40-50, nihayet 60 silahlı çıkarabilir. Kuzeyde Pulur, Erzincan ve Kemah’ın bir kısmı; batıda Kemah, Ekin, Çemişkezek; güneyde Çarsancak’a bağlı Şıvak ve Perenk nahiyeleriyle bizzat Çarsancak’ın kendisi; doğuda Palu, Kiğı kazalarıyla çevrilmiş olan Dersim’in aşiretlerle meskûn olan kısmı Munzur Suyu vasıtasıyla Doğu-Batı diye ikiye ayrılır. Kayıtlara göre, Batı Dersim’in toplam nüfusu 8.000 ve Doğu Dersim’in 32.000 olup; bu sayının yarısından fazla da gizli (kayıt dışı) nüfusları vardır. Batı ve Doğu Dersim’in belli başlı aşiretleri ve reisleri da aşağıda belirtildiği üzere arz edilmiş ve bunlardan Batı Dersim aşiretlerinin iskân ettikleri mevkileri gösteren yerde kroki iliştirilmiştir. Doğu Dersim aşiretlerinin bulundukları nahiye ve kura (köyler) askere alım heyetince de malum olmadığından bu konudaki bilginin toplanıp derlenmesi yoluna gidilmiştir.</p>
				<p class="normal"> </p>
				<p class="normal">Batı Dersim aşiret ve reislerinin isimleri: </p>
				<p class="normal"><span class="ideitalik">Ferhad Uşağı</span>: Debbap Ağa, Harışarlı Küçük Ağa, Çemşid Seyithan</p>
				<p class="normal"><span class="ideitalik">Yukarı Abbas Uşağı</span>: Seyit Rıza, Büyük biraderi Seyit Ağa</p>
				<p class="normal"><span class="ideitalik">Aşağı Abbas Uşağı</span>: Mustafa Ağa, İbrahim Ağa, Goço, Yako, Süleyman Ağa</p>
				<p class="normal"><span class="ideitalik">Pillo</span>: Köyoğlu Hacı Ağa, Seyit İbrahim, Süleyman Ağa</p>
				<p class="normal"><span class="ideitalik">Kırgan</span>: Süleyman Ağa, Zeynel, Alişan, Mi(e)mli</p>
				<p class="normal"><span class="ideitalik">Koç Uşağı</span>: İdare İbrahim Ağa, Seyithan, Ali Ağa, Yako Ağa, Memli Ağa, Kankıroşlu Seyit Ağa</p>
				<p class="normal"><span class="ideitalik">Şam Uşağı</span>: Lillo Halil, Şeyh Hüseyin</p>
				<p class="normal"><span class="ideitalik">Resik Uşağı</span>: Koç ve Şam Uşağı reislerinin idaresi altındadır. En fakir fakat en cesur aşirettir.</p>
				<p class="normal"><span class="ideitalik">Laçin Uş</span><span class="ideitalik">ağı</span>: Yusuf Ağa, Beko Ağa</p>
				<p class="normal"><span class="ideitalik">Karaballı</span>: Kankozâde Mehmed Ağa, oğlu Mehmed Ali Ağa, Koç Ağa, Timur Ağa, Yusuf Cemil Efendi</p>
				<p class="normal"><span class="ideitalik">Bahtiyarlı</span>: Süleyman Ağa, Sökeli Yusuf Ağa, Mehmed Ağa</p>
				<p class="normal"><span class="ideitalik">At Uşağı</span>: Hüseyin Ağa, Ali Ağa</p>
				<p class="normal"><span class="ideitalik">Birgiz Uşağı</span>: İbrahim, Yusuf, Veysel, Ali, Süleyman</p>
				<p class="normal">…… <span class="ideitalik">Uşağı</span>: Mehmed, İsmail, Şeyh Canan, Manzur, Ali Mehmed Cemal</p>
				<p class="normal"><span class="ideitalik">Arslan Uşağı</span>: Karaman, Manzur, Zeynel, Mustafa Ağalar</p>
				<p class="normal"><span class="ideitalik">Kar Uşağı</span>: Karaman Ağa</p>
				<p class="normal"><span class="ideitalik">Maksûd Uşağ</span><span class="ideitalik">ı</span>: Kasımoğlu Mansur, Kuru Yusufzâde Mustafa Ağa, Polis Manzur, Kahraman Süleyman</p>
				<p class="normal"><span class="ideitalik">Kolan Abbas</span>: Süleyman Seyid Ağalar</p>
				<p class="normal"><span class="ideitalik">Bal Uşağı</span>: Hayroğlu Eyüp, biraderi Mahmud, İsmail Saycan Ağalar</p>
				<p class="normal"><span class="ideitalik">Beyt Uşağı</span>: Dursun Efendi, Zeynel, biraderi Hasan Ağalar</p>
				<p class="normal"> </p>
				<p class="normal">Doğu Dersim aşiret ve reislerinin isimleri: </p>
				<p class="normal">Izoli	              :  Güloğlu Süleyman</p>
				<p class="normal">Şadili	            : Badi, Seyit Mahmud, Molla Yusuf</p>
				<p class="normal">Hıran	            : Caferoğlu Mehmed Ali Ağa, Mustafa Ağa</p>
				<p class="normal">Alatlı	            : Hasan Ağa</p>
				<p class="normal">Yusfan	</p>
				<p class="normal">Çarikli	          : Mustafa Bey, Bakır Ağa</p>
				<p class="normal">Keçil	            : Pir Ahmed Ağa</p>
				<p class="normal">Şeyh Hasanlı	: Külabi Ağazâde, Yusuf Ağa, Yako Ağa</p>
				<p class="normal">Bolatlı            : Çirikli Veli Ağa, Dağikli Veli Ağa, 	Süleyman Murteza Hasan Ağa,	biraderi Mehmet, Seyithan Ağalar	</p>
<p class="normal">Abbas Uşağı	 : Seyit Ali, Pir Hasan Ağa</p>
				<p class="normal">Bal	                : Seyithan </p>
				<p class="normal">Erilli Aşireti     : Bağikzade Hüseyin Ağa</p>
				<p class="normal">  </p>
				<p class="normal">Batı Dersim’in Durumu </p>
				<p class="normal">El-Aziz 19/3/35 (1918-19)</p>
				<p class="normal"><span class="ideitalik">I. Aşiretleri</span></p>
				<p class="normal">1. Taksimatı: Haritada gösterildiği biçimiyle ikidir</p>
				<p class="normal">a- Şeyh Hesenanlı: 3800 silahlı nefer “en zeki ve kurnazlarıdır”</p>
				<p class="normal">b- Seydanlı: 3000 silahlı nefer.</p>
				<p class="normal">(Doğu Dersimlilerin hepsine Şeyh -Hesenanlı diyorlar)</p>
				<p class="normal"> </p>
				<p class="normal"><span class="ideitalik">2. Nüfuzlu aşiret reisler:</span></p>
				<p class="normal">(1) Karaballılardan reis Kankozade Mehmed Ağa (emekli jandarma yüzbaşısı) gayet kurnaz.</p>
				<p class="normal">Tarafı: Karaballılardan kendi takımı, Ferhad Uşağı’ndan Cemşid Ağa takımı, Aşağı Abbas Mustafa Ağa Kırgan Aşireti.</p>
				<p class="normal">Hatırını Sayanlar: Her taraftadır. Fırıldağını çevirir.</p>
				<p class="normal">(2) Yukarı Abbas Uşağı Reisi Seyit Rıza.</p>
				<p class="normal">Tarafı: Karaballılardan Ali Goco takımı, Aşağı Abbas Uşağı’ndan Zeynozâde İbrahim ve küçük ağalar, Ferhad Uşağı’ndan Debbab takımı, Seyithan.</p>
				<p class="normal">Hatırını Sayanlar: Pillonlu Aşireti, Bahtiyar Aşireti</p>
				<p class="normal">(3) Maksud Uşağı Reisi</p>
				<p class="normal">Kasımoğlu Manzur: 1337’de (1920-21) Kemah civarında çatışmada öldü.</p>
				<p class="normal">Tarafı: Maksud Uşağı (Ovacık Aşiretinden).</p>
				<p class="normal">Hatırını Sayanlar: Ovacık aşiretleri; Bizgâr Uşağı, Arslan Uşağı, Beyt Uşağı, Kalan Uşağı.</p>
				<p class="normal">(4) Koç Uşağı reislerinden İdare (İbrahim) 1323 (1907-8) tedibinde derdest edilerek 7.5 sene hapis yattı. Türemedir, etkisi geçicidir.</p>
				<p class="normal">Tarafı: Koç Uşağı, Şam Uşağı. </p>
				<p class="normal">Hatırını Sayanlar: Ovacık aşiretleri.</p>
				<p class="normal"> </p>
				<p class="normal">3. <span class="ideitalik">Güvene Layık Aşiret Reisi</span>: Yok gibidir.</p>
				<p class="normal">(1) Ferhad Uşağı’ndan Seyithan gayet namusludur.</p>
				<p class="normal">(2) Yukarı Abbas Uşağı reisi Seyit Rıza nispeten iyicedir.</p>
				<p class="normal">(3) Pilonk Aşireti reisi Hacı Ağa iyidir. Kankozâdenin teşvikiyle geçen sene fenalık yapmışsa da pişmandır. Bu sebeple Seyid Rıza taraftarıdır.</p>
				<p class="normal">(4) Arslan Uşağı reisi Pulurlu Mehmed Ağa, Hükümet Pulur’da olduğu için korkuyor.</p>
				<p class="normal"> </p>
				<p class="normal">4. <span class="ideitalik">En Zararlı Aşiret Reisleri</span>:</p>
				<p class="normal">(1) Koç Uşağı reisleri: İdare İbrahim, Yako ve diğerleri.</p>
				<p class="normal">(2) Maksud Uşağı’ndan Manzur, Ruslara gidip gelen hep odur. 1920-21 Kemah çatışmasına Ovacık aşiret reisleri: Ruslarla temaslarından dolayı hepsi bozulmuşlardır.</p>
				<p class="normal">(3) Karaballı reisi Kankozâde Mehmed Ağa; herkesi talan ve baskına teşvik etti.</p>
				<p class="normal"> </p>
				<p class="normal">5. <span class="ideitalik">Aşiretlerin en kurnazları:</span></p>
				<p class="normal">Şeyh Hesenanlılardır. Onlar daima Hükümetle fazlaca temasa geçerler. Diğerlerine akıl öğretirler. En mühim reislerin Hesenanlılarda olması ve esasen diğerlerine nüfuz geçirmeleri de bunu kanıtlar. </p>
				<p class="normal"> </p>
				<p class="normal">6. <span class="ideitalik">Namlı Aşiret reislerinin genel durum ve özellikleri:</span> </p>
				<p class="normal">(1) Kankozade Mehmet Ağa (Karaballı): Pek kurnazdır. Esasen her tarafa nüfuzu vardır. Fakat karşılıklı kin gütmeler az çok nüfuzunun eksilmesine yol açmıştır.</p>
				<p class="normal">(2) Seyit Rıza, bu da kurnazdır. Fakat Kankozâde’den daha iyidir. Bunun sözü nispeten güvenilirdir. Hozat’ı asıl kurtarmağa koşan Seyit Rıza’dır. Gerçi Kankozade’ye kalmamak için daha bir fikir varsa da her durumda görece iyidir.</p>
				<p class="normal">(3) Kasım oğlu Manzur (Maksud Uşağı) (1907-8): 1323 yılında hizaya getirildi. 7.5 sene Diyarbekir hapishanesinde yattı. 1331 (1915) sonunda çıktı. İlk fırsatta teşvik de görünce ihanet etti.</p>
				<p class="normal">(4) İdare İbrahim (Koç Uşağı reislerinden): Bu aşiret reisi değil, esasen eşkıya reisidir. 1323 senesi tedibinde Diyarbekir’e gönderildi. Hapishaneden kaçtı. Rus müfrezelerini Hozat’a getiren kendisidir. Erzincan’a gidip gelince hem Koç Uşağı ile Şam Uşağı’na, hem diğer Ovacık aşiretleri içinde nüfuz kazandı. Hepsi yemin edip İdare İbrahim’in sözünden dışarı çıkmayacaklarına ahdettiler.</p>
				<p class="normal">(5) Köse Oğlu Hacı Ağa (Pilonlu): Söz konusu zat ile aşireti itaatkâr idi. Geçen sene Kankozade’yi baskın basmaya ve çapulculuğa teşvik etti. Fakat askeri operasyon yapılarak yola getirildi. O da hükümete boyun eğicidir. Seyit Rıza ile arası iyidir.</p>
				<p class="normal">(6) Seyithan (Ferhad Uşağı’ndan): Yegâne namuslu ve itaatkar bir adamdır.</p>
  <p class="normal">(7) Rusları Ovacık ve Hozarat’a (Hazat) getirenler: Esasen Pülümür Jandarma efradından olup bugün Malatya’da oturan süvari jandarma neferi Mehmed Ali.</p>
				<table class="generictable">
				  <tr class="calibre4">
				    <td class="calibre5">Tarihi</td>
				    <td class="calibre5">Aşiret</td>
				    <td class="calibre5">Persi</td>
				    <td class="calibre5"> Rus müfrezesinin kuvveti</td>
				    <td class="calibre5">Geldiği mahal</td>
				    <td class="calibre5">Maksat</td>
			      </tr>
				  <tr class="calibre4">
				    <td class="calibre5">Temmuz</td>
				    <td class="calibre5">Kalan Aşireti</td>
				    <td class="calibre5">Hayr oğlu Ahmet Ağa</td>
				    <td class="calibre5">Su altı zabit</td>
				    <td class="calibre5">Pulur</td>
				    <td class="calibre5">İhanet ederek, Hükümete isyan ve talana hazırlanmak; fakat müfreze çabuk kaçmıştır.</td>
			      </tr>
				  <tr class="calibre4">
				    <td class="calibre5">Ağustos</td>
				    <td class="calibre5">Koç Uşağı’ndan</td>
				    <td class="calibre5">İdare</td>
				    <td class="calibre5">40 atlı bir zabit</td>
				    <td class="calibre5">Murat tepesi (Hozat şimalinde)</td>
				    <td class="calibre5">Müfreze himayesinde ve İdare İbrahim’in itibar kazanması. Hükümeti Pulur’dan kaçırdılar. Fakat kuvvetimiz Hozat’ta olduğundan yalnız olarak Rus müfrezesi dönmüştür. Kuvvetimiz iki gün evvel gelmiş idi. Ordugah kurmuşlar. İdare henüz bilmiyordu. </td>
			      </tr>
  </table>
  <p class="normal">Erzurum’un (Rusların eline) düşmesinden önce Dersim’den yardım Meclisi efradının toplanıp getirilmesi ve savaş alanına sevk edilmesi gereğinin vilâyetten emredilmesi üzerine; ilçedeki bilumûm aşiret reislerine gerekli tebligat yapılarak (Kırişanlı Ali Çavuş ve Zeynel Çavuş, Sürzade Timur Ağa, Aşağı Erilli reisi Yusuf Ağa ve Hormekli Aşireti reisi Civerek’li Süleyman Ağa ve geçen sene vefat eden Bertal ağalar Hağmo köyüne toplanarak kışı bahane etmişler “Hiçbir ferdi sevk edemeyeceklerini ve hava açılırsa gideceklerini” açıklamışlar. Savaş alanına bir nefer sevk etmedikleri gibi, işbu görüşme esnasında ilçelerin tahrip ve yağmasına ittifak halinde karar vermişlerdir. Daha sonra Erzurum’un düşmesi üzerine yekdiğeriyle çatışarak 20 Şubat 321’de Pah ve 20 Şubat 321 de Nizamiye; 20 Şubat 321’de Mazgird ve 20 Şubat 321’de Çarsancak’la Palu köylerinin aşiretler tarafından tahrip ve yağmasına başlıca sebep Kırişan Aşireti reisi ve Terişah Nahiye müdürü Ali Kah’tır. Ayrıca o, ahâlîden koyun vergisi (öşür) olarak kırkar para alınacağını da halka tebliğ etmiştir. Orduya ait olup depolanan erzak ambarına el koyarak; söz edilen ambarın aşiretler tarafından yağma edilmesini çok arzu etmişse de Mazgird’in Şadilli Aşireti reisi Molla Yusuf’un kendisine karşı direnmesi üzerine zahireyi almaya muvaffak olamamıştır.</p>
				<p class="normal">Düşmanın Erzincan’a girişi sırasında ahâlîyi silahlandırmak ve düşmana iltihak ederek Nazimiye’ye kadar götürmek maksadıyla düşmandan birçok tüfek ve cephane almış; düşmanı Fahri Baba mıntıkasına kadar getirmiş ise de, bilinmeyen bir sebeple düşman tarafından tekrar oradan aldırılmıştır. Tedip için Dersim’e gelen Fırka’nın (tümen) lüzum üzerine Fem istikâmetine gitmesinden istifade ederek Pülümür kaymakamı Mustafa Bey, adı geçeni o sırada para karşılığında Mazgird’in Terişcik nahiyesi müdürlüğüne tayin ettirmiştir.</p>
				<p class="normal"> </p>
				<p class="normal">Kırişan Aşireti reislerinden Zeynel Çavuş </p>
				<p class="normal">Adı geçen aşiretine hâkim ve etkin olup fesat erbabıdır. Asker firarisi olup kazaların yağma ve tahribine diğer aşiretler ile ortaklaşa sebebiyet vermiş; Nazimiye’nin tahribinden bir gün evvel vilâyetin talebi ile Harput’a giden dört süvari jandarmasına, Zeynel Çavuş maiyeti efradıyla beraber ellerinden tüfekleri almak ve yapacakları hareketin geriye haberdar edilmemesini temin etmek maksadıyla önlerine çıkıp üzerlerine ateş etmişlerse de jandarma neferleri firar ederek Nazimiye’ye dönmüşlerdir.</p>
				<p class="normal"> </p>
				<p class="normal">Hormikli Aşireti reisi olup Civarek’de mukîm Süleyman Ağa</p>
				<p class="normal">Anılan şahıs, kazaların tahrip ve yağmasından Ali Kah, Ali Çavuş, Zeynel Çavuş, Bertal Timur Ağa, Yusuf ve Seyit Ali ağalarla Hağmo köyünde ittifaka dahil olmuştur. Erzurum’un düşmesiyle düşman Erzincan’a geldiğinde, Mustafa Bey’le beraber Erzincan’a kadar giderek orada Rus orduları kumandanı Nikola Nikolayeviç’in huzuruna çıkarak, “otuz üç seneden beri özlemini çektikleri adil Rus Hükümeti’nin gelmesini beklediklerini” ifade ederek, (Ruslara) sığınmak/katılmak istemişlerdir. Kendisi Fem’e giderek ahaliden ve ayrı ayrı gelip geçen bireylerden silah toplayarak Dersim aşiretlerinin silahsız efradını parayla satın almıştır. Fesat erbabından olup, aşiretine hâkim ve etkili bir kimsedir.</p>
				<p class="normal">Aşağı Erilli Aşireti reisi ve Hani Nahiye Müdürü Yusuf Ağa</p>
				<p class="normal">Adı geçen aşiretine akim ve etkin fesat erbabındandır. İlçelerin tahribinde biraderi İsmail ve amcasıoğlu Ali ile ortaklaşa; Ali Kah ve Ali Çavuş, Zeynel Çavuş, Bertal ve Civarekli Süleyman Ağa ve Sürzâde Timur ağalarla ittifak halinde her üç kıtanın tahribine sebep olmuştur. Tedip için Dersim’e gelen tümenin lüzum üzerine Fem’e gitmesinden yararlanarak Pülümür kaymakamı Mustafa Bey tarafından para karşılığında Hani nahiye müdürlüğüne tayin ettirilmiştir.</p>
				<p class="normal"> </p>
				<p class="normal">Kırişan Aşireti reisi ve Erisik Nahiyesi Müdürü Ali Çavuş Ağa</p>
<p class="normal">İsmi anılan şahıs kendilerince seyit bulunması dolayısıyla bilumum aşiretlerin ve fesatçıların etkililerinden olup kazaların tahrip ve yağmasında Ali Kah, Bertal, Kırişanlı Zeynel Çavuş, Çiverek’li Süleyman Ağa, Sürzâde Timur ağalar ve Mazgirt’in Küpk köyünde oturan Seyit Ali Ağalarla ittifak kurmak suretiyle, ilçelerin tahribine sebebiyet vermiştir. Siyaseten tedibe gelen tümenin Fem’e gitmesini fırsat bilerek Erisik nahiyesi müdürlüğüne tayin edilmiştir.</p>
				<p class="normal">Şeyh Hüseyinlilerden Bal Uşağı reisi Seyithan</p>
				<p class="normal">Anılan aşiretle birlikte 36. tümene taarruz etmiştir. Etkili bir fesat erbabıdır.</p>
				<p class="normal"> </p>
				<p class="normal">Abbas Uşağı reislerinden Pir Hasan Ağa </p>
				<p class="normal">Adı geçen, 10 Temmuz 1332’de (1916) Azdan’dan geçen 36. tümene taarruz etti. Aşiretlerin başlıca müsebbiplerinden biri de bu adam olup; aşiretiyle yer yer kendisi söz konusu tümene saldırmıştır. Fesatçı ve etkili bir isimdir.</p>
				<p class="normal"> </p>
				<p class="normal">Bolatlı Aşireti reislerinden Dağnikli Veli Ağa </p>
				<p class="normal">Adı geçen, 10 Temmuz 1332’de 36. tümene taarruz eden aşiretlerin başlıca müsebbiplerinden olup; kendisiyle beraber aşireti de anılan tümene saldırmıştır. Bu şahıs, Hükümet aleyhtarlığından hiçbir zaman geri kalmamıştır.</p>
				<p class="normal">Şeyh Hasan Aşireti’nden</p>
				<p class="normal">Taşra Kumandanı Külâbî Ağazade Yusuf Ağa</p>
				<p class="normal">Adı geçen, Yako Ağa ve Pir Ahmet ağaların her bir harekâtıyla müttefik ve müşterek olup; esasen kendisi fesatçılardan olduğu gibi mütemadiyen Hükümet aleyhinde bulunmuş ve düşmanın ta Pülümür’e kadar gelmesine başlıca sebebiyet vermiştir.</p>
				<p class="normal"> </p>
				<p class="normal">Bolatlı Aşiret reisi Murteza Ağa</p>
				<p class="normal">İsmi anılan, aşiretiyle beraber 10 Temmuz 1332’de 36. tümene taarruz etmiştir. Kendisi nüfuz sahibi biri olup, şimdiye kadar Hükümet aleyhinde bulunmaktan kesinlikle geri kalmadığı gibi Erzincan’ın düşmesiyle birlikte Kırişanlı Mehmed Çavuş’un dört yüzü mütecaviz kuvvetini gasp etmiştir.</p>
				<p class="normal">Bolatlı Aşiret reisi Süleyman Ağa</p>
				<p class="normal">Adı geçen, 10 Temmuz 1332’de aşiretiyle beraber 36. tümene taarruz etmiş, düşmanla münasebet peyda ederek uzun süre Hükümet aleyhinde bulunmuştur.</p>
				<p class="normal"> </p>
				<p class="normal">Abbas Uşağı reisi olup Delirtik’de ikamet eden</p>
				<p class="normal">Kırnavuklu Seyit Ali Ağa </p>
				<p class="normal">Düşmanın Erzincan’a varışında, adı geçen aşiretiyle düşmana iltica ve dehalet ederek kendisi 25 lira maaşla o civarda bir nahiye müdürlüğüne tayin ve istihdama muvaffak olmuştur. Mütemadiyen Şeyh Hasan aşiretleriyle çatışarak iki taraf kuvvetleri hakkında düşmana malûmat vermekten bir an geri kalmadığı gibi, Nisan 1333 (1917) sonlarında kendisinin düşman tarafından cephe gerisine uzaklaştırılacağını hissetmesi ve Şeyh Hesanlıların teşkilâta dahil olmasını işitmesi üzerine, mıntıkamıza iltica etmiştir. Adı geçen etkili, itibarlı ve fesat çıkaran biri olup, Hükümetin çıkarını kesinlikle gözetmezdi. </p>
				<p class="normal">Bolatlı Aşireti reislerinden Çirikli Veli Ağa </p>
				<p class="normal">Adı geçen, Yako Ağa ile birlikte giderek oradaki düşman kuvvetine yol göstermekle beraber düşmanı Pülümür’e getirdiği gibi 10 Temmuz 332 tarihinde 36. tümene saldırıda bulunduğu anlaşılmıştır. </p>
				<p class="normal"> </p>
				<p class="normal">Erilli Aşireti reislerinden Danzinik Nahiyesi Müdürü Yörikzade Hasan Ağa</p>
<p class="normal">Adı geçen, aşiretle 10 Temmuz 1332’de 36. tümene taarruz ettiği gibi, Pülümür’deki memurlar ile ailelerinden ileriye ve geriye gidenleri çevirmiştir. Düşman Pülümür’e geldiğinde sırf kişisel menfaatini gözeterek düşmana iltihak etmiş; düşmana karşı silah çekmeyeceğinin güvencesini vermiş ve bu sözü üzerine Danzinik nahiyesi müdürlüğüne tayin edilerek bir savaş madalyasıyla da taltif edilmiştir. Bu zat, Pülümür’de düşman nezdinde bulunuyorken Erilli Aşireti’nden Seyit Hüseyin’in Pülümür güneyindeki derede ilerlemekte olan düşmanın Kazak efradını katletmesi üzerine Pülümür’de durmayarak katilin kim olduğunu takip etmek bahanesiyle yakasını düşmandan kurtarmış ve aşireti yanına dönerek bir daha Pülümür’e gitmemiştir. Anılan şahıs, esasında fesat erbabından olmasına rağmen Hükümet aleyhinde bulunmaktan da hiçbir zaman geri durmamıştır. Hükümetin zaafından istifade etmiştir. Nisan 1333’de (1917) tarafımızdan düşmana yaptırılan bir baskın esnasında birçok kişiyle yüzleşmesinde “Biz Türk kanunu bilmeyiz; bir Kürt kanunu biliriz, onunla hareket ederiz” diyerek aşiretleri heyecana getirmiştir. Mensup olduğu aşiret gayet hırsız ve şaki olup, civar aşiretlerin kâmilen nefretini kazanmıştır.</p>
				<p class="normal"> </p>
				<p class="normal">Bolatlı Aşireti reislerinden Hasan Ağa Biraderi Mehmed Ağa</p>
<p class="normal">Adı geçen, aşiretiyle beraber 10 Temmuz 1332’de 36. tümene taarruz etmiş olup etkili ve fesatçı biridir.</p>
			  <p class="normal">  </p>
				<p class="normal">Bolatlı Aşireti reislerinden Seyithan Ağa </p>
				<p class="normal">10 Temmuz 1332’de aşiretiyle beraber 36. tümene taarruz etmiş ve kendisi etkin biri olup, şimdiye kadar Hükümet aleyhinde bulunmaktan bir an geri durmamıştır. Belirtilen cinayet meselesinden Erzurum’da mahpus olduğu sırada, şehrin düşmesi üzerine asker eşliğinde Erzincan’a sevk edilirken, firara muvaffak olarak köyüne gitmiştir. Erzurum’un düşmesiyle düşmanın Mamahatun istikametinde ilerlemesinde Milis Alayı ile Vehib Paşa Hazretlerinin maiyetinde hizmetli eniştesi Mehmed Ağa’yı Erilli Aşireti’ne vaad ettiği 300 lira ile biraderi Haydar Bey’in kerimesini (kızını) vermek üzere anılan aşiret aracılığıyla katlettirmek suretiyle Tercan’daki milis kıtalarının dağılmasına sebebiyet vermiştir. Rusların Erzincan’a varmasıyla beraber kuvvetinden ayırdığı müfrezenin Şetr’e ulaşması sırasında yanlarına giderek kendisinin Ruslara teslim olunduğunu ifâde etmekle beraber, Şeyh Hesenanlı Yako, Çerikli Veli ve Göneli Karyeli Ali, İbrahim Ağalar marifetiyle anılan müfrezeyi Pülümür kasabasına çekmiş ve aradan birkaç gün geçtikten sonra o maiyetinde bulunan, şimdiye kadar kendisine rehberlik etmekten hiçbir an geri durmayan Bölük Emiri Ziya ile birlikte Erzincan’a gitmiştir. Rus orduları Başkumandanı Nikolay Nikolayeviç’in huzuruna çıkarak 33 yıldan beri hasretini çektikleri adaletli Rus Hükümeti’ne kavuşmaktan duyduğu memnuniyeti dile getirip, konağına dönmüştür.</p>
				<p class="normal"> </p>
				<p class="normal">Çarmikli Aşireti reisi olup halen Pülümür Kazası Kaymakamı ve Pülümür Milis Alayı Kumandanı Mustafa Bey </p>
<p class="normal">Dönüşünde mensup olduğu aşiretten hiçbir ferdin Osmanlı Hükümeti tarafına geçmemesini tenbih ettiği gibi, Fahri Baba ve daha doğusundaki hatta bulunan düşman efradına yevmiye, külliyetli erzak vermiştir. Bu sırada düşmanın (Ruslar), kendisini, aşiret reisi bulunması hasebiyle derdest ederek geri plana itme (cephe gerisine gönderilme) girişiminde bulunacağına ilişkin söylentileri duyması; Maskan Aşireti reisi Mustafa Ağa’nın ısrar ve zorlaması; ve o esnada Erillilerden Seyit Hüseyin’in Pülümür güneyindeki derede birkaç Kazak neferini öldürmesi; Kırişan Aşireti reislerinden Mehmet Çavuş Altunsay’ın Cephesinde keza düşmanın birkaç mekkâresini (katırını) vurmakta etkin olması; büyük hanımının ısrarı üzerine mıntıkamıza taşınmaya mecbur olması ve İzzet Paşa Hazretlerinin emirleriyle o sırada teşekkül eden Pülümür Milis Alay Kumandanlığına ilaveten Pülümür Kazası Kaymakamlığına tayin edilmiştir. </p>
				<p class="normal">Sözü edilenin hainliği Dersimce malûm olduğundan, ahali kendisini tanımayarak bir türlü milis teşkilatı yapmağa muvaffak olamayıp büyük Haremi (eşi) köy köy gezerek ahaliye para ve eşya dağıtmak suretiyle aşiretleri kandırmıştır. Bu vesileyle refakatinde bulunan Genelkurmay Yüzbaşısı Ahmed Bey ile Milis teşkiline muvaffak olmuştur. 1 Eylül 1332’de Pülümür ve Altun-say’ın Cephesinde milislerle baskın yapmakla düşmanı taciz etmiş ise de Hükümete, vatana yararlı başkaca bir hizmeti görülmemiştir. Adı geçen 300’ü aşkın köye sahip olduğundan, nazaran ilgili köyler halkıyla düşmanın Erzurum’dan ilerlemesini engelleyebilecek güçteyken, Hükümetin mahvında gözü olması, hainlik göstermesi ve Hükümetin değil lehinde, aleyhinde bulunarak Osmanlıların dâima gerilemesini (düşmesini/alçalmasını) arzu etmesi dolayısıyla kutsal vatanımızın selâmeti yolunda hükümete mevcudiyeti zararlı olan böyle bir mahlukun varlığının izâlesi (ortadan kaldırılması) elzemdir.</p>
				<p class="normal"> </p>
				<p class="normal">Şarkî Dersim reislerinden Keçil Aşireti reislerinden Takım Kumandanı Pir Ahmet Ağa</p>
<p class="normal">Adı geçen, Yako Ağa’nın her bir faaliyetiyle (eylemiyle) müttefik ve müşterek olduktan başka, Nisan 1333’te tarafımızdan düşmana yaptırılan bir baskının ertesi günü yeniden düşmana iltihak etmek fikri hıyanetinde bulunmuş ise de, o tarafından meydana gelen ölüm olayı, adı geçeni düşmana iltihak etmekten men etmiştir. Baskın dolayısıyla ve aşiretiyle beraber düşman aleyhinde yaptığı hareketten memnun olmayarak pişman olmuş ve Hükümetin mahvına her an göz dikmiş ve hatta Ağustos 33 tarihinde dağın batısındaki sırtta mensup olduğu aşiretleri heyecanlandırıp morallerini bozmuştur. O sırada Karacakale’ye yürüttürülen Milis kıtalarının sırf kendi teşvik ve isteğiyle bir netice almadan geri çekilmelerine sebebiyet vermiştir.</p>
				<p class="normal">10 Temmuz 1332 tarihinde 36. tümenin Mamahatun’dan Pülümür istikametine çekildiği esnada Pülümür’ün kuzeybatısı ve Balaban deresinin güneyinden geçerken Ezvan mevkiinde adı geçen aşireti ile birlikte fırkanın geri dönüş yolunu kesmek maksadıyla üzerlerine saldırarak hatırı sayılır zayiat verdirip yüklü miktarda silah ve cephane almıştır. O sırada Pülümür’den Erzincan’a göçen memurlarla ailelerini soymuş ve nihayet Pülümür’ün kuzeyindeki Şetri’ye gelen düşman müfrezesine rehberlik ederek, onları Pülümür’e getirmiş ve sürekli olarak Erzincan’a gidip gelerek düşmanla haberleşmeden geri durmamıştır. Nisan 1333 tarihine kadar düşmanın Sülyüs Karacakale’de bulunan kuvvetlerine katılarak düşmanın her bir arzusunu ve ihtiyacını temin etmesi karşılığında mükafat olarak, kendisi Pülümür’de mahkeme memurluğuna ve Danzig Nahiyesi Müdürlüğüne tayin edilmiş idi. </p>
				<p class="normal"> </p>
				<p class="normal">Şeyh Hasanatlı Keçil Aşiretleri reislerinden ve Şeyh Hasan Alay Kumandanı Yako Ağa </p>
<p class="normal">Adı geçen şimdiye kadar hükümetin zaafından istifâde ederek vatanın aleyhinde bulunmuş ve aşireti ile beraber kendisi her an Osmanlı yönetiminin mahvını beklemiştir. Kutsal vatanımıza büyük bir darbe indirmek maksadıyla düşmana geçmesi dolayısıyla varlığının yok edilmesi önemli ve elzemdir.</p>
				<p class="normal"> </p>
				<p class="normal">Sürgüzâde Timur Ağa’nın oğlu Keko Ağa </p>
				<p class="normal">Anılan zat, kazaların tahribine sebebiyet veren diğer aşiret reislerinin ittifakına dahil ve aşiretiyle beraber yakıp yıkma ve tehdit eyleminde bulunmuştur. Kendisi etkili ve esat erbabı biridir. </p>
				<p class="normal"> </p>
				<p class="normal">Sürzâde İbrahim Ağa</p>
				<p class="normal">Adı geçen, kazaların tahribine sebebiyet veren diğer reislerin ittifakına dahil ve aşiretiyle beraber tahrip ve tehdit eylemlerinde bulunmuşlardır. Kendisi itibarlı ve fesat erbabı biridir.</p>
				<p class="normal"> </p>
				<p class="normal">Sürzâde Şeyh Hasan Efendi</p>
				<p class="normal">Adı geçen, kazaların tahribine sebebiyet veren diğer reislerin ittifakına dahil ve aşiretiyle beraber tahrip ve tehdit faaliyetleri gerçekleştirmiştir. Kendisi itibar gören fesat erbabındandır.</p>
				<p class="normal"> </p>
				<p class="normal">Cundan Aşireti ağası Mehmed Ali Ağa </p>
				<p class="normal">Adı geçen, kazaların tahribine sebebiyet veren diğer reislerin ittifakına dahil ve aşiretiyle beraber tahribat yapmış ve tehditte bulunmuştur. Kendisi etkili ve fesatçı biridir.</p>
				<p class="normal"> </p>
				<p class="normal">Hizan Aşireti reisi Mustafa Ağa</p>
				<p class="normal">Adı geçen, kazaların tahribine sebebiyet veren diğer reislerin ittifakına dahil ve aşiretiyle beraber tahrip ve tehdit eylemleri gerçekleştirmiştir. Kendisi fesatçı ve etkili bir zattır.</p>
				<p class="normal"> </p>
				<p class="normal">Sinamlı Süleyman Ağa</p>
				<p class="normal">Anılan şahıs, kazaların tahribine sebebiyet veren diğer reislerin ittifakına dahil ve aşiretiyle beraber tahripkâr ve tehditkâr davranmıştır. Kendisi erbabı fesattan etkili biridir.</p>
				<p class="normal"> </p>
				<p class="normal">Dımnan Aşireti reisi Cebrail Ağa</p>
				<p class="normal">İsmi geçen, kazaların tahribinde aşireti ile bulunmuş ve aşiretini tahribata sevk ederek birçok ganimet getirmiştir.</p>
				<p class="normal"> </p>
				<p class="normal">Dimnanlı Süleyman Ağa</p>
				<p class="normal">Adı anılan, kazaların tahribinde aşireti ile bulunmuş ve aşiretini tahribata sevk ederek birçok ganimet getirmiştir.</p>
				<p class="normal"> </p>
				<p class="normal">Mazgirt’in Köpük köyünde oturan Seyit Ali </p>
				<p class="normal">Adı geçen, kendilerince <span class="ideitalik">seyit</span> bulunması dolayısıyla birçok aşirete hâkim ve etkili bir fesatçıdır. Elinde suvar (tasvirler) olduğu halde “Hazreti Hasan’ı öldürenleri öldürün” diyerek ahaliyi Mazgirt kazası memurları aleyhinde teşvik etmiş; kaza kaymakamıyla jandarma kumandanını ve başka kişileri öldürdükten başka ilçenin tümüyle yağma edilmesine sebebiyet vermiştir. Anılan şahıs, ilçelerin tahribine sebep olan reislerin ittifakına dâhil olmuş ve bilfiil aşiretiyle beraber Mazgirt ve Çarsancak’a hucûm ederek söz konusu tahrip ettirdiği gibi Palu’ya kadar da gittiği anlaşılmıştır.</p>
				<p class="normal"> </p>
				<h3 class="solbaslik" id="calibre_toc_56">2- Cumhuriyet Devri</h3>
				<p class="normal">Cumhuriyetin ilanını takip eden seneler içinde bilhassa Şeyh Sait hadisesinden sonra diğer Şark vilayetleri ile beraber Dersim ehemmiyetle nazarı dikkate alınmış ve katı ıslahat esaslarının tespiti için tetkikata başlanılmıştır. </p>
				<p class="normal">Cumhuriyet hükümetince yaptırılan bu tahkikatı Dersim vakayii (olayları) ile alâkadar vilayetlerle birinci umumi müfettişlik ve Dersim’de 1930 hareketini yapan kumanda makamına ait olmak üzere üç grup halinde mütalaa edeceğiz (inceleyeceğiz). Ancak bu suretledir ki Dersim ve Dersimlilerin muhtelif cephe ve vaziyetlerden ne suretle görüldüğünü tespit mümkün olacaktır. Dersim’de yaptırılan bu tetkikat umumi müfettişliğin teşekkülünden evvel ve sonra olmak üzere iki kısıma ayrılır. Umumî müfettişliğin teşekkülüne tekaddüm eden (oluşumu öncesine rastlayan) 926 senesinde dahiliye vekaleti evvela Elaziz’deki mülkiye müfettişlerine ve müteakiben o sırada Diyarbakır valisi bulunan Cemal Bey’e bizzat Dersim içinde dolaşılarak yakından temaslar neticesinde hasıl olacak intibalarının (izlenim) bildirilmesini vazife olarak vermişti. Bunlardan mülkiye müfettişi Hamdi Bey’in 2.2.926 tarihli bir raporunun telhis edilen (özetlenen) esasları şunlardır.</p>
  <p class="normal"> </p>
			  <p class="normal2">A- Mülkiye Müfettişi Hamdi Bey’in Raporu</p>
				<p class="normal">A) Seyit Rıza’nın bütün aşiretleri ittifakına alması ve harekete şubatta geçmeleri ihtimali hakkındaki keyfiyeti teyit ve tevsik (durumu onaylayıp kanıtlamak) kabil olmamıştır. Yakın bir mülakatın (görüşme) vereceği netayiç (sonuç) ve malumatı arz edeceğim gibi Dersim gittikçe Kürtleşiyor, mefkûreleşiyor (ülküleşiyor), tehlike büyüyor. Seyit Rıza’nın hükümete karşı takındığı vaziyetten kendisine husumetleri hesabile müteesir (düşmanlığından etkilenen) olan bazı aşairin hissiyatından da aşiretlerin tutumlarından istifadeye çalışılacaktır. </p>
				<p class="normal">Hükümeti senelerden beri işgal etmekte bulunan Dersim meselesi idarei sabıkanın bir mirası seyyiatından (eski yönetimin kötü mirası) başka bir şey değildir. </p>
				<p class="normal">Hükümetiafilenin bazan adlüihsan, bazan zaaf ve cebanet, bazan da sebepsiz ve neticesiz şiddet suretindeki gayri müstakar ve gayri müsmir politikası Dersim’in daimi bir harcü merç yuvası haline getirmiştir (Hükümet bazan adalet bağışı, bazan korku ve zaafından istikrarsız ve verimsiz politika izleyince Dersim siyasi allak bullak olmuştur). Rüesayı mülkiye ve askeriyenin ıslahat ve tedibat gibi mütenakız efkar ve mütalaatı, mütereddit ve tehdidini ikaa gayrimuktedir idarei sabıkai merkeziyeyi mütemadiyen işgal etmiştir (Askeri ve mülki amirlerin reformla zor kullanma arasındaki çelişkileri, savundukları tehditleri uygulama güçlerinin bulunmaması, eski merkezi hükümeti hep uğraştırıp durmuştur).</p>
				<p class="normal">B) Dersim, hükümeti, Cumhuriyet için bir çıbandır. Bu çıban üzerinde kat’i bir ameliye yapmak ve ihtimalatı elimeyi önlemek (kesin bir ameliyat yaparak acı sonuç ihtimalini önlemek).</p>
				<p class="normal">C) Aşiretlerin vaziyetleri ve silahları hakkında verilen malumat tevsik ve teyit (bilgiler doğrulanma) ihtiyacından vareste, en çok sıhhat ve hakikata mütekariptir (gerçeğe yakındır). Son derece zeki, kurnaz ve dessas (entrikacı) olan bu halk, hükümetin zayıf veya kuvvetli bulunduğuna göre mutecaviz veya mutavaatkârdır (saldırgan veya uysaldır).</p>
				<p class="normal">D) Mektep açmak, yol yapmak, esbabı refahı temin edecek fabrikalar küşat etmek (açmak), kendilerini işgale hadım muhtelif mesai sinaiye ve ameliya (kendilerini meşgul edecek üretim faaliyeti) temin eylemek, hulasa tavtin ve temdin (yerleştirme ve uygarlaştırma) sureti ile ıslaha çalışmak bir hayali muhalden (boş hayalden) başka bir şey değildir. </p>
				<p class="normal">E) Cehaletin, maişet darlığının, dahili ve harici tesvilatın, Kürtlük temayülatının (eğilimi) son irtica hareketinin tedipten mütehassil (doğmuş) intikam hissiyatının, dini ve içtimai inkilabat vesilesile kara kuvvetlerin uyandırdığı aksi telkinatın tahtı tesirindeki (ters izlenim etkisi altındaki) avam halk reis, şeyh, bey ve ağanın esir ve bazicesidir (örneğidir). Şekavet bunların teşvikiledir.</p>
				<p class="normal">F) Teenni (yavaştan alma) ve idarei maslahat politikası bir müddet daha devam ederse atide (gelecekte) daha büyük ihtilatat ve iğtişaşata (karışıklık ve kötülük) intizar (beklemek) lazımdır. Maziden alınan dersler, istikbal için birer meşali hakikattır (aydınlatıcı gerçektir).</p>
				<p class="normal">G) Geçen sene tekarrür eden ıslahat (kararlaştırılan reformlar) bazı mülahazatı muhtelifei siyasiye (çeşitli siyasi nedenlerle) ile daha müsait ve münasip bir zamanı atiye talik olunmuştur (geleceğe ertelenmiştir). Bu mülahazatı siyasiyenin esası olan Musul meselesi kat’i bir neticeye bağlanmamış olduğuna göre daha fazla tehir ve talika (ertelenmesi ve askıya alınması) tahammülü kalmıyan Dersim meselesinin bir an önce evvel hal ve fasıl muvafıkı basiret olur. </p>
				<p class="normal">Yakın veya uzak bir günde patlayacağına kuvvetle kani bulunduğum Dersim kıyamının (isyanının) atideki gibi önüne geçmek lazımdır: </p>
				<p class="normal">1) Silah toplamak, her türlü vesaiti mukavemet ve müdefaadan (direnme ve savunma aracından) tecrit etmek. Bunun için en müsait olan mayıs ve haziran zarfında sevk edilecek kahir (ezici) bir kuvvei askeriye ile yekdiğerleri ile temasları kaybetmeyecek bir surette bir ihata (kuşatma) ve tarama hareketi yapmak; görecekleri tazyik üzerine dağlara çekilecek müsellâh (silahlı) halkı da, kara ve hava kuvvetleri ile tazyik etmek (sıkıştırmak); harekâta dikkat edilecek en mühim esas sadakat ve harekete iştirak ve hizmet tekliflerine katiyen itimat ve emniyet etmemek; tedibatı umuma teşmil etmek (sindirip bastırma harekâtını genele yaymak). Hizmete şitap arzuları hiledir, asılda birdirler. </p>
				<p class="normal">2) Silah topladıktan sonra halkın bir esareti hayvaniye ile merbut ve emirlerinde tamamen münkat (hayvan gibi esir ve bağlı) bulundukları reis, şeyh, bey, ağa namlı eşhas ve mütegalibeyi ve bunların akarip (yakınları) ve müteallikatını derhal uzak vilayetlere nakil ve iskân etmek. </p>
				<p class="normal">3) Halka arazi vermek, sermaye ve tohumluk tevzii (dağıtımı) ile müstahsil (üretken) bir hale getirmek; esiri halkı, bu şerirlerin tahrikatından kurtarmak. Sürüleceklerin arazisine Türkleri iskân etmek; olmazsa, bu ahali mutiaya (itaatkâr halka) bir nisbeti mümkine dahilinde bu araziyi bila bedel temlik etmek (bedelsiz toprağa el koymak) lazımdır. </p>
				<p class="normal">4) Her kazada bugünkü nizamnameden çok müsait şartlarla ve hatta daha mebzul nispetlerle ikrazatta bulunmak (fazla kredi vermek), ziraat bankaları açmak.</p>
				<p class="normal">5) Madenleri işleterek halka bol iş ve para bulmak.</p>
				<p class="normal">6) Devlet yolları ile turuku hususiyesini (özel yollar) iki sene zarfında her şeye tercihan yapmak.</p>
				<p class="normal">7) Bu islahatın icrasından sonra 25 sene devam etmek şartı ile mefkureci unsurları (Türk ülküsü taşıyanları) memur göndermek ve bunlara misyonerlik yaptırarak havali Kürtlerini Türkleştirmek.</p>
				<p class="normal">8) Bu müddet zarfında mektep açmamak, ancak 25 sene zarfında ahaliye Türklük his ve terbiyesini verdikten sonra mektepler küşat etmek (açmak) ve halkı okutmak. Aksi takdirde, Kürtlük telkinatı muvaffak olur.</p>
				<p class="normal"> </p>
				<p class="normal">Bu raporlardan çıkarılan netice şudur:</p>
				<p class="normal">Dersim Türkiye için cehalet, maişet darlığı dahilî ve harici tesvilat (kötü şeyleri güzel gösterme) ve Kürtlük temayülatı (eğilimi) ile bulaşmış, tehlikeli bir çıbandır. Bu çıbanın kat’ı bir ameliyeye tabi tutulması lazımdır. Bunun için de evvela silah toplamak, badehu (ondan sonra) ıslahat yapmak icap eder. 1926 senesinde Dersim’de tetkikat yapan Diyarbekir valisi (bilahara Elaziz valisi) Cemal Bey’in raporu hulasası şudur:</p>
				<p class="normal"> </p>
			  <p class="normal2">B- Vali Cemal Bey’in Raporu:</p>
				<p class="normal">1- Kürt ve Arap aşiretler ile Türkmen aşiretler arasında bir müşabehet (benzerlik) yoktur. Türkmen aşiretleri teşkilatı, Kanuni Süleyman’dan sonra tefessuha (bozulmaya) başlamıştır. Dersim’de ve Türkmen aşiretleri ile meskun sair bazı havalide ara sıra tahaddüs eden (meydana gelen) isyankâr vaziyetlerin sebep ve saikleri ayni değildir. </p>
				<p class="normal">2- Dersim ihtilaçları (karışıklıkları) büyük, küçük memur ve mutaassıp (bağnaz) hocaların tahrik ve teşvikile cahil Sünni ahali tarafından haklarında reva görülen muamelattan mümbaistir (doğmaktadır). Bu nalayık (uygunsuz) muamele Alevi Türkmenler arasında tesanüdü kavi ve tekafülü içtimai (güçlü toplumsal dayanışma) vücude getirmiştir. Bu vaziyeti pek çok memurlar Kürt aşiret teşkilatını aynı zannederek yanlış karar ve tetbirler almışlardır.</p>
				<p class="normal">Tazyikat nihayet bulur (baskı sona erer) ve şuurlu (bilinçli) bir surette hareket olunursa, Dersimliler, Cumhuriyetin çok sadık ve fedakâr hadımları (hizmetçileri) olabilirler.</p>
				<p class="normal">3- Dersim seyyahatında Türkçe bilmeyene ve Kürt tipine rastlamadım. Sünniler, Alevilere Kürt; Aleviler, Sünnilere Türk derler. Kürtlerle komşu Dersim Alevilerinde Türkten başka bir millet oldukları kanaati olmakla beraber memurlar da hataya düşmüşlerdir. Seydanlı, Şeyh Hasanlı unvanı umumiler altında toplanmış olan köyler ve kabileler arasında da ahengi muaşeret (toplumsal uyum) yoktur.</p>
				<p class="normal">4- Dersimliler taktil ve tehcirden (öldürülme ve göçürmeden) korkuyorlar; geçmiş memurlar esassız kanatları izale edememişlerdir (giderememişlerdir). Aşiret ve kabileler arasındaki mütekabil gasp ve garatlar (karşılıklı gasp ve baskınlar) devam etmekte ve husumetlerin temadisine (düşmanlıkların uzamasına) sebep olmaktadır. Üç beş şahıs müstesna, ağalar ve reisler de dahil tekmil Dersimliler müthiş bir fakru zaruret içinde çırpınmaktadır. Gaspu garatların sebebi, yaşamak hissi ve endişesidir. </p>
				<p class="normal">5- Dört yüz seneden beri Dersim’e hükümet nüfusu girmemiş, ilmi mana ve şumulile (bilimsel anlam içeriğiyle) bir otorite teessüs etmemiştir (kurulmamıştır). Her Dersimli hayatını, malını muhafaza kaygusile müsellah (silahlı) bulunmak mecburiyetinde kalmış.</p>
				<p class="normal">6- Bir iki fırka (tümen) ile Dersim’i silahtan tecrit mümkündür. Fakat Türk kanı ve Türk parası zayi olur. Uzun müddet devam edecek bir (gerilla) harbi de muhtemeldir. Fikirlerime nazaran Dersim’in hareketsiz silahtan tecrit ve ıslahı mümkün; bunun için de hükümete karşı olan itimatsızlık ve emniyetsizliği gidermek, hükümetin niyyat ve makasıdı hayrıhanesine (iyi niyet ve maksatlarına) kendilerini ikna etmek lazımdır. </p>
				<p class="normal">7- Mezhep ihtilafı, Dersimliyi taan ve teşni (kötüleme ve bastırma) vasıtası olmamalı. Mezhebi münaferetleri izaleye çalışılmalıdır (mezhepsel düşmanlıklar yok edilmeli). Caferi mezhebine salik Alevi Türkler arasında tarihi edyan ve mezahibin katy ettiği (din ve mezheplerin kesinleştirdiği) sebeplerle batıl pek çok itikatlar kök salmıştır. Fakat bu itikatlar yirminci asrın fikri tenkit ve tahlili karşısında muhafazai mevcudiyet edebilecek (varlığını koruyacak) kuvvet ve kudreti çoktan kaybetmişlerdir. Maarifle ve mefkureci (idealist) muallimlerle bu itikatlar (inançlar) yerine muhabbeti milliyeyi (milli sevgiyi) ikame mümkün ve çok kolaydır. </p>
				<p class="normal">8- Dersimlilere medari maişet (geçimi sağlayıcı) iş bulmak lazımdır. Dersim ve civarlarında inşa edilecek umumi ve hususi yollarda çalıştırmalı. </p>
				<p class="normal">9- Elaziz ve Malatya’daki arazii metrukede (terk edilmiş topraklarda) iskân edilmeli.</p>
				<p class="normal">10- Bu tedabir alınırsa, Dersimlilerin silahlarını kendiliklerinden teslim edeceklerine inanıyorum. </p>
				<p class="normal">Yalnız Çemişkezeğin 22 km. Şimali Şarkisinde (kuzeydoğusunda) Kozluca’da mukim kör Seyit Han (Koç Uşağı rüesasından) şekaveti san’atı mutade ittihaz etmiş (eşkıyalığı meslek edinmiş) ve Koçkiri hadisesi mahkûm ve maznunlarından (sanıklarından) bazılarını başına toplamıştır. Çemişkezek, Arapkir, Kemah, Kemaliye taraflarına tecavüzle kervanları vuranlar bunlardır. Bunların silahlarını teslim ve dairei itaata girecekleri memulum değildir (boyun eğecekleri umudunda değilim). Ferhat (Uşağı) ile mahasimdir (düşmandır). Kendisine iltihak eden olmasa bile Çemişkezek’teki alay marifetile veya suvari saire ile tenkil ve imhaları mümkün ve çok iyi olacaktır. Böyle bir hareket aksamı saire (diğer kesimler) üzerine de müessir (etkili) olacaktır.</p>
				<p class="normal">Zatı samilerinin müzahere (yüce şahsınızın desteği) ve 3’üncü ordu müfettişinin muaveneti (yardımcı) kuvvetli bir azmü irade, vakıfane, fütursuz ve azami beş aylık mesai; ihtiyaç halinde müracaat olunmak üzere bir alay asker ve nihayet lûzumunda sarfolunmak üzere 5000 lira Dersimi tarihi salâh ve refaha ithal ve kâfetten (tümüyle) halis Türk olan Dersimlileri Hükûmeti Cumhuriye’nin elinde ucu Şarka merbut (bağlı) Kürtlük harekâtına müteveccih (yönelik) keskin ve sadık bir hancer haline ifrağ (boşaltma) için kâfidir.</p>
				<p class="normal">(Vekil Beyin Notları: Beş ay değil seneler ister, tecrübe meydana çıkaracaktır, Dersim’i Dersim yapan cehalettir, asırların takviye ettiği bu cehaleti mümeyyiz (belirgin) ve müdrik bir zihniyetle kalbetmeğe beş ay kifayet etmez.)</p>
				<p class="normal">Bu raporlar ve filhakika (gerçekten de) o sırada azgınca hareketlerinden dolayı ve bilhassa Şeyh Sait isyanı sırasında aldıkları vaziyet dolayısı ile Koç uşakları üzerine 1926 senesinde bir hareket tertip olundu ve Elâziz valiliğine de Dersim’deki seyyahatları ile orayı daha iyi tanıyan Cemal Bey tayin olundu. Koç Uşağı hareketi Dersim üzerinde az çok bir tesir yapmış ve bir müddet için vakayii azaltmıştır. Asıl maksat ise Şark vilayetlerinde ve bu meyanda Dersim’de de esaslı ıslahat olduğundan bu gayeye imkân nispetinde tedricen vasıl olmak (aşamalı varmak) gayesile ilk adım olmak üzere 1927 senesi sonlarında B. U. Müfettişlik teşkilatı vazifeye sevk olundu.</p>
				<p class="normal">Umumi müfettişliğin Dersim hakkındaki noktai nazarları aşağıdadır. Umumî Müfettiş İbrahim Tali beyefendi 1928 temmuz ayında Ovacığa kadar devam eden bir seyahat esnasında güzergâhlarında aşair halkı ile temas etmişler ve bu temaslar neticesinde (Biz Türküz) diye bağıran bir halkla karşılaştığını, Dersim’de hükûmet makinesinin zaif olduğu ve bunun ıslahı lâzım geldiğini ve Dersim’de şimdilik hükûmet aleyhine siyasi bir harekete intizar etmek lâzım geldiğini ve bu halkın tedabir ile Cumhuriyete tamamen mal edilebileceği ve ilk işin halkı toprağa bağlamak ve geçinme ihtiyacı ile pek bağlı olduğu reislerile aralarındaki irtibatı gevşetmek olduğunu bildirmişlerdir. </p>
				<p class="normal">1930 senesinde Birinci Umumî Müfettişlik Dersim hakkındaki mütalâalarında şu esasları bildirmişlerdir:</p>
				<p class="normal"> </p>
			  <p class="normal2">C- B.U.M.F. Raporu</p>
				<p class="normal">1- Dersime mevziî veya zaif umumî (belli bir yerle sınırlı veya genelde zayıf) bir harekât zararlı neticeler verir. Kuvvetli olmak şartile hareketin hiç olmazsa Haydaranlı, Yukarı Abbas Uşağı, Keçel, Demenan aşiretinin Çibokez grubuna teşmili (kapsaması) lâzımdır.</p>
				<p class="normal">2- Dersim’in ıslahı iki suretle kabildir. </p>
				<p class="normal">A- Bütün Dersim’in hariçle münasebetini kat ederek (dışarıyla ilişkisini keserek), bu yüzden taarruzlarına ve ticaretlerine mani olmak; aç kalacak halkı zamanla kendiliğinden ilticaya icbar ve şu suretle Dersim’i fenalardan tahliye.</p>
				<p class="normal">B- Her tarafı esaslı surette kapadıktan sonra ihata (kuşatma) çenberini tedricen darlaştırmak ve fenalıklarından dolayı yakalananları derhal Dersim’den çıkararak Garba (Batı’ya) atmak ve serpiştirmek.</p>
				<p class="normal">Bu hareket mutlaka kâfi (yeterli) kuvvetle yapılmalıdır. Dersim, harekât noktai nazarından Ağrı’dan da mühim ve vasi (geniş) olmakla beraber daha çok müsellâh (silahlı) ve metin bir halka meskûn bulunduğu tahsis edilecek kuvvetin Ağrı’ya edilen kuvvetle kıyas edilmesi (karşılaştırılması) lâzımdır. Her ne şekilde olursa olsun gayri kâfi (yetersiz) kuvvetle yapılacak hareketler hükûmeti zamanla uğraştıracak akibetler doğurabilir. </p>
				<p class="normal">Be esaslar haricinde (dışında) zamanla hal çareleri de vardır. Fakat bunlar, zamanın uzunluğu ve kısalığı ve bu maksada tahsis edilecek kuvvet ve vesaitin derecesile mütenasiptir. Bu hususta kat’i karar verilip en müsait bir şekilde icraata geçinceye kadar Dersimlilerin hariç ve dahildeki fenalıklarını tahdit edecek (sınırlayacak) tedabirin alınmasında fayda vardır. </p>
				<p class="normal">Bu tetbirler de şunlardır:</p>
				<p class="normal">A- Dersim’i muhit ve Dersimlilerin çapul yollarının geçtiği geçitleri bilhassa haziran ilâ kânunuevvel (Aralık) ayları içinde kuvvetli müfrezelerle tutarak kapamak (bu geçitler, bu raporun yollar kısmına yazılmıştır).</p>
				<p class="normal">B- Elâziz’de bir bomba tayyare filosu bulundurularak mühim vak’alar yapan veya hükûmetin tebliğatına muhalefet eden aşiret köylerini müessir bir surette bombalamak, ziraat ve hayvanlarını imha etmek ve rahatça ikametlerine mani olmak.</p>
				<p class="normal">C- Bir taraftan da tehdit mahiyetinde olmak üzere muhtelif mevakide (çeşitli yerlerde) kuvetli müfrezeler bulundurmak. Bu müfrezeler, Dersim hakkında mutasevver (tasarlanan) umumî hareketin çekirdeklerini teşkil ederler.</p>
				<p class="normal">B.U.M.F. İbrahim Tali beyefendinin 1931 senesi sonunda Dersim hakkındaki 21/12/1931 tarihli ve II. Kalem 3316 No’lu raporundaki mütalâası hulâsaten (özetle) budur:</p>
				<p class="normal">Şeyh Sait kıyamının bastırılmasından sonra halkta büyük bir yılgınlık vardır. </p>
				<p class="normal">Dahilde umumi kıyamlar (içerde genel kapsamlı ayaklanmalar) beklenemez. Tehlike; hudut haricinden (sınır dışından) gelen müsellâh tecavüzlerle (silahlı saldırılarla) evvelâ hudut ahalisini ayaklandırarak kendilerine iltihak ettirip yakın hükûmet merkezlerini işgal ve umumî bir isyan ihdas etmektedir. Zeylan hadisesi, Haco’nun teşebbüsü, Oramar baskını bunu teyit etmiştir. Binaenaleyh hudut mıntıkasını silâhtan tecrit etmek işi, Dersim ıslahına tekaddüm etmelidir (Dersim’i bastırmadan önceye alınmalıdır).</p>
				<p class="normal">Birinci Umumî Müfettişlikte (BUMF) beş senelik ıslahat ve silâh toplamak gün, hafta, ay iş değildir. İki sene işidir. Dersim’e gidecek kuvvet arazi, iskân, iaşe müşkülâtile de mücadele edecektir adeta. Tam seferber olmalı ve o suretle teşkilâtını ikmal ederek işe başlamalıdır. Dersim’de 8000’den 10000’e kadar silâh bulunduğu tesbit olunmuştur. Üç sene evvel Nazımiye’ye başlayan yol henüz bitmemiştir. Sırf bir hareket düşüncesile yapılmakta olan bu yol, pek iyi bir surette meydana gelmektedir. Büyük gayretle 1993 yazında ikmal olunacaktır. Yine ayni maksatla başlanan Ovacık yolu da ayni sene zarfında tamamlanacaktır.</p>
				<p class="normal">Dersim, hudutlardan çok uzaktır; hariçteki siyasi teşkilâtlar Dersim’i kendi siyasi emellerine kullanmayı her suretle arzu ederler ve programlarına da bunu koymuşlar ve daima propaganda etmek isterlerse de rüesa (önder, elebaşı) geçinenlerden hiçbirinin hariçle temas ve muhaberesi müspet bir surette tespit edilememiştir. Hatta 1929 senesi Eylûlü’nde bir İngiliz kızının Seyit Rıza’ya 500 altın hediye ile geldiği işaa (söylentisi) edilmişse de bir tek altını bile getirdiği ispat edilemedi (sayfa, 201-209).</p>
				<p class="normal">Dersim’de ve bilhassa Garbî Dersim’de eskiden kalma iyi bir aşiret teşkilâtı verdır. Aşiret başları hemen hepsi birbirlerine hasımdır. Yine de reisler birbirinden birçok mal ve kan alacaklısıdır. Bu kanlar reislerin şahıslarının değil, fakat kabilenindir. Bu sebepten hin hacette (ihtiyaç anında) bu kan gütmeler bir müddet için durdurulur; yani müşterek bir iş veya menfaat ve hatta gayri için mütarekeler yapılır. Meselâ; sonbahara doğru, kışlık iaşe temini için hırsızlığa gidecek olan kollar avdetlerinde (dönüşte) emniyetlerini temin için kan alacağı veya borcu olan aşirete magsubatından (çalınan mallar) bir miktar vermek suretile anlaşılır. Bu misal herhangi birçok iş için de varit olur. Bahusus kendi hayat ve mevcudiyeti meselesinde bir değil, birçok aşiretlerin birleşmeleri beklenir. Yalnız Şarkî ve Garbî Dersim aşiretlerinin birleşmeleri pek güçtür. Umumî bir mevcudiyet meselesi belki aralarındaki her türlü münafereti (kindarlığı/düşmanlığı) unutturur. </p>
				<p class="normal">Dersim halkı fakirdir. Ziraata elverişli toprak pek azdır, işsizdir. Öyle köyler vardır ki sahip oldukları birkaç keçinin mahsulâtını bütün ihtiyaçlarına karşı kullanırlar. Bereketi tenasül (verimli doğurganlık) vardır. Aile çabuk çabuk büyür, ihtiyaç artar, servet yine odur. Bu sebeple maişetini (geçimini) temine çareler arar; artık canı bahasına da olsa başındaki ağanın emrine girer. Bir defa buna tutuldu mu artık iş elinden geçmiştir. Çünkü mevcudiyetini ağaya teslim etmiştir. Her türlü tehlikeyi göze alarak ağasına nefsini teslim etmiş olan bu zavallı, düştüğü derekeden kendini kurtaramaz. Ağanın kayıtsız şartsız esiridir. Her aşiret ve kabile reisinin böyle birçok adamı vardır, işte icra vasıtaları bu zavallılardır.</p>
				<p class="normal">Dersimlilerin hayatlarını kazanmak için birbirleri arasındaki çapulculuğun hesabını kimse bilmez. Birkaç senede herhangi bir menfaat veya mecburiyetle bu hesaplar görülmek istenir. O vakit mıntıka haricinde akınlar başlar. <span class="ideitalik">Kol</span> dedikleri çeteler teşkil edilir. Bunlar, mümkün mertebe kuvvetli olur. Civar kazalara tecavüz edilir. Daha evvelden gözlerine kestirdikleri sürüleri ve rastgeldikleri tüccar ve yolcuları soyarak dönerler. Bu çeteler magsubatla (gaspedilen mallarla) Dersim hududuna girince, artık salâmeti bulmuşlardır. Esasen takip edildikleri de yoktur. Bu gibi kolları karşılamaya veya magsubatı istirdada (gaspedilenleri geri almaya) giden zaif zabıta kuvvetlerini ağalar şifahi (sözlü) teminatla savarlar, “bizde yoktur,” derler; yahut kuvvetli vaitlerle müfrezeyi avuturlar, eğer o reisin hükûmetle alâkası varsa, meselâ kendisi meclisi umumî azası ise veya oğlu veya kardeşi böyle bir mevkide ise ve iş takip olunursa magsubatın bir kısmı geri verilir. Bu bir muvaffakiyet (başarı) addolunur. Artık hukuku umumiye (kamu hukuku) takip olunmaz, hatta failler tespit bile edilmez (Merhum Fahri Bey’in valiliğine kadar böyle idi).</p>
				<p class="normal">Şayet giden zayıf müfreze kumandanı cür’etli ise ve işi ileriye götürürse, derhal silâh ile karşılanır. Fakat silâh patlatılmaz. Ve müfreze de döner, mesele hakkında rapor verilir. İş ya uyutulur veyahut ciddi tutulmak istenir. Müfrezeye karşı koyanları tutmak için başka bir müfreze çıkarılır. Bu müfreze ne yapacağını bilmez, kendilerini kimlerin karşılayacağını anlamaz, yürüyüşte esasen hiçbir tertibat almaz, kollarını sallaya sallaya giderken pusuya düşer. Ya kumandan veya birkaç neferimiz şehit düşer. Kalanlar da silâhlarını vererek canlarını kurtarırlar. Artık iş işten geçmiş, bir mesele çıkmıştır. Bunun halli lâzımdır. O aşiret üzerine harekete karar verilir, buna da tedip denir.</p>
				<p class="normal">Yirmi-otuz senedir Dersim’de tedip edilmemiş aşiret yoktur. Fakat hiçbirisinden müspet (olumlu) netice alınmamıştır. Yukarıda arzolunan sebeplerden doğan tedip hareketlerinde maksadın ne olduğu ve hareket lûzumu ve gaye tayin edilmemiştir. Hareketle işi anlayan elebaşılar dağılır, manialara (engebeli korunaklara) kaçarlar, tesadüfen bu aşiretlerin biri veya birkaçı ele geçerse, cezasını görür ve nihayet fedailerden beş on kişi öldürülür. Kendisinden şüphesi olmayıp kaçmayan veya kaçamayan bazı zavallılar veya aceze (yaşlı ve çaresiz) başkalarının hesabına can verir. Boşalmış köyler yakılır. Birkaç sürü de ele geçer ve nihayet araya giren ve tediple alakası olmayan diğer aşiret ağaları feda edileceklerden birkaç kişi daha teslim ederler, bir miktar keçi veya koyun alınarak avdet edilir.</p>
				<p class="normal">Geçen sene Plümer’deki hareketin tesiri mahdut (sınırlı) bir mıntıkaya mahsur kalmıştır. Bazı kumandanların şiddetli hareketleri el’an dillerde devaren eder (hâlâ dillerde dolaşır). Fakat üzerine hareket yapılmış olan aşiret yine eski itiyadında (alışkanlığında) devam eder durur. Çünkü kendileri yine orada, muhit yine o muhittir. Başka türlü yaşamak imkânı yoktur.</p>
				<p class="normal">1926’da Koç uşaklılar üzerine yapılan tedip neticesinde bu aşiretin tamamen imha edildiğini işitmiştim. Fakat bir sene sonra yine üç kazada bu aşiretten takriben 500 hane halkının mevcudiyetini gördüm. Yalnız tedipten zarar görenlerden 5-6 hane halkı Çemişkezeğin muhtelif köylerine yerleştirilerek toprağa bağlanmışlardı. </p>
  <p class="normal"> </p>
			  <p class="normal3">Sona Bırakılan Dersim Silah Toplama Programı</p>
				<p class="normal">Şark vilâyetlerinde siyasi cereyanların başladığı ve az çok yer tutup mefkûre (ülkü/ideal/dava) halini aldığından beri zuhur eden umumî ve mevzii isyanlarda Dersim kımıldamamıştır. Şeyh Sait, Dersim’e asla istinat etmedi. Ferzende, Yado, Alican, Seyit Han çeteleri Dersim’de bir melce (sığınak) bulamadılar, esasen buna teşebbüs de etmediler.</p>
				<p class="normal">Gerçi umumî harpte (I. Dünya Savaşı) Ruslar Kiğı’ya kadar ilerledikten sonra Varto’nun Üstükran nahiyesindeki Alevilerle Şarkî Dersim aşiretlerinden bazıları Ruslarla münasebet tesis etmekte ve ricattan perakende askerimizin silâhlarını almakta ve bazı tecavüzlerde bulunmakta tereddüt etmedilerse de ayni hal yan yana harp eden diğer aşiretlerde de görülmemiş değildir. Cahil akvamın (cahil kavimlerin) umumundan beklenen ancak bu hareketlerdir. Bir de Dersim, hudutlarımızdan uzaktır büyük tehlikenin hudut haricinden geleceği kanaatından sonra evvel emirde hudut aşiretlerinin silâhtan tecridi pek tabiidir. Bu düşünceler ve mıntıkanın vaziyeti umumiyesi hasebile Dersimliler hangi istikamette tecavüz ve isyan yapabilirler, mütalâa olunarak hazırlanıp vekâleti Celilelerine (Yüce Bakanlığınıza) de takdim kılınan proğram tasvibi vekâletpenahilerine de iktiran etmişti (sunulmuştu).</p>
				<p class="normal">Bu seneki seyyahatı alilerinde Arapkir, Kemaliye, Çemişkezek, ve Pertek’te birçok mağdurlara tesadüf buyruldu.</p>
				<p class="normal">Dersim vukuatları eski senelere nispetle suçlular ve magsubat daha sıkı bir surette takip olunmaktadır. Fakat bu takip asla takip değildir. Jandarma kuvvetimizin son üç ayda artması hasebile yüz yirmiden fazla bir kuvvet Hozat’a toplanmış ve bununla yapılacak işlere teşebbüs edilmiştir. Civar vilâyetlerin besbelli kuvvet noksanından soyguncuları takip edemediği anlaşılıyor. Halbuki bu vilâyetler alelekser (çoğunlukla) malûm olan geçitleri ve takip müfrezeleri vilayet, kaza hududuna bakmayarak işi sıkı tutsa karşılıklı tedbirler iyi neticeler verirdi. Umumî müfettişlikle vilâyetler ve bilhassa Elâziz vilâyeti arasında bu şekil hakkında daima muhabereler yapılmaktadır.</p>
				<p class="normal">Bir de son senelere kadar Dersim hiçbir vakit bu derece kuvvetsiz kalmamıştır. Yaz mevsiminde ve 1928 senesine kadar Hozat’ta bir nizamiye taburu ve 1928’de bile Çemişkezek’te bir bölük bulunduğuna şahit oldum. Dersim akdemce liva (önceleri il) ve bir aralık da vilayet olmuş; beş senedir kaza yapılmış ve teşkilât ve bilhassa kuvvet her defasında azalmıştır. </p>
				<p class="normal">Binaenaleyh Dersim ve civar vilâyetlerin kazaları, kuvvetleri artırılarak müşterek tarassut (gözetleme) ve tedbirlerle şekavete karşı gelinir. Buna ilâveten bir müddetten beri tatbikine başlanan bekçi ve korucu teşkilâtı, mağdur Türk köylerinde daha şumullü yapılmak suretile müfrezelerimizin vazifeleri kolaylaştırılmış olur. Bu suretle Dersim içerden ve dışardan sıkıştırılır ise birçok vukuatın zuhuruna (olayın çıkışına) mani olunacağı gibi, zuhur edenlerde muvaffakiyetle takip olunabilir. Takip işleri bir elden idare olunmak, emrinde ayrıca seyyar iki, üç müfreze bulunmak suretile iyi bir takip kumandanı büyük muvaffakiyet temin eder. </p>
				<p class="normal">Bu maruzatımla (sunuşumla) Dersimin muhitine ve bilhassa Türk köylerine olan zarar ve tecavüzüne karşı gelinir fikrinde olduğumu arz etmek isterim. Bu kanaatle Dersim işi umumi müfettişlikçe tecil olunmuştur. Dersim işi yalnız silâh işi değildir. Diğer mıntıkalarda umumi ıslahatla silâh toplamak işi ayrılmıştır. Oralarda umumi ıslahat bütçeye muvazi (paralel/uygun) bir şekilde yürütülebilir, ve öyle de olmaktadır. Dersim’in buna tahammülü yoktur. Oraya giren kuvvet, her işi bitirip öyle çıkmalıdır.</p>
				<p class="normal">Seyit, rüesa ve halifeleri umumiyetle Dersim’den çıkarılarak vatanın aksayı Garbuna (en batı ucuna) gönderilmeli; toprakları köylülere verilmeli; tekmil silâhlar alınmalı; adliyece aranılan suçlular tutulmalı; magsubat (gaspedilenler) kurtarılmalı; eski yeni vergiler aranmalı; topraksız ve şuna buna kul olmuş fukara halk yine Garba nakil ve iskân edilmeli; dağ başlarında veya hakim noktalardaki münferit evler ve köyler yakılmalı; ahalisi her halde Garba nakledilmeli ve dağlık olmayan yerlere iskân olunmalıdır. Çünkü bunlar civarda görecekleri herhangi bir dağa kaçmak ve orada kalmaktan nefsini (kendini) mahrum edemez. Dağlıların ovada iskân ve istinas (yerleşmesi ve insanlarla kaynaşması) etmesi pek güçtür.</p>
				<p class="normal">Maruzatımın tatbiinde (sunuşumun izlenmesinde) ihtiyar olunacak (seçilecek) fedakârlık az olmayacaktır. Dersim ıslahında bu fedâkarlığın göze alınması zaruridir. Yalnız silâh toplamanın faidesi geçicidir. Hele az bir sahaya veya birkaç aşirete tatbiki ati (gelecek) için olarak da büyük karışıklığı mucip olur.</p>
				<p class="normal">Bu işe tahsis olunacak kuvvetin takdiri sırf yüksek kumanda makamına aittir. Ancak 1926 Koç Uşağı tedibine tahsis olunan kuvvetle geçirilen zaman ve istihsal olunan (elde edilen) hakiki netice mikyas (ölçüt) olarak bir fikir verebilir. </p>
				<p class="normal">Kuvvetler harekete geçince tedip olunan kazalarda derhal idare ve adliye teşkilatı kudretli ve afif (temiz) kaymakam, müdür ve hakimlerle becerikli jandarma zabitleri (subay) işi ele almalı ve Dersim’deki askeri kuvvetten ilham alarak ve o kuvvete istinat ederek hükûmet makinesini yürütmeğe başlamalıdır. Aynı zamanda Hozat bir kültür merkezi olarak alim ve muktedir bir maarif amirinin işleteceği maarif programını tatbika başlayarak icap eden yerlerde yine muktedir ve tecrübeli mualimlere mektepler açtırılmalıdır. Dersim, az zamanda Türk camiasına (toplumuna) mal edilebilir. </p>
				<p class="normal">Kışın kıtaatımız (birliklerimiz) Dersim kazalarında muayyen garnizonlarında istirahat ve talimü terbiyeleri (eğitim-öğretim) ile meşgul olup mevsimin hulûlünde (gelişinde) tekrar bırakılan yerden başlanılarak işe nihayet yapılmak çok faidelidir. Zaten kendilerine kâfi olmayan mahsulât kaldırılmazdan evvel başlanan hareket bunları açlığa mahkûm eder.</p>
				<p class="normal">Dersim’de bir müddet yüksek bir askeri makam veya bir müddet için vali ve hatta umumi müfettiş Hozat’ta bulunmalı ve Dersim’le yakından alakâdar olmalıdır. </p>
				<p class="normal">Malatya demiryolunun yakında Fırat’ı geçeceğinden, hükümet merkezi ile muvasalasının (iletişimin) kolaylaşması hasebile Elaziz Umumi Müfettişlik merkezi ittihaz edileceğinden (olacağından) bir kısım arkadaşları ile Hozat’ta uzun müddet kalma mümkün olacağı kanaatındayım. Binaenaleyh hükümetin yüksek görüşü Dersim işini tacil ve tekaddüm (hızlandırıp öne alacaksa) ettirecekse, yalnız silah toplama değil; arzettiğim veçhile islahat yapmak üzere işe başlanmalıdır. </p>
				<p class="normal">Dersim meşguliyetinin umumi müfettişlik mıntıkasının silah toplama programına tesir yapmasında nazarı itibara (göz önünde bulundurmak) almak lazımdır. Bunun tecili (ertelenmesi) ihraç ve dahilde makûs (dışarıda ve içeride ters) tesirler yapar ve Dersim meşguliyeti büyük bir gaile ve isyan şeklinde propaganda edilerek bir kısım şuursuzların, haricin teşvikile cür’et almalarına sebep olabilir. </p>
				<p class="normal">Bir hareket ihtimaline karşı bilinmesi ve yapılması icap eden malûmat ve işler:</p>
				<p class="normal">1- Dersim’de haziran ayında ve daha sonra içilecek su vaziyeti çeşme, menbalarla, suların mevkileri susuz ve kurak mıntıkalar.</p>
				<p class="normal">2- Hazirandan itibaren bütün Dersim’de bulunabilecek zahire vesair iaşe maddeleri hakkında malûmat.</p>
				<p class="normal">3- Tahassun edilebilecek (sağlamlaştırılacak) mağaralar, adedi, ehemmiyetleri ve civardaki arazinin vaziyeti.</p>
				<p class="normal">4- Ufak, büyük ormanlar ve bunların firariler lehine yarayacak aksamı ve arazinin vaziyeti.</p>
				<p class="normal">5- Munzur üzerinde, Mazkirt ve Nazmiye yolunda cebel dağ topu ve hayvanatın geçebileceği birer ağaç köprü veya imkân olmazsa ikişer büyük kayık inşası (sayfa 209-214).</p>
				<p class="normal">6- Diğer geçit yerlerindeki kayıkların ve köprülerin mahallerile bunlarında yukarıda yazıldığı üzere ıslahı.</p>
				<p class="normal">1931 senesinin Temmuz ve Ağustos aylarında Dersim’i muhit kazalar halkının Dersimlilerin tecavüzatından bizar oldukları hakkındaki şikayetleri yekdiğerini takip etti. Bu sırada Bayazit vilayeti dahilinde, seyyahatta bulunan Tali Bey’in bu şikayetlerle Dersim’e karşı bir hareket tertibi ve zamanı hakkında mütalaası soruldu. İ. Tali Beyefendi: Dersim’in vaziyeti umumiyesinde (genel durumunda) herhangi bir hareketi icap ettirecek bir vaziyet olmadığını; vekalete yapılan şikayetlerle alâkadar vak’aların müfettişlikçe malûm olmamakla beraber Erzincan ve Malatya vilayetlerinden yaptıkları istizaha (açıklanma isteğine) aldıkları cevapta da Dersimlilere matuf bir tecavüz olmadığının bu resmi makamların iş’arlerile sabit olduğunu ve mamafih devletçe Dersim hakkında kat’i bir tedbir alınmak lûzumu var ise evvelki iş’arlarında teklif ettikleri esaslar dahilinde Dersim işini kökünden halledecek kuvvet ve kudrette bir harekete taraftar olduklarını ve mamafih müfettiş umumilik mıntıkası dahilinde Dersim işinden evvel temizlenmesi lazım gelen Sasun, Mutki gibi mühim mıntıkalar olduğu mütalâa olarak bildirdiler. Vekâlet’te (Bakanlık’ta) Dersim’e karşı yapılacak herhangi bir hareketin Cumhuriyet hükûmetinin şerefile mütenasip ve kat’i neticeler verecek mahiyette olması noktai nazarında olduğundan ve böyle bir hareket için ise daha esaslı tetkikata ve zamana da lûzum olduğundan 1931 senesinde herhangi bir harekete taraftar olmadı.</p>
				<p class="normal"> </p>
			  <p class="normal2">D- Büyük Erkânı Harbiye Reisinin (Genelkurmay Başkanı) Mütalâaları</p>
<p class="normal">Dersim vaziyeti Büyük Erkânı Harbiyece de yüksek bir alaka le takip olunduğundan bu mıntıka hakkında B.E.Rs. (Gn. Kr. Bşk.)’ne verilen raporların hulasası da (özeti de) faydalı olur mütelâasile (düşüncesiyle) aşağıya yazılmıştır:</p>
				<p class="normal">Dersim asırlarca nüfuz edilmemiş hükûmete mühim gaileler çıkarmış, mutadı şekavet olan mütecaviz ve soyguncu unsurları havi (kapsayan) bir kıtadır. Yapılan tedbirlerden hiçbiri neticeli olamamıştır. Yolsuzluk ve mıntıkanın arızalı oluşu sebeplerile aşiretler, ekseriya hareket yapan kıtanın önünden kaçabilmişler ve tesirinden uzaklaşmışlardır. Buna mukabil gündüz ve gece baskınları ile muvasala (bağlantı) yollarını, münakalatı (taşımacılığı) ve bazen de kıtaatı iz’aç (taciz) etmişlerdir.</p>
				<p class="normal">Dersim halkı cahildir. Şekavet ruhu hâkimdir. Bununla beraber şekavete, tecavüze, soygunculuğa asıl müessir rüeası (gerçek etken aşiret reisleri) olmuştur. Yolsuzluk ve tabii avariz (doğal engeller) bu hali devam ettirmiştir. Nüfus artmaktadır. Toprak ve maişet vasıtası azdır. Ekseriyet yoğurt ve kuru süt ile geçinir.</p>
				<p class="normal">Şimalden Cenuba, Şarktan Garba (Kuzeyden güneye, doğudan batıya) yollar yapılsa Dersim halkının şehirlerle teması kolaylaşır, bu suretle fikren de inkişafa (gelişmeye) hizmet edilmiş olur. Ancak bu neticeyi anlayan reisler bu yolların yapılmasına uzun zaman mani olmuşlardır. </p>
				<p class="normal">1270’te inşasına teşebbüs edilen Alâziz-Hozat-Ovacık yoluna Cümhuriyet devrine kadar başlanamamıştır. Bu yolun geçtiği aksamda (kısımda) şekavetin azlığı Şimali Dersim’de ise daha fazla olduğu görülür. 1930’da zorlukla Plümere sevk edilebilen bir Jandarma kamyoneti, Plümerliler üzerinde garip tesirler yapmıştır.</p>
				<p class="normal">Dersimliler maişet müşkülatı (geçim darlığı) içindedir. Halk, yazın dağlarda mantar ve mümasili (benzeri) yabani sebzelerle süt, yoğurt ve yağ ile taayuş eder (yaşar). Kışın yazdan tulumlara basılan çökelek ve kısmen yağ ile geçinir. Reislerden maada (başka) halk darı ekmeği yer. Arazi en ziyade hayvancılığa müsaittir. Ziraata müsait aksam çok azdır. Ziraata müsait arazi de rüesa hesabına ekilir. Meselâ: Çarıklı aşiretinde arazi kâmilen Şah Hüseyin Bey ailesine aittir.</p>
				<p class="normal">Halkın oturduğu evler tepeden delikli birer indir. Yatmak, oturmak, ekmek pişirmek, hûlasa bütün ihtiyaç için bir tek oda ile yanında samanlık ve ahırdan ibaret mağaraya benzeyen yerlerdir. Giydikleri koyun ve keçi kılından şalvar ve çepken, kadınlar şalvar ve üç peşli entaridir. Bu şekilde yaşayan iptidai (ilkel) halk seyitlerinin, reislerin birer esiridir.</p>
				<p class="normal">Binaenaleyh ıslahın ilk safhasını: </p>
				<p class="normal">A- Ana yolların inşası;</p>
				<p class="normal">B- Silahların toplanması;</p>
				<p class="normal">C- Reislerin, bey ve ağaların, seyitlerin bir daha gelmemek üzere Garbi Anadolu’ya nakli;</p>
				<p class="normal">D- Reisler alındıktan sonra halkın da en şerir (azgın, kötü) olanlarının Dersim’den çok uzak olan ovalara sevki ve Türk köyleri içerisinde dağıtılması. Dersim’de kalacak olanları da reislerden istirdat olunacak (alınacak) araziye bağlamak teşkil eder.</p>
				<p class="normal">Dersim’den çıkarılması lâzım reisler r’asında (başında) bilhassa şunlar hatıra gelir:</p>
				<p class="normal">Seyit Rıza, oğulları ve biraderin çocukları.</p>
				<p class="normal">Kıganlı Süleyman ve amcazadeleri.</p>
				<p class="normal">Bahtiyarlı, Rotanlı Veli Bey zade Hüseyin Bey ve amcazadesi küçük oğlu.</p>
				<p class="normal">Karaballı Mehmet Ali Ağa ve Koç Ağa.</p>
				<p class="normal">Aşağı Abbas’tan Zeynozadeler kâmilen (hepsi), sabık meb’us (eski milletvekili Meço) Mustafa Ağa ve avenesi (yardımcıları).</p>
				<p class="normal">Ferhat Uşağı’ndan Cemşit, Diyap Ağalar, Kahraman oğullarının torunları ve Küçük Ağa.</p>
				<p class="normal">Pilvenkten Kavsi oğullarının oğulları.</p>
				<p class="normal">Ovacık’ta Güdi köyünde maruf Alişar.</p>
				<p class="normal">Havran aşireti reisi kısmen. </p>
				<p class="normal">Kureyşan aşireti reisi kâmilen (tümü).</p>
				<p class="normal">Koç Uşağı aşireti rüesası kâmilen.</p>
				<p class="normal">Ovacık’ta Pülürlü Munzur Ağa, Zeynel Ağa ve Kalanlı’da Munzur Ağa’ya mensup rüesadan Nuri Ağa ve biraderleri.</p>
				<p class="normal">Çarıklıların ve Kutu deresine yakın olan aşairin rüesası kâmilen (bütün aşiret reisleri).</p>
				<p class="normal">Keçel Uşağı reisi Ağa ve Ali Şevki Bey.</p>
				<p class="normal">Bu tedbirlerden sonra Dersim’de: </p>
				<p class="normal">A- Asayiş için bir dağ livası (alayı) bulundurulması,</p>
				<p class="normal">B- İcap eden yerlerde Blok havuzlar yapılması,</p>
				<p class="normal">C- İdari teşkilatı yeniden tanzim ve ıslah,</p>
				<p class="normal">D- Yerli memurların kâmilen çıkarılması, Dersim’e en iyi memurların tayini,</p>
				<p class="normal">E- Yüksek idare memurlarına adeta koloni idarelerindeki salâhayetin (sömürge yönetimlerindeki yetkilerin) verilmesi,</p>
				<p class="normal">F- Propagandaya kuvvet verilmesi ve Türklüğün telkini,</p>
				<p class="normal">G- Kürtçe yerine Türk dilinin ikamesi için ilmi ve idari tedbirlerin alınması (büyük kız çocuklarının okutulması).</p>
				<p class="normal">Hulâsa: (Özetle) </p>
				<p class="normal">1- Dersim’de bugünkü vaziyetin idamesi (durumun sürmesi) tehlikelidir. Bu vaziyet, Dersimlinin maneviyatını takviye (güçlendirmekte) etmektedir.</p>
				<p class="normal">2- Dersimli okşanmakla kazanılmaz. Müsellâh (silahlı) kuvvetin müdahalesi Dersimliye daha çok tesir yapar ve ıslahın esasını teşkil eder.</p>
				<p class="normal">3- Dersim evvelâ Koloni (sömürge) gibi nazarı itibara (göz önüne) alınmalı; Türk camiası içinde Kürtlük eritilmeli, ondan sonra ve tedricen (kademeli olarak) öz Türk hukukuna mazhar kılınmalıdır. </p>
				<p class="normal">1930 Plümer hareketinin ikinci safhasını idare eden 3’üncü fırka kumandanı Halis Paşa’nın burada Dersim ve Dersimliler ve ıslah tedbirleri hakkındaki noktai nazarı şunlardır:</p>
			  <p class="normal2">E- Halis Paşa’nın Raporu</p>
				<p class="normal">Dersim hududu malûmesile (bilinen sınırlarıyla) Şarkan hemen Erzurum-Muş hattına kadar uzamakta Şimal, Garp ve Cenubundan da Fırat ve Murat nehirleriyle tahdit edilmekte (sınırlanmış) olan geniş ve çok arızalı, ormanlık ve yer yer çok fazla meskûn bir sahadır. Bu hududun haricinde her tarafında gene aynı cinsten ve aynı hissi taşıyan ahali ile de meskûn bulunmaktadır. Fakat şurası da malûmdur ki Dersim hududu dahilinde bulunan her fert, devlet kanunlarına itaatsız ve şekavete salik (eşkıyalık yolu izlemiş) değildir. Tabiatın pek müşkül şeraiti (zor şartları) içinde bütün efradı ailesile didinerek çok sefil ve nakâfi (yetersiz) iaşesini temin hükûmete olan vergisini tedarik etmek için zahmetle uğraşmakta olanlar da % 90’ı tecavüz (aşar) eder. Seyit ve ağaların çok zalimane olan tasallût ve tecavüzünden kurtarılabilse en muti (boyun eğen) ve çalışkan bir halk kazanılmış olacaktır.</p>
				<p class="normal">Bu hususta alınacak tedbir ve yapılacak icraata gelince:</p>
				<p class="normal">Plümer mektebinde ekserisi (çoğu) yerli halkın çocuklarının Türklüğü telkin eden kitaplarından gürül gürül okumaları, üzerinde yürüyecek muvaffakiyetli ve en emin yolu çok açık göstermektir. Zaten yapılan hareketin üzerlerindeki tesirinden ileri gelmekle beraber hepsi, kendilerinin aslen Horasan taraflarından gelmiş Türk neslinden olduklarını bilmekte ve kendilerinin Cengiz istilâsı önünde çekilen Celâlettin Harzem Şah’ın askeri bakiyesi (geriye kalan askeri) olduğundan ve iftiharla bahsediyorlar. Celâlettin’in Erzincan’ın 45 km Cenubunda Dersimliler tarafından Sultan Baba denilen Dojikbaba 2890 rakamlı tepede şehit olduğunu söylemektedirler. Aşiret ve köy isimleri dahi hep Türklüklerine delalet edecek gibidir. Lâyık Cumhuriyetimiz, herkesi kendi akaidi vicdaniyesinde (dini inanç kurallarında) serbest ve tecavüzden masun (tecavüz edilemez) bırakmış olduğundan; eskiden olduğu gibi Alevilik vesair iptidai ayinlerine (ilkel törenlerine) de kimse müdahale etmeyeceğinden bu cihetle merbutiyetlerini teyit (bağlılıklarını sağlamak) daha kolaylaşmış bulunmaktadır.</p>
				<p class="normal">O halde her zaman Dersim’e karşı yapılacak tedip hareketi beyannamesi ve hedefi; ne Türlük-Sünnilik ve ne de Alevilik olmayıp; ancak devlet kanunlarına mutlak itaat ve şekavetin men’i (eşkıyalığın engellenmesi) gibi Dersim’i ve aşiretleri fikren ve zihnen de çelecek ve mukavemet (direnç) imkânlarının çok azaltarak ve namuslu ahaliyi bitaraf (tarfsız) ve belki de devlet tarafında bulunduracak bir esasa istinat ettirilmek icap eder. Ve ancak bu suretledir ki, bir kısmı Türkçe bilmeyen bu eski Türkler kendi asıl milliyetlerine, Türklüklerine tedricen ısınmış ve dönmüş olacaktır. Fakat bu doğru ve muvaffakiyetli (başarılı) yol üzerinde çalışılırken asıl kitlenin derin ve ruhi temayülünü (eğilimini) yakından görerek menfaatlarının elinden gideceğini kestiren <span class="ideitalik">seyit</span> ve ağalar, biraz da bilvasıta (dolaylı) ve doğruca hariçten mülhem (dışarıdan ilham alarak) olarak; “Türklerin, Ermeniler gibi kendilerini mahvedeceğini” söylemekte ve her fırsattan bilistifade (yararlanarak) hükûmetin her tedbirini sui tevil (kötü yorum), bu şekaveti teşvik ve teşci (cesaretlendirme) etmektedirler. </p>
				<p class="normal">Binaenaleyh her nerede memurini hükümet (hükümet görevlisi) vazifesine milli bir heyecanla sarılmış ileriyi görerek ve geleceği teemmül (öngörerek) ederek candan vazife görüyorsa; orada fenalık imkânı en az bir hadde (düzeye) indirilmiş ve böyle liyakatlı memurlar bulunmadığı yerde ise ters bir mukabele daima hazır tutulmakta bulunmuştur.</p>
				<p class="normal">Meselâ: Yapılan harekât ve yakılan köyler gösterilerek sairleri üzerine intibah ve inzibat (gözdağı verici ve disiplin sağlayıcı) temin edici idari tedbirleri alacak olan memur (Plümer kaymakamı) altı aydır tayin edilmemiş bir Kürt seyidi, hıyaneti zahir (açık) bulunan Danzig nahiye Müdürü oradan kaldırılarak, hemen yanı başında Kemah’ın nahiyesinde verilmiş. Bu zihniyet ve bu icraatla Dersim fenalığının izalesine imkân bulmak çok zaif görülmektedir. (Bu mukaddemden sonra Yakup Beyin ifadelerinde kısa tetkik, tahkikimle şunları da arzediyorum) </p>
				<p class="normal">1- “Dersimlilerin eşkıyalığının önüne geçilmiyor” sözü doğrudur. Çünkü vasi (geniş) bir mıntıka, Fırat’ın her tarafından geçilişi, ahval icabı mani tertip ve tetbir alınmaması (telefon, SVJ. bazı noktalarda kuvvetli karakollar olmaması; Dersim’e yakın ve tecavüze maruz köylülere silah verilmemesi) eşkıyanın Dersim dağlarına girdikten sonra artık alınabilmesi müstahil (imkansız) halde olduğu. (Fakat bunlar da memleketin başka taraflarındaki gibi siyasi bir fikrin tahakkuku yolunda şuurlu bir çete muharebesi adını vermek doğru olmasa gerektir.)</p>
				<p class="normal">2- Köylerde, şehirde, hükûmette gayet muntazam kanallarla istihbaratı vardır. Bu söz de doğrudur. Bu hemen her mühim vak’ada kendisini gösteriyor. Hükûmetin adliye memurları arasındaki Kürtler ancak Müşür Paşa Hazretlerinin yüksek ve devamlı olan himmetleriyle azaltılabilir. Bu alttaki ifadelerimde birinci maddenin son fıkrasında mütalâmı nakız değildir (düşüncemle çelişmez). Dersimlilerin aralarında kuvvetli bir irtibat var. Şekavet erbabının vesair muhtacı himaye olanların kurtarılmasında kuvvetli bir tesanüd (dayanışma) görülüyor. Fakat bu tesanüd, siyasi bir fikre istinat etmiş milli bir gayeye müteveccih (amaca yönelik) değildir. (sayfa 214-222) Asırlardan beri şekavetle şekaveti tecziyeye (eşkıyalıkla eşkıyalığı cezalandırmaya) çalışan hükûmet kuvvetleri arasında karşılıklı uğraşma ve döğüşmenin bir neticesidir.</p>
				<p class="normal">3- Seyit ve ağaların mazlum halk üzerindeki tasallût ve tahakkümü de doğru ve aşikârdır. Liyakatlı ve adil memurların devamlı mesaisi ve bu halkı ağanın zulûm ve tahakkümünden kurtaracak muhafız kuvveti olmadıkça ve aşair efradının zihnen yükselerek tahakkümün ağırlığını hissetmedikçe, bu zulûm ve tahakküm devam edecektir. Bu hal, Şarkın ve Garbın birçok köylerinde de hemen mevcuttur. </p>
				<p class="normal">Dersim’in ıslahı hakkındaki mütalâama gelince: Ben; dünyanın en menaatlı (engebeli) mıntıkasından bulunan Dersim’de bu menaata, mezahime (sıkışıklığa) alışmış her tarafı iyi bilen takriben 60-70 bin nüfustan ibaret bir halk kütlesinin meskûn bulunduğu bu mıntıkanın sırf kılıç kuvvetile ve kat’i surette tenkil ve teskin (tepelenip uslandırılacağına) edileceğine ve istediğimiz bir hale getirilerek normal bir kanunu medeni ile idare edileceğine kani değilim.</p>
				<p class="normal">Nitekim daha az menaatı ve daha az nüfusu olan Cenup mıntıkalarında da kat’i tenkil imkânsızlığı zaman zaman yeni çeteler çıkarılması ile görülmektedir. (Yavuz Selim’in Trabzon’da vali olduğu günden itibaren Acemler idaresinde iken) Kızılbaş zihniyetinin tesiri ile Sünni olan Erzincan ve Bayburt halkına taarruz ve tecavüzleri sebk etmiş (daha önce saldırmış) bulunan bu aşair, dört asır zarfında lâakal (en azından) kırık defa kılıçla tedip ve tenkil yapılmış ise de şekavet kesilmemiştir. Kılıcın tedibi üzerinde hükümetin ıslah edici daimi tedabiri ve icraatı başlamalı ve devam etmelidir. Bu mıntıkanın ıslahı ancak bu suretle kabil olabilir. </p>
				<p class="normal">Şimdi de yapılabilecek tedabir ve icraatı gözden geçirelim: </p>
				<p class="normal">1- Dersimi boşaltmak, bu kitleyi nasıl ve hangi mıntıkaya götürebiliriz. Topluca bir mıntıkaya koymak, Dersim’i şekavet zihniyetile ve hemen şiddetlendirmiş olarak başka bir mıntıkaya götürmek demektir. Topluca bir yere koyamadığımıza göre ve en doğru olarak dağıtmak lazım. Her köye birkaç ev. Bu da külfetli ve beklenmesi zor ve imkansızdır. Evvelce nakledilmiş olan belli başlı rüesayı bile tutmak mümkün olamadığı halde bunları kâmilen (tümüyle) bekleyebilmek gayri kabildir. </p>
				<p class="normal">2- Yalnız seyit ve ağaları götürmek. Bunların yerine ikinci derecedeki adamlar seyit ve ağa olacak, bu aç adamlar zengin olmak, aşiret üzerinde nüfuz kazanmak için daha ziyade soygunculuğu ve şekaveti arttıracaktır. Seyit ve ağaları Garpta tutabilmekte ayrıca güçlük gösterecektir. Ben, bunların on beş sene müddetle ailelerile Beyşehir gölü içinde evvelce Kazakların bulundukları ada ile diğer iki adaya götürülmesini muvaffık (uygun) bulmaktayım. Bununla beraber miktar az olan bu ağaları itma (veya sair suretle) defi şer edilebilir. </p>
				<p class="normal">3- Yapılacak harekâtta mutlaka Dersim’i dört taraftan kâfi kuvvetlerle sararak tedip etmek ve silah toplamak ile başlar. Yürünülen istikametlerde serian entice (hızla sonuç) alınacak, muti kısım elinde bulunan az silâhı verecek, şekavet erbabı; kimsenin bulamayacağı ve girilemeyecek yerlerde kaybolup gidecek, askerin dönmesinde gene baş gösterecektir. Bu harekâta iştirak edecek birkaç fırkanın (tümenin) yolsuz, sarp dağlarda, yalçın kayalar içinde ne kadar külfet ve zahmet çekeceğini, ne kadar yıpranıp zayiat vereceği de teemmül edilecek (öngörülecek) derecededir. O halde yapılacak şey geçici askeri icraat olmayıp bütün bu tetbirlerin mezç (karışımı) ve telifile devamlı ve muvaffakiyetli ve muntazam bir program dahilinde Dersim halk ve zihniyetinin Cumhuriyet ve milletimize fayda verecek bir hale getirilmesidir. </p>
				<p class="normal">Benim fikrime göre bu da hiç zor olmayacaktır. Kuvvetli geniş bir harekâtla silâh toplamağı ve muzur rüesanın mazaratını müteakip (zararlı önderlerin zararlarını izleyen) bütün vekaletlerde kendi vekaletlerine teveccüh eden işlerle el birliğile başlamasile olacaktır.</p>
				<p class="normal">Bunlar da benim fikrimce şunlardır:</p>
				<p class="normal">1- Dersim ayrıca bir vilayet haline konulacak ve bunda Elâziz Palosu’ndan başka şimdi bu vilayete ve Erzincan vilayetine merbut (bağlı) Dersim kazaları kâmilen (tümüyle) bu vilayete rabt (bağlanmış) olunacaktır. (Kiğı, Nazımiye, Pah, Plümer, Ovacık, Kemah, Çemişkezek.)</p>
				<p class="normal">2- Vilayete ve kazalara mefkûreli ve tecrübeli, yiğit ve pişkin memurlar tayin edilecek; nahiye müdürleri, vilayetin tensibile (onayıyla) yerliden sadakat ve itaatı mücerrep (denenmiş) olanlardan dahi olabilir. Yzb. ve Bnb.lıktan mütekait (emekli) namuslu, mefkûreli (idealist) zabitlerden de kaymakam ve nahiye müdürü yapılması şayanı tercihtir.</p>
				<p class="normal">3- Erzincan-Hozat-Elâziz; Erzincan-Plümer-Kiğı-Palo; Kiğı-Nazımiye-Mazkirt-Hozat-Çemişkezek; Plümer-Kemah; Kemah-Hıç köprüsü yollarının ıslahı lâzımdır. Bu yollar muntazam şoşsa olmayıp ıslah edilmiş dağ yolu halinde ikişer ikişer geçebilir genişlikte olsa kifayet yeter. Güzergâhının tespitinde atiyen (gelecekte) şosaya inkılâbı (dönüştürülmesi) düşünülerek tespit edilebilir ve bütün yollarda kendileri seve seve çalıştırılabilir.</p>
				<p class="normal">4- Nazımiye-Hozat’ta eskiden olduğu gibi asker ikamesi (yerleştirilmesi), </p>
				<p class="normal">5- Tekmil kaza merkezlerinde birer ve ayrıca Mazkirt ve civarında ikişer ilk mektep açılması ve bütün bunlarda Türk ve Türklüğü telkin edecek, kendilerine Türklüklerini bildirecek ve sevdirecek surette okutma ve Erzincan’da açılacak yatı mektebine (yatılı okula) her kaza ve köyden birer talebe alınması,</p>
				<p class="normal">6- Halen bir ormanın ortasında, bir dağın yamacında, bir vadinin dibinde münferit (tek tek) mezra ve ev diye inzibat (denetim) altına alınması imkansız olan tarzı iskânın men’i (yasaklanması) ile gerek bu münferit evlerin ve gerekse boğaz methallerinde (girişlerinde), sarp ve meni yerlerdeki bazı köylerin sureti münasebede (uygun biçimde) teşvik ve kendilerine yardım edilerek yakın iyi ve zengince yerlere getirilmesi, ev ve köylerin de kendilerini daima itaat ve inzibata çekecek bir halde olması.</p>
				<p class="normal">7- Ziraat Bankası’nın zürra (tarımcılara) para vermesindeki müteselsil (zincirleme) kefalet gibi herhangi bir köy ve aşiret halkından vukua gelecek şekavetin cezası da umuma ait olacağı telkin ve tefhim (anlatılarak) edilerek ve icabında bilfiilde en ağır ceza en şiddetli bir surette tatbik edilip gösterilerek aşiret ve köyün yaramazlarının nezaret ve inzibat altında tutturulması.</p>
				<p class="normal">8- Kanunlarımızın mesken ve şahsi masuniyeti (dokunulmazlık) hakkındaki maddesinin şekaveti, asayişi ihlali san’at edinen eşhas hakkında tecil edilmesi bir maddei kanuniye ile bu kabil adamlar, hükûmet icraatına her ne suretle olursa olsun karşı gelen, taraftar bulmağa çalışan, silahla mukabele eden eşhasın behemehal tecziyesi (hemen cezalandırılması) ve başka tarafa sürme ve öldürme suret ile mutlaka hükûmetçe ufak tefek yardımlar yapılması ve bunların ceza ve mükafat görenlerin yazılması.</p>
				<p class="normal">10- Bu vilâyeti müstekim (dürüst) ve muktedir adamlar vasıtasile sık sık teftiş ettirerek hükûmetin arzuyu alisi (yüce isteği) dahilinde idarei umur edilip edilmediği (yönetilip yönetilmediği), memurinin ali vazifelerinin takdir ve tedvir edecekleri görülmek ve icap eden tetbirlerin derhal alınması.</p>
				<p class="normal">Bu tedbirler iyi tatbik edildiğinde, hükûmete halen kısmı cüzisi muhasım (küçük kısmı düşman) ve kısmı azamı ise merbut (büyük kısmı bağlı) ve kısmende mütereddit bulunan dağlık bir mıntıkanın çetin ahalisi hükümetçe kazanılmış olacaktır ki; biz en kalın fanilâ ve kaputlarla hareketimizde üşür ve hastalanırken kuru ekmekle hareket eden ve kendi dokumaları kalın bez don ve gömlekle ayakları çorapsız, göğüsler açık kar tabakaları içinde hareket eyleyen ve dağdan dağa en yalçın yerlerde seken, koşan bu adamlar yarının harbinde en kıymetli bir unsur olacağı da müstağnii arz ve izahtır (açıklaması bile gereksizdir). </p>
				<p class="normal">Yarın Cenupta Malatya, Van ve Şimalden Erzincan, Erzurum şimendifer hatları geçtiğinde baştan başa en kıymetli altın ve gümüş, simli kurşun, manganez., İlâ.. gibi kıymetli madenlerle dolu olan ve iç taraflarında ormanlar teşkil eden ceviz ağacı, dişbudak vesaire gibi kıymetli ağaçları bulunan ve Ermeniler ve Romalılar devrinden kalmış birçok şehir harabeleri ve kaleler enkazile de ehemmiyet ve servetini gösterir tarihi ağabeydatı (değeri) bulunan Dersim’in kıymetli bir vatan parçası olacağı ve bütün bunların işletilebilmesi için de en dayanıklı en ucuz çalışan bir halkın da içinde bulunuşu Şarkın inkişafında (Doğu’nun gelişmesinde) ve memleketin iktisadi yükselmesinde büyük ve mühim bir amil bulunduğu müstağnii arzdır.</p>
				<p class="normal">1. Bir kere içlerinde akıllı, dünya görmüş adamlar olduğundan Cumhuriyetin kadir kudret ve satvetini (kahredici gücünü) takdir eyledikleri, </p>
				<p class="normal">2. Geçen sene hiç şüphesiz her taraftan teşvik edildi. Bilhassa Ağrı harekâtı sıralarında burada da bir teşebbüs yapılarak askerin burada tutulması için Şarktan gelen Kürt efradı arasında haber alındı. Trabzon İngiliz Konsolosu bir pazar günü gelerek, pazara gelen Kürtlere sırmalı kavalrını gösterdi. Gezmek niyetile giderek Dersim’in bir ileri karakolu mesabesindeki (durumundaki) Balıbey köyünü bililtizam kalabalık bir Kürt kitlesine sokarak onunla alakasını, onun fikrinin taraftarı olduğunu işrap eyledi. </p>
				<p class="normal">Ağrı’ya 11’inci alayın iki taburu hareket etti. 11’inci alayın kalanları çok azalmış bir halde bulundu. Dersimliler bunu hep bildikleri halde siyasi ve umumi mahiyette hiçbir hareketleri görülmedi.</p>
				<p class="normal">3. Muhtelif şekavetler görüldü, fakat bu onların asırlık itiyatları, cehaletlerinin ve ihtiyaçlarının ve üzerlerinde seyit ve ağaların tazyikleri (baskıları) neticesidir. </p>
				<p class="normal">4. Hepsinin Türk oldukları iddia ve teyidi sadakat eylemleri, çoğunun Türkçe bilmesi ve konuşması,</p>
				<p class="normal">5. Birinci ve ikinci harekâtta altmış Kürdün milis sıfatı ile 3000 metre rakımlı Karacakale dağlarında karlar içinde aç, açık uğraşmaları, tedip edilen mıntıkadan tutulmuş katırcıların sadakatle çalışmaları,</p>
				<p class="normal">6. Esir düşenleri soymalarına rağmen öldürmemeleri,</p>
				<p class="normal">7. Aşiretlerin aralarında derin zıddıyetler (çelişkiler), ayrılıklar bulunuşu,</p>
				<p class="normal">8. Bilhassa Plümer mıntıkasındaki aşiretler içinde tahsil ve terbiye görmüş adamlar olup, bunların aşiret hissiyat ve zihniyeti içinde çok isteksiz ve üzüntülü bulundukları,</p>
				<p class="normal">9. Yaşayabilmek için kendi mesai ve hasılalarının (çaba ve ürünlerinin) Erzincan ve Harput’a muhtaç bulunduğu ve bunun için iktisadi bir tazyikten (ekonomik baskıdan) korkmaları ve bunu düşünmeleri. </p>
				<p class="normal"> </p>
				<p class="normal">Dahiliye Vekili (İçişleri Bakanı) Şükrü Kaya beyefendinin 1931 senesi sonlarında B.U.Mf. mıntıkasını teftişi esnasında Dersim’i ve muhitini dolaştıktan sonra Elaziz’den şifre ile Başvekalet yüksek makamına yazdığı 18.11.1931 tarihli rapor:</p>
				<p class="normal"> </p>
			  <p class="normal2">F- Dahiliye Vekili Şükrü Kaya</p>
				<p class="normal">Arapkir hususiyle Kemaliye’nin Dersim kazalarına cıvar halkını Dersimlilerden çektiklerini dinledikten ve gördükten sonra, Dersim meselesi ile yakından alâkadar olmamak mümkün değildi. Elaziz’e avdette (dönüşte) umumi müfettiş ve vali beylerle Kazım, Kenan ve Osman paşalarla Çemişkezek, Hozat ve Pertek ve Mazkirt kazalarına gidildi. Siirt mebusu Mahmut beyefendi de refakat (eşlik etme) lûtfunda bulundular. </p>
				<p class="normal">Dersim’i daha iyi görebilmek için Ovacık, Nazımiye ve Dersimlilerin tecavüzlerinin zararlarını iyice görebilmek için de Kiğı, Kemah ve Erzincan’a hatta Kangal’a kadar gitmek lazımdır. Vakit ve mevsimin buna müsait olmaması noksanını idare rüesasından aldığım malumatla ikmale çalıştım. </p>
				<p class="normal">Bu havali ve buraların hali, zati devletlerinizin malumudur. Yalnız maruzatıma bir mukaddeme (sunuşuma önsöz) olmak üzere arzetmek istediğim keyfiyet artık Dersim meselesinin kati surette hallinin devletçe, milletçe ve bilhassa hükümetçe tehiri (geciktirilmesi) caiz olmayan muzur (zararlı), tehlikeli ve zaman geçtikçe halli müşkülleşecek (zorlaşacak) ve zararı artacak bir vaziyet almış olmasıdır.</p>
				<p class="normal">Dersim’i ihata (kuşatma) eden kazaların 150.000 nüfusluk halkı, Dersimlilerin mütevali ve mütemadi (peşisıra ve sürekli) taarruz ve tecavüzleri gittikçe daha ziyade mutazarrır (zarar verici) olmaktadır. Dersim’e yakın olan mühitlerin kazanç ve kayıtları Dersimlilerin ayakları altında her gün çiğnenmektedir. Toplu büyük çetelerin köy basması, sürüleri götürmesi, mukavemet edenleri öldürmesi, yol kesmesi son aylarda adi vakalar sırasına geçmiştir. Dersim’e yakın yerlerdeki halk malından ve canından emin olmadığı gibi, manevi cesaret ve mukavemetlerini de kaybetmiş bulunuyor. Bu yakın çemberin harici muhiti (dış ortamı) de cezasız kalan vakaların tesiri altında ziraat ve ticaret noktasından maddeten mutazarrır ve asayışsizlik yüzünden manen muzdariptirler. </p>
				<p class="normal">Dersim’in içinin arzettiği manzara da bundan daha az acı ve acıklı değildir. Bir defa Dersim, Çemişkezek, Pertek, Mazkirt ve Hozat kazalarındaki umumiyetle Türkler ve aşiret hayatını terk ederek silahları alınan çiftçiler tamamiyle Dersimlilerin nüfuz ve tehdidi altındadırlar. Devlete asker ve vergi veren bu halk; canını ve malını korumak için Garp ve Şimal aşiretlerine vergi vermek mecburiyetinde olduğu gibi, her gün soyulmak ve öldürülmek tehlikesindedir. Soyulanlar pek çoktur. Öldürülenler de vardır. Köyünden tarlasına gidemeyen veyahut şehre iltica eden köylüler pek çoktur.</p>
				<p class="normal">Dersim’in mütecaviz ve mutaarrız (saldırgan ve karşıt) aşiretleri de birbirlerine karşı hasım ve küskün bir vaziyettedir. Aralarında müsademe, mukatele (çarpışma ve çatışma) ve hırsızlık daimidir. </p>
				<p class="normal">Dahilde hükümet ve teşkilatı, zabıtası, mahkemesi ile heyuladan ibarettir. Bu mekanizma hükmünü, ancak silahsız ve muti halk üzerinde müessir olabildiğinden, nüfus sultasını bunlar üzerinde yürütmekte ve dağdaki şakilere ve aşiretlere karşı hiçbir emrini ve hükmünü infaz edemeyecektedir. Makus (ters) bir netice olarak hükümet, halk nazarında aşiretlerin ve onların ağalarının nüfuzunu arttırmaktadır.</p>
				<p class="normal">Dersim içi muntazam hükümet teşkilatına rağmen tamamiyle anarşiktir; dıştan görünüşü silahlı, teşkilatlı hırsızlar yatağı ve ocağı olmasıdır. Bu ocak gün geçtikçe kızışmakta ve etrafını yakmaktadır. Acil ve kati tedbir alınarak bu ocak kati surette söndürülmez ise, ateş günden güne sirayetini arttıracaktır.</p>
				<p class="normal">Yakın zamanlarda hasıl olacak netice, etraftaki halkın gasp ve istismar sahalarına tabi oldukları ağaların hükmü nüfuzuna girerek köle olmakla veyahut birçoklarının hazırlandığı gibi evlerini, barklarını terk etmekle Dersimlilerin nüfus ve tecavüz hudutlarının artması veyahut da silah tedarik ederek daha gerilerdeki silahsız ve muti halka musallat olarak Dersim sisteminin genişlemesi olacaktır.</p>
				<p class="normal">Dersim’de Seyit Rıza ile Haydaranlı rüesasından başka ağalarla ve Seyit Rıza’nın oğlu ile görüştüm. Hepsinin vazı tavrı mutidir, ilticakârdır. Hükümetten ancak teveccüh ve himaye beklemektedirler. Cehalet, fakirlik, arazi ve maişet darlığı bazı aşiret efradını şuraya-buraya tecavüze sevk ediyor. Cumhuriyet hükümlerinin buraları tecziye (cezalandıracağı) edeceği muhakkaktır. Kendileri işleri ve güçleri ile meşgul oldukları halde bazı müfsitler (fesatçılar) kendilerini hükümet nazarında müttehem (suçlu) gösteriyorlar. Bundan çok muzdariptirler. Kendileri Türktürler ve Cumhuriyetçidirler. Bazı Kürtlerin hırsızlıklarını onlara atfetmek doğru değildir. Eğer bazı katil ve hırsızlar aşiretler arasına karışmış bulunuyorsa, artık aşiret hayatı kalktığı için hükümlerinin nafiz (geçerli) olmadığından ve sözleri geçmediğindendir.</p>
				<p class="normal">Hükümet istediği zaman onları yakalayabilir ve mağsubatı (gaspedileni) alıp sahiplerine verebilir. Kendileri ile ayrı ayrı görüşüldüğü vakit, bütün fenalığı yapan hasım olan aşiret reisidir. Hükümet onun vücudunu kaldırırsa Dersim meselesi halledilir. </p>
				<p class="normal">Her birinin ayrı ayrı şikayette ittifak ettikleri şahıs Seyit Rıza ile Haydaranlı reisleri Kamer ve Hıdır ağalardır. Seyit Rıza’nın günden güne nüfuz ve hükmünü arttırdığı meşhuttur (görülmüştür). Yağma ve hırsızlıklardan en çok istifade ettiği ve hükümete en az ehemmiyet verdiği için, diğer aşiret ağaları zahirde onu tel’in (görünüşte lanetlemekte) etmekte, fakat hakikatta ona gıpta eylemekte ve gittikçe nüfuz ve tefevvukunu kerahetle (üstünlüğünü gönülsüzce, kerhen) kabul etmektedirler. Hariçtekilerle münasebetlerinde (dışardakilerle ilişkisinden) şüphe edilen ve Koçgiri’ye kadar nüfuzu şamil (etkinliği uzanan) olan ve hariçteki katil ve hırsızları da himaye ederek silâh kuvvetini ve adamlarını arttıran bu adam, kat’i tedbirler alınmaz ise istikbalin Dersim için hazırlanmış şefidir. </p>
				<p class="normal">Arzettiği hal ve manzara şahıslardan ziyade bir sistem ve o sisteme karşı idaredeki ihmalin neticesidir. Bu vaziyeti ihdas (durumu oluşturan) eden sistem, aşiret hayat ve an’anesidir (geleneğidir). Bu sistemi muzur ve tehlikeli yapan en müessir sebep ise aşiretin silahlı olmasıdır. Silah miktarı altmış bu kadar aşiretin azlığına ve çokluğuna göre tehavvül etmek (değişmek üzere) ve kendilerinin de ayrı ayrı ifadelerine göre 18-20 bin tahmin edilmektedir. Binaenaleyh Dersim’in ıslahı içindeki ve bilhassa dışındaki halkın taarruzdan muhafazası ve aşiret sisteminin de halli için her şeyden evvel Dersim’in silahtan tecridi ve aşiret reislerinin bu muhitten (bölgeden) uzaklaştırılması lazımdır. Resmi ve şahsi malumat ve mütalaaların ve mahallinde hasıl olan intibaların (izlenimlerin) ve Dersim vakaların ile yakından alâkadar halka yapılan hasbühallerin (sohbetlerin) neticesi bu hükümde müşterektir. </p>
				<p class="normal">Umumi Müfettiş bey, vali bey, Kazım Paşa, Kenan Paşa, Osman Paşa, Mahmut bey ve diğer vali kumandanlarla yaptığım ferdî ve müçtemî (tek tek ve toplu) muhtelif müzakerelerin (görüşmelerin) askerî, malî, idarî, siyasî, varit ve muhtemel her safhası mütalaa edilerek işin muhtelif cephelerden tetkiki (incelenmesi) ile istihsal edilen neticede (elde edilen sonuçta) defaatla ve ittifakla bu esasa vasıl olmuştur. Eskiden yapılan ve neticesiz kalan hareketler daima göz önünde bulundurulmuş ve Dersim’in artık Türk idare tarihinde yaşamaması ciheti en esaslı hedef telakki olunmuştur.</p>
				<p class="normal">Avdetimde (dönüşümde) zati devletlerine vaki olacak maruzatım da bu esaslara müteferrî olacaktır (ayrıntılanacaktır). Bu hususta şimdi tatbik teferruatından sarfı nazarla hülasaten (ayrıntıyı bir yana bırakarak özetle) takdiri devletlerine arzedeceğim esaslar şunlardır:</p>
				<p class="normal">1. Dersim’in ıslahı acil ve zaruridir. Tehirinde devletçe zarar vardır.</p>
				<p class="normal">2. Islahın temini ve zararın tevkif ve izalesi (durdurulup yok edilmesi) ve Dersim sisteminin halli ancak:</p>
				<p class="normal">A- Silahların toplanması (Bu da müşkül ve külfetli olmayacaktır).</p>
				<p class="normal">B- Aşiret ağalarının ve aşiret ağası olabileceklerin Dersim’den uzaklaştırılması.</p>
				<p class="normal">C- Dersim’de ve topraksız ve ağaların esiri köylülerin mahallen veya naklen topraklandırılması.</p>
				<p class="normal">3. Bunların tatbiki askeri bir harekete mütevakkıftır (denk düşer). Bu askeri harekâtın memleketin müdafaa sistemini gevşetmemesi ve bilhassa Şark ve Cenup’ta tatbik edilen programı tehir etmemesi ve devlet hazinesine ağır bir yük tahmil etmemesi (yüklememesi) ile telif edilmek şarttır. Bu askeri harekâtın devlet müdafaasını ihmal ve Şark ve Cenup programının tavik etmeyecek (engellemeyecek) surette tatbiki mümkün olduğu askerî mütalaa ve müzakerelerle anlaşılmıştır. Veçhi tatbik bittabi tasvibi (uygulama yönteminin onayı doğal olarak) zatı devletlerine arz olunacaktır (Yüce Başkana sunulacaktır).</p>
				<p class="normal">4. Bu harekâta 1932 senesinin ilk müsait mevsiminde başlanmasında muvaffakiyet daha esaslı ve daha kolay olacağından, ıslah keyfiyeti tasvibi devletlerine iktiran ettiği (onayınızı aldığı) anda askeri ve idari istihzarat (hazırlıklar) tedbirlerine başlanır. </p>
				<p class="normal">5. Nakil, iskân ve diğer idari programda tasvibi devletlerine arz olunacaktır.</p>
				<p class="normal">6. Kışın yaklaşmış olmasına ve taarruz ve tecavüzlerin duracağı muhakkak olmasına rağmen Dersimlilerin tarruzlarına uğrayan hariç muhitteki (dış çevredeki) Türkleri önümüzdeki ilk baharla, yazın ilk aylarının tecavüzlerine karşı mahfuz bulundurmak zaruridir. Bunun için en müessir tedbir ve çare, oralardaki sabit ve seyyar jandarma kuvvetlerinin diğer yerlerden tasarruf edilerek takviyesi ve Türk köylerinden bir kısmının silahlandırılması, Sansa Boğazı, Kemah Boğazı, Kemaliye ve Çemişkezek’te eskiden olduğu gibi icap eden askeri kuvvetlerin ikamesidir. Asker ikamesi (askerin konuşlandırılması) keyfiyet askeri harekât planına tevfik edilmek (eş zamanlaması) mümkündür. Bu ve bunlara ait tatbik ve teferruatda ayrıca takdim olunacaktır. Arzederim efendim.</p>
				<p class="normal"> </p>
				<h3 class="solbaslik" id="calibre_toc_57">Dersim’in Islahı Esasları</h3>
				<p class="normal">1. Islahattan maksat Dersim’de hükümet nüfuzunu normal vilayetler derecesinde tesis etmek ve bu mıntıka halkını ticaret, ziraat ve sanat yoluna sevketmek ve hükûmet tekaliflerini ifaya (vergilerini vermeye) kabiliyetli bir hale getirmektir.</p>
				<p class="normal">2. Dersim’de silah toplamadan ve rüesayı (aşiret reisleri) oradan uzaklaştırmadan ıslahata çalışma ve muvaffak olmak mümkün değildir.</p>
				<p class="normal">3. Dersim’de silah toplamak rüesanın teb’idi (uzaklaştırılması) buraya karşı askeri bir hareket icap ettirir.</p>
				<p class="normal">4. Dersim’de şimdiye kadar yapılan askeri hareketlerin silah toplama, rüesayı toplamak gibi, hedefleri olmadığı cihetle tesirleri kısa bir zamanda nihayet bulmuştur. Rüesa ve silah toplamak işi evvelki harekâta nispetle daha çok kuvvet tahsisini ve daha esaslı hazırlığı icap ettirir.</p>
				<p class="normal">5. Harekâtı ciddi bir idarî ıslahat takip etmezse şimdiye kadar olduğu gibi bir netice alınmasına imkan yoktur. Silah yeniden tedarik edilir ve yeni reisler türer. </p>
				<p class="normal">6. Tedibi müteakip (izleyen) senelerde para vaziyeti idari ıslahatın tatbikine mani olacaksa silah toplamak hareketine başlanmamak daha muvaffık olur.</p>
				<p class="normal"> </p>
				<h3 class="solbaslik" id="calibre_toc_58">İdari Islahat Şunları İhtiva Etmelidir:</h3>
				<p class="normal">1. Halkı toprağa bağlamak (kısmen Dersim civarındaki ovalara indirmek).</p>
				<p class="normal">2. İdari teşkilatı yeniden tanzim etmek.</p>
				<p class="normal">3. Müstekim, mefkureli (dürüst ve idealist) ve en iyi memurları Dersim’e tayin etmek yerli memurları o havaliden uzaklaştırmak.</p>
				<p class="normal">4. Adliye makinesini mutlak surette adilane ve seri bir surete işletmek. (Halk hükûmet teşkilatının tahakküm vasıtasından ibaret olmadığını ve iyilik isteyen bir teşkilat olduğunu gözü ile görmelidir.)</p>
				<p class="normal">5. Yollar yapmak.</p>
				<p class="normal">6. Mektepler açmak ve Türklük propagandası yapmak.</p>
				<p class="normal">Dersim’in ıslahı safhaları:</p>
				<p class="normal">  </p>
			  <p class="normal2">A- Birinci Sene</p>
			  <p class="normal3">1- Silah Toplamak</p>
				<p class="normal">Bu iş bütün Dersim’de ve istisnasız bir şekilde kati surette halledilmelidir. Bu işin yarım halli Dersim meselesinin kat’i şekilde intacına (sonuç vermesine) manidir. Evvelemirde (ilk olarak) halka silahlarını teslim için kısa bir mühlet verildikten sonra taharriyet (arama) başlamalıdır. Silahını saklayanların tecziye edileceği (cezalandırılacağı) ilan edilmelidir. </p>
				<p class="normal">Askeri harekete başlamadan evvel yapılacak esaslı propagandalarla Cumhuriyet hükümetinin adil olduğu ve hiçbir vatandaşın diğerine zararı dokunmasına ve hükümet emirlerinin hiçbir yerde yapılmamış olmasına müsaade etmeyeceği ve Türkiye’nin her tarafında olduğu gibi Elâziz vilayetinin Hozat, Ovacık, Mazkirt, Nazımiye ve Erzincan’ın Pülümür ve Kiğı kazalarında da halkın tamamen serbest ve Cumhuriyet kanunlarına muti (bağlı) olarak ziraat, ticaret, sanat sahalarında çalışarak; kendi menfaat ve saadetlerini temin ederek diğer yurtdaşlar gibi rahat içinde yaşamak olduğu ve bazılarının fena niyetle ve kötü maksatlarla ortaya çıkardıkları gibi, hükümetin bu kazalar halkına hiçbir fenalık yapmayacağı; ancak hükümet emirlerini yapmayanları ve hükümet kuvvetlerine karşı koyanları kat’iyen af etmeyerek çok şiddetle cezalandıracağını ve bütün vatandaşların mal, can, ırz emniyetinin hükümetçe temin edilmekte olmasına göre bir kısım halkın elinde silah bulundurmasına ve silahsız olanlara tecavüz etmesine asla müsaade etmeyeceğini ve bu sebeple hükümete muti olanların silahlarını derhal hükümete teslim etmeleri tamim edilir.</p>
				<p class="normal">  </p>
			  <p class="normal3">2- Rüesanın Teb’idi</p>
				<p class="normal">A- Rüesanın teb’idi (reislerin uzaklaştırılması), Dersim’in ıslah ve temdin (reform ve uygarlaştırma) işinin esasını teşkil eder. Reisler yerlerinde kaldıkça; gerek kendileri ve gerekse maiyetleri müstahsil (üretici) olmaktan daima uzak kalacaklar ve tufeyli (asalak) olarak yaşamakta devam edeceklerdir. Garp mıntıkalarına nakledilen reisler orada başka suretle yaşamak imkanını bulamayınca çalışmağa mecbur olacaklardır. Reislerin tahakküm ve telkinlerinden kurtulan halk da meşru kazanç yollarına daha kolaylıkla sevk edilecektir. </p>
				<p class="normal">B- Rüesanın Garba teb’id (sürgün) edileceği keyfiyetinin harekâtın hitamına (bitimine) kadar ifşa edilmemesi pek lazımdır. Aksi takdirde rüesa arasında anlaşmalar ve birleşmeler görülecek ve reisler maiyetlerini mukavemete teşvik ederek, bunların dehaletlerine mani olacaklardır. Bu suretle ıslah ve temdin meselesi uzayacak ve müşkülatı da olacaktır. </p>
				<p class="normal">C- Harekât başlamadan reislerin elde edilmesi ve hareketin nihayetine kadar rehine gibi muhafaza edileceği hakkında tebligat yapılması lazımdır.</p>
				<p class="normal">D- Reisler bir daha Dersim’e dönmeyecek ve kaçamayacak surette Garp vilayetlerine teb’id edilmelidir. </p>
				<p class="normal">E- Reisleri, aileleri, akrabaları ve reis olmak istidadında bulunanlar, öteden beri reislerin çapulculuk aletleri olan eşhas behemehal Dersim’den uzaklaştırılmalıdır. Aksi takdirde Dersim’de kalan halkın başında yeni bir reis türeyebilir. </p>
				<p class="normal">F- Kimlerin nerelere ve ne suretle teb’id edileceği ayrı olarak ve lahika (ek liste) halinde raporun mahiyetine eklenmiştir. </p>
				<p class="normal"> </p>
			  <p class="normal3">3- Mücrim Ve Mahkûmların Yakalanması: </p>
				<p class="normal">Dersim, senelerden beri içindeki muhitindeki suçlu mahkûmların melcei (sığınağı) olmuş ve hükümet kuvvetleri ile bunların yakalanması mümkün olmamıştır. Askeri hareketten istifade edilerek silahlar tamamen toplandıktan sonra bunların kâmilen derdestleri (tümüyle tasfiyeleri) temin edilmek lazımdır.</p>
				<p class="normal"> </p>
			  <p class="normal3">4- Mükellefiyetini İfa Etmeyenlere Bunun İfa Ettirilmesi: </p>
<p class="normal">A- Dersim, öteden beri hükümete karşı her türlü mükellefiyetlerini tamamen ifadan imtina etmiştir (yükümlülüklerini yerine getirmemiştir). Sayım, musakkafa (eğitim) vesair vergiler cüzi miktarda veya hiç verilmez. Vergileri tediye keyfiyeti aşiretlerin hükümete karşı itaatları derecesine göre %1 ila %70 arasında mütehavvildir (değişir).</p>
				<p class="normal">Dersim’in masarifatı (giderleri) varidatından (gelirleri) fazladır. Bu fazlalık senevi 100000 liradır.</p>
				<p class="normal">B- Dersimlilerin devlete vergi vesair mükellefiyet bakayası (vergi yükümlülüğünden geriye kalanı) şudur:</p>
				<p class="normal">1931-1932 senelerinde Çemişkezek ve Pertek kazaları da dahil olduğu halde Dersim’in altı kazasında 24.000 hayvan, 7.500 deve kaydedilmiştir ki vergileri 59.000 lira tutmaktadır. 6000 lirası Perteğin, 18.000 lirası ise Çemişkezeğe ve 13.000 lirası da Mazkirt’e aittir. </p>
				<p class="normal">Altı kazanın muhtelif varidatında (gelirinde) 1932 Haziran iptidasında (başlangıcında) müdevver bakayası 243.080 liradır. Bunun 41.428 lira sayım, 46.965 lirası arazi, 95.477 lirası bu vergilerin munzam kısmındandır. </p>
				<p class="normal">Dersim’in Ovacık kazasının mukayyet (kayıtlı) 3.599 hayvanına mukabil (karşılık) halen mevcudu 30.000, Hozat’ın 4.857 kayda mukabil mevcudu 35.000, Nazımiye’nin 10.980 kayda mukabil 30.000’dir. Mazkirt’in 21.885 kaydedilene mukabil 35.000, Çemişkezeğin 30.959 hayvanına mukabil 37.000 ve Perteğin 27.554 makayyet hayvanına mukabil 37.000 mevcutları bulunduğu tahmin edilmektedir.</p>
				<p class="normal">Nüfusa ve aşiretlerin hayvanat mevcutlarına oralarda fazla müddet bulunmuş memurinden yapılan tahkikata göre akalli (en azından) yüz bini mütecaviz (aşkın) hayvan vardır. </p>
				<p class="normal">Ovacık, Hozat kazaları ve Nazımiye’nin Haydaran, Hakîs, Mazkirt’in Demenan, Yusufan, Perteğin Dere, Şevak nahiyeleri ve Çemişkezeğin Koç Uşağı gibi hiç asker vermeyen menatıktan alınacak askerlik nakdi bedeli de mühim bir yekûn tutacağı gibi kuvvetle yazılacak hayvanatın geçmiş senelerin maktum vergilerini de tahsil için bir kanuni mani yoktur. Aşairin köle musabesinde kullanılan %20’si istisna edilirse ağaların ve ileri gelenlerin altın olarak bütün borçlarını verebilecek paraları vardır. </p>
				<p class="normal">C- Dersimliler askerliklerini de ifa etmezler. Yalnız vilayet merkezine yakın olan mıntıka müteakip (yöreyi izleyen) askerlik yaşı içinde bulunanlar yakalanarak Garp vilayetlerinde mükellefiyetleri ifa ettirmelidir. </p>
				<p class="normal"> </p>
			  <p class="normal3">5. Şimali Dersim Halkının Garba Nakilleri:</p>
				<p class="normal">Şimali Dersim, çok sarp ve yolsuzdur. Bilhassa kış mevsiminde bu mıntıkaya hükümet teşkilatının nüfuz etmesi pek güçtür. Maarif, sıhhiye vesair medeni nimetlerin bu mıntıkanın her köşesine isali (ulaşımı) ya güç veya gayri mümkündür. Bu itibarla şimalı Dersim halkının başka mahallere nakilleri faidelidir. </p>
				<p class="normal">Dersim’in bilhassa şimal mıntıkaları (Ovacık, Nazımiye kazaları) öteden beri hükümete karşı menfi (olumsuz) bir cephe almakla maruftur. Bu mıntıka sureti umumiyede çapulcuların yuvasıdır. Halen hükümete karşı küstah vaziyetini muhafaza eden yukarı Abbas Uşağı reisi Seyit Rıza ile Haydaran aşiretinin reisleri Hıdır ve Kamer ağalar ve hükümete en ziyade karşı duran aşiretler bu mıntıkadadır. Esasen ziraata hiç müsait olmayan bu mıntıka halkının Garp vilayetlerine teb’idi Dersim’in islahı için kuvvetli bir tetbir olarak mütalâa edilmiştir. Bu iki kazanın nüfusunun mecmuu (toplamı) vasatî (ortalama) bir hesapla 11742 dir. </p>
				<p class="normal"> </p>
			  <p class="normal3">6. Dağınık İskânın Men’i:</p>
				<p class="normal">A- Dersimlinin hayat şeraiti, onu mezralarda dağınık iskâna mecbur etmiş ve bu suretle hükümet kuvvetlerinin murakabesinden (denetiminden) uzak kalmıştır. Dağınık iskân vaziyeti devam ettikçe Dersimlinin üzerinde hükümet nüfuzunu tesis etmeğe imkan mevcut değildir. Münferit binalar birer eşkıya yatağıdır.</p>
				<p class="normal">Evvelemirde dağınık iskânı icap ettiren hayat şartlarını velev kısmen olsun izale etmek lazımdır. Dersimli davarcıdır. Dağınık iskân, davarcılığın icabıdır. Şimali Dersim halkının Garba, ve arazisi müsait olmayan Dersimlilerin Ova köylerine yerleştirilmesi dağınık iskânı az çok tehdit eder. Mütebakilerini de (kalanların da) mecbur etmek lazımdır. Bu maksatla askeri harekât esnasında münferit evlerin yakılması lazımdır. </p>
				<p class="normal">B- Geçit ve boğazlarda bulunan köylerin yıkılması ve bu köylerin hükümet murakabesine (denetimine) yakın köylere nakilleri sarp yerlerde inşa edilen köylerin de aynı suretle yıkılması ve nakilleri faidelidir. </p>
				<p class="normal"> </p>
			  <p class="normal3">7. İdare, Adliye Ve İnzibat Memurlarından İşe Yaramayanların Değiştirilmesi: </p>
<p class="normal">Dersim’de bulunacak memurların hükümetin bu mıntıkaya karşı takip ettiği siyasetini kavrayarak ve Dersim’in ehemmiyetini takdir edecek ve muamelâtını buna göre tanzim, icraatın maksata uygun şekilde tatbik edecek şekilde ehliyetli ve yüksek seciyeli (karakterli) olmaları mutlak surette lazımdır. Buraya tayin edilecek memurlara tabii hayatın istikrarına kadar fazla bir imtiyaz bahşedilerek mevcudun en iyilerinden seçilmelidir. Hükümetin; çapulcu ve mütacavizlere karşı biaman (acımasız) ve muti ahaliye karşı müşvik (şefkatli) bir teşekkül olduğu kanaatını fiilen tesis etmek ancak iyi memurlarla mümkündür. Tedibe karar verildiği günden itibaren bu evsafta memurların derhal tayini ve diğerlerinin değiştirilmesi pek lazımdır. Yerli memurlar, Dersimlilerin casusudur. Onların Dersim’den behemehal uzaklaştırılması iktiza eder (gerekir). İdare memurlarının durendiş (öngörülü), adli memurlarının adil, inzibat amirlerinin cesur ve dirençli olmaları mutlak surette istenen vasıflardır.</p>
				<p class="normal"> </p>
			  <p class="normal2">B- İkinci Sene:</p>
				<p class="normal">1. Harekâtı icra eden askeri kıtaatın garnizonlarına avdetten sonra Dersim asayişinin mustekar (istikrarlı) bulundurulması için kuvvetli bulundurmak lazımdır. Bu sebeple bu kazalarda bulundurulacak sabit jandarma taburlarından bugün Dersim içinde bulunan seyyar piyade alayı ile seyyar jandarma taburu, idare ıslahat ilk tesirini gösterinceye kadar bugün bulundukları mıntıkalarda bırakılmalıdır. </p>
				<p class="normal">2. Tekrar bir silah yoklaması: Birinci sene taharriyatından (aramasından) saklanması muhtemel görünen ve şüphe eden mahallerde ve köylerde bir silah yoklaması yapılması çok faidelidir. Dersimli silahını maişet vasıtası gibi kullanır. Bu silah elinden alındığı gün çalışmak mecburiyetini hissedecektir. Bunun için silah toplama işinin kat’i şekilde halli elzemdir.</p>
				<p class="normal">3. Dersim’deki idari, adli memurların muamelâtının murakabe teşkilatı: Elâziz’de bulunan vali Dersim’in içi ile sıkı temas edemez. Ahvale vukuf ve yakınından murakebe (gözleme) keyfiyeti noksan kalır. Devlet teşkilatının faaliyetini teftiş ve murakebe vazifesi ile ufak bir büro ile Hozat’a bir daire amiri (Vali muavini) bulunması büyük faideler temin edebilir. </p>
				<p class="normal">4. Dersimlileri mahallen veya naklen topraklandırmak: Dersimli maişet derdinden kurtulduğu gün şekaveti kendiliğinden terk eder. Dersimli mustahsil (üretici) hale getirildikten sonra Dersim işi esasından halledilmiş addedilebilir. Bu maksatla Dersimliyi ziraata teşvik veya mecbur etmek lazımdır. Dersim’in içinde kısmen ziraata Salih (tarıma elverişli) arazi de mevcuttur. Teb’id edilen (sürülen) Dersimlilere ait arazi, muti (uysal) ve fakir Dersimlilere tevzi edilmeli. Ziraatla işgali (tarımla uğraşması) teşvik edilmeli ve bu maksatla Dersimliye kredi verilmeli veya doğrudan doğruya yardım edilmelidir. Bir kısım fakir Dersimlilerin de Malatya ve Elâziz’deki metruk araziye yerleştirilmesi faideli neticeler verebilir. Bunlara arazi, çift, hayvan, tohumluk ve ev vermek lazımdır. Elâziz ve Çemişkezek köylerine yerleştirilen Dersimliler bugün mustahsil hale gelmişlerdir. Dersimliye yalnız toprak vermek maksadı temin edemez; çift hayvanı, ziraat aleti ve tohumluk gibi ihtiyaçlarını da temin etmek lazımdır. Bunun için müsait şartlarla para bulabilmeli ve lazım olan vasıtalar verilmelidir. </p>
				<p class="normal">5. Dersim’de yol yapmak: Dersim’de gerek devlet yolları gerekse vilayet yollarına muntazam bir program dahilinde başlamak ve devam etmek mutlak surette lazımdır. Yollar; Dersim’in iktisadi inkişafına (ekonomik gelişmesine) hizmet edeceği gibi askeri nakliyatı teshil edecektir (kolaylaştıracaktır). Bu surette Dersimli iş sahibi olmak suretle şekaveti terk edecek, şekavete devam edenlerin tedibi kolaylaşacaktır. Bundan başka yollarda yevmiye ile çalıştırılan Dersimliler çapulculuğa ihtiyaç hissetmeyeceklerdir. </p>
				<p class="normal">6. Mektep açmak: Dersim’de açılacak mekteplerle istikbalin Dersimlilerini bugünkünden daha medeni yumuşak hale getirmek ve Türklüğe yaklaştırmak ve kendilerinin aslen Türk olduklarını öğretmek lazımdır. Mektepler vasıtası ile Türk lisanı Dersim’de temin edilmelidir. Bu maksatla bidayette (başlangıçta) Plümer, Mazkirt ve Hozat’ta birer ilk mektep açmak ve buralara mefkureli muallimler tayin etmek lazımdır.</p>
				<p class="normal">7. Kazalarda sıhhi teşkilat: Halkta hükümete merbutiyet (bağlılık) hislerini tesis etmek için, her kazada halkın sıhhatı ile alâkadar müesseseler vücuda getirmek pek faideli görülmektedir. Dispanserler açmak meccanen (parasız) ilaç vermek gibi tedbirler Dersimlinin itimat ve muhabbetini kazanmak için çok emin bir yoldur. Bu müesseselere mefkureli ve feragati nefis sahibi doktorlar tayin edilmelidir.</p>
				<p class="normal">8. Ticari münasabat: Dersimlilerin gerek ithal gerekse ihraç ettikleri eşya için civarlarında bulunan kasaba ve şehirlerdeki tüccarlarla münasabata girişmeleri Dersim’in iktisadi inkişafını, dolayısıyla halkın refahını temin etmek suretile Dersimliyi çapul mecburiyetinden kurtaracaktır. Askeri harekâttan sonra Dersim’de hali tabii teessüs edeceğinden (doğal ortam kurulacağından) kasaba ve şehirlerdeki tüccar endişesiz Dersim içinde faaliyete geçebileceklerdir. Bu münasabatı hükümet makamları ve ticaret odalarının teşvik etmeleri ve icap ederse müzaheretleri (desteklemek) lazımdır.</p>
				<p class="normal"> </p>
			  <p class="normal2">C- Üçüncü ve Müteakip Seneler: </p>
				<p class="normal">A) Yol inşaatına fasıla (ara) vermeksizin devam etmek elzemdir. İktisadi işlere inkişaf vermek ve inzibati hususa (güvenlik konusuna) hâkim olmak için yol inşasını ikmal etmek ve mazide olduğu gibi yarıda bırakmamak esas olarak kabul edilmelidir. </p>
				<p class="normal">B) Dersimlinin artık eski hayata dönmesine meydan bırakmamak için ticaret, ziraat ve maarif yollar ile temdin ve terfih (uygarlaştırıp kalkındırma) işlerine devam edilmelidir.</p>
				<p class="normal">Dersim harekâtı, birinci sene şu kadar paraya tahmin olunur. 600.000 lira askeri nakliyat için 600.000 lira da Dersimlilerin garba nakilleri için tahsisat konmalıdır. Harekâta haziranda behemahal başlanmalıdır. Dersim harekâtına asker ve idari bir tetkikin tekaddüm etmesi elzemdir. Dersim gibi geniş, çetin ve çok silahlı bir mıntıkaya karşı tetkiksiz ve hazırlıksız bir harekât yapılması makus (ters) neticeler doğurabilir.</p>
				<p class="normal">Bu hazırlıklar ve tetkikler de şunları ihtiva etmelidir. </p>
				<p class="normal"> </p>
				<h3 class="solbaslik" id="calibre_toc_59">Askeri hazırlıklar:</h3>
				<p class="normal">1. Kaza kaymakamlarına ve nahiye müdürlüklerine muvakkaten (geçici olarak) zabit tayini (verilecek talimat dahilinde askeri tetkikat yapmak maksadı ile). </p>
				<p class="normal">2. Mücavir kıtaatın (çevredeki birlikler) tatbikatı ve atışları Dersim içinde yapılmalıdır.</p>
				<p class="normal">3. Teyyarelerin talim uçuşları Dersim üzerinde yapılmalıdır. Ve bu münasebetle tayyareden resimler alınmak muvafık olur.</p>
				<p class="normal">4. Harekâta iştirak edecek kıtaat zabitanının kadro seyahatleri, E. H. seyahatleri Dersim içinde yapılmalıdır. Bu esnada Dersimlilerin harekât zamanında sığınması muhtemel mağaralar görülmelidir. Arazi, mevazi (mevziler), yollar ve sular tetkik edilmelidir. Bu hazırlıklar, aynı zamanda Dersimlilerin muhitinde bulunan Türk köylerine vaki olacak akın ve tecavüzlerini de tahtit eder (kısıtlar). Dersimli suçlunun yakalanmasını ve suç yapan köy veya mevkide silah toplanmasını mümkün kılar. </p>
				<p class="normal">5. Harekât için elzem olan yol ve köprü ihtiyaçları ve noksanları tespit ve zaruri olan aksam temin olunmalıdır. </p>
  <p class="normal"> </p>
				<h3 class="solbaslik" id="calibre_toc_60">İdari tedbirler: </h3>
				<p class="normal">1. Yerli memurları derhal uzaklaştırmak.</p>
				<p class="normal">2. Dersim’i içinden tanımak (silah, nüfus, erzak, hayvan vaziyetinin tetkik, aşiretlerin yekdiğeriyle münasebetini ve temayüllerini tetkik, bu maksatla emin muhbirlerin istihdamı).</p>
				<p class="normal">3. Aşiretlerin tesanütlerini (dayanışmasını) gevşetecek tedbirler almak.</p>
				<p class="normal">4. Dersimlilerin reisleri ile şekavetle melûf olanların (eşkıyalığı alışkanlık edinenler) garba nakledileceğine nazaran garpda iskâna müsait köyler ve muhacirlere tevzi edilecek arazinin şimdiden tetkik ve tespiti.</p>
			  <p class="normal">5. İdari tetbirleri yakından anlamak için B.U.Mf.liğin Elâziz’de bulunması muvafık olur. </p>
			  <p class="normal">Eylül, 1991			  </p>
			  </body>
</html>