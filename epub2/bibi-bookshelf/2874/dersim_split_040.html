<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="h2baslik" id="calibre_toc_40">NO:55-TUNCELİ VİLÂYETİNİN<br class="chapter"/>
			  İDARESİ HAKKINDA KANUN</h2>
				<p class="normal"><span>Kabul Tarihi: 25 Kânunuevvel (Aralık)1935</span></p>
				<p class="normal"><span>Resmi Gazete ile neşir ve ilânı: 2 Kânunusani (Ocak) 1936 - Sayı: 3195</span></p>
				<p class="normal"><span>Kanun No: 2884</span></p>
				<p class="normal"> </p>
				<h3 class="solbaslik" id="calibre_toc_73">İdari Kısım</h3>
				<p class="normal">Madde 1- Tunceli vilâyetine ordu ile irtibatı bakî kalmak ve rütbesinin salâhiyetini haiz bulunmak üzere korkomutan (korgeneral) rütbesinde bir zat, Vali ve Kumandan seçilir. Vali ve kumandan usulü veçhile Millî Müdafaa Vekâletinin (Milli Savunma Bakanlığı’nın) muvafakati alınmak şartile Dahiliye Vekilinin (İçişleri Bakanlığı’nın) inhası ve İcra Vekilleri Heyeti kararile tayin olunur. Bu vali ve kumandan, teşkil edilen Dördüncü Umumî Müfettişliğin de Umumi Müfettişi’dir. </p>
				<p class="normal">Madde 2- Vali ve kumandan, vilâyet umur ve muamelâtında ve vilâyet memurları hakkında, Vekillerin (bakanların) kanunen haiz oldukları bütün salâhiyetleri haizdir. Vali ve kumandan, lüzum gördüğü takdirde, vilâyeti teşkil eden kaza ve nahiyelerin hudud ve merkezlerini değiştirir ve keyfiyeti Dahiliye Vekâleti’ne bildirir.</p>
				<p class="normal">Madde 3- Bu vilâyetin Kaza Kaymakamları ve Nahiye Müdürleri usulü dairesinde Millî Müdafaa Vekâletinin muvafakâti (onayı) alındıktan sonra Vali ve kumandanın inhası ve Dahiliye Vekîlinin tasvibi üzerine kararname ile ve orduya irtibatları baki kalmak şartile muvazzaf subaylardan dahi tayin olunabilir. Bunların ve vilâyetlerin kadrosunda iş gören subayların hak ve kıdemleri mahfuzdur. Buradaki hizmetleri askerî hizmetten sayılır ve maaşları rütbelerine göre Millî Müdafaa Vekilliği bütçesinden verilir. </p>
				<p class="normal">Madde 4- Tayini Vali ve kumandana aid memurların ve müstahdemlerin harcırahları (yollukları) geldikleri yerden memur oldukları mahalle kadar verilir. </p>
				<p class="normal">Madde 5- Vali ve kumandan, vilâyette kullanılan asker memurlar hakkında inzibatî (disiplin) bakımdan askeri kanunların kendisine verdiği disiplin salâhiyetini kullanır. Diğer memurlar hakkında da ihtar ve tevbih (uyarı ve azarlama) cezalarından başka kanunların inzıbat komisyonlarına verdiği maaş kat’ı (kesme), kıdem tenzili (kıdem indirimi) salâhiyetlerini de de resen (doğrudan) kullanılır ve bu cezalar sicile geçer. Sınıf tenzili ve memuriyetten ihraç cezaları İnzıbat Komisyonu (Disiplin Kurulu) kararile tatbik edilir. Hâkimler Kanunu hükümleri mahfuzdur. Ancak Vali ve kumandan, adliye memur ve kâtipleri hakkında Hâkîmler Kanunu hükümlerine göre bunların âmîrleri tarafından verilebilecek cezaları dahi tatbika salâhiyetlidir. </p>
				<p class="normal">Madde 6- Bu vilâyette umumî meclis vazifesini Valinin veya tevkil edeceği (vekil tayin edeceği) zatın riyaseti (başkanlığı) altında vilâyet idare heyeti azalarile (üyeleriyle) kaza kaymakamlarından mürekkeb (oluşmuş) bir heyet görür. Daimi encümen işini valinin veya tevkil edeceği zatın riyaseti altında defterdar, maarif (eğitim) müdürü, nafıa (bayındırlık ve karayolu) başmühendisi veya bunların vazifelerini görenlerden mürekkeb bir heyet görür. İdarei Hususiyei Vilâyet (İl Özel İdaresi) Kanununun hükümleri mer’idir (geçerlidir).</p>
				<p class="normal">Madde 7- Vali ve kumandan lüzum gördüğü belediyelerde reislik vazifesini kaymakamlara ve nahiye müdürlerine verebilir. </p>
				<p class="normal"> </p>
				<h3 class="solbaslik" id="calibre_toc_74">Birinci Fasıl</h3>
			  <p class="normal2">Hazırlık Tahkikatı</p>
				<p class="normal">Madde 8- Hazırlık tahkikatında (sorgu aşamasında) Cumhuriyet Müddeiummileri (savcıları) şahidleri celbname ile davet ederler. Davete itaat etmiyenlerin kanunî akibetleri dahi celbnamede gösterilir. Acele olan mevkuflu (tutukluluk halinde) işlerde Cumhuriyet Müddeiumumisi celbname tebliğ ettirmeksizin mahkemenin kurulduğu merkez haricinde bulunan şahidler için ihzar müzekkeresi verebilirler. Şu kadar ki bu müzekkere ile ihzar (uyarılanlar) edilenlere Cumhuriyet Müddeiumumiliğince celbname ile gelen şahidler hakkında muamele tatbik olunur. </p>
				<p class="normal">Madde 9- Cumhuriyet Müddeiumumileri hazırlık tahkikatında hâkimlerin haiz oldukları salâhiyetleri kullanırlar. </p>
				<p class="normal">Madde 10- Hazırlık tahkikatında Cumhuriyet Müddeiumumileri maznunları (sanıkları) ve şahidleri ayrı veya toplu olarak birbirlerile yüzleştirebilirler. </p>
				<p class="normal"> </p>
				<h3 class="solbaslik" id="calibre_toc_75">İkinci Fasıl</h3>
			  <p class="normal2">Amme Hukuku Davası</p>
				<p class="normal">Madde 11- Cumhuriyet Müddeiumumileri ilk tahkikata tâbi tutmaya lüzum görmedikleri işleri iddianame ile doğrudan doğruya mahkemeye verebilirler. İlk tahkikat icrası kanunen mecburî olan suçlarda dahi müddeiumumiler bu salâhiyeti istimal edebilirler (kullanabilirler). </p>
				<p class="normal">Madde 12- Dava açılması izne bağlı olan işlerde izin verme salâhiyeti vali ve kumandanındır. </p>
				<p class="normal"> </p>
				<h3 class="solbaslik" id="calibre_toc_76">Üçüncü Fasıl</h3>
			  <p class="normal2">İlk Tahkikat</p>
				<p class="normal">Madde 13- Hâkimin reddine dair olan dileğin kabul edilmemesine aid olan kararlar kat’idir (kesindir).</p>
				<p class="normal">Madde 14- Hazırlık tahkikatında Cumhuriyet Müddeiumumileri tarafından kâtib huzurile yapılan tahkik işleri ilk tahkikatta (soruşturmada) tekrarlanmaz.</p>
				<p class="normal">Madde 15- İlk tahkikatın açılması kararı aleyhine itiraz edilemez.</p>
				<p class="normal">Madde 16- Onuncu maddedeki salâhiyete sorgu hâkimi de haizdir. </p>
				<p class="normal">Madde 17- Cumhuriyet Müddeiumumileri, ilk tahkikat sonunda iddianamelerini iki gün içinde yazmağa mecburdurlar.</p>
				<p class="normal">Madde 18- İddianame maznuna (sanığa) tebliğ edilmez.</p>
				<p class="normal">Madde 19- Ağır cezayi müstelzim (gerektiren) suçların tahkikatı mevkufen (tutuklanarak) yapılır ve bu mevkufların duruşmadan evvel tahliyelerine dair olan kararlar, ancak valinin muvakati ile icra olunur. Bu tahliye kararlarının tastikına karşı itiraz edilemez.</p>
				<p class="normal">Madde 20- Eski hale getirme talebinin reddine dair olan kararlar kat’idir. </p>
				<p class="normal">Madde 21- İlk tahkikat sırasında verilen tevkif kararlarına maznun tarafından itiraz edilemez.</p>
				<p class="normal"> </p>
				<h3 class="solbaslik" id="calibre_toc_77">Dördüncü Fasıl</h3>
			  <p class="normal2">Duruşma</p>
				<p class="normal">Madde 22- Suçların tesbitine dair olan zabıt varakaları:</p>
				<p class="normal">1- Hangi senenin hangi ay ve gününde nerede tanzim olunduğunu ve yazanların resmî sıfat ve hüviyetlerini,</p>
				<p class="normal">2- Vak’a ve delilleri ve suçu vücude getiren eşya ve alet vesairenin mahiyet ve miktar ve vasıflarını ve nerede ne suretle görülüp zaptedilmiş olduklarını,</p>
				<p class="normal">3- Maznunun (zanlının) isim ve hüviyet ve sıfat ve mahalli ikameti ile ifadesini muhtevi olmak (içermesi) lâzımdır.</p>
				<p class="normal">Zabıt varakası (tutanak) tanzim eden memur ile maznun ve hariçten hazır bulunan en az iki kimse tarafından imza edilir. Bu şartları tamamen haziz olan zabıt varakaları sahteliği sabit oluncıya kadar muteberdir. Maznun zabıt varakasını imzadan çekinirse sebebini el yazısı ile varakanın altına yazıp imza eder. Yazı bilmezse, çekinme sebebi hazır olanlar tarafından yazılarak imza edilir. Sebepsiz istinkâf (geri durması, yapmaması) halinde de keyfiyet ve veçhile tesbit olunur. Sebep bildirilirse, mahkeme o sebeplerin mahiyetine göre tetkikat yapabilir. Bu zabıt varakasının sahteliğini iddia eden maznun mahkemeye sahtelik hakkında kanaat verecek deliller göstermeğe mecburdur. Maznunun iddiasını haklı gösterecek sebepler karşısında zabıt varakasını imza etmiş olan şahidler dinlenir ve iktıza eden (gereken) diğer deliller de toplanır. İşi sürüncemede bırakmak kasdı ile sahtelik iddiasında bulunanlara yol gösterenlerden, 100 liradan aşağı olmamak üzere ağır para cezası alınır. Bu kimseler avukat veya vekili iseler, haklarında mercilerince ayrıca inzıbatî (disiplin) ceza da tatbik olunur.</p>
				<p class="normal">Madde 23- 13., 19. ve 21. maddeler hükümleri duruşmada da tatbik olunur. </p>
				<p class="normal">Madde 24- Gecikmesinde zaruret bulunan haller dışında mahkeme icab eden tebliğleri yaptırarak iddianamenin verilmesinden itibaren nihayet beş gün içinde duruşma yapar. Maznun sübut delillerile birlikte mahkemeye verilirse, hemen duruşma yapılarak hüküm verilir. Mani sebepler olmadıkça duruşma bir celsede bitirilir. Cumhuriyet Müddeiumumisi de iddiasını aynı celsede beyan etmeğe mecburdur.</p>
				<p class="normal">Madde 25- Talik veya tehir (askıya alma ve erteleme) müddetleri, zaruret olmadıkça beş günü geçemez.</p>
				<p class="normal">Madde 26- Cumhuriyet Müddeiumumisinin muvafakatile şahidlerin Cumhuriyet Müddeiumumileri veya sorgu hâkimi tarafından zaptedilmiş olan ifadelerinin okunmasile iktifa olunabilir. </p>
				<p class="normal">Madde 27- Delillerin toplanmasından sonra, Cumhuriyet Müddeiumumisi iddiasını hemen bildirir. Duruşmanın müteaddit celseler sürmüş olması ve evrakın tetkike muhtaç bulunması gibi sebeplerle iddiasını serdetmek için Cumhuriyet Müddeiumumisine nihayet beş gün müsaade edilebilir. </p>
				<p class="normal">Madde 28- Maznun ve müdafiine (sanık ve avukatına) müdafaalarını hazırlamaları için nihayet iki gün müsaade olunabilir. Hüküm, duruşmanın hitamından (bitiminden) itibaren nihayet üç gün içinde bildirir. </p>
				<p class="normal">Madde 29- İlbaylık (valilik) içindeki ceza mahkemelerinden verilen hükümler temyize tâbi olmayıp kat’idir (kesindir). </p>
				<p class="normal">Madde 30- Menkul ayın davaları ve icra müddeti biten mecurun tahliyesi davaları ve üç yüz lirayı geçmiyen alacak davaları üzerine verilen hükümler kat’i olup temyize tâbi değildir. </p>
				<p class="normal"> </p>
				<h3 class="solbaslik" id="calibre_toc_78">Beşinci Fasıl</h3>
			  <p class="normal2">Türlü Hükümler</p>
				<p class="normal">Madde 31- Veli ve kumandan, emniyet ve asayiş noktasından lüzumlu görürse, vilâyet halkından olan ferdleri ve aileleri vilayet içinde bir yerden diğer yere nakletmeğe ve bu gibilerin vilâyet içinde oturmalarını men etmeğe salâhiyetlidir.</p>
				<p class="normal">Madde 32- Vali ve kumandan herhangi bir şahıs hakkında takibatın tehirine ve cezaların teciline selâhiyetlidir. Bu tehir veya tecil mürur zamanın (zaman aşımının) işlemesine mâni olmaz.</p>
				<p class="normal">Madde 33- İdam hükümlerinin vali ve kumandan tarafından tecile lüzum görülmediği takdirde infazı emrolunur.</p>
				<p class="normal">Madde 34- Tunceli vilâyeti içinde oturanlardan biri tarafından Elâziz, Malatya, Sıvas, Erzincan, Erzurum, Gümüşhane, Bingöl vilâyetlerine geçerek buralarda Türk Ceza Kanunu’nun ikinci kitabının birinci babının, ikinci ve yedinci babıbın birinci ve 455’inci madde hariç kalmak üzere 9’uncu babının birinci ve onuncu babının ikinci fasıllarında yazılı suçları işliyenler; bunların ortak ve yatakları ve yukarıda isimleri geçen komşu vilâyetlerde işlenmiş olup, Tunceli vilâyeti içinde işlenen suçlarla irtibatı olan suçlar, Tunceli vilâyetindeki salâhiyetli makam ve mahkemelerce bu kanundaki usule göre takib ve muhakeme olunur. </p>
				<p class="normal">Madde 35- Bu kanunun hükümleri makabline şamildir (öncekilerini kapsar) Ancak bu kanun mer’iyete (yürürlüğe) girdiği tarihe kadar temyiz hakkını kullanmış olanların evrakı Temyiz Mahkemesi’nce tetkik olunur.</p>
				<p class="normal">Madde 36- Tunceli vilâyeti merkezinde bir Ağırceza Mahkemesi ile Asliye Mahkemeleri ve kazalarda birer Asliye Mahkemesi kurulur.</p>
				<p class="normal">Madde 37- Bu kanun neşri tarihinden 1 Kânunusani</p>
				<p class="normal">(Ocak) 1940 tarihine kadar mer’i olacaktır.</p>
			  <p class="normal">Madde 38- Bu kanun hükümlerini İcra Vekilleri Heyeti yerine getirir.</p>
				<p class="sagnormal"><span class="ideitalik">31.12.1935</span>				</p>
				</body>
</html>