<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="h2baslik" id="calibre_toc_37">				İNGİLİZLER DERSİM İÇİN NE DİYOR?</h2>
  <p class="normal">Dersim’e yönelik iki harekât (1937-38) İngiliz Hükümeti tarafından yakından izlenmişti. Türkiye’deki İngiliz Temsilcilikleri olaylara ilişkin bilgileri sıcağı sıcağına alıyorlardı. Yaptığımız çalışmalar sırasında Bilâl N. Şimşir’in Dışişleri Bakanlığı tarafından 1975’te yayınlanan <span class="ideitalik">İngiliz Belgeleriyle Türkiye’de Kürt Sorunu</span> <span class="ideitalik">(1924-1938) </span><span class="ideitalik">Şeyh Sait, Ağrı ve Dersim Ayaklanmaları</span> isimli kitabında bazı belgeler saptadık. Ayrıca Ankara’da bulunan İngiliz Elçiliği’nden 22 Mayıs 1937 tarihinde Percy Loraine tarafından İngiliz Dışişleri Bakanı Anthony Eden’a yazılan bu mektubun orijinal metni <span class="ideitalik">Nokta </span>dergisinin 28 Haziran 1987 nüshasında yayınlanmıştı. Mektup, Bilâl N. Şimşir tarafından hazırlanan kitabın da 302. sayfasında yer alıyor. </p>
				<p class="normal"> </p>
				<p class="normal">İngiliz Elçiliği, Ankara, 22 Mayıs 1937</p>
				<p class="normal">Bayım,</p>
				<p class="normal">1. Dersim bölgesindeki durumla ilgili olarak 17 Mayıs tarihli 293 numaralı resmi mesajı yazdıktan sonra, Majesteleri’nin Trabzon’daki konsolosluğunda vazifeli komiserden sayılarının 1.500’ü aştığı bildirilen isyancı Kürtlerin Türk kuvvetlerine ciddi kayıplar verdirmeye devam ettiği ve ellerine düşen subayların vücudlarını delik deşik ettiklerine dair 15 Mayıs tarihli bir telgraf daha aldım. Bay Falanga, 3.000 Türk askerinin Erzincan’da mevzilendiği ve uçakların Diyarbakır’da toplandığına dair bir rapor eklemiş. </p>
			  <p class="normal">2. Majesteleri’nin Mersin’deki temsilcisi, mahalli kaynaklara dayanarak 19 Mayıs’ta verdiği raporda, Hükümet güçlerinin üç Kürt köyünü yaktığını ve bir uçak zaiyatı verdiklerini ve bir Türk subayı ile on iki ihtiyat kuvvetinin Kürtler tarafından ele geçirilip katledildiğini bildiriyor.</p>
				</body>
</html>