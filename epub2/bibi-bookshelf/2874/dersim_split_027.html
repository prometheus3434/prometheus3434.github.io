<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="h2baslik" id="calibre_toc_31">I<br class="chapter"/>
				  <br class="chapter"/>
			    KÜRTLERİN TARİH NOKTAİ<br class="chapter"/>
			    NAZARINDAN MUTALEASI<sup class="calibre3"><a href="dersim_split_049.html#footnote-304-2" id="footnote-304-2-backlink">2</a></sup></h2>
				<h3 class="solbaslik" id="calibre_toc_44">1- Menşeleri</h3>
				<p class="normal">Kürtlerin menşei hakkında muhtelif rivayetler vardır: Kürtleri, Nuh’un oğulları addedenler (sayanlar) bulunduğu gibi; ekseriyeti Türk ve Türkmenlerden<sup class="calibre3"><a href="dersim_split_050.html#footnote-304-3" id="footnote-304-3-backlink">3</a></sup> ve bir kısmı diğer kavimlerden meydana gelmiş bir halite (karışım) addedenler de mevcuttur. Bir rivayet de Kürtlerin Acemistan’dan hicret etmiş olduklarından ibarettir. </p>
				<p class="normal">Kürtler hakkında tahkikatta bulunmuş olan Alman müelliflerinden (yazar) doktor Friç (gerçekte Alman olmayıp, Arnavut kökenli Habil Adem isimli bir İttihat Terakkici -F.B.), “bu kavmin menşei hakkında muhtelif nazariyeler mevcut olduğunu, bu nazariyelere muvafık (görüşlere uygun) olan ve (daha ziyade) Kürtlerin canlı müesseselerinden muktebes (alıntılanan) bulunan nazariyelerden ibaret bulunduğunu, bu müesseselerin millî hurafeler, lisan, edebiyat ve din olduğunu” beyan etmektedir.</p>
				<p class="normal"><span class="ideitalik">Ansiklopediya Britanica</span> ile <span class="ideitalik">Lârus’</span>ta (Larousse) ve <span class="ideitalik">Tarihi Umumî’</span>de şu izahata tesadüf olunuyor: “Kürtlerin asılları henüz doğru bir surette tayin edilmemiştir. Maahaza (bununla birlikte) milâttan dört yüz sene evvel, onbinler Yunanistan’a gelmek için şimala doğru hareket ve kışın şiddetli soğukları, karları altında Ermenistan’a doğru rüc’at (gerileme) ederken, Van havalisinde Cunaxa civarında <span class="ideitalik">Kardüqus</span>/<span class="ideitalik">Carduques </span>(Kardukhi/Karduku -F.B.) denilen muharip (savaşçı) bir kavme tesadüf etmişler, Pontos sahillerine varıncaya kadar bu kavim ile muharebe eylemişlerdir. Van havalisinde, daha evvel aslen Turanî olan ve (<span class="ideitalik">Gono</span>=yani muharip) namını alan bir kavm mevcut idi. Asuriler bunlara <span class="ideitalik">Kardo</span> veya <span class="ideitalik">Gordo</span> derler idi ki, Asur kitabelerine nazaran garbî Asya’nın sair milletleriyle bir dereceye konulacak kuvvette idiler. Bugünkü Kürtler bunlardır. Bunlar Ninova’nın sukutunda (düşmesinden) Midyalılarla ihtilat (Medlerle karışarak) ederek kısmen ayrılmışlardır. Rus ve Alman müellifleri de aynı fikirdedirler. </p>
				<p class="normal">Tarihte, Hindu-Avrupaî neslinden olan bir kavimden daha bahsediliyor ki, bunun ismi <span class="ideitalik">Kassiler-Kasssites</span> idi. Mezopotamya’ya atı ve harp arabasını getiren ve daima vahşet halinde de yaşamış olan bu kavm şimdiki Kürtlerden ibaret idi.” (Ahmet Refik, <span class="ideitalik">Tarihi Umumî</span> c. 1, s. 162.) </p>
				<p class="normal">Lord Kürzon (Lord Curzon), pek maruf olan (bilinen) tarihinde diyor ki: “Nasturî ve Ermenilerden sonra İranlıların irsî (soyaçekimsel) düşmanı olan Kürtlerden bahsetmek tabiî ve münasip olur. Seciye (soy-köken), ırk ve din itibarile tamamen yabancı olan bu üç kavmin, yekdiğerine bu kadar yakın olarak yerleşmiş olmaları garip bir tecellidir. Seyyahların kitap unvanı olarak kullandıkları Kürdistan ismi, Kürtlerin sakin bulundukları yerler için coğrafi bir tabir olmaktan fazla bir şey değildir. Bu isimde tabiî ve siyasî bir hudut yoktur. Kürtlerin büyük bir kısmı İran (oysa sayıca, çoğu Türkiye’de yaşar -F.B.) dahilindedir. </p>
				<p class="normal">Kürtlerin aslı geniş ve müphem (açıklık kazanmamış) bir mes’eledir. Kürtlerin İran veya Turan neslinden olup olmadıkları Midyalıların (Medler) yahut Parsiyanların ahfadından (torunları) bulunup bulunmadıkları, Hititler ile Akadlar o mıntakalarda da hakim oldukları zaman, Asuriye şimalindeki (kuzeyindeki) dağlarda bulunan (Ninva)ların sukutundan (düşüşünden) sonra, Arilerin muhacereti dolayısile bunlarla birleşip Arileşerek <span class="ideitalik">Gordo</span> veya <span class="ideitalik">Goto</span>ları vücude getirip getirmedikleri şimdiye kadar halledilmemiş bir mes’eledir.” </p>
				<p class="normal">Kürtleri, Hülâgü Han’a mensup ve Moğol Tatarlarından addedenler (sayanlar) de vardır. <span class="ideitalik">Van Tarihi</span> namiyle bir eser yazan zat, Kürtlere müteallik (ilişkin) tetkikat (inceleme) esnasında (s. 6) İrandaki Kürtlerin kısmen Oğuz neslinden olduklarını beyan etmektedir. </p>
				<p class="normal">Hulâsa edilirse denilebilir ki Kürtlerin mazbut (doğru), muayyen, kat’i tarihî bir menşeleri, hakikî bir mebdeleri (başlangıçları) yoktur.</p>
				<p class="normal"> </p>
				<h3 class="solbaslik" id="calibre_toc_45">2- Millî Hurafeler</h3>
				<p class="normal">Millî hurafeler (destan/efsane) tamamiyle toplamak mümkün olmamıştır. Esasen umumî, milletşumul (tüm ulusu kapsayan) millî hurafeler var mıdır? Bu ciheti bilene bile tesadüf olunamıyor. Cari hurafelerin (mevcut inançların) bir kısmı binaenaleyh nisbetle (görece) yenidir; bir kısmı da âm ve şamil (genel ve kapsayıcı) değil; mevziîdir (yöreseldir).</p>
				<p class="normal">Menşelerine (kökenlerine) ait bir hurafe Çarikli aşireti<sup class="calibre3"><a href="dersim_split_051.html#footnote-304-4" id="footnote-304-4-backlink">4</a></sup> tarafından irat olunmaktadır. Bu aşiret, Türkmen bir asla malikiyetlerini (sahip olduklarını) iddia ile diyorlar ki: Aşiretin reisi müteveffa Şah Hüseyin Bey’in ecdadı, bir Türkmen aşiretine mensuptular. Eşyalarını beyaz bir öküze yükleterek şarktan ailece gelmişler; gördükleri rüyadan öküz nerede yatarsa, orada yurt tutmak, oturmak lâzım geldiği ilhamını almışlar. Öküz, şimdi Plümer kazası dahilinde Ağa şenliği denilen mahalde yatmış, Şah Hüseyin Bey’in ecdadı da burayı yurt edinmiş, ev yapmış, yerleşmiştir.<sup class="calibre3"><a href="dersim_split_052.html#footnote-304-5" id="footnote-304-5-backlink">5</a></sup></p>
				<p class="normal">“<span class="ideitalik">Kalmamsır</span>” namında bir Kürt velisine ait hurafeyi de zikredebiliriz: Bu “Kalmamsır” namındaki <span class="ideitalik">seyyit</span>, vaktiyle Horasan’dan hicret edenler meyanında Malatya’ya gitmiş fakat muhacirlerin Malatya civarında şakavet (eşkıyalık) yapmalarından ve suihâl ile iştihar (kötü namlı olmaları) etmelerinden müteessir olmuş; ailesi efradını ve hayvanlarını alarak Nazimiye civarında, halen mevcut “Kalmam” köyünün bulunduğu mahalle gelmiş ve orada yer tutmuş. Bunun, Şeyh Hasan isminde bir hizmetçisi varmış. Hizmetinde çok sadakat gösterdiğinden “Kalmamsır” kızını buna tezvicetmiş (evlendirmiş). Kızın adı, elbisesi kırmızı manasına olmak üzere <span class="ideitalik">Kıncısür</span> imiş. “Kalmamsır” ile damadı, gitgide servet ve saman sahibi olmuşlar, hayvanları pek çoğalmış, muhite sığmamışlar. Şeyh Hasan hayvanlarını ve çoluk çocuklarını alarak Ovacık kazasının Lertik mıntıkasına gitmiş.</p>
				<p class="normal">Şeyh Hasan’ın zürriyetine, evladü ahfadından taşa’ü (çocuk ve torunlarından bölünerek çoğalan) eden aşiretlere <span class="ideitalik">Şeyh Hasanlı</span> ve Kalmamsır’dan türeyenlere de <span class="ideitalik">Dersimli</span> denilmiştir. Bu hurafe, yahut bu hikâye bütün aşiretler arasında hem de hakikat telâkki (gerçek sayılarak) olunarak rivayet edilmektedir. Ancak yine bir ihtilâf noktası mevcuttur: Şeyh Hasanlılar, asıl Kalmamsır’ın Şeyh Hasan’ın maiyetinde bulunmuş olduğunu; Dersimli’ler de aksini yani Şeyh Hasan’ın Kalmamsır’a hizmetkârlık eylemiş bulunduğunu iddia etmektedirler. </p>
				<p class="normal">Bir millî hurafe de şudur:</p>
				<p class="normal">İmam Hasan ve Hüseyin’in, şehadetinden sonra Yezitler (Emeviler -F.B.) bütün evlâdı resulü (peygamber soyunu) imha etmek üzere evleri arıyorlarmış. Bulamadıkları bir zat kalmış, o da İmam (Muhammed) Bakır’mış. Yezitlerin, İmam Bakır’ı aramakta olduklarını validesi (annesi) haber almış; o sırada çamaşır yıkamakta imiş. Kazandaki suyu hemen boşaltarak İmam Bakır’ı içine sokmuş ve üzerine çamaşırları basmış. İmam Bakır Cafer o vakit daha sabi (çocuk) imiş.</p>
				<p class="normal">Yezitler araya araya gelmişler, İmam Bakır’ın nerede olduğunu anlamak için remil atmışlar: “Ne yerdedir, ne göktedir; bakır deryasındadır” demişler. Fakat “bakır deryası”nın ne olduğunu bilemediklerinden savuşup gitmişler. İmam Bakır bu suretle sağ ve salim kalmış, bütün seyyitler de kendisinden türemişler!..</p>
				<p class="normal">Millî hurafeler muhtevi (içeren) <span class="ideitalik">Buyruk</span> adlı kitabı yazan (İmam) Cafer hakkında da şu rivayet caridir (söylenedurur): </p>
				<p class="normal">Cafer’in bir kız kardeşi varmış; kendisinden ta küçüklükleri zamanında ayrılmış. İkisi de ana babadan mahrum, Cafer gurbet diyarına düşmüş. Gezip dolaşmış, hayli zaman sonra köyüne dönmüş ve bir kızla evlenmiş. Meğer bu kız hemşiresi imiş. Teehhüllerinden (evlilikten ve birleşmeden) çok zaman sonra, tebeyyün eden hakikat (ortaya çıkan gerçek) üzerine Cafer köyü terk etmeyi münasip görmüş; zevcesi olan hemşiresine: </p>
				<p class="normal">– Köylüler beni ararlarsa (helâyı göstererek) şu yerden gitti, bir daha dönmedi cevabını ver, demiş ve gideceği yeri, bir müddet sonra onun gelmesi tavsiyesiyle, haber vermiş. Cafer; köyden ayrıldıktan sonra <span class="ideitalik">Buyruk</span> denilen kitabı yazmış, ormanda bir ağaç kovuğuna saklamış. Tekrar köye gelerek halka, toplu oldukları bir sırada: </p>
				<p class="normal">– Ben, Hazreti Ali’yi gördüm: Dinimizin ahkâmını havi (hükümlerini kapsayan) bir kitap yazdığını ve ormanda bir ağaç kovuğuna koyduğunu söyledi, gidip alalım demiş.</p>
				<p class="normal">Ahali ormana gitmişler, Cafer’in delâletiyle (yol göstermesiyle) kitabı bulmuşlar, mukteda (ona uymuşlar) edinmişler, Cafer’e de keramet sahibi nazariyle bakmışlar, hemşiresiyle evlenmesi meselesini bir daha kaale almamışlardır. Bu Cafer, İmam Cafer Sadık’mış.<sup class="calibre3"><a href="dersim_split_053.html#footnote-304-6" id="footnote-304-6-backlink">6</a></sup> Kürtlerin aptesane yapmamaları, helâya girmemeleri, Cafer’in o araya girmesi sebebiyle o mahallin almış olduğu ehemmiyetten ileri gelmektedir, diye devraneden rivayet hakikate az çok mutabık olsa gerektir.</p>
				<p class="normal">İşte mevzii bir hurafe daha:</p>
				<p class="normal">Şeyh Delil Berhican namında bir zat varmış. Bu zat gûya bir gün müritleriyle birlikte bir kuzu yemişler; sonra kuzunun kemiklerini bir araya getirip dua etmiş, kuzu dirilmiş bundan dolayı da, “kuzuyu dirilten şeyh” manasına kendisine o nam verilmiş.</p>
  <p class="normal"> </p>
				<h3 class="solbaslik" id="calibre_toc_46">3- Lisan</h3>
				<p class="normal">Kürtlerin asıl ve menşeini arayan müdekkikler (araştırmacılar) çok meşgul olmuşlardır. Fakat bu tetkikat vazıh (açık) ve kanaatbahş (ikna edici) bir netice vermemiştir. </p>
				<p class="normal">Kürtler, Kürtçe denilen bir dil ile mütekellimdirler (konuşurlar) ve bu lisana göre Ari ırkına mensup oldukları anlaşılıyor. Mamafih Kürtçe, tam bir millet lisanı değildir. Hatta <span class="ideitalik">Kürt</span> kelimesinin hakiki menşei bile malûm değildir. Petersburg Akademisi’nin neşrettiği <span class="ideitalik">Kürtçe-Rusça-Almanca</span> lûgat kitabında, Kürtçenin mahiyeti gösterilmiş, bir istatistiği yapılmıştır. Buna ve müdekkiklerin tetebbüatına göre, Kürt lisanı daha ziyade muhtelif tesirler altında kalmış bir kelime halitasıdır (karışımıdır) ve sekiz bin küsur kelimeden ibarettir. Bunun beş bini Türkçe yahut Türkmence veya Türk dilinde kullanılan yeni Arapçadır. </p>
				<p class="normal">Kürtçe konuşanların maksatlarını ifade ederken en çok Türkçeden istiane (yardım) ve hemen daima aynı kelimeleri tekrar ettikleri dikkat olunmasa bile, derhal fark olunur. Türkçe konuşurken bazı hususiyetler gösteriliyor: Ezcümle (<span class="ideitalik">ş</span>) harfini (<span class="ideitalik">s</span>) gibi, (<span class="ideitalik">j</span>) yi (<span class="ideitalik">z</span>) gibi söylüyor, <span class="ideitalik">beyaz </span>yerine <span class="ideitalik">bayad</span> diyor ve mutabakat kaidelerine riayet etmiyorlar. Hiç Türkçe bilmiyenlerin, evlerinde ve aşiretlerinde münhasıran Kürtçe konuşanların bile, farkına varmıyarak birçok Türkçe kelimeleri bir derece tağlit ile istimâl (karıştırarak kullanmakta) eylemekte olduklarını gördüm ve işittim. </p>
				<p class="normal">Yukarıda bahsedilen istatistiğe göre Kürtçe aşağıda görülen kısımlara ayrılır:<sup class="calibre3"><a href="dersim_split_054.html#footnote-304-7" id="footnote-304-7-backlink">7</a></sup></p>
				<p class="normal">Kelime adedi	/ Lisan</p>
				<p class="normal">3080	Türkçe ve eski Türkmence</p>
				<p class="normal">2000	Yeni Arapça (Türçede müstamel)</p>
				<p class="normal">1240	Zend </p>
				<p class="normal">1030	Yeni Farisi</p>
				<p class="normal">37	Eski Pehlevi</p>
				<p class="normal">300	Asıl Kürtçe </p>
				<p class="normal">220	Ermenice</p>
				<p class="normal">108	Geldani</p>
				<p class="normal">20	Gürcü</p>
				<p class="normal">60	Çerkes</p>
				<p class="normal">8428	Yekûn</p>
				<p class="normal">İşte bu dilleri bu kadar karışık ve dar olduğu için Kürtler ortaya kendi lisanları üzere yazılmış bir eser koyamadılar. <span class="ideitalik">Şerefname</span> sahibi, yegâne Kürt müellifi Şeref Şemsüddin de, (Şeref Xan) bütün arzusuna rağmen, kitabını kendi diliyle yazamamış, Farisiye (Farsça) müracaata mecbur kalmıştır. </p>
				<p class="normal">Bununla beraber Kürtlerin hepsi ayni lehçeyi kullanmıyorlar. Lehçeler arasında az çok farklar nümayandır (vardır). Bilhassa <span class="ideitalik">Zaza</span> namı verilen ve ihtisas erbabı tarafından henüz lâyikiyle tetkik edilememiş olan, bir miktarı Erzincan’ın Esesi nahiyesine merbut (bağlı) Zazalar, Lerdisu ve Gögre köylerinde oturan, seciye (soy), ahlak, bedenî teşekkülât itibariyle diğer Kürtlerden farkı olan bir kısım Kürtlerin, lehçesi bariz tefavütler (göreli geçişler/farklılıklar) göstermektedir. </p>
				<p class="normal">Bu noktaya ait tetkikatımı tevsi (genişletme) maksadıyle Zazalar köyünden bir ihtiyarla haylice konuştum. Lâkin, cahil olduğu nisbette ketum (ağzı sıkı) ve muzmerrini ifşadan müçtenip (içindekini açıklamaktan sakınan) mümessili bana, sadre şifa (gönül rahatlatıcı) olacak hiçbir şey söylemedi, hiçbir malûmat vermedi: Yalnız diğer Kürtlerden lisan itibariyle çok ayrıldıklarını, bazı misaller iradiyle (örnekler vererek) sözünü bitirdi. </p>
				<p class="normal">Doktor (İttihatçı Arnavut Adem Habil -F.B.) Friç: “Malatya, Genç, Ergani dahilinde de Zaza şubesine mensup köyler vardır. Bunlar temdin ve istimsale (uygarlık ve asimilasyona) Kürtlerden ziyade müsaittirler” diyor.</p>
				<p class="normal"><span class="ideitalik">Zaza</span>, Kürtçede, bir aşirete mensup olmayan efrada derler. Bunların aşiretler nezdinde kıymetleri, itibarları hiç yoktur, hizmetkâr güruhu addolunurlar. Görülüyor ki lisan unsuriyle de Kürtler hakkında bir netice istihsalı (sonuca varmak) mümkün değildir.</p>
  <p class="normal"> </p>
				<h3 class="solbaslik" id="calibre_toc_47">4- Edebiyat</h3>
				<p class="normal">Bu derece iptidaî (ilkel), bu mertebe noksan bir lisanda, efradı kâmilen cahil bir halkın lisanında, en dar manasiyle dahi, bir edebiyat aramak beyhudedir. Maderzat bir şairin bile yetişerek milletin iptidaî ve vustaî (ilk ve ortaçağ) hayatını, yine noksan ve iptidaî bir şekilde olsun, terennüm ettiğini bilen yoktur. </p>
				<p class="normal">Millî şarkılarının neden ibaret olduğunu sorduğum bir ihtiyar, sualimi bile anlıyamadı: “Ne şarkısı? Kürtler yalnız halay çekerler” dedi. Filvaki (doğrusu) bütün Kürtler arasında, belki hiçbir tefavüt (farklılık) göstermeksizin, davul ve zurna ile çalınan birtakım musiki havaları vardır ve Kürtler davul ve zurnanın, kulak zarını patlatan sesleri karşısında, el ele tutuşarak, muttarit (sürekli) ve aheste, hora teperler. Millî hisleri ifade eden bir şarkıları bile yoktur. Halay yalnız davul ve zurnanın gümbürtüsü içinde çekilir, halaya iştirak edenlerin zaman zaman derin şehik (iç geçirme) ile inledikleri işitilir. </p>
				<p class="normal">Aşka ve muhabbete, şekavet vakalarına, bir serkerdenin medhü senasına (çete başının övgüsü) dair şarkılar mevcut ise de, bunlar gayet mevziîdir (yöreldir); millî Kürt hayatına ait değildir. Hasat, av… gibi, hayat safhalarına; çocuk oyunları, kız kaçırmaları, aile toplanışları… gibi aile hayatına; mersiyeler, ağıtlar... gibi mevzulara dair bir türkü, bir destan aramak hususunda aylarca devam eden musırrane saylerim (ısrarlı çabalarım), mahrumiyetle neticelenmiştir diyebilirim.</p>
				<p class="normal">Vakıa (doğrusu) son zamanlarda <span class="ideitalik">Hoybun</span> (1927-30 Ağrı Ayaklanması’na öncülük eden <span class="ideitalik">Xwebun</span> örgütü -F.B.) namını taşıyan ve Kürt ittihat ve istiklâlini (birlik ve bağımsızlığını) temin etmek hulyasiyle (düşüyle) ifsadatta (fitne çıkaran) bulunan bir cemiyet, Kürt lisanı ve Kürt edebiyatı hakkında da, inî birtakım müddea ve mutalealar (iddia ve araştırmalar) serdetmemiş değildir. Lâkin bu mutalea ve müddealar ilmî ve mantıkî bir kıymet ve ehemmiyeti haiz olmaktan uzaktır. Kürtlerin bir devri tarihîleri (tarihsel çağları) olmadığı gibi, milletin dili demek olan bir edebiyatları ve millî hars (kültür) <span class="ideitalik">culture</span>’leri de yoktur. </p>
  <p class="normal"> </p>
				<h3 class="solbaslik" id="calibre_toc_48">5- Din, Ayin, Hurafat</h3>
				<p class="normal">Bugünkü Kürtler, ekseriyetle islâmiyeti kabul etmişlerdir. Tarihin beyanına göre Hamorabi’nin haleflerinden sonra hükûmet süren sülâle hükümdarlarından İlomaylo’nun –kablel milat (M.Ö. 1814) nüfuzunu mahveden ve Dicle’nin şark taraflarında ikamet eyleyen Kasi’ler Babilileri mağlup eder etmez, bilhassa dinlerini kabul eylemişlerdir. (Ahmet Refik, <span class="ideitalik">Tarihi Umumî</span>, c. I, s. 169) Babil ve Asur ahalisinin birçok adat ve ananatı (gelenek ve töresi) Kasilere intikal etmiştir. Onun içindir ki, İslâmiyet Kürtler arasında şekli aslisini (asal biçimini) muhafaza edememiştir; asıl saffet ve sadegisine (saflık ve sadeliğine) birçok hurafeler, manasızlıklar karışmıştır.</p>
				<p class="normal">İslâm Kürtlerden bugün iki mühim şube vardır:</p>
				<p class="normal">1- Sünnî</p>
				<p class="normal">2- Şiî Kürtleridir. </p>
				<p class="normal">Kürt aşiretleri kısmen de ikinci şubeye mensupturlar. Bununla beraber aşiretler arasında eski Mazdeizm nazariyelerine müstenit birtakım tarikatlar, Yezidilik ve bilhassa Kızılbaşlık’ta vardır. (Doktor Friç, <span class="ideitalik">Kürtler</span>, c. I, s. 14) </p>
				<p class="normal">Erzincan ve havalisindeki Kürtler, umumiyetle, bu son tarikate mensupturlar. </p>
				<p class="normal">Kızılbaşlar, Hazreti Ali’ye, ulûhiyet (ilahlık) isnad edecek derecede merbut<sup class="calibre3"><a href="dersim_split_055.html#footnote-304-8" id="footnote-304-8-backlink">8</a></sup> (bağlı) ve 12 İmam’a pek ziyade hürmetkârdırlar. İslâm akaidile (din öğretileriyle) bir münasebetleri yok gibidir. Sabahleyin erkenden, daha ilk ışıklar ufku aydınlatmadan kalkınca, elbiselerini giymezden evvel, şarka teveccüh (yönelme) ile güneşin ilk şuası (ışını) hangi taşın veya toprağın üzerine düşerse oraya karşı hürmet gösterirler. Ellerini semaya kaldırarak (ne okudukları meçhuldür) dualar ederler. Bu itikat şu efsaneden kalmıştır: Hazreti Ali şehit edilince, güneşe kalboldu ve göklere çıktı; o mübarek şahsiyeti incitmemek için, güneşe karşı bazı merasim yapılmalıdır. Bilhassa Zazalar bu merasimi icra ederken “ya Hızır” diye çağırırlar. Hızır’a fevkalâde muhabbetleri (olağanüstü sevgileri) vardır. Şubat içinde üç gün onun namına oruç tutarlar ki, Caferî olanların hemen kâfesi (tümü) bu vecibeye riayetkârdırlar (uyarlar). </p>
				<p class="normal">Bütün iptidaî insanlar gibi, eşbah (hayalet) ve cemadata (cansızlara) tapınırlar. Cesim ağaç diplerindeki fosfor iltimalarını (parıltılarını) bir harika sanır, orayı ziyaret yeri tanırlar. Ezcümle Keştim köyünde büyük bir söğüt ağacı vardır, ki beş altı asırlıktır. Dalları budakları etrafa kol salmış; birkaç yerinden filizlenerek başka birer ağaç meydana getirmiştir. Buna <span class="ideitalik">Keştim Ocağı</span> namı verilmektedir. Bu ocağa mukaddes nazariyle bakarlar ve dibinde kurban kesip and içerler; burada verdikleri sözden (güya) dönmezler, toprağını, “şifa verir” diyerek hastalara içirirler. Kezalik (yine) Esesi nahiyesinde <span class="ideitalik">Ali Cerrah</span> namıyla anılan yer, bazı aşiretlerin ziyaretgâhıdır; nazarlarında mukaddestir. Ermeniler, bunun bir kilise harabesi olduğu iddiasında idiler. Nitekim buna benzeyen diğer yerlerle bütün eski harabelere, hep kendi tarihleri namına tasarruf ve Ermeniliğe ait isimlerle tevsim (adlandırılıyorlar) ediyorlar. Bu isimleri de, maalesef, Türklere dahi kabul ettiriyorlardı. Vank-Manastır namını izafetle (adına atfen) yadettikleri mebaninin (yapının) hemen cümlesi bu kabildendir. Ali Cerrah denmekle beraber Hıristiyanlar dahi, tehcirden mukaddem (göçten önce), bunu mukaddes adiyle ziyaret ederlermiş.<sup class="calibre3"><a href="dersim_split_056.html#footnote-304-9" id="footnote-304-9-backlink">9</a></sup> </p>
				<p class="normal">Kudret ve kerametlerine kail oldukları (inandıkları) birtakım adamlar da vardır, ki bunlara <span class="ideitalik">dede</span> ve <span class="ideitalik">seyyit</span> (seyit) namı verilmektedir. Seyyitlik ve dedelik evlâttan evlâda intikal ederek; bunlara tabi olanlara <span class="ideitalik">mürit </span>ve<span class="ideitalik"> talip</span> denilir. Seyyit ve dedeler, ecdatlarının Horasan’dan gelmiş ve sülâlei tahireye (tertemiz Hz Ali soyu) mensup bulunmuş olduklarına kaildirler (inanırlar). Seyyit ve dedeler halktan <span class="ideitalik">Uma</span> dedikleri hediyeyi alarak geçinirler. Bu hediye ayın veya nakit olabilir; dinî bir hediyedir, miktarı muayyen olmayup herkesin servetine, iktidarına ve arzusuna göre az veya çok olur. Yemezler, içmezler, dedeye yahut seyyide uma tedarikine çalışırlar. Çalar, çırpar, her şeyi yaparlar… herkesin bir seyyidi veya dedesi vardır ve günahlarını affedebilir. Kezalik her şahsın bir rehberi, bir de piri vardır. Rehber, şahsı manen hazırlar, pire teslim eder; pirsiz (olan) yalnız şeytandır.</p>
				<p class="normal">Seyyit ve dedeler, zeki olmakla beraber, umumiyetle cahil ve mudıldırlar (miskin, sefil ve perişan). Saç ve sakalları birbirine karışmış, hemen bilâ istisna kir içindedirler: İtikatları hasebiyle asla yıkanmadıkları, vücutlarını temizlemedikleri için o kadar müz’iç bir rayiha neşrederler ki, (rahatsız edici koku yayarlar ki) yanlarına yaklaşmak çok defa bir azap olur. </p>
				<p class="normal">Seyyit ve dedeler bir aşirete mensup değildirler; lâkin bir ve daha ziyade aşirete seyyitlik ederler. Bunların delâletiyle (yol göstermesiyle) cemiyetlerinde ve büyük bir işe teşebbüslerinde Aleviler, daha ziyade taammüm etmiş (genelleşmiş) bir tabirle, Kızılbaşlar <span class="ideitalik">gülbank</span> (gülbang) çekerler. Her sene rumî kânunusaninin (Rumi takvimiyle Ocak ayının) yirmisinden sonra, aralarında bekâr kız ve erkek bulunmamak şartıyle, âyin yaparlar. Buna, <span class="ideitalik">âyini cem</span> namını verirler. Muharrem ayında, Hz. Hüseyin şahadeti namına oruç tutarlar, kurban keserler, aşure pişirirler. Bu oruç müddetince yıkanmak, çamaşır değiştirmek, aile ile temasta bulunmak katiyen memnudur (yasaktır); su içmek de haramdır. Onun için bu müddet zarfında mümkün olduğu kadar su içmemeğe gayret ederler. </p>
				<p class="normal">Gülbank birkaç türlüdür:</p>
				<p class="normal">1. İkrar esnasında çırağ uyandırma gülbanki;</p>
				<p class="normal">2. Lokma gülbanki;</p>
				<p class="normal">3. Çırağ gülbanki;</p>
				<p class="normal">4. Sofra gülbanki;</p>
				<p class="normal">5. Üçler, yediler, kırklar gülbanki.</p>
				<p class="normal"><span class="ideitalik">İ</span><span class="ideitalik">krar esnasında çırağ uyandırma gülbanki</span>: On beş yaşına gelen erkek ve dişileri mezhebe ithal (sokma) maksadiyle ikrar telkini için yapılır.</p>
				<p class="normal"><span class="ideitalik">Sofra gülbanki</span>: Misafir kabul etme merasimidir. Bu merasim esnasında evin dedesi tarafından saz çalınır, nefesler okunur.</p>
				<p class="normal">Çırağ gülbanki ile lokma ve üçler, yediler, kırklar gülbanki de ayrı ayrı maksatlar için yapılır.</p>
				<p class="normal"><span class="ideitalik">Çırağ gülbanki</span>: Hamsîn’in ilk gecesi <span class="ideitalik">çırağ söndürme</span> merasimi<sup class="calibre3"><a href="dersim_split_057.html#footnote-304-10" id="footnote-304-10-backlink">10</a></sup></p>
				<p class="normal"><span class="ideitalik">Lokma gülbanki</span>: Dedelerin çıralık topladıkları zamanda yapılır. Üçler yalnız dua maksadiyle icra edilir. </p>
				<p class="normal">Garip hatta dikkate şayandır ki, bu gülbankler arasında okunan şeyler hep Türkçedir. Alevilik milliyete, hiç olmazsa bu noktada, galebe edememiştir. Kızılbaşların Kürtçe gülbank okuyanı işitilmemiştir. Hatta erkek ve kadın Kürtçe bir isim bile yoktur, bilâkis Pembe, Durmuş, Güllü, Gülbuçuk, Sümbül gibi isimlere çok tesadüf olunur. </p>
				<p class="normal">Seyyitler bahsını ikmal (konusunu tamamlamak) için, bunların hâkim oldukları aşiretlere göre tasnifini ve bulundukları sahaları icmalen (genellikle) aşağıya dercediyoruz:</p>
				<p class="normal">1.<span class="ideitalik"> Kureyşanlılar</span>: Topluca Nazimiye ve Mazkirt hazalisinde bulunurlar. Seyitlerin en büyükleridir ve müteaddit şubelere ayrılmışlardır: Hüseynan, Gülnan, Kalyan, Valyan, Aliyan Heman, Süleymaniyan, Çitan, Güdan, Şeyhan, Gaziyan.</p>
				<p class="normal">2. <span class="ideitalik">Baba Mansurlar</span>: Erzincan Kismikör, Erdene; Plümerin Gersinot, Seyitler Kapiri ve Tahsini köylerinde bulunurlar. Mazkirt kazasında da vardır.</p>
				<p class="normal">3. <span class="ideitalik">Pir Sultanlar</span>: Plümerin Hacılı köyünde sakindirler. </p>
				<p class="normal">4. <span class="ideitalik">Ağu İçenler</span>: Perakende bir haldedirler. En çoğu Kemah ve Elâzizde’dir. Erzincan’ın Kismikör köyünde bir ocakları vardır.<sup class="calibre3"><a href="dersim_split_058.html#footnote-304-11" id="footnote-304-11-backlink">11</a></sup> </p>
				<p class="normal">5. <span class="ideitalik">Sarı Saltıklar</span>: Bunlara Sarı Sultan da derler. Hozat taraflarında bulunurlar. (Tuna ağzında da vardır. Bkz; Baha Sait).</p>
				<p class="normal">6. <span class="ideitalik">Üryan H</span><span class="ideitalik">ızırlar</span>: Harput cihetlerinde otururlar.</p>
				<p class="normal">7. <span class="ideitalik">Seyit Sabunlar</span>: Nazimiye kazasında mukimdirler.</p>
				<p class="normal">8. <span class="ideitalik">Sinemenliler</span>: Erzincan’ın Vaver, Kemah’ın Dere köyünde Elbüstan ve Akçadağ kazalarında bulunmaktadırlar.</p>
				<p class="normal">9. <span class="ideitalik">Derviş Cemalliler</span>: Ovacık kazasında, Erzincan’ın Zorun; Plümerin Aşkirik, Danzig, Pançıras köylerinde yaşıyorlar. Şeyh Hasanlı zümresinin piri bu Seyyitlerdir.</p>
				<p class="normal">10. <span class="ideitalik">Şeyh Ahmet Dedeler</span>: Makarları (yerleşim yerleri) Tercan ve Mazkirt kazalarıdır. Malatya’da varlar.</p>
				<p class="normal">Tasnifini aşağıda göreceğimiz aşiretlerden Şeyh Hasanlı şubesine tabi olanlar ekseriye Derviş Cemalli’lerin ve Dersimli şubesine mensup olanlar Kureyşanlı ve Baba Mansur’ların mürididirler. </p>
				<p class="normal">Bayburt ve Kelkit köylerinde perakende (dağınık) suretiyle sakin birtakım Seyyitler daha varmış ki; bunlar Şeyh Delil Berhican namında bir zattan türemişlerdir (millî hurefeler bahsine bakıla) <span class="ideitalik">Zey</span> dedikleri de bunlardan olsa gerektir. <span class="ideitalik">Zey </span>(muhtemelen <span class="ideitalik">seyit </span>sözcüğünün bozulmuş telaffuzu -F.B.) başka bir köyde bulunan seyyit, dede ve şeyh demektir. Bu bir kuzu keser ve pişirir, heybesine koyarak müritlerinin köyüne gider. Götürdüğü eti azar azar köy ahalisine dağıtır. Et alan evler bu <span class="ideitalik">Zey</span>’i, komşularıyle beraber sıra ile davet ederler. Davet evlerinde ayinler yapılır, sazlar çalınır. Dağılırken <span class="ideitalik">Zey</span>’e hediye verirler. Bu hediyeye <span class="ideitalik">Halyat </span>(Kürtçe <span class="ideitalik">xelat</span>: ödül, armağan -F.B.) denilir. Bu ayinler esnasında da mezhebe yabancı bir fert bulunamaz. Ayin zamanında köyde bir Türk misafir bulunacak olursa, ona sırlarını bildirmemek için çareler ararlar: Meselâ içlerinde iki üç kişi tefirk (ayrılır) ve misafire ta uyku zamanına kadar terfik (eşlik) ederler, uyuturlar, sonra ayrılırlar. </p>
				<p class="normal">Elhasıl (özetle) din, ayin ve hurafeler dahi Kürtlerin menşei bahsını (köken konusunu) tayin ve tenvire (saptayıp aydınlatmaya) medar olabilecek bir unsur değildir. Doktor Friç, <span class="ideitalik">Kürtler</span> nam eserinde, nihayet şöyle diyor: Kürtlerden ilk bahseden Ksenefon diyor ki: (Bu millet müstakil olup on binler istilâsında da sarp ve geçilmez bir halde bulunan dağlara çekildiler. Buralardan büyük taşlar yuvarlıyarak muhacimlere (saldıranlara) karşı müdafaada bulunuyorlardı). <span class="ideitalik">Şerefname</span>, bu noktalardan bahsetmez.</p>
				<p class="normal">Ksenofon, bu ahalinin işgal ettiği sahayı pek vasî (geniş) göstermez. Fakat <span class="ideitalik">Şerefname </span>bunları Basra Körfezi’nden Maraş ve Malatya’nın şarkına ve Acemistan dağları hizasına kadar imtidadeden (uzanan) vasî bi sahai arazide (geniş topraklarda) gösteriyor. Halbuki bu sahada eskiden Asur, Midya (Med), Sümmer/Akad, Hitit ve Lordho hükûmetleri var idi. Hiç şüphesiz, Kürtleri bu beş hükûmetin ahfadı (torunu) addedemeyiz. Zira hemen hemen bütün teşkilâtları malûm olan bu hükûmetler ile Kürtler arasında hiçbir münasebet yoktur. Bu mes’elenin atideki (gelecek) iki nazariye ile halli mümkün olabilir:</p>
				<p class="normal">1. <span class="ideitalik">Dahhak</span>, Midya, Sümmer, Akad, Asur, Hitit, Lordho hükûmetlerini istilâ etmiş ve buralara İrani garbiden birtakım halk getirtmişti. Bunlar hükûmetin her tarafında geştügüzar ederek etrafa dağıldılar.</p>
				<p class="normal">2. Asur hükûmetinin inkırazından (yok olmasından) sonra bunun vasî arazisi dahilinde bir inhilâli umumî (genel çözülme) başlamıştı ve müteferrik aşiretler buralara geliyorlardı. Türklerin ve Türkmenlerin de kısmen bu zamanda geldikleri tarihen mazbuttur (doğrudur/belgelidir). Bazı melez İran aşiretlerinin de bu halde gelmeleri mümkündü.</p>
				<p class="normal">Bu iki nazariyenin (teorinin/görüşün) haricinde bir şey söylenemez. Zira eğer Kürtler, bulundukları sahalarda bir hükûmet teşkil eden bir millet olsalardı, nüfuslarının kesif (yoğun) olması icabederdi. Halbuki pek vasî (geniş) olan bu sahalardaki diğer milletlerin himayeleri altında yaşadıklarına dair malûmatı tarihiye de vardır. Ksenofon, bunların daima yekdiğeriyle hali harpte (savaş halinde) olduklarını zikrediyor. </p>
				<p class="normal">Edvarı iptidaiye (antik dönemler) tarihi bu halde kalıyor. Sonra, kurunu vustanın nısfı ahirine (ortaçağın son yarısına) ait vakayıi tarihiye başlıyor, ki <span class="ideitalik">Şerefname </span>de bu kısımdan bahseyliyor. <span class="ideitalik">Şerefname</span>’de pek çok doğru zikredildiği gibi; “bütün Kürtleri cami (kapsayan) bir beylik teşekkül etmemiştir. Kürtler müteferrik parçalar halinde ve muhtelif zamanlarda birer müstakil beylik tesis etmişlerdir…” deniliyor.</p>
				<p class="normal">Kürtlerin mazide (geçmişte) mühim bir rol oynamadıklarını izharen (gösteren) diğer bir cihet daha vardır. Biliyoruz ki Asya tarihinin büyük bir kısmı masal şeklinde tedvin (yazılmış) edilmiştir. Bu netice, büyük hükûmetlerin bütün Asya’yı bir müddeti muayenede (belli bir sürede) tahtı idarelerine (yönetimleri altına) almalarından neş’et etmişti (doğmuştu). Bu müttehit (birleşik) idare müşterek birtakım efsaneler tevlid ediyordu (doğuruyordu). Bu efsanelerde bütün Asya milletlerine mensup şahsiyetlerden bahsedilir. Halbuki bunlarda Kürt şahsiyetini ve Kürtlerin ahlâk ve tabiatlarını tasvireden bir timsal (heykel) yoktur. (s.19-20)</p>
              </body>
</html>