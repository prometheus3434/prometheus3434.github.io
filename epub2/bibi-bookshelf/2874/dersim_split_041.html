<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h2 class="h2baslik" id="calibre_toc_41">İKİNCİ TUNCELİ HAREKÂTI<br class="chapter"/>
			  SIRASINDA 4’ÜNCÜ<br class="chapter"/>GENEL MÜFETTİŞLİKÇE<br class="chapter"/>
			  YAYINLANAN BİLDİRGE</h2>
				<h3 class="solbaslik" id="calibre_toc_79"> </h3>
				<h3 class="solbaslik" id="calibre_toc_80">Ovacık Kazasının Lertik, Mercan ve Birman Mıntıkalarında Oturan Kalanlı Halka</h3>
<p class="normal">1. Halkı fukaralıktan ve cahillikten kurtarmak için hükümetin Tunceli’de yapmakta olduğu iyi işleri her gün öğreniyorsunuz. Bu güzel ve hayırlı işleri kendi menfaatleri için zararlı sanan bazı boş kafalı zalimler, içinizden bir kısım cahilleri yalan ve iftiralarla kandırarak Mansul Uşağı ve diğer askere tüfek sıkmak ve masum halkın mal ve davarlarını zorla almak gibi suçlar yaptırdılar. Bu suç yüzünden cahilleri hükümetten uzak bulundurmak suretiyle fakir fukaranın canını, ırzını ve malını kendi keyifleri için istedikleri gibi kullanmak istediler. Bu sebeple hükümet, zalimlerin zulümlerine son vermek ve masum halkı onların elinden ve şerrinden kurtarmak için asker getirmiş bulunuyor. Görüyorsunuz ki, dört tarafınızı asker sarmıştır ve harekete geçecektir. Maksadımız, yalnız suçluları ve bilhassa elebaşları uslandırmaktır.</p>
				<p class="normal">Bunun için:</p>
				<p class="normal">a. Zorla ve cahillikle düşünmeden suç yapmış olanlar, canlarını, çoluk ve çocuklarını kurtarmak için hükümetin adaletine güvenerek gelip teslim olsunlar. Bunlar kendileri gelip teslim olmazlarsa gönülleri ile suç yapmış sayılacaklarından behemahal takip edilecek ve ele geçirileceklerdir. O zaman çok ağır ceza görecekleridir.</p>
				<p class="normal">b. Bu suçlular, kendilerini zorla felâkete sürükleyenleri ölü veya diri yakalayıp hükümete veya askere teslim ederlerse, cezadan kurtulmakla beraber mükâfat da alırlar.</p>
			  <p class="normal">2. İçinizde suçsuz olanlar çoktur. Asker suçluları ararken bu suçsuz halkın zarar görmemesi için, suçlulardan ayrılıp çoluk çocukları ile beraber Pülür’deki kaza merkezine gelsinler. Hükümet, geçen senelerde olduğu gibi bunlara da şefkatini esirgemeyecektir.</p>
			  <p class="normal">3. Hükümetin bu son sözünü yerine getirmeye mani olanların günah ve vebali kendi boyunlarında kalır.			  </p>
			  </body>
</html>