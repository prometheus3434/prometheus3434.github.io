<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><img alt="Flwr_2" src="../Images/Flwr_2.jpg" /><br /></p>

  <p>&nbsp;</p>

  <p>Lütfen şimdi gözlerinizi kapatın ve yüreğinizi açın.</p>

  <p>Yüreğinizden gelen tüm sevgiyi hissedin.</p>

  <p>Sözlerime zihninizle ve yüreğinizle katılmanızı istiyorum.</p>

  <p>Sevginin güçlü bağlantısını hissetmenizi istiyorum.</p>

  <p>Birlikte, yaratıcı ile bir olmayı deneyimlemek için çok özel bir dua edeceğiz.</p>

  <p>Dikkatinizi akciğerlerinize odaklayın.</p>

  <p>Sadece akciğerleriniz var. Ciğerlerinizin iyice genişlediğini hissedin. İnsan bedeninin en büyük ihtiyacı olan havayı içinize çekin.</p>

  <p>Derin bir nefes alın ve ciğerlerinizin havayla dolduğunu hissedin. Havanın sevgi olduğunu hissedin. Hava ile ciğerleriniz arasındaki sevgi bağını hissedin.</p>

  <p>Ciğerlerinizi sonuna kadar doldurun. Ve nefesinizi vermenin hazzını hissedin.</p>

  <p>Bedenin herhangi bir ihtiyacını karşıladığınızda bu bize haz verir. Nefes almak bize haz verir. Sadece nefes almak bile mutlu olmamız için yeterlidir. Yaşamanın, canlı olmanın hazzını hissedin. Sevgiyi hissetmenin hazzını duyun.</p>

  <p>&nbsp;</p>

  <p style="text-align: center;"><b>ÖZGÜRLÜK DUASI</b></p>

  <p>&nbsp;</p>

  <p>Evrenin yaratıcısı. Bugün bizimle sevgiyi paylaşmanı istiyoruz.</p>

  <p>Gerçek adının Sevgi olduğunu biliyoruz. Seninle iletişim içinde olmak aynı vibrasyonu, aynı titreşimi paylaşmak demek. Çünkü evrende varolan tek şey sensin.</p>

  <p>Bugün, bize senin gibi olmamız için, yaşamı sevmemiz için, yaşam olmak, sevgi olmak için yardım et.</p>

  <p>Bize senin gibi sevmemiz için yardım et.</p>

  <p>Koşulsuz, beklentisiz, görevsiz, yargısız.</p>

  <p>Kendimizi yargılamadan sevmemiz ve kabul etmemiz için bize yardım et.</p>

  <p>Çünkü kendimizi yargıladığımızda suçlu buluyoruz ve cezalandırıyoruz.</p>

  <p>Başkalarını koşulsuz sevmemiz için bize yardım et.</p>

  <p>Onları yargılamadan kabul etmemiz için bize yardım et. Çünkü onları yargıladığımızda suçlu buluyoruz ve cezalandırıyoruz.</p>

  <p>Başkalarını reddettiğimizde kendimizi reddediyoruz, kendimizi reddettiğimizde Seni reddediyoruz.</p>

  <p>Yarattığın her şeyi koşulsuz sevmemiz için bize yardımcı ol.</p>

  <p>Bugün yüreğimizi ve duygusal zehrimizi temizle.</p>

  <p>Zihnimizi yargılardan özgürleştir. Böylece saf huzur ve saf sevgiyle yaşayabilelim.</p>

  <p>Bugün çok özel bir gün. Bugün yüreklerimizi yeniden açıyoruz ve birbirimize “Seni seviyorum” diyoruz -korkmadan ve sevgiyi hissederek.</p>

  <p>Bugün kendimizi sana sunuyoruz.</p>

  <p>Bize gel, sesimizi, gözlerimizi, ellerimizi ve yüreklerimi kullan. Kullan ki sevgiyi herkesle paylaşabilelim.</p>

  <p>Yaratıcı. Bugün tıpkı Senin gibi olmamız için bize yardım et.</p>

  <p>Bugün bize verilen her şey için şükranlarımızı sunuyoruz -özellikle kendimiz olabilme özgürlüğümüz için.</p>

  <p>Amin.</p>

  <p>&nbsp;</p>

  <p style="text-align: center;"><b>SEVGİ DUASI</b></p>

  <p>&nbsp;</p>

  <p>Birlikte güzel bir rüyayı paylaşacağız. Her zaman görmek isteyeceğiniz bir rüyayı.</p>

  <p>Bu rüyada ılık, güzel bir yaz günündesiniz. Kuşların, rüzgârın ve minik ırmağın sesini işitiyorsunuz. Irmağın kıyısına gidiyorsunuz. Kıyıda yaşlı bir adam meditasyon yapıyor. Yaşlı adamın başının üzerinden rengârenk bir ışık yayıldığını görüyorsunuz. Onu rahatsız etmemeye çalışıyorsunuz. Ama o, varlığınızı hissediyor ve gözlerini açıyor. Gözleri sevgi ve kocaman tebessüm dolu. Ona bu rengârenk ışığı nasıl yaydığını soruyorsunuz. Size de bunu yapabilmeyi öğretmesini istiyorsunuz. O da, uzun yıllar önce aynı soruyu kendi öğretmenine sorduğunu söylüyor.</p>

  <p>Yaşlı adam size hikâyesini anlatmaya başlıyor:</p>

  <p>“Öğretmenim göğsünü açtı, kalbini dışarı çıkardı ve yüreğinden güzel bir alev aldı. Sonra benim göğsümü açtı, yüreğimi dışarı çıkardı ve küçük alevi içine yerleştirdi. Yüreğimi yeniden göğsümün içine koydu. Yüreğim içine girer girmez yoğun bir sevgi hissettim. Çünkü yüreğime koyduğu alev, kendi sevgisiydi. Bu alev yüreğimde büyüdü, büyüdü kocaman bir ateş oldu. Bu ateş yakmıyordu ama dokunduğu her şeyi arındırıyordu. Ateş bedenimin her hücresine dokundu. Ve hücrelerim bana Sevgiyi geri verdi. Bedenimle bir oldum ama Sevgim daha da büyüdü. Bu kez ateş tüm duygularıma dokundu ve tüm duygularım güçlü ve yoğun Sevgiye dönüştü. Ve kendimi bütünüyle ve koşulsuz sevdim. Ama ateş yanmaya devam ediyordu. Sevgimi paylaşmaya ihtiyaç duyuyordum. Sevgimi ağaçlara dağıtmaya başladım. Bir parça Sevgi koyduğum her ağaç bana Sevgiyi geri verdi. Ağaçlarla bir oldum. Ama Sevgim yine durmadı, daha da büyüdü. Bir parça Sevgimi, her çiçeğe, çimene, toprağa verdim. Onlar da bana Sevgilerini geri verdi. Ve bir olduk. Sevgim daha da büyüdü, büyüdü,büyüdü ve dünyadaki her hayvana Sevgimi verdim. Hayvanlar bana Sevgiyi geri verdiler ve Bir oldum. Ama Sevgim büyümeye devam ediyordu.</p>

  <p>Sevgimi her kristale, her taşa, metale, suya, okyanusa, nehirlere, yağmura, karaya, havaya, rüzgâra verdim. Her şey bana sevgiyi geri verdi. Ve onlarla Bir oldum.</p>

  <p>Sevgim büyümeye devam etti.</p>

  <p>Başımı gökyüzüne çevirdim, Sevgimi güneşe, yıldızlara, aya verdim. Onlar da bana Sevgiyi geri verdi. Güneşle, ayla, yıldızlarla Bir oldum.</p>

  <p>Sonra Sevgimi parça parça her insanın içine koydum. Ve tüm insanlıkla Bir oldum.</p>

  <p>Nereye gidersem gideyim, kiminle tanışırsam tanışayım, her bir insanın gözlerinde kendimi gördüm. Çünkü ben her şeyin parçasıyım. Çünkü ben seviyorum.”</p>

  <p>Ve yaşlı adam göğsünü açarak yüreğini çıkarır, yüreğindeki bir alevi sizin yüreğinize koyar. Artık siz de her şeyle Birsiniz: rüzgârla, suyla, yıldızlarla, doğayla, hayvanlarla, insanlarla.</p>

  <p>Yüreğinizden yayılan sıcaklığı ve ışığı hissediyorsunuz. Başınızın üzerinden rengârenk bir ışık yayılıyor. Sevginin ışığını yayıyorsunuz ve şöyle diyorsunuz:</p>

  <p>“Evrenin yaratıcısı. Bana yaşam denilen armağanı verdiğin için teşekkür ediyorum. Gerçekten ihtiyacım olan her şeyi bana verdiğin için teşekkür ederim. Bu güzel bedeni ve zihni deneyimleme imkânı verdiğin için teşekkür ederim. Tüm sevginle, saf ve sınırsız ruhunla, sıcak ve parlak ışığınla içimde yaşadığın için teşekkür ederim. Gittiğim her yerde sevgini paylaşmak için, sözlerimi, gözlerimi, yüreğimi kullandığın için teşekkür ederim. Seni olduğun gibi seviyorum çünkü ben senin yarattığınım. Kendimi olduğum gibi seviyorum. Yüreğimdeki sevgiyi ve huzuru hep korumama yardım et. Bu sevgiyle yeni bir yaşam yaratmaya ve hayatımın geri kalan döneminde sevgiyle yaşamama yardım et.</p>

  <p>Amin</p>
</body>
</html>
