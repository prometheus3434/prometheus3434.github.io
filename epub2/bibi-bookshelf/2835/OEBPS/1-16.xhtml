<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-16</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="en-GB">
		<div>
			<p>  </p>
			<p id="_idParaDest-12" xml:lang="tr-TR"><st c="0">Kanal  </st></p>
			<p><st c="7">Çumra Kanalı’nın suları Beyşehir Gölü’nden çıkarken su rengindedir; Konya Ovası’nda kan renginde…  </st></p>
			<p><st c="105">Siz buna, ovanın kırmızı toprağının rengidir diyeceksiniz; ben, Dedemköylü Mehmet’le kardeşinin kanlarının rengidir diyeceğim.  </st></p>
			<p><st c="232">Konya Ovası’nın ufukları mavi değil, sarıdır, sapsarıdır…  </st></p>
			<p><st c="290">Siz bunun, rüzgârın kaldırdığı tozlardan böyle olduğunu söyleyeceksiniz; ben, Konya hapishanesinde yatan Zağar Mehmet’in benzinin sarılığından diyeceğim.  </st></p>
			<p>  </p>
			<p xml:lang="tr-TR"><span><st c="444">* * *</st></span><span xml:lang="tr-TR">  </span></p>
			<p>  </p>
			<p><st c="449">Bozkırlardan mahsul tırnakla kazıyarak alınır. </st><st c="497">Sapan işlemez topraklar devedikeninden ve iki santimlik otlardan başka bir şeyi üzerlerinde yaşatmak istemezler, susuzluktan yanan göğüslerini, çırçıplak gökyüzüne açmak isterler.  </st></p>
			<p><st c="677">İnsan ellerinin açtığı kanal, bu ovaların yalnız susuzluğunu artırır. </st><st c="747">Bulanık ve tembel, sanki buraya geldiklerine kızıyorlarmış gibi yüzlerini buruşturarak ağır ağır akan sular, biraz ötede çatlaklarını “su!” diye bir karış açan toprakları doyurmak değil, buğuları ve serinlikleriyle olsun avutmazlar. </st><st c="980">Bir zeytinyağı ırmağı gibi koyu, sıkıntılı bir akışla sallana sallana geçip giderler.   </st></p>
			<p><st c="1066">Bu ovadaki uyuz ağaçlı, kül yığınına benzeyen köylerde insanlar parça parça elleri, yanık derili yüzleri, kenarları çok kırışık gözleriyle çalışarak inatçı topraktan bir lokma ekmek söküp almaya uğraşırlar.  </st></p>
			<p><st c="1273">Dedemköy, kanalın yakınındadır. </st><st c="1305">Yalnız, sular Beyşehir Gölü’nden gelinceye kadar öyle azalır ki, değil dönüm dönüm tarlaları, üç karışlık bir bostanı bile doyuramazlar.  </st></p>
			<p><st c="1442">Yağmur yıllarında gülen yüzler, parlayan gözler kurak senelerde buruşur, kanalın sarı sularına dikilir, faydası olmayacağını bildiği halde bundan medet umar; yağmur yılları da ancak beş senede bir kendini gösterir.  </st></p>
			<p>  </p>
			<p xml:lang="tr-TR"><span><st c="1657">* * *</st></span><span xml:lang="tr-TR">  </span></p>
			<p>  </p>
			<p><st c="1662">Dedemköylü Mehmet’le Zağar Mehmet kapı bir komşuydular. </st><st c="1719">Aralarında yaş farkı da yoktu. </st><st c="1750">Küçükken köyün harman yerinde beraber emeklemişler; sokağın gübreli tozlarında beraber yuvarlanmışlar; sıska inekleri, ellerinde boylarından büyük bir değnekle, köyün kıyısından geçen sığırtmaca beraber götürmüşler; kanalda beraber kurbağa taşlamışlardı…  </st></p>
			<p><st c="2005">Biraz daha büyüyünce analarıyla beraber pazara yağ ve yoğurt satmaya giderler, yedi saat ötedeki dağdan eşekle odun getirirler, hatta bunları beraber satarlar ve bazan acemi ve yabancı bir memurdan beş on kuruş fazla koparırlarsa, bir örnek mintanlık zifir alırlardı.  </st></p>
			<p><st c="2273">Delikanlılıklarında beraber düğünlere gitmişler, avrat oynatmışlar, kadın kaldırmışlardı. </st><st c="2363">Bütün Orta Anadolu insanlarında olduğu gibi bunlarda da lakırdı haline gelmeyen bir dostluk vardı. </st><st c="2462">Bu dostluk pek delikanlı zamanlarında, yan yana giderken birbirlerinin elini tutup sallamak şeklinde görünürdü. </st><st c="2574">Biraz sonra topraktan ekmeği dişiyle sökenlere mahsus ciddilik onları da ağırlaştırdı. </st><st c="2661">Ev yükü üstlerine çökünce, daha az buluşur oldular, Zağar Mehmet evlenmişti; Dedemköylü Mehmet’in babası öldüğü için anası, bacısı, bir de on sekiz yaşında oğlan kardeşi onun başına kalmıştı.  </st></p>
			<p><st c="2853">İki eski arkadaş bazan, akşamüzerleri caminin duvarları dibinde yan yana çömelerek köye dönen sığırlara bakarlar, yarım saat kadar konuşmadan dururlar, sonra birbirlerine bakıp, yalnız ağızlarının kenarında kalan bir gülüşle sırıtarak evlerine giderlerdi.  </st></p>
			<p><st c="3109">Nihayet, evin içindeki çalışan elleri artırmak için Dedemköylü Mehmet’le kardeşi Mustafa aynı günde evlendiler. </st><st c="3221">Yaşları yirmiyi geçmeyen iki tane gelin kerpiç kulübenin birer köşesine yerleştiler.  </st></p>
			<p><st c="3306">Hayat, yüzyıllardan beri devam ettiği gibi, katı topraktan bir lokma bir şey sökmek için, sessiz bir dövüş halinde ilerlemeye başladı.  </st></p>
			<p><st c="3441">Dostluklar, hovardalıklar, kabadayılıklar, yalnız ekmek düşünenlerde yavaş yavaş yok olmaya başlayan bu hisler ve hareketler, bir hatıra bile olamayacak kadar kafalarda sislendi.  </st></p>
			<p>  </p>
			<p xml:lang="tr-TR"><span><st c="3620">* * *</st></span><span xml:lang="tr-TR">  </span></p>
			<p>  </p>
			<p><st c="3625">Bir gün Zağar Mehmet, tarlasını kanaldan sularken, arkın yavaş yavaş boşaldığını, meydana sarı bir çamur tabakası çıktığını gördü. </st><st c="3757">Başını kaldırıp evvela kanala, sonra biraz yukarıdaki Dedemköylü Mehmet’in tarlasına baktı. </st><st c="3849">Suyu orada önlediklerini ve kendi tarlalarını suladıklarını gördü.   </st></p>
			<p><st c="3916">Altı yaşındaki oğlunu oraya yolladı. </st><st c="3953">Çocuk çıplak ayaklarıyla tezeklerin üstünden koşarak Dedemköylü Mehmet’in tarlasına gitti ve: “Babam suyu koyuversinler diyor!” diye bağırdı.   </st></p>
			<p><st c="4095">Mehmet hiç cevap vermedi. </st><st c="4121">Çocuk biraz daha bekledikten sonra gene koşarak kendi tarlasına döndü.  </st></p>
			<p><st c="4192">O zaman iki Mehmetler, aralarında yüz elli adım mesafe olduğu halde, birbirlerine şöyle bakıştılar.   </st></p>
			<p><st c="4292">Bu bakış birçok şeyler ve her şeyden evvel, o günden itibaren aralarında barışması olmayan bir dövüş başladığını söylüyordu. </st><st c="4417">Bu bakışta kin yoktu, çünkü aralarında kin doğuracak bir şey geçmemişti. </st><st c="4490">Bu bakışta yalnız toprak ve su kavgasının gölgeleri, insanların içini kapkaranlık yapan gölgeleri vardı. </st><st c="4595">Hatta ihtimal biraz da teessür vardı: Yaşayabilmek, şu çatlak tarladan bir avuç ekin çıkarabilmek için birbirleriyle ölüme kadar dövüşmeleri lazım geldiğini bilmekten doğan bir teessür.   </st></p>
			<p><st c="4781">Çünkü birbirlerine başkaca kinleri yoktu.  </st></p>
			<p><st c="4823">Zağar Mehmet iki erkek kardeşle başa çıkamazdı. </st><st c="4871">Bunun için evvela sulh olmak istedi. </st><st c="4908">Böyle bir şeyin mümkün olamayacağını, suyun iki adamı kandıracak kadar çok olmadığını biliyordu. </st><st c="5005">Nitekim Dedemköylü Mehmet onun gönderdiği habere cevap bile vermedi.   </st></p>
			<p><st c="5074">Zağar Mehmet gene bekledi. </st><st c="5101">Tarlasına gitti, dibindeki çamurlar kuruyup çatlayan su yollarına, sonra yukarı taraftaki tarlada dolaşan Mehmet’e uzun uzun baktı ve bekledi. </st><st c="5244">Gökyüzüne baktı, bir bulut aradı ve bekledi…  </st></p>
			<p><st c="5289">Ekinler, sıska ekinler, yavaş yavaş bir karış kadar oldular.  </st></p>
			<p><st c="5350">Ondan sonra güneş bu bir karış yeşilliği kurutmak için işini gücünü bırakıp bozkırların bu köşeciğine dökülmeye başladı. </st><st c="5471">İnce yapraklar güneşin altında, sıcaktan soluyan bir köpeğin dili gibi titreşiyorlardı.  </st></p>
			<p><st c="5559">Bir karıştan fazla büyüyemiyorlardı… Zavallı ekinler…  </st></p>
			<p><st c="5613">Dedemköylü Mehmet’in tarlası diz boyu oldu. </st><st c="5657">Zağar Mehmet’inki hâlâ bir karış… Ve güneş, görünmeyen bir borudan yalnız Zağar Mehmet’in tarlasına akıyordu. </st><st c="5767">Yapraklar daha bir karışken sararıyorlardı.   </st></p>
			<p><st c="5811">Çumra’da sulama idaresi vardı, bu idarenin müdürü, muhasebecileri, memurları vardı, fakat kanal Dedemköylü Mehmet’in tarlasından öteye bir damla yaşlık bile geçmiyordu.  </st></p>
			<p><st c="5980">Zağar Mehmet, bir karışken sararan ekinlerle beraber karısının, akşamlara kadar elinde çapa ile iki kat çalışan altmışlık anasının ve altı yaşındaki oğlunun da sarardıklarını görüyor, düşünüyor ve bekliyordu. </st><st c="6189">Bozkır köylüsünün ne düşündüğünü ve ne beklediğini kimse bilmez.  </st></p>
			<p>  </p>
			<p xml:lang="tr-TR"><span><st c="6254">* * *</st></span><span xml:lang="tr-TR">  </span></p>
			<p>  </p>
			<p><st c="6259">Bir gün sabahleyin erkenden, mavzerini alıp tarlaya gitti. </st><st c="6319">Kuru su yolunun içine yattı. </st><st c="6348">Dedemköylü Mehmet’le kardeşi tarlada göründükleri zaman beş el ateş etti.  </st></p>
			<p><st c="6422">Bu ölü toprakların üstünde hiçbir şey ölmek ve öldürmek kadar kolay değildir.   </st></p>
			<p><st c="6500">Zağar Mehmet koşup gelen karısına, kanalı açmasını, tarlayı sulamasını, bundan sonra kanalın suyunu kimseye kestirmemelerini, çünkü yukarı tarlanın artık erkeği kalmadığını söyledi.  </st></p>
			<p><st c="6682">Karısı kanalı açmaya giderken arkasından seslendi, oğlunu zebil etmemesini, ara sıra hapishaneye beraber getirmesini, kocakarıya da hakaret etmemelerini tembih etti.  </st></p>
			<p><st c="6848">Sonra tarlanın kenarına oturdu. </st><st c="6880">Kanalı açan karısına baktı, baktı ve uzaktan doğru gelen muhtarla candarmayı bekledi.  </st></p>
			<p>  </p>
			<p xml:lang="tr-TR"><span><st c="6966">* * *</st></span><span xml:lang="tr-TR">  </span></p>
			<p>  </p>
			<p><st c="6971">Dedemköy kanalının suları kıpkırmızıdır: Mehmet’le kardeşinin kanları gibi. </st><st c="7048">Konya Ovası’nın ufukları sapsarıdır: Zağar Mehmet’in benzi gibi… Ve hapishanede, ağasından yıllığını almadan gitmediği için davar çaldı diye iftiraya uğrayarak iki seneye mahkûm olan Dedemköylü bir çoban, Zağar Mehmet’in koğuşundan uzak bir yerde, etrafına toplanan hapislere, gözlerini kapayıp başını biraz arkaya atarak, Dedemköylülerin şarkısını söyler:  </st></p>
			<p xml:lang="tr-TR">  </p>
			<p><span xml:lang="tr-TR"><st c="7405">Ecel gelir kapı</st></span><span xml:lang="tr-TR"><st c="7420">mızı dolaşır,</st></span><span xml:lang="tr-TR">  </span></p>
			<p><span xml:lang="tr-TR"><st c="7434">Kara haberimiz köye ulaşır, </st></span><span xml:lang="tr-TR">  </span></p>
			<p><span xml:lang="tr-TR"><st c="7463">Çifte gelin kuzu gibi meleşir.</st></span><span xml:lang="tr-TR">  </span></p>
			<p><span xml:lang="tr-TR"><st c="7493">Yuma hocam, yuma, kanımız aksın, </st></span><span xml:lang="tr-TR">  </span></p>
			<p><span xml:lang="tr-TR"><st c="7527">Dostumuz ağlası</st></span><span xml:lang="tr-TR"><st c="7542">n, düşmanlar baksın…</st></span>  </p>
			<p xml:lang="tr-TR">  </p>
			<p><st c="7563">Zağar Mehmet’in bu şarkıyı dinlemeye yüreği dayanmadığı için, kendisi uzaktan görününce hemen susar.  </st></p>
			<p xml:lang="tr-TR">  </p>
			<p><span xml:lang="tr-TR"><st c="7665">1934</st></span><span xml:lang="tr-TR">  </span></p>
			<p><span xml:lang="tr-TR"><st c="7669">(Varlık, s. </st><st c="7682">25, 15.7.194)</st></span><span xml:lang="tr-TR">  </span></p>
		</div>
	<div id="charCountTotal" value="7695"></div></body>
</html>
