<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-18</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="en-GB">
		<div>
			<p>  </p>
			<p id="_idParaDest-14" xml:lang="tr-TR"><st c="0">Sarhoş  </st></p>
			<p><st c="8">Kanunî Kâmil, bahçe sahibinden yevmiyesini aldıktan sonra bir saat kadar daha orada kaldı. </st><st c="99">Hanende Muhsine adamakıllı sarhoştu, tam balta olacak sıraydı. </st><st c="162">Zaten Kâmil de burnunun ucunu görmüyordu.  </st></p>
			<p><st c="204">Garsonlar yavaş yavaş radyom lambalarını söndürüyorlardı. </st><st c="262">Bir bekçiyle iki polis, kenardaki salkımsöğüdün altına yıkılıp kalan bir kunduracı çırağını kaldırmışlar, dışarı çıkarmaya çalışıyorlardı. </st><st c="401">Gazino sahibi o tarafa koşup hesap isteyince, sarhoş çırak bir daha yıkılır gibi oldu. </st><st c="488">Ağzını bir tarafa eğerek anlaşılmaz laflar mırıldandı. </st><st c="543">Fakat gazinocu pek dolma yutar soyundan değildi. </st><st c="592">Yakasına yapışıp başından kasketini alınca oğlan ayılır gibi oldu. </st><st c="659">Pantolon cebinde bir hayli arandıktan sonra parayı verdi, polislerin kolunda, çıkıp gitti.  </st></p>
			<p><st c="750">Gazinocu büfeye döndü. </st><st c="773">Kâmil’le Muhsine büfeden vuran aydınlığa bir masa çekmişler, karşı karşıya oturuyorlardı. </st><st c="863">Önlerinde ufak bir şişe rakı vardı. </st><st c="899">Kâmil önüne bakıyor, kız kendi kendine hafif şarkılar mırıldanıyor ve sonra durup dururken gülüyordu. </st><st c="1001">Bu, daha ziyade yüz sinirlerinin acayip bir gerilmesine benzeyen bir gülüştü.  </st></p>
			<p><st c="1079">Kâmil düşünüyordu:  </st></p>
			<p><st c="1098">Gazinocu, Muhsine’yi alıp otele kadar götürmeden defolmuyor; ne yapmalı da bu akşam beraber gitmeli? </st><st c="1199">Sonra asıl mühimi: Bizimkini ne yapmalı?.. </st><st c="1242">Geceyarısı sokaklara fırlar, karakolları ayağa kaldırır. </st><st c="1299">Ne şirrettir o… Sıska, sarı yüzüyle karısı gözünün önüne geldi: Şimdi otelde oturmuş, pencereden sokağa bakıyor, beni bekliyordur, diye düşündü. </st><st c="1444">Ürktü ve elini yüzüne götürüp gezdirerek şaşkın bir hareket yaptı.  </st></p>
			<p><st c="1511">Bu sırada gazinocu geldi. </st><st c="1537">Muhsine’ye: “Hadi bakalım!” dedi. </st><st c="1571">Muhsine kalktı. </st><st c="1587">Kâmil de beraber… Bahçede yürüdüler. </st><st c="1624">Yollar kumluydu ve gıcırdıyordu. </st><st c="1657">Kâmil kolunun altında sıkı tutmaya çalıştığı siyah kılıflı kanununu birkaç defa ağaca çarptı, yıkılacak gibi sallandı.  </st></p>
			<p><st c="1776">Yolda beş on adım gittikten sonra bir araba geçti. </st><st c="1827">Gazinocu eliyle işaret etti, araba durdu; evvela Muhsine bindi, gazinocu, kızın arkasından binmek isteyen Kâmil’i eliyle iterek içeri atladı ve araba yürüdü.  </st></p>
			<p><st c="1985">Kâmil yolun ortasında bir müddet sallanıp durarak düşündü. </st><st c="2044">Hemen hemen her akşam bu böyle olduğu için kızdığı falan yoktu. </st><st c="2108">Yalnız, her akşam böyle arabaya ayağını atarken itilip sokakta yalnız kalınca bir müddet düşünmek âdetiydi. </st><st c="2216">Sonra sallanarak kendi oteline doğru yürüdü.  </st></p>
			<p><st c="2261">Dört katlı otelin en üst penceresinden beyaz bir gölge sarkıyordu.  </st></p>
			<p><st c="2328">Kâmil ürperdi.  </st></p>
			<p><st c="2343">Yukarıdan kısık bir ses bağırdı:  </st></p>
			<p><st c="2376">“Çingene!.. </st><st c="2388">Alçak Çingene!.. </st><st c="2405">Bahçe dağılalı bir saat oluyor. </st><st c="2437">Gene o Muhsine dedikleri kaltağın peşindeydin değil mi?”  </st></p>
			<p><st c="2494">Kâmil başını yukarı kaldırdı, muvazenesini kaybederek yere yuvarlanıyordu, kanunu destek gibi kullandı ve ayakta kaldı. </st><st c="2614">“Ne bağırıyorsun gece yarısı be!.. </st><st c="2649">Hesap görüyorduk…”  </st></p>
			<p><st c="2668">“Hesap mı? </st><st c="2679">Arabanın peşinde köpek gibi dolaştın, görmedim mi sanıyorsun? </st><st c="2741">Dinsiz, imansız Çingene!..”  </st></p>
			<p><st c="2769">Yukarıdan doğru ağlayan bir çocuk sesi duyuldu. </st><st c="2817">Kâmil okkalı bir küfür savurdu. </st><st c="2849">Fakat kendini tutamadı, yere yuvarlandı. </st><st c="2890">Siyah torbalı kanunu yerden kaldırıp koltuğunun altına sıkıştırırken yukarıda bütün sokağı çınlatan bir feryat koptu. </st><st c="3008">“Gelme buralara alçak… Sokmam seni içeri… Gelme!..”  </st></p>
			<p><st c="3060">Beyaz baş içeri çekilmek istedi, fakat hızla çekilirken pencereye çarptı, pencerenin kenarındaki değnek düştü. </st><st c="3171">Ağır çerçeve bütün yüküyle kadının başına indi. </st><st c="3219">Kâmil yalnız bir cam şangırtısı işitti.  </st></p>
			<p><st c="3259">Merdivenleri hızlı hızlı çıktı, otel hizmetçisi, alışkın olduğu için, fazla ehemmiyet vermedi. </st><st c="3354">Don gömlekle yatağından kalkıp kapıyı açmıştı, tekrar yerine koştu.  </st></p>
			<p><st c="3422">Kâmil söylene söylene odaya geldi. </st><st c="3457">Kanunu bir duvar kenarına dayadı.  </st></p>
			<p><st c="3491">Ortada, karyolanın ayak ucundaki demirle pencere arasında, bir salıncak sallanıyordu.  </st></p>
			<p><st c="3577">İki yaşlarında kadar bir çocuk salıncakta oturmuş katılırcasına ağlıyordu.  </st></p>
			<p><st c="3652">Kâmil cam şangırtısını unuttu. </st><st c="3683">Çocuğun yanına gitti. </st><st c="3705">“Sus iki gözüm, sus anam babam!”  </st></p>
			<p><st c="3738">Salıncağın yanına diz çökerek çocuğu sallamaya başladı, bu sırada yayvan yayvan ninni söylüyor, karmakarışık şeyler mırıldanıyordu:  </st></p>
			<p><st c="3870">“Ah o anan olacak karı… Ah... </st><st c="3900">Nereden başıma sardım bu sıska kaltağı… Senin de başının derdi, benim de… Eeee… Uyu bakayım... </st><st c="3995">Hadi uyusana... </st><st c="4011">Ninni… Ninni…” Sonra makamla söylemeye başladı:  </st></p>
			<p xml:lang="tr-TR">  </p>
			<p><span xml:lang="tr-TR"><st c="4059">“Bir gün İstanbul’a gitsek, niiiinni…</st></span><span xml:lang="tr-TR">  </span></p>
			<p><span xml:lang="tr-TR"><st c="4096">Şu karıyı başımızdan savsak, niiiinni,</st></span><span xml:lang="tr-TR">  </span></p>
			<p><span xml:lang="tr-TR"><st c="4135">O zaman sen de kurtulursun ben de, niiiinni.”</st></span>  </p>
			<p xml:lang="tr-TR">  </p>
			<p><st c="4181">Birdenbire durdu; odadaki sessizlik onu şaşırttı. </st><st c="4232">Karısı bağırmıyor, gelip saçını başını yolmuyordu… Garip bir korkuyla yerinden doğruldu… Odada gözlerini gezdirdi. </st><st c="4347">Çocuk da susmuştu… Karısı hâlâ pencereden dışarı bakıyordu. </st><st c="4407">Kâmil bunu görünce kısık bir kahkaha attı:  </st></p>
			<p><st c="4450">“Ne bakıyorsun be?..” dedi, “Ne var dışarda?.. </st><st c="4497">Mahalleyi nasıl ayağa kaldırdığını mı seyrediyorsun?” Yarı kapalı gözlerini açmaya çalışarak bir kahkaha daha attı. </st><st c="4613">Fakat bunu yarıda kesti. </st><st c="4638">Gözleri büsbütün açıldı. </st><st c="4663">Bir adım kadar ilerledi.  </st></p>
			<p><st c="4688">Karısı pencerenin önünde diz çökmüş, başı dışarıda, duruyordu. </st><st c="4751">Kâmil kırılan ve aşağı düşen camın farkına varmadı. </st><st c="4803">Fakat yerde biriken kanları gördü. </st><st c="4838">Bu kanlar pencerenin kenarından başlıyor ve duvarda bir nehir gibi kıvrıntılar yaparak iniyordu. </st><st c="4935">Kâmil hiç sesini çıkarmadı; yavaş yavaş geri çekildi, içinde kirli çamaşırlar bulunan bir sepetin üstüne oturarak o tarafa doğru uzun uzun baktı… Sabaha kadar öyle oturdu ve baktı…  </st></p>
			<p><span xml:lang="tr-TR"><st c="5116">1933</st></span><span xml:lang="tr-TR">  </span></p>
		</div>
	<div id="charCountTotal" value="5120"></div></body>
</html>
