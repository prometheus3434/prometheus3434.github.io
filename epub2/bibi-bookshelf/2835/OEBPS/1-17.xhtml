<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-17</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="en-GB">
		<div>
			<p>  </p>
			<p id="_idParaDest-13" xml:lang="tr-TR"><st c="0">Candarma Bekir  </st></p>
			<p><st c="16">Hapishanede Çallı Halil Efe’ye hep sorardım:  </st></p>
			<p><st c="61">“Sana ne diye yüz bir sene verdiler? </st><st c="98">Ne haltlar karıştırdın?”  </st></p>
			<p><st c="123">“Asmadıklarına şükür, efendi!” diye cevap verir, sinsi sinsi gülerdi. </st><st c="193">Birkaç kere, vukuatını öğrenmek için, sıkı sıkı sordum, nihayet başından savar gibi: “Devlet benden iki başıbozuk, bir candarma, bir mavzer, iki at soruyor” dedi.  </st></p>
			<p><st c="356">Devletin sorduklarını o kadar çabuk sayıverdi ki, ağzım açık yüzüne bakakaldım:  </st></p>
			<p><st c="436">“Ne diye bunları senden soruyorlar?” dedim.  </st></p>
			<p><st c="480">“Kayıpmışlar da, gördün mü diye soruyorlar!” dedi. </st><st c="531">Tepeden bir gülüşle yüzüme baktı. </st><st c="565">Efendi olduğum için hapishanede ilkönce bana pek itibar etmezlerdi. </st><st c="633">Zaman geçtikçe ısındık; Halil Efe’yle de ahbaplığı ilerlettik, o zaman yaptığı vukuatları kısım kısım anlattı.  </st></p>
			<p><st c="744">Bunların her biri ayrı ayrı hikâyelere mevzu olabilirler; ben şimdilik yalnız bir candarma, bir at ve bir mavzeri niçin Halil Efe’den sorduklarını anlatacağım.  </st></p>
			<p>  </p>
			<p xml:lang="tr-TR"><span><st c="904">* * *</st></span><span xml:lang="tr-TR">  </span></p>
			<p>  </p>
			<p><st c="909">“Çal’da Süleyman’ı vurduktan sonra İzmir’e kaçtığımı, orada yakayı ele verince beni Denizli Hapishanesi’ne gönderdiklerini sana anlatmıştım. </st><st c="1051">Mahkememizi bekler dururken, günün birinde beni hapishane müdürünün odasına çağırdılar, ‘Çal Müddeiumumisi seni istedi, tahkikatı genişletecekmiş, Çal’a gideceksin!’ dediler. </st><st c="1226">İzmir’den gelirken tabanlarımda açılan yarıklar yeni iyi olmuştu, yüreğim cız dedi. </st><st c="1310">Sen bilmezsin, karakoldan karakola yayan sevk olmak ne demektir. </st><st c="1375">Hele bu yakaların candarmaları beni hep tanırlardı, dostum olan vardı, düşmanım olan vardı. </st><st c="1467">Müdüre yalvardım: ‘Aman etmeyin, beni kaza müddeiumumisine göndermeyin!’ dedim. </st><st c="1547">‘Emir çıktı bir kere, gitmemenin yolu yok!’ dedi. </st><st c="1597">Ne yapalım, devlet kuvvetine güç yetmez ki. </st><st c="1641">Hapishanede birisini yaralayıp hakkımda tahkikat açtırsam, iki üç ay daha kalırdım, ama asıl mahkemem görülmemişti. </st><st c="1757">Reis kötü tanırsa encamım iyi olmaz diye düşündüm. </st><st c="1808">Hemşeriler sağ olsunlar, birkaç tayın topladılar, biraz keş peyniri, biraz da kuru soğan verdiler, hepsini çıkın yaptım, postalları ayağıma sicimle bağladım, nizamiye kapısının altında merkezden gelecek candarmayı bekledim. </st><st c="2032">Kapıcı gardiyan Necip Efendi benden hiç hazzetmezdi. </st><st c="2085">Hem efe, hem fakir olduğuma mı kızardı kim bilir… Candarma gelince bir kenara çekti, biraz konuştular, ondan sonra candarma kelepçeyi ille arkadan vuracağım diye tutturdu. </st><st c="2257">‘Aman, ocağına düştüm, uzun yol gideceğiz, insaf et!’ dedim. </st><st c="2318">Dinlemedi bile, kollarımı arkaya kanırtıp kelepçeyi vurdu. </st><st c="2377">Düzüldük yola. </st><st c="2392">Denizli’den Çal az yol değildir. </st><st c="2425">Temmuz ortasıydı. </st><st c="2443">Sıcakta yedi sekiz saat yol alıyorduk. </st><st c="2482">O yanlarda karakollar birbirine yakındır, günde iki candarma değiştiği olurdu; uyuya uyuya fıstığa dönmüş candarmaya üç beş saat yol koyar mı? </st><st c="2625">Çabucak öbür karakola ulaştırıp geri döneyim diye beni koşturur, ‘Aman, bir kıyıda biraz oturalım, hiç dermanım kalmadı!’ deyince dipçiği basardı. </st><st c="2772">En kötüsü, güneş ortalığı kavurduğu zamanlar yanından geçtiğimiz harmanlara uğrar, göğsüne bağrına döke döke ayran bakracını başına diker, köylüler verse bile bana bir yudum içirmezdi.  </st></p>
			<p><st c="2957">Üçüncü günü akşama doğru Baklan Ovası’nda tren boyunda Kaklık köyüne geldik. </st><st c="3034">Artık Çal uzak değildir diye içim ferahlamıştı. </st><st c="3082">Bir de karakolda kimi görsem: Bizim Kara Muradın Bekir’i. </st><st c="3140">Candarma olmuş. </st><st c="3156">Beni görünce bir güldü. </st><st c="3180">‘Yandın garip Halil’im, yandın!’ dedi. </st><st c="3219">Bir mahalleliydik ama, küçükten beri hiç aramız barışmamıştı. </st><st c="3281">Birbirimize diyivermesek bile, içten içe hasım gibiydik. </st><st c="3338">Ben, şu bildiğin karı meselesinden Süleyman’ı vurunca, Bekir büsbütün kanıma yürür oldu. </st><st c="3427">Süleyman’la pek arkadaştılar. </st><st c="3457">Bacısını da galiba rahmetliye vermek niyetindeydi. </st><st c="3508">Ben eşkıya olup dağa çıkınca köyde rahat oturamaz oldu. </st><st c="3564">İki kere de yataklarımı ihbarladı. </st><st c="3599">O zaman: ‘Eceline susamadıysa edebiyle otursun. </st><st c="3647">Çallı Halil’in gözüne gayrı dünya görünmüyor!’ diye haber saldım… Sesi çıkmaz olduydu. </st><st c="3734">Şimdi karşımda namlı şanlı candarma olmuş, yüzüme bakıp bakıp sırıtıyordu. </st><st c="3809">Sonra yanıma sokuldu, elini omuzuma vurdu: ‘Gel baklım hemşerim, geçmiş olsun, kasavet etme, zeybek kısmı dayanıklı olur! </st><st c="3931">dedi. </st><st c="3937">‘Allah Allah, oğlan halimize acıdı!’ dedim; ama o yıvışık sırıtması hiç durmuyor, gitgide zihnimi karıştırıyordu. </st><st c="4051">Beni aldı, kendi yattığı odaya bitişik olan köyün misafir odasına götürdü, kelepçeyi çözmeden içeri bıraktı: ‘Yat uyu bakalım da, yarın sabaha kuvvetli bulun!’ dedi. </st><st c="4217">Gene öyle kötü kötü sırıttı. </st><st c="4246">Ben toprak sedirdeki hasırın üstüne uzandım. </st><st c="4291">Bekir’in bu gülüşleri netameli ama, Allah hayır verir inşallah dedim, uyudum.  </st></p>
			<p><st c="4369">Sabahleyin şafakla beraber uyandım. </st><st c="4405">Odanın iki duvarındaki ufak pencerelerin önünde kalabalık vardı. </st><st c="4470">Ne oluyor ki diye doğrulacak oldum, Bekir içeriye girdi; hep akşamki gibi gülüyordu. </st><st c="4555">Yanıma sokuldu: ‘Kalk bakalım Halil Efe, seninle eski hesapları temizleyelim. </st><st c="4633">Bak ne kadar dostun varsa topladım geldim!’ dedi. </st><st c="4683">Kendi kendime bir daha: ‘Yandın garip Halil Efe, yandın!’ dedim. </st><st c="4748">Gözlerimi şöyle bir pencerelere, kapının aralığına doğru gezdirdim. </st><st c="4816">Amanın ne göreyim! </st><st c="4835">Yedi köyün âyanı</st><span xml:lang="tr-TR"><a id="footnote-225-31-backlink" href="#footnote-225-31"><st c="4851">31</st></a></span><st c="4854">, muhtarı burada… Bekir gitmiş, bana düşman ne kadar köy varsa hepsinin ihtiyarlarını toplamış gelmiş. </st><st c="4957">Hiç renk vermedim. </st><st c="4976">Bekir yanıma sokuldu. </st><st c="4998">Kelepçeye yapışıp bir asıldı, hemen doğruldum. </st><st c="5045">Çeke çeke odanın ortalık yerindeki direğe götürdü, bir ip çıkardı, beni oraya sımsıkı bağladı. </st><st c="5140">Ondan sonra bastı sopayı…  </st></p>
			<p><st c="5166">Mahpuslukta adam dayak yemekten yılmaz. </st><st c="5206">Eğer Bekir yalnız dayak atsa, bunu da tenha bir yerde yapsa, hiç ağırıma gitmezdi. </st><st c="5289">Candarma değil mi, helbet dövecek; ama böyle yedi köyün muhtarını başına toplayıp da envai türlü hakaret etmesi bana pek dokundu. </st><st c="5419">Beş on değnek vurduktan sonra gidiyor, kapıdan yalak gibi ağzını açıp bakan muhtarlarla, oraya biriken köylülerle konuşuyor, sonra dönüp yanıma gelerek soyuma sopuma sövmeye, suratıma tükürmeye, ötemi berimi tekmelemeye başlıyordu. </st><st c="5651">O tükürünce ben elimi yüzüme götürmek istiyordum. </st><st c="5701">O zaman bağlar bileğimi acıtıyordu… Yüzümü acıdan buruşturunca, bakanların hepsi katıla katıla gülüyorlardı…   </st></p>
			<p><st c="5810">Bizim Bekir bir saatten ziyade benimle eğlendi; her yanımı dayaktan çürüttü, uyuz ite yapılmayacak hakareti yaptı… Ama ben de ağzımı açıp bir of demedim. </st><st c="5964">Onun meramı beni zebun edip yalvartmaktı. </st><st c="6006">O kadar adamın karşısında ölüm serilse bunu yapamazdım; yine de yapmadım.  </st></p>
			<p><st c="6080">Bekir yorulunca yakamı bıraktı, köylülerle beraber yemek yemeye gitti. </st><st c="6151">Ben içimden: ‘Ülen Bekir, sen bir elime düşmeyesin!’ dedim. </st><st c="6211">Ben Çallı Halil Efe olduktan sonra kimsenin ettiğini yanına komazdım.  </st></p>
			<p><st c="6281">Az sonra Bekir göründü. </st><st c="6305">Hiç sesini çıkarmadan bağlarımı çözdü, dışarı çıkardı, atına bindi, beni önüne kattı, Çal’a doğru yürümeye başladık. </st><st c="6422">Denizli’den beri hiç atlı candarma ile yürümemiştim; bu da kaderde yazılıymış dedim.   </st></p>
			<p><st c="6507">Şöyle böyle iki saat kadar yürüdük. </st><st c="6543">Ovanın ortasındaydık. </st><st c="6565">Bekir atını ağır ağır sürüyordu, ben de dizime kadar çıkan otların içinde bir yürüyüp bir koşarak sol yanında gidiyordum. </st><st c="6687">Bir aralık baktım, kelepçenin ortasındaki vida sallanıyor. </st><st c="6746">Ellerimi yavaşça iki yana çevirdim, kuvvetli kuvvetli bastım, paslı kelepçenin vidası çıt dedi, düştü. </st><st c="6849">Hiç sesimi çıkarmadan daha bir yarım saat gittik. </st><st c="6899">Ondan sonra Bekir’e döndüm, ellerimi uzattım: ‘Bekir Efe’ dedim, ‘bu kelepçenin vidası düşmüş.’ Bekir aklınca kabadayı adamdı. </st><st c="7026">Elinde mavzeri, altında atı olduktan sonra ben nereye kaçabilirdim ki? </st><st c="7097">Hiç istifini bozmadı. </st><st c="7119">‘Çıkar kelepçeyi, koy cebine!’ dedi… Dediğini yaptım; biraz daha yürüdük, o zaman kuşağımdan gümüş tabakayı çıkardım, Bekir’e uzattım: ‘Al bakalım Bekir Efe, sar bir cıgara!’ dedim, ‘Ben Çallı Halil, sen Çallı Bekir olduktan sonra, biz daha çok rakılar içeriz, çok kadehler tokuştururuz…’  </st></p>
			<p><st c="7408">Yüzüme bir baktı. </st><st c="7426">Durdu, durdu, ondan sonra elini uzatıp tabakayı aldı. </st><st c="7480">Elinde tuttuğu mavzeri dizlerinin üstüne yatırdı, dirseklerini onun üstüne dayadı, tabakayı açıp cıgarayı sarmaya başladı... </st><st c="7605">Şöyle yandan bir göz attım. </st><st c="7633">Hem cıgarayı sarıyor, hem de dirseklerini sıkı sıkı mavzere basıyordu. </st><st c="7704">Silahın namlusu benden yana olduğu için hiç umut yoktu. </st><st c="7760">‘Ülen Bekir, bunu da çaktın!’ diye içimden söyledim. </st><st c="7813">Tam bu sırada Bekir cıgarayı, ıslatıp yapıştırmak için, dudaklarına götürdü. </st><st c="7890">Dirsekleri mavzerin üstünden şöyle bir nefes alımı kalktı.  </st></p>
			<p><st c="7949">O, daha ne olduğunu anlamadan ben mavzeri kapınca yirmi adım öteye fırlamıştım. </st><st c="8029">Oradan bağırdım:  </st></p>
			<p><st c="8046">‘İn bakalım Bekir çavuş, şimdi de biz hesap görelim!’ Bekir hemen indi, gülerek yanıma sokulmak istedi. </st><st c="8150">‘Olduğun yerde kal!’ diye bağırdım, ‘Kelime-i şahadet getir, seni vuracağım!’  </st></p>
			<p><st c="8228">Bey, Bekir’in bu sözleri dediğim zamanki halini bir görmeliydin. </st><st c="8293">Yüzü sararıverdi, melil melil yüzüme bakmaya başladı:  </st></p>
			<p><st c="8347">‘Aman Halil Efe,’ dedi, ‘yavuklum var, bir garip anam var, canıma kıyma da ne yaparsan yap.’  </st></p>
			<p><st c="8440">Yüreğim acımadı değil, ne kadar aramız açık olsa, yine hemşerilik vardı. </st><st c="8513">Bir mahalle delikanlısıydık. </st><st c="8542">Ama onun ettiği hakareti kandan başka bir şey temizlemezdi. </st><st c="8602">Bekir sağ kaldıkça insan içine çıkamazdım: ‘Vuracağım seni Bekir, başka yolu yok; bir vasiyetin varsa söyle!’ dedim.   </st></p>
			<p><st c="8719">Bunu dedim, mavzeri de doğrulttum. </st><st c="8754">O zaman Bekir kurtuluş olmadığını anladı. </st><st c="8796">Garip garip bana baktı, sonra başını çevirdi, öte yanda yularını sürüyüp otlayan atını bir süzdü. </st><st c="8894">Sonra başını kaldırıp gökyüzüne de bir göz attı. </st><st c="8943">Tekrar bana döndü, ağzını açtı, tam bir şey söyleyecekti, tetiğe dokandım.  </st></p>
			<p><st c="9018">Bekirceğiz oraya yıkılıverdi.  </st></p>
			<p><st c="9048">Ama sana bir şey söyleyeyim mi efendi, sen istersen gene inanma, benim tetiğe dokunmamla, Bekir’in yere düşmesi bir oldu. </st><st c="9170">Allah bilir ya, garip oğlan kurşundan değil, korkudan öldü. </st><st c="9230">Benim kurşun ona diriyken değil, ölüp yere yıkılırken değdi.”  </st></p>
			<p><span xml:lang="tr-TR"><st c="9292">1934</st></span>  </p>
			<div>
				<div>
					<p><a id="footnote-225-31" href="#footnote-225-31-backlink"><st c="9296">31</st></a>	<span><st c="9299">İ</st></span><span><st c="9301">leri gelenleri.</st></span></p>
				</div>
			</div>
		</div>
	<div id="charCountTotal" value="9316"></div></body>
</html>
