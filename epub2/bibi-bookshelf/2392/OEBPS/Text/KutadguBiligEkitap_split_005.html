<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KutadguBiligEkitap</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre" id="KutadguBiligEkitap">
  <h1 class="baslik" id="calibre_toc_6">Giriş</h1>

  <p class="normalnesililk"><span class="ideitalik">KUTADGU BİLİG</span>, Türklerin İslâm dinini kabul ettiği yıllarda yazılır. Yusuf Has Hacib, Türk dili ve kültürü yönünden büyük önemi olan bu eserini, H. 462 / M. 1069-1070’te tamamlamıştır. Üç yazma nüshası vardır: Viyana, Fergana ve Mısır nüshaları. Viyana nüshası, Uygur; diğer iki nüsha Arap harfleriyle istinsah edilmiştir. Türk Dil Kurumu, üç nüshanın da tıpkıbasımını yayımlamıştır.<sup class="calibre2"><a class="footnote-link" href="../Text/KutadguBiligEkitap_split_053.html#footnote-5740-1" id="footnote-5740-1-backlink">[1]</a></sup></p>

  <p class="normalnesil">Eser üzerinde bu güne kadar yapılan çalışmaların bazısı, tamamına yöneliktir; bazısında ise, eserin bir parçası ele alınmıştır.<sup class="calibre2"><a class="footnote-link" href="../Text/KutadguBiligEkitap_split_054.html#footnote-5740-2" id="footnote-5740-2-backlink">[2]</a></sup> Yerli ve yabancı araştırıcılar tarafından yapılan çalışmaları, üç ana gruba ayırmak mümkündür: Eserin okunması ve tercümesi üzerine yapılan çalışmalar, diliyle ilgili incelemeler, muhtevasının ve kaynaklarının ele alındığı yayınlar. Bizim çalışmamız, en son gruba girdiğinden, burada diğerleri üzerinde durmayacağız.</p>

  <p class="normalnesil"><span class="ideitalik">Kutadgu Bilig</span>’le ilgili önemli çalışmalar yapan Reşit Rahmeti Arat’ın eser ve muhtevası hakkında görüşleri şöyledir: “Yusuf; bu eseri ile, insan hayatının manasını tahlil ve onun cemiyet ve dolayısı ile devlet içindeki vazifesini tayin eden bir felsefe, bir hayat felsefesi sistemi kurmuştur.”<sup class="calibre2"><a class="footnote-link" href="../Text/KutadguBiligEkitap_split_055.html#footnote-5740-3" id="footnote-5740-3-backlink">[3]</a></sup></p>

  <p class="normalnesil">“<span class="ideitalik">Kutadgu Bilig</span> ne vak’aları nakleden bir tarih, ne mıntıka ve şehirleri tasvir eden bir coğrafya, ne din âlimlerinin içtihadlarını toplayan bir te’lif, ne hakimlerin fikirlerine istinat eden bir felsefe ve ne de şeyhlerin vecizelerine dayanan bir nasihat kitabıdır... Şair eserinde, devrinin üslûp ve tarzına uyarak kendi fikirlerini takviye için, bu gün yapıldığından daha çok, muhitin fikir mahsullerine müracaat etmiş görünmektedir.”<sup class="calibre2"><a class="footnote-link" href="../Text/KutadguBiligEkitap_split_056.html#footnote-5740-4" id="footnote-5740-4-backlink">[4]</a></sup></p>

  <p class="normalnesil">Eserde bulunan sosyal ve dinî motifleri inceleyen Osman Cilacı, “<span class="ideitalik">Kutadgu Bilig</span>’de ilk olarak, Allah’a ibadet, emirlerine itaat tavsiye edilir. Yusuf Has Hacib’e göre en büyük fazilet doğruluktur. Servet, büyüklük, dünya ve ahirette saadete kavuşmak ancak doğruluk ve adaletle mümkündür. <span class="ideitalik">Kutadgu Bilig</span>, birçok sosyal ve dinî konuyu gayet net ve çarpıcı bir üslûpla dile getirmektedir.”<sup class="calibre2"><a class="footnote-link" href="../Text/KutadguBiligEkitap_split_057.html#footnote-5740-5" id="footnote-5740-5-backlink">[5]</a></sup> diyerek eserin muhtevasıyla ilgili bir değerlendirme yapar.</p>

  <p class="normalnesil"><span class="ideitalik">Kutadgu Bilig</span>’in hukukla ilgisini araştıran Sadri Maksudî Arsal, düşüncelerini şöyle dile getirmiştir: “<span class="ideitalik">Kutadgu Bilig</span> medenî bir Türk muhitindeki asırlardan beri toplanmış ahlâk, siyaset ve hukuka dair fikirlerin bir hülâsası, on birinci asırdaki Türk kültürünün bir abidesidir.”<sup class="calibre2"><a class="footnote-link" href="../Text/KutadguBiligEkitap_split_058.html#footnote-5740-6" id="footnote-5740-6-backlink">[6]</a></sup> “Şayanı dikkattir ki, İran şairi (Firdevsî) şiirle İran’ın efsanevî tarihini tasvir ederken Türk mütefekkiri şiirle devlet idaresinden, hukuktan; içtimaî ahlâktan bahsediyordu. Bu çok manidardır. İranlılar, yıkılmış siyasî istiklâli istirdat etmek için tarihten, maziden imdat bekliyorlardı. Türkler daha istikbalde kuracakları pek çok devletleri idare için esaslar tesbit ediyorlardı.”<sup class="calibre2"><a class="footnote-link" href="../Text/KutadguBiligEkitap_split_059.html#footnote-5740-7" id="footnote-5740-7-backlink">[7]</a></sup></p>

  <p class="normalnesil">Ahmet Caferoğlu, eserin karşılıklı konuşmalar şeklinde düzenlendiğini, yazarın fikirlerini kuvvetlendirmek ve nasihatlerini sağlamlaştırmak için Türk büyüklerinin sözlerine yer verdiğini kaydeder: “Eser, münazara ve mühavere şeklinde tertip edilmiştir. Muhtelif meseleler ve içtimaî mülâhazalar hakkında ileri sürülen fikirleri kuvvetlendirmek ve nasihatleri sağlamlaştırmak için, müellif ekseriyetle, büyükler ağzından vecizelere bolca yer vermiştir. Bu büyükler, o devir Karahanlılar devletinin idaresindeki Türk cemiyetinin ileri gelenleridir.”<sup class="calibre2"><a class="footnote-link" href="../Text/KutadguBiligEkitap_split_060.html#footnote-5740-8" id="footnote-5740-8-backlink">[8]</a></sup></p>

  <p class="normalnesil">F. K. Timurtaş’a göre; “<span class="ideitalik">Kutadgu Bilig</span>, eski Türk ahlâk ve devlet telâkkisi ile İslâmî inancı birleştiren nasihatname ve siyasetname mahiyetinde didaktik bir kitaptır.”<sup class="calibre2"><a class="footnote-link" href="../Text/KutadguBiligEkitap_split_061.html#footnote-5740-9" id="footnote-5740-9-backlink">[9]</a></sup></p>

  <p class="normalnesil">Reşit Rahmeti Arat, <span class="ideitalik">Kutadgu Bilig</span>’in muhtevası ve etkilendiği kültürler üzerine bir araştırma yapmayı düşünmüş ve “<span class="ideitalik">Kutadgu Bilig</span>’in yazıldığı devir ve muhitin içtimaî bünyesi, gerek ayrı fertler, gerek ayrı sınıf ve zümrelerin bilgi ve fikir seviyeleri ile bir de bu sahalarda Türklerin kendileri tarafından inkişaf ettirilmiş olan hususiyetler ve komşu millet ve kültür daireleri ile olan münasebetlerin eserdeki akisleri üzerinde, ileride, eserin tahlili sırasında, ayrıca durulacaktır.”<sup class="calibre2"><a class="footnote-link" href="../Text/KutadguBiligEkitap_split_062.html#footnote-5740-10" id="footnote-5740-10-backlink">[10]</a></sup> demiş; ancak buna ömrü yetmemiştir.<sup class="calibre2"><a class="footnote-link" href="../Text/KutadguBiligEkitap_split_063.html#footnote-5740-11" id="footnote-5740-11-backlink">[11]</a></sup> Arat, şairin, fikirlerini kuvvetlendirmek için, çevrenin fikir mahsullerinden faydalandığını belirtir.<sup class="calibre2"><a class="footnote-link" href="../Text/KutadguBiligEkitap_split_064.html#footnote-5740-12" id="footnote-5740-12-backlink">[12]</a></sup></p>

  <p class="normalnesil">Bazı araştırıcılar, eserde Çin kültürünün tesirinden söz etmişlerdir. Bunlardan biri, J. Thury’dir. Ona göre <span class="ideitalik">Kutadgu Bilig</span>, Çince bir eserin Türk bakış ve görüşüne uydurulmuş tercümesinden ibarettir.<sup class="calibre2"><a class="footnote-link" href="../Text/KutadguBiligEkitap_split_065.html#footnote-5740-13" id="footnote-5740-13-backlink">[13]</a></sup></p>

  <p class="normalnesil">İ. Kafesoğlu, eski Türk inancı ile Çin dinî telâkkileri arasında bağlantılar bulunduğuna dikkati çeker ve Konfuçyanizmin esaslarını oluşturan fikirlerle <span class="ideitalik">Kutadgu Bilig</span>’deki düşünceler arasında gerçek bir münasebetin varlığını kabul eder: “Konfuçyanizm’in esaslarını teşkil eden bu fikir veya talimlerle <span class="ideitalik">Kutadgu Bilig’</span>deki düşünceler arasında gerçek bir münasebet vardır. Kanun fikrindeki açıklık, Tanrı’nın en büyük kudret olarak tasavvuru, hükümdar Tanrı ilgisi ve Tanrı’nın hükümdara örnek olması Türk töre, kut anlayışları ile bir paralellik arz etmektedir.</p>

  <p class="normalnesil">...</p>

  <p class="normalnesil">İşte bu eski Türk inancı ile Çin dinî telâkkileri arasında bağlantılar bulunmaktadır.”<sup class="calibre2"><a class="footnote-link" href="../Text/KutadguBiligEkitap_split_066.html#footnote-5740-14" id="footnote-5740-14-backlink">[14]</a></sup></p>

  <p class="normalnesil">Yine aynı araştırıcıya göre; “<span class="ideitalik">Kutadgu Bilig</span> yazarı eski Türk telâkkilerini, Uygur metni örneğinde görüldüğü üzere, Konfucius aracılığı ile nakledebileceği gibi, içinde yaşadığı Kara-Hanlı Türk topluluğunu ve devletini müşahede yolu ile de tesbit edebilir.”<sup class="calibre2"><a class="footnote-link" href="../Text/KutadguBiligEkitap_split_067.html#footnote-5740-15" id="footnote-5740-15-backlink">[15]</a></sup></p>

  <p class="normalnesil">Abdulkadir İnan, Çin tesiri konusunda, “Hele Çin tesirleri meselesi, asıl Sinoloğlar tarafından incelenmedikçe bir iddia hududunu aşamayacak belirsiz bir görüştür.”<sup class="calibre2"><a class="footnote-link" href="../Text/KutadguBiligEkitap_split_068.html#footnote-5740-16" id="footnote-5740-16-backlink">[16]</a></sup> der.</p>

  <p class="normalnesil">M. Fuat Köprülü’ye göre Çin tesiri konusu, pek derinlemesine araştırma yapılmadan ileri sürülmüş tutarsız bir görüştür.<sup class="calibre2"><a class="footnote-link" href="../Text/KutadguBiligEkitap_split_069.html#footnote-5740-17" id="footnote-5740-17-backlink">[17]</a></sup></p>

  <p class="normalnesil">C. Brockelmann, Çin edebiyatı tesirinin isbat edilebilir bir görüş olmadığını kaydeder.<sup class="calibre2"><a class="footnote-link" href="../Text/KutadguBiligEkitap_split_070.html#footnote-5740-18" id="footnote-5740-18-backlink">[18]</a></sup></p>

  <p class="normalnesil">A. Caferoğlu da <span class="ideitalik">Kutadgu Bilig</span>’de Çin tesiri bulunmadığını iddia eder.<sup class="calibre2"><a class="footnote-link" href="../Text/KutadguBiligEkitap_split_071.html#footnote-5740-19" id="footnote-5740-19-backlink">[19]</a></sup></p>

  <p class="normalnesil">Hint-İran tesirini ele alan Halil İnalcık, “Fakat hemen söylemeliyiz ki, Yusuf’un eserindeki görüşler, idare sanatı hakkında XI. asırda İran-İslâm dünyasında yayılmış ve kökleşmiş bir takım telâkkilere irca olunabilir ki, bunlar da çok daha eski Hint-İran kaynaklarına götürülebilir.”<sup class="calibre2"><a class="footnote-link" href="../Text/KutadguBiligEkitap_split_072.html#footnote-5740-20" id="footnote-5740-20-backlink">[20]</a></sup> şeklinde bir değerlendirme yapmıştır.</p>

  <p class="normalnesil">A. Caferoğlu, konu ve dil yönünden <span class="ideitalik">Kutadgu Bilig</span>’in Arap ve İran tesiri altında kaldığını ifade eder: “İlk İslâmî devreye ait Türkçe bir eser olması bakımından <span class="ideitalik">Kutadgu Bilig</span>, hem konuca hem de dilce Arap ve İran tesirleri altında kalmıştır. Şivece, kendisinden önceki veyahut aynı devir İslâm olmayan Uygur metinlerine nisbetle, daha öztürkçe olan bu eserle, ilk defa olarak, Arapça ve İranca birçok dil unsurları Türk diline girmiş ve zamanımıza kadar birçok Türk şivelerinde kendilerini muhafaza edegelmişlerdir. Ekserisi dine ve bazıları devlet teşkilâtına ait olan bu kelimelerin sayısı, yüz yirmiyi bulmaktadır. Hiç de büyük bir sayı olmayan bu kelimelerin ancak yüzde sekseni Arapça, diğerleri ise İrancaya aittir.”<sup class="calibre2"><a class="footnote-link" href="../Text/KutadguBiligEkitap_split_073.html#footnote-5740-21" id="footnote-5740-21-backlink">[21]</a></sup></p>

  <p class="normalnesil">M. Fuat Köprülü, “İran-İslâm medeniyeti tesiri altında “Kâşgar” Türk sarayında nasıl yeni bir ‘ideoloji’ hüküm sürmeye başladığını göstermek bakımından, bu eser, medeniyet tarihi noktasından çok dikkat çekicidir.”<sup class="calibre2"><a class="footnote-link" href="../Text/KutadguBiligEkitap_split_074.html#footnote-5740-22" id="footnote-5740-22-backlink">[22]</a></sup> diyerek İran-İslâm medeniyeti tesiriyle ilgili görüşünü dile getirir.</p>

  <p class="normalnesil">C. Brockelmann, “Orta Asya Türk şiirinin bu ilk klâsik eseri baştan başa Fars edebiyatının tesiri altındadır.”<sup class="calibre2"><a class="footnote-link" href="../Text/KutadguBiligEkitap_split_075.html#footnote-5740-23" id="footnote-5740-23-backlink">[23]</a></sup> der.</p>

  <p class="normalnesil">M. Fuat Köprülü, eserin kapsadığı fikirler bakımından en belirli tesirin İbni Sina tesiri olduğunu ileri sürer: “Aslında ise, ‘Yusuf Has Hacib’in eserinde, ihtiva ettiği fikirler bakımından en belirli te’sir ‘İbni Sina’nın tesiridir.”<sup class="calibre2"><a class="footnote-link" href="../Text/KutadguBiligEkitap_split_076.html#footnote-5740-24" id="footnote-5740-24-backlink">[24]</a></sup></p>

  <p class="normalnesil">Yusuf Has Hacib’in hekimlikle ilgili fikirleri İbni Sina’dan aldığı yolundaki O. Alberts görüşüne C. Brockelmann da katılır.<sup class="calibre2"><a class="footnote-link" href="../Text/KutadguBiligEkitap_split_077.html#footnote-5740-25" id="footnote-5740-25-backlink">[25]</a></sup></p>

  <p class="normalnesil">Araştırıcıların bazısı, <span class="ideitalik">Kutadgu Bilig</span>’in Türk kültüründen faydalanılarak yazılmış orijinal bir eser olduğunu ifade etmişlerdir. A. Caferoğlu, bunlardan birisidir: “Şimdiye kadar hakkında verilen genişçe izahattan da anlaşılacağı üzere devrinin Türk kültür hayat ve geleneklerinin gerçek bir hazinesi olan <span class="ideitalik">Kutadgu Bilig</span> iddia edildiği gibi, herhangi bir Çince eserin ‘Türk ahval ve hususiyatına’, Türk bakış ve görüşüne uydurulmuş bir tercümesi değildir. Aksine konuca olmamakla beraber, diğer hususlarda tamamiyle orijinal bir eserdir. Çinceden tercüme edilmiş olsaydı, şüphe yoktur ki, müellifi onu, hem tasrih eder, hem de Türkçeden kıta halinde meseller alamazdı.”<sup class="calibre2"><a class="footnote-link" href="../Text/KutadguBiligEkitap_split_078.html#footnote-5740-26" id="footnote-5740-26-backlink">[26]</a></sup></p>

  <p class="normalnesil">C. Brockelmann, “Yazıcının içtimai doktrinleriyle, fırsat buldukça anlattığı hekimlik hakkındaki fikirleri, ilk önce O. Alberts’in ispat ettiği gibi, İbni Sina’dan alınmıştır. Bununla beraber bu nazariyeleri kendi kavminin yaşama şartlarına tatbik ediş tarzı oldukça şahsîdir.”<sup class="calibre2"><a class="footnote-link" href="../Text/KutadguBiligEkitap_split_079.html#footnote-5740-27" id="footnote-5740-27-backlink">[27]</a></sup> diyerek bu konudaki görüşünü belirtir.</p>

  <p class="normalnesil">A. Bombaci, “Kronoloji itibariyle <span class="ideitalik">Kutadgu Bilig</span>’e takaddüm eden Arap ve Fars eserlerinde, bildiğimize göre siyasî unsurla ahlâkî ve felsefî unsurun birbirine karıştırılmış olduğunu görmüyoruz ve aynı zamanda alegorik ve mükâlemeli şekle (karşılıklı konuşma şekline) tesadüf etmiyoruz. Şu halde bu eserin hattizatında kendi bünyesi itibariyle tamamen orijinal bir eser olduğu hükmüne varıyoruz.”<sup class="calibre2"><a class="footnote-link" href="../Text/KutadguBiligEkitap_split_080.html#footnote-5740-28" id="footnote-5740-28-backlink">[28]</a></sup> der.</p>

  <p class="normalnesil">Abdulkadir İnan, eserde eski Türk medeniyetinin izlerinin bulunduğunu kaydeder: “Büyük bir tarihin sahibi olan Türk dünyasında, tarih içinde münasebet edinilmiş Hint, Çin, İran, İslâm medeniyetlerinin her birinden izler bulunması pek tabiî bir şeydir.</p>

  <p class="normalnesil">Fakat <span class="ideitalik">Kutadgu Bilig</span> okunurken asıl göze çarpan nokta, bu eserde eski ve büyük Türk medeniyetinin izleri bulunmasıdır.”<sup class="calibre2"><a class="footnote-link" href="../Text/KutadguBiligEkitap_split_081.html#footnote-5740-29" id="footnote-5740-29-backlink">[29]</a></sup></p>

  <p class="normalnesil">Aynı yazara göre, “<span class="ideitalik">Kutadgu Bilig</span>’in Türk kaynaklarına çok önem verdiğini gösterebilecek emareler müellifin nasihatlerinden sonra çoğun olarak kullandığı (atalar sözü, şiir parçaları, beyitler... gibi) örnek sözlerin Türkçe kaynaklardan alınmış olmasıdır.”<sup class="calibre2"><a class="footnote-link" href="../Text/KutadguBiligEkitap_split_082.html#footnote-5740-30" id="footnote-5740-30-backlink">[30]</a></sup></p>

  <p class="normalnesil">Sadri Maksudî Arsal, konuyla ilgili görüşünü şöyle dile getirir: “Edebî, fikrî malzemenin hemen hepsi Türk hayatından alınmıştır. Müellifin kullandığı darbımeseller, Türk atalar sözleridir, fikrini teyit için serdettiği şiirler Türk şairlerinin şiirleridir.”<sup class="calibre2"><a class="footnote-link" href="../Text/KutadguBiligEkitap_split_083.html#footnote-5740-31" id="footnote-5740-31-backlink">[31]</a></sup></p>

  <p class="normalnesil">M. Fuat Köprülü ise, eserde bulunan belirgin ideolojinin asla eski Türk ideolojisi olmadığını iddia eder: “Gerçi bazı fikirler ve telâkkilerde, ‘<span class="ideitalik">Kutadgu Bilig</span>’ yazarının ‘Mahmud Kâşgarî’de gördüğümüz halk hikmetleriyle aşina olduğu ve onlara iştirak ettiği açıkça seziliyor; eski göçebe telâkkilerinden kalan bazı manalı an‘anelere eserin şurasında burasında tesadüf olunuyor; lâkin mesela ‘Orhun Kitabeleri’ ile mukayese edilince, ‘<span class="ideitalik">Kutadgu Bilig’</span>de hâkim olan ideolojinin asla eski Türk ideolojisi olmadığı açıkça görünmektedir.”<sup class="calibre2"><a class="footnote-link" href="../Text/KutadguBiligEkitap_split_084.html#footnote-5740-32" id="footnote-5740-32-backlink">[32]</a></sup></p>

  <p class="normalnesil">İ. Kafesoğlu, H. Vambery’nin eserde bulunan Türk ve İslâm tesiriyle ilgili görüşlerini şu şekilde aktarır: “Daha 1870 yılında H. Vambery “İlk defa olarak bize Türklerin içtimaî ve idarî durumlarına göz atmak imkanını veren eser” diye takdim ettiği <span class="ideitalik">Kutadgu Bilig</span> için “Esere hâkim olan ruh, büyük ölçüde İslâm telâkkileri, yahut umumiyetle doğuda yaygın düşünceler yanında temiz ve saf Altaylı, yani Türk anlayışının yer aldığı bir ahlâkî talimdir. Vaktiyle eserin Çince veya Farsça bir kitaptan tercüme veya adapte edildiğini düşünmüştüm, fakat yakından incelediğim zaman onun Türk mahsulü olduğu neticesine vardım demektedir.”<sup class="calibre2"><a class="footnote-link" href="../Text/KutadguBiligEkitap_split_085.html#footnote-5740-33" id="footnote-5740-33-backlink">[33]</a></sup></p>

  <p class="normalnesil">Kafesoğlu, Bombaci’nin <span class="ideitalik">Kutadgu Bilig</span>’le ilgili görüşlerini sıralarken, onun İslâm tesirinin varlığını kabul ettiğini ifade eder: “Fakat Bombaci eserin umumî heyeti itibarıyla İslâm kültürünün olgun bir mahsulü olduğu ve bilhassa İslâmî zühd ideolojisinin burada geniş yer tuttuğu ve ilmî unsurun çoğunlukla İslâmî bir damga taşıdığı, siyasî düşüncenin ise İslâm dünyasının malûm esaslarına dayandığı fikrindedir.”<sup class="calibre2"><a class="footnote-link" href="../Text/KutadguBiligEkitap_split_086.html#footnote-5740-34" id="footnote-5740-34-backlink">[34]</a></sup></p>

  <p class="normalnesil">Kafesoğlu’nun kendisi, eserde İslâm tesirinin az olduğunu vurgular: “Arapçadan gelen matematik terimleri ile birlikte Arap ve Fars kelimeleri sayısının 100-120 civarında bulunması bile İslâmî tesirin zayıflığını göstermeğe yeter. On üç bin küsur mısralık bir eserde bu sayıda yabancı söz, herhalde bizi büyük bir kültür nüfuzunu düşündürmeğe sevkedecek kadar ehemmiyet taşımasa gerektir.”<sup class="calibre2"><a class="footnote-link" href="../Text/KutadguBiligEkitap_split_087.html#footnote-5740-35" id="footnote-5740-35-backlink">[35]</a></sup></p>

  <p class="normalnesil">W. Barthold, İslâm ve Fars etkisinden söz etmiştir: “Türkistan’da, Türk halkları arasında İslâm dini X. asırdan itibaren yayılmaya başladı.</p>

  <p class="normalnesil">XI. asırda Kâşgar Hanı için, Türk dilindeki ilk Müslüman eseri <span class="ideitalik">Kutadgu Bilig</span> yazıldı. Bu kitapta, memurlar ve padişahların vazifeleri hakkında ahlâkî hikâyeler anlatılmaktadır... Türklerde İslâmdan önce de yazı olmasına rağmen, İslâmın ve Fars edebiyatının te’siri o kadar kuvvetli oldu ki, İslâmiyeti kabul etmiş olan Türkler İslâmiyetten önceki mazilerini tamamiyle unuttular.”<sup class="calibre2"><a class="footnote-link" href="../Text/KutadguBiligEkitap_split_088.html#footnote-5740-36" id="footnote-5740-36-backlink">[36]</a></sup></p>

  <p class="normalnesil">Buraya kadar eser ve şairin etkilendiği kültürler hakkında değişik kimselerin görüşlerini aktardık. İslâm tesiriyle ilgili fikirlerden birçoğunun sağlam delillerle ispatlanmadığını gördük. Biz, temel iki kaynak olan Kur’an ayetlerinden ve hadislerden ilham alınarak yazılan beyitler üzerinde dururken bu tesiri daha açık ve görünür bir şekilde incelemiş olacağız.</p>

  <p class="normalnesil">Önce Yusuf Has Hacib’in nasıl bir Müslüman olduğunu öğrenelim. Reşit Rahmeti Arat şöyle diyor: “Yusuf inanmış bir Müslümandır. O Allah’ın varlığına ve birliğine, akla müracaat etmeden, gönülden inanıyor. Allah insanı seçerek yaratmış ve ona en büyük faziletleri vermiştir... İbadet lâzımdır, fakat bu tek başına bir gaye değildir. İnsanın iyiliği, onun cemiyet içinde faydalı olup olmaması ile ölçülür.”<sup class="calibre2"><a class="footnote-link" href="../Text/KutadguBiligEkitap_split_089.html#footnote-5740-37" id="footnote-5740-37-backlink">[37]</a></sup></p>

  <p class="normalnesil">A. Dilaçar, <span class="ideitalik">Kutadgu Bilig</span> şairinin Müslüman olduğunu ve İslâm dininin bütün Türkler arasında ve Orta Asya’da yayılmasını istediğini belirtmektedir.<sup class="calibre2"><a class="footnote-link" href="../Text/KutadguBiligEkitap_split_090.html#footnote-5740-38" id="footnote-5740-38-backlink">[38]</a></sup></p>

  <p class="normalnesil">Aynı yazar, “Her dinde olduğu gibi, burada da birtakım öğütlerle karşı karşıyayız. Çoğu dinlerde öğütler buyruk biçiminde verilmiş, buyrukların çoğu da yasaklama niteliğini taşımıştır. Balasagunlu Yusuf’ta yasaklama varsa da, öğütlerin çoğu, okuyanı olumlu işlere özendirme, etkinliğe itme amacı ile verilmiştir.”<sup class="calibre2"><a class="footnote-link" href="../Text/KutadguBiligEkitap_split_091.html#footnote-5740-39" id="footnote-5740-39-backlink">[39]</a></sup> demektedir. Dilaçar’ın dediği doğrudur. Teşvik ve ümit verme ön plândadır.</p>

  <p class="normalnesil">Dilaçar’ın önemli bir tesbiti daha var: Eser ve Kur’an ayetleri arasındaki bağlantı. İ. Kafesoğlu gibi <span class="ideitalik">Kutadgu Bilig</span> yazılırken ayetlerden faydalanılmadığı görüşünde değildir. Kafesoğlu şöyle der: “Kaldı ki, çok yerde Arapça ve Farsça terimlerin Türkçe karşılıkları kullanılmış ve bilhassa açıklamalarda Kur’an’a, hadislere değil, Türk atasözleri ile, Ötüken beyi, İl beyi, İla bitekçisi, Uc-Ordu Hanı, Türk buyruk vb. gibi eski Türk büyüklerinin fikir ve nasihatlarına müracaat olunmuştur.”<sup class="calibre2"><a class="footnote-link" href="../Text/KutadguBiligEkitap_split_092.html#footnote-5740-40" id="footnote-5740-40-backlink">[40]</a></sup></p>

  <p class="normalnesil">Bildiğimiz kadarıyla Dilaçar, ayetlerle <span class="ideitalik">Kutadgu Bilig</span> beyitleri arasında bağlantı kuran ilk kişidir: “<span class="ideitalik">Kutadgu Bilig</span> görkemli bir şehre benzer. Pırıl pırıl parlayan sokaklarını onun kutsal beyitlerinde görürüz. Bunların kimi Tanrı buyruğu, kimi uyarma, kimi öğüt, kimi sakındırma, kimi de yasaklamadır.”<sup class="calibre2"><a class="footnote-link" href="../Text/KutadguBiligEkitap_split_093.html#footnote-5740-41" id="footnote-5740-41-backlink">[41]</a></sup> “Yusuf, bir tarafa münzevî Odgurmış’ı; öbür tarafa da Kün-Togdı ile Ögdülmiş’i koyarak her iki tarafın da savunmasını yaptıktan sonra sıra yargıya gelince, ‘insancı’ların tarafını tuttu. ‘Halkı düşün, onu kalkındır’ düşüncesi ve öğütü onundur. ‘Tanrı sana nasıl iyilik ettiyse sen de başkalarına iyilik ederek gözetle’. Ve ahsin kemâ ahsenallahu ileyke (Kasas suresi, ayet 77) buyruğu Tanrı ve Kur’an buyruğudur.”<sup class="calibre2"><a class="footnote-link" href="../Text/KutadguBiligEkitap_split_094.html#footnote-5740-42" id="footnote-5740-42-backlink">[42]</a></sup></p>

  <p class="normalnesil">Halil Ersoylu da ayetler ve beyitler arasında yakınlıklar bulur ve bir makale yazar. Konusunda ilk geniş araştırma, Ersoylu’nun makalesidir.<sup class="calibre2"><a class="footnote-link" href="../Text/KutadguBiligEkitap_split_095.html#footnote-5740-43" id="footnote-5740-43-backlink">[43]</a></sup></p>

  <p class="normalnesil">Abdulkadir İnan, İ. Kafesoğlu ile aynı görüştedir ve eseri yazanın hadislerden faydalanmadığını kaydeder.<sup class="calibre2"><a class="footnote-link" href="../Text/KutadguBiligEkitap_split_096.html#footnote-5740-44" id="footnote-5740-44-backlink">[44]</a></sup> Manasını hadislerden alan beyitler incelenirken İnan’ın görüşü üzerinde genişçe durulacaktır.</p>

  <p class="normalnesil">Yusuf Has Hacib’in ayetlerden ve hadislerden faydalanmadığını söyleyenler; “bir ayette deniliyor ki”, “bir hadiste şöyle deniliyor” gibi ifadeleri eserde göremediklerinden böyle bir yanlış hükme varmışlardır. Oysa aynı kişilerin Türk büyüklerinin sözleriyle ilgili söyledikleri doğrudur. Şair, bu sözlerden zaman zaman faydalanmış; “Ötüken beyi ne der dinle (1962. beyit)”, “Uç-Ordu beyi ne der dinle (l594. beyit)” vb. beyitlerde görüldüğü gibi açık olarak sözün söyleyenini kaydetmiştir. Ancak Reşit Rahmeti Arat’ın da ifade ettiği gibi, edebî bir eser olan <span class="ideitalik">Kutadgu Bilig</span>’de her şeyin ayrıntılarıyla belirtilmiş olması beklenemezdi.<sup class="calibre2"><a class="footnote-link" href="../Text/KutadguBiligEkitap_split_097.html#footnote-5740-45" id="footnote-5740-45-backlink">[45]</a></sup></p>

  <p class="normalnesil">Şair, eserde ayet ve hadisleri açık olarak belirtmek yerine, onları eser içine yaymakla yetinmiştir. Onu böyle davranmaya iten bir sebep var mıydı bilemiyoruz? Sadece bir yerde “Dinle Allah’tan insanlara haber getiren nebi ne der”<sup class="calibre2"><a class="footnote-link" href="KutadguBiligEkitap_split_098.html#footnote-5740-46" id="footnote-5740-46-backlink">[46]</a></sup> diye hadislerle ilgili açık bir ifade vardır.</p>

  <p class="normalnesil">Özellikle nasihatlerin bulunduğu kısımlarda ve hüküm bildiren beyitlerde ayet veya hadislerden faydalanılmıştır. Bazı beyitlerde ayet ve hadis manasının bütünü, bazılarında bir parçası bulunmaktadır.</p>

  <p class="normalnesil">Beyitleri incelerken elimizden geldiği kadar titiz davrandık. Ancak gözden kaçanlar olabilir.</p>

  <p class="normalnesil">Bazı hükümlerde genel manalar bulunmaktadır. Ancak ayet ve hadislerde de aynı mana olduğundan, bunları da konumuza dahil ettik.</p>

  <p class="normalnesil">Kur’an ayetlerinin manaları, Süleyman Ateş’in mealinden alınmıştır.<sup class="calibre2"><a class="footnote-link" href="../Text/KutadguBiligEkitap_split_099.html#footnote-5740-47" id="footnote-5740-47-backlink">[47]</a></sup></p>
</body>
</html>
