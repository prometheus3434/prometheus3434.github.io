<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="block_11" id="id_Toc408258454">BİZİM DİYALEKTİĞİMİZ</h3>

  <p class="text_">"Diyalektik", Batı'da, iki kişinin, belli bir konuda, karşılıklı konuşmaları ve tartışmaları manasında kullanılır. İslâm medeniyetinde, "diyalektik" sözü yerine "tekellüm" yahut "cedel" sözü kullanılırdı.</p>

  <p class="calibre1">Batı kaynaklarına göre, "Diyalektiği", bir felsefî metod olarak ilk defa kullanan Yunanlı filozof Sokrates'tir. Talebesi Platon, aşağı yukarı, bütün kitaplarını bu metodla yazmıştır. Onlara göre, insan, doğuştan bilgi sahibidir ve dolayısı ile "hakikati" bulmaya istidatlıdır. Yeter ki, onu, doğru düşündürecek ve gerçeğe yaklaştıracak sorular sormasını bilelim.</p>

  <p class="calibre1">Daha sonraları, Al<span id="id_GoBack">manya'da</span> <b class="calibre5">"Tarihî İdealizmin"</b> kurucusu F. Hegel ile <b class="calibre5">"Tarihî Materyalizmin"</b> kurucusu K. Marx, kendi açılarından bakarak <b class="calibre5">"tez"</b> ile <b class="calibre5">"antitez"</b> arasında bir çatışma aradılar; <b class="calibre5">"sentez"in,</b> bu çatışan değerlerden farklı olarak ortaya çıktığını savundular.</p>

  <p class="calibre1">Görülüyor ki, tarih boyunca, <b class="calibre5">"diyalektik"</b> sözü kullanılmakta ve her sistem kendine uygun bir diyalektik ortaya koymaktadır. Böylece, <b class="calibre5">"diyalektik",</b> bir bakıma <b class="calibre5">"sistemin mantığı"</b> olmaktadır.</p>

  <p class="calibre1">Bu noktaya gelmişken soralım, acaba İslâm'ın da kendine mahsus bir diyalektiği var mıdır? İslâm <b class="calibre5">"vahye"</b> ve <b class="calibre5">"peygamber tebliğine"</b> dayandığına göre, bir felsefî sistem olmadığına göre, onun kendine mahsus bir <b class="calibre5">"mantığı"</b> olabilir mi?</p>

  <p class="calibre1">Gerçekten de İslâm, <b class="calibre5">"Vahye"</b> ve <b class="calibre5">"Peygamber tebliğlerine"</b> dayanmış olmakla birlikte <b class="calibre5">"akla", "tefekküre"</b> ve <b class="calibre5">"araştırmaya"</b> büyük değer verir. Yüce Kitabımız, <b class="calibre5">"yerlerin ve göklerin yaradılışını"</b> düşünmeyi <b class="calibre5">"akıl sahiplerine"</b> defaatle emreder. Şanlı Peygamberimiz: <b class="calibre5">"Aklı olmayanın dîni de olmaz"</b> diye buyururken <b class="calibre5">"takva sahipleri",</b> büyük bir tefekkür ve cehd ile <b class="calibre5">"taklidi iman"dan "tahkiki imana"</b> ulaşmak için çırpınmayı vazife bilirler. İslâm'da <b class="calibre5">"akıl",</b> vahyin sahasında at koşturamaz ve fakat onun aydınlığında yolunu bulabilir. Nitekim, <b class="calibre5">"çağdaş ilim"</b> dahi, aklın hiçbir zaman, <b class="calibre5">"tecrübenin"</b> yerini tutmadığını ve ancak onunla birlikte işe yarar hale geldiğini ispat etmiş bulunmaktadır. Bu noktadan hareketle diyoruz ki, İslâm'ın getirdiği hakikatleri, sırf mücerret akılla kavramak mümkün değildir; akıl, İslâm'ı anlamak için <b class="calibre5">"Vahyin aydınlığına", "mutasavvıfın aşkına",</b> kısaca <b class="calibre5">"mistik tecrübeye"</b> muhtaçtır. Kısaca, <b class="calibre5">"akl-ı cüz"</b> (parça akıl), <b class="calibre5">"akl-ı külle"</b> (âlemşümul akla) muhtaçtır.</p>

  <p class="calibre1">Bununla birlikte, <b class="calibre5">"İslâm mütefekkirleri"</b> düşünmeyi ve araştırmayı kolaylaştırmak için aklın bütün metod ve kanunlarını kullanmışlardır ve kullanmayı tavsiye etmişlerdir. Hatta, dikkat edilirse, İmam-ı Gazali (M. 1058-111), müphem de olsa, <b class="calibre5">"İslâm'ın diyalektiğinin"</b> temellerini atmıştır.</p>

  <p class="calibre1">İmam-ı Gazali, <b class="calibre5">"Kimyayı Saadetinde",</b> İslâm diyalektiğinin temelini şu bir tek cümle ile atar: <b class="calibre5">"Mahluk, Hâlık'm anahtarıdır".</b> Yani biz müslümanlar, <b class="calibre5">"yaratıklara"</b> bakarak <b class="calibre5">"Yaradan'ı"</b> keşfederiz. Mutasavvıflar, buna <b class="calibre5">"eserde müessiri görmek"</b> derler.</p>

  <p class="calibre1">Bu, müthiş bir <b class="calibre5">"mantık"</b> ve <b class="calibre5">"İslâmî hakikati"</b> bulmanın <b class="calibre5">"diyalektiği"dir.</b> Bu <b class="calibre5">"anahtara"</b> sahip olduktan sonra, düşünmek çok kolaylaşmaktadır.</p>

  <p class="calibre1">Müslüman, <b class="calibre5">"yaratıkları Yaradan'ın"</b> ölümü ölümsüzlüğün, Dünya'yı Ahiret'in, kötülüğü iyiliğin, çirkini güzelin, yanlışı doğrunun, esareti hürriyetin, zulmü adaletin, sınırlıyı sonsuzun, <b class="calibre5">"kesreti tevhidin"</b> anahtarı olarak idrak eder, düşünür ve yolunu çizer. Mütefekkir şairimiz Njjtip Fazıl Kısakürek Bey'in ifade ettikleri gibi: <b class="calibre5">"Oluklar çift, birinden nur akar, birinden kir"...</b></p>

  <p class="calibre1">Yani, âlemdeki kavga, "Hak" ile "batıl"ın çatışmasından ibarettir ve Müslüman "Hak'tan yana" aklını kullanır, tercihini yapar. O, Hakk'a vurgundur, O'nun gelmesini ister. Nitekim "Hak <b class="calibre5">gelince,</b> batıl zâîl olur." (Ayet meâli)</p>
</body>
</html>
