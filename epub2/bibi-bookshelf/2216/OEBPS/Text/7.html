<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-1">ÖNSÖZ</p>

      <p class="resim-2"><img alt="801.jpg" class="image" height="15" src="../Images/801.jpg" width="20"/></p>

      <p class="paragraf-3">Bu kitabın ana metni, yalnızca İlkçağ tarihçileri ve Antikite araştırmacıları<a class="footnote-link" href="#footnote-225-1" id="footnote-225-1-backlink">1</a> için değil, özellikle diğer dönemleri çalışan tarihçiler, sosyologlar, siyasal kuramcılar, Marx’ın öğrencileri ve “genel okur” için de kaleme alınmıştır. Yunanca ve kısa alıntılar dışındaki Latince metinlere Notlar ve Ekler’de yer verilmiştir.</p>

      <p class="paragraf-3">Farkında olduğum kadarıyla bu kitap, işe Marx’ın tarihsel yönteminin temel özelliklerini açıklayarak ve bu yöntemin içerdiği kavram ve kategorileri tanımlayarak başlayan; daha sonraysa bu analiz araçlarının, tarihin uzun bir dönemi –burada, “Antik Yunan dünyamın” (bkz. aşağıda I.ii) on üç ya da on dört yüzyılı– boyunca, çeşitli zamanlarda öne çıkan temel olayları, süreçleri, kurumları ve fikirleri açıklamak için pratikte nasıl kullanılabileceğini göstererek devam eden; İngilizcede ya da okuyabildiğim diğer dillerde yayımlanmış ilk çalışmadır. Bu düzenleme, çok sayıda metin içi referans içermektedir. Esas olarak metodolojiyle ve kavramlarla kurumların (ağırlıklı olarak birinci kısımda bulunabilecek) daha “teorik” ve senkronik bir şekilde incelenmesiyle ilgilenenler, kendilerini en fazla ilgilendiren sayfalara yönelik ihtiyaç duydukları spesifik referansları, birinci kısımdaki diğer alt bölümlerde ya da ikinci kısımda yer alan daha diyakronik incelemede bulabilirler. Benzer şekilde, ilgileri bütün bir dönemin belirli bir kısmıyla sınırlı olan meslekten tarihçiler de zaman zaman, birinci kısımda yer alan, kendileriyle özellikle alakalı olduğunu düşündükleri belirli bir “teorik” bölüme atıfta bulunulmasına ihtiyaç duyacaklardır. (Örneğin II.iv’ü V.ii-iii ile I.iii’ü IV.ii ile ya da III.iv’ü Ek II ve IV.iii ile karşılaştıran herkesin bunu açıkça göreceğini düşünüyorum).</p>

      <p class="paragraf-3">Bu kitap, Antikite Çalışmaları Fakülte Kurulu’nun daveti üzerine 1973 Şubatı’nda, Cambridge Üniversitesi’nde (üç oturumda) verdiğim 1972/73 yılının J. H. Gray derslerinden doğdu. O zamanlar Fakülte Dekanı olan, şimdiyse <span class="char-style-override-2">Wolfson College</span>’ın Rektörlüğünü yürüten J. S. Morrison’a ve İlkçağ Tarihi Profesörü M. I. (artık Sir Moses) Finley’e, bana karşı gösterdikleri nezaket ve bunun benim için hoş bir deneyim olmasını ve her üç derse de geniş bir dinleyici kitlesinin gelmesini sağlamak için girdikleri sıkıntı nedeniyle, özellikle minnettarım.</p>

      <p class="paragraf-3">J. H. Gray dersleri, 26 Temmuz 1856’da doğan ve 23 Mart 1932’de 75 yaşında hayata gözlerini yumana dek, <span class="char-style-override-2">Cambirdge Queens’ College</span>’da Antikite Çalışmaları Öğretim Üyesi ve Okutmanı olarak en az 51 yıl hizmet veren, Muhterem Kanon Joseph Henry (“Joey”) Gray, M.A. (<span class="char-style-override-2">Cantab</span>.),<a class="footnote-link" href="#footnote-225-2" id="footnote-225-2-backlink">2</a> J.P. tarafından başlatılmıştır. Onun (bir tarihini de yazıp yayımlattığı) <span class="char-style-override-2">Queens College</span>’a, Anglikan Kilisesi’ne ve Masonluğa (1914 yılında Cambridgeshire’ın Büyük Üstadı olmuştu) yönelik adanmışlığı, ancak atletizme, kürek çekmeye, krikete ve hepsinden önce ragbiye olan düşkünlüğüyle karşılaştırılabilir. 1895 yılından ölümünde dek Cambridge Üniversitesi Ragbi Futbol Kulübü’nün başkanlığını yürütmüş ve kulüp onun başkanlığına duyduğu minnettarlığı göstermek için kendisine en az 1.000 £’luk bir meblağ verdiğinde, bu parayı Cambridge’de Antikite Çalışmaları için özel bir ders dizisi başlatılması amacıyla bağışlamıştır. <span class="char-style-override-2">The Dial</span>’da çıkan (<span class="char-style-override-2">Queens’ College</span> Dergisi, no. 71, Paskalya sayısı 1932) hayranlık ve sevgi ifadeleriyle dolu ölüm ilanından alıntılayacak olursak, “böylece futbol sahasının gladyatörlerini beşerî bilimlerin hamilerine dönüştürmüştür.” Ölüm ilanı Gray’in “ateşli Muhafazakâr siyaseti”nden söz ediyor ve onu “John Bull”un, “kep ve cüppe içinde, neredeyse aynen yeniden dünyaya gelmiş biçimi” olarak niteliyordu. Korkarım ki yaşasaydı, verdiğim derslere ve bu kitaba kuvvetle itiraz ederdi; fakat aynı ilanda yer alan ve onun “herkese, hatta sosyalistlere ve yabancılara bile gösterdiği içten iyi niyet”ten söz eden bir başka ifade, beni biraz olsun rahatlatıyor.</p>

      <p class="paragraf-3">Bu kitap tabii ki, söz konusu derslerin hatırı sayılır oranda genişletilmiş halinden oluşuyor ve 1974’te sunulan başka iki tebliğin de neredeyse tamamını içeriyor: Bu tebliğlerden biri, 21 Mart 1974’te Londra’da <span class="char-style-override-2">Society for the Promotion of Hellenic Studies</span>’e “Karl Marx and the history of Classical Antiquity” {Karl Marx ve Klasik Antikitenin Tarihi} başlığıyla sunulmuş ve daha sonra genişletilmiş bir versiyonu <span class="char-style-override-2">Arethusa</span> 8 (1975) 7-41’de (burada “KMHCA” olarak atıfta bulunulacak) basılmıştır. Diğeriyse 15 Temmuz 1974’te York’ta <span class="char-style-override-2">Conference of Ecclesiastical History</span>’de, “Early Christian attitudes to property and slavery” {İlk Hristiyanların Mülkiyet ve Kölelik Karşısındaki Tutumları} başlığıyla sunulmuş ve ardından genişletilerek <span class="char-style-override-2">Studies in Church History</span> 12 1-38’de (1975) (burada “ECAPS” olarak atıfta bulunulacak) yayınlanmıştır. Bu kitabın başka bölümleri de, yalnızca İngiltere’de değil, Polonya’nın Varşova kentiyle (1977) Hollanda’nın Amsterdam, Groningen ve Leiden kentlerindeki (Nisan-Mayıs 1978) çeşitli üniversitelerde de ders olarak sunulmuştur. Bu şehirlere yaptığım ziyaretler sırasında gösterdikleri nezaket için pek çok dostuma, özellikle de Varşova Üniversitesi’nden Iza Bieżuńska-Malowist’e ve Amsterdam Üniversitesi’nden Jan-Maarten Bremer’e teşekkür borçluyum.</p>

      <p class="paragraf-3">Gray derslerini, referansları eklemekten pek de öteye gitmeden, neredeyse özgün biçiminde yayımlamayı düşünüyordum. Fakat, taslakları gösterdiğim kişilerin pek çoğundan gelen yorumlar beni, Marx’ın düşüncelerine ilişkin Batı dünyasının büyük bir bölümünde ve muhtemelen özellikle İlkçağ tarihçileri arasında (İngilizce konuşan dünyada en az diğer yerlerde olduğu kadar) hüküm süren cehalet nedeniyle, kitabı bütünüyle farklı bir ölçekte yazmam gerektiğine ikna etti. Böyle yaptıkça da düşüncelerim gelişti ve sık sık fikirlerimi değiştirdim.</p>

      <p class="paragraf-3">Dostlarım ve meslektaşlarım bu kitabın bölümlerinin birbirini takip eden pek çok taslağıyla ilgili yararlı eleştirilerde bulundular. Onlara daha önce şahsen teşekkür ettim. Fakat kısmen pek çoğu Marksist olmadığı ve kendi isimlerini burada görmekten hoşlanmayabileceği için; kısmense yazarın genel bir teşekkürde isimlerine yer verdiği insanların başına ekseriyetle geldiği gibi, kitaba ilişkin eleştiri yazma teklifi almalarının önüne geçmek istemediğimden, kendilerine burada bir kez daha teşekkür etmekten imtina ediyorum.</p>

      <p class="paragraf-3">Çok kısa temel referanslara (özellikle de kaynak malzemeye yapılanlara) metnin içinde yer verdim ve onları mümkün olduğunca cümlelerin sonlarına yerleştirmeye çalıştım. Bunun, esas olarak akademisyenler için yazılmamış bir kitapta, dipnotlar açısından daha tercih edilir olduğunu düşünüyorum; çünkü göz sayfanın altına gidip gelmektense, kısa bir pasajdaki parantezleri daha kolay seçebilir. (Aslen akademisyenler için konulmuş daha uzun notlar, kitabın sonunda bulunabilir.) Bunu, kendilerinin de alışkanlık üzere, <span class="char-style-override-2">JRS</span>, <span class="char-style-override-2">CIL</span>, <span class="char-style-override-2">ILS</span>, <span class="char-style-override-2">PSI</span>, <span class="char-style-override-2">BGU</span> gibi kısaltmaları, süreli yayınlar, papirüs ve yazıt derlemeleri vb. de dahil olmak üzere çeşitli referans kategorilerinde kullanmalarına rağmen, katı Oxford muhafazakârlığıyla, başlıkların baş harflerle kısaltılmasına –örneğin, A. H. M. Jones, <span class="char-style-override-2">The Latter Roman Empire 284-602</span> yerine “Jones, <span class="char-style-override-2">LRE</span>” gibi– karşı çıkan arkadaşlarıma yanıt olarak yazıyorum. Kanımca, asıl metinde referansların kullanılmasını mümkün kılan tek alternatif, tarih ya da sıra numarasıyla yapılacak kısaltmalar olmalıdır, örneğin “Jones, 1964” ya da “Jones (1)”; fakat bir kural olarak baş harflerin, söz konusu çalışmadan zaten haberdar olan ya da tüm kısaltmaların anlamını açıkladığım kaynakça kısmına daha önce göz atan okura gerekli bilgiyi iletmesi çok daha olasıdır. Belki de buna, baş harfler kullanılarak kısaltılan başlıkların, italik yazıldıklarında kitaplara, aksi halde makalelere ait olduklarını da eklemeliyim.</p>

      <p class="paragraf-3">Bu kitap için, başta antik kaynaklara ve Marx’ın yazılarına odaklanmış olsam da, zorunlu olarak çok geniş bir okuma yaptım; fakat atıfta bulunmaktan kaçındığım bazı “belirli” çalışmalar da var. Bunlar bilhassa, spesifik olarak felsefi bir nitelik arz eden ve esasen tarihçilikle uğraşan birinin ana konusunu oluşturması gereken gerçek tarihi “olay, süreç, kurum ve fikirlerden” (cf. yukarısı) ziyade, soyut kavramlarla ilgilenen kitaplardan oluşuyor. Buna ilişkin bir örnek olarak, benim hâkim olduğumdan çok daha fazla felsefi uzmanlığa dayanan, ama sempatiyle yaklaştığım G. A. Cohen’in, <span class="char-style-override-2">Karl</span> <span class="char-style-override-2">Marx’s Theory of History, a Defence</span> {Karl Marx’ın Tarih Kuramı, Bir Savunma} kitabı verilebilir. Diğer bir örnekse, bana gereğinden çok daha fazla övgüye mazhar oluyormuş gibi gelen, ama yine de Marx’ın düşüncesinin pek çok takipçisinin ellerinde uğradığı felaketleri doğru bir şekilde resmedebilen Leszek Kolakowski’nin üç ciltlik devasa çalışması, <span class="char-style-override-2">Main Currents of Marxism: Its Rise, Growth and Dissolution</span>’dır {Marksizmin Ana Akımları: Doğuşu, Gelişmesi ve Çözülmesi}.</p>

      <p class="paragraf-3">Serbest bırakılan Nazi savaş suçlusu Albert Speer, 22 Eylül 1970 tarihli <span class="char-style-override-2">The Guardian</span>’da yer alan mülakatında, Üçüncü <span class="char-style-override-2">Reich</span>’da “Her Bakan yalnızca ve yalnızca kendi bölümünden sorumluydu. Eğer <span class="char-style-override-2">sadece kendi alanınızdaki şeyleri görebilecek şekilde eğitilmişseniz</span>, vicdanınız rahat ederdi; bu herkes için geçerliydi” demişti. Eğitim sistemimiz de, “sadece kendi alanlarındaki şeyleri gören” kişiler yetiştirme eğilimindedir. Buna katkıda bulunan yöntemlerden biri de, “antik tarih”in çağdaş dünyadan katı bir şekilde ayrılmasıdır. Bu kitapsa, aksine, Antik Yunan dünyasını kendimizinkiyle yakın bir ilişki içinde görmeye yönelik bir çabadır ve her ikisi hakkında da, diğerini titiz bir şekilde inceleyerek daha çok bilgi edinebileceğimiz inancından ilham almıştır.</p>

      <p class="paragraf-3">Bu kitabın ithafı, en büyük borcumun kime olduğunu da göstermektedir: Karıma; özellikle de, birkaç yıl boyunca bu çalışmaya odaklanıp başka her şeyi göz ardı etmemi kabul ederken sergilediği sabır ve güleryüzlülük için. Hataları düzeltmemdeki değerli yardımları için oğlum Julian’a ve kitabı yayınlamayı kabul eden ve bu görevi mümkün olan en zarif ve en etkili şekilde tamamlayan Colin Haycraft’a duyduğum minnettarlığı da dile getirmek istiyorum.</p>

      <p class="paragraf-3"/>

      <p class="paragraf-3 para-style-override-8"><span>G.E.M.S.C.</span></p>

      <p class="paragraf-3 para-style-override-9">Eylül 1980</p>

      <div class="footnotes">
        <div class="footnote">
          <p class="dipnot-1"><a class="footnote-anchor" href="#footnote-225-1-backlink" id="footnote-225-1">1</a> <span>Özgün metinde yer alan</span> <span class="char-style-override-2">Classical studies</span> <span>ya da</span> <span class="char-style-override-2">Classical scholars</span> <span>ifadeleri, İngilizce konuşulan dünyada, beşerî bilimler dairesinde MÖ 600 - MS 600 yılları arasındaki Akdeniz Dünyası’nı ele alan çalışmalar ve bu alanda üretimde bulunan bilim insanları için kullanılmaktadır. Bu terimlerin Türkçede yerleşmiş karşılıkları bulunmadığından, çeviride Antikite çalışmaları ve Antikite araştırmacıları ifadeleri tercih edilecektir. –</span><span class="char-style-override-2">çev</span><span>.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-2-backlink" id="footnote-225-2">2</a> Cambridge Üniversitesi için kullanılan bir kısaltma. –<span class="char-style-override-2">çev</span>.</p>
        </div>
      </div>
    </div>
  </div>
</body>
</html>
