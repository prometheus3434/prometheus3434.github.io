<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>AL BEŞ KURUŞLUK DA BUNDAN</h1>

  <p>Yazı İşleri Müdürü:</p>

  <p>— Aman kardeşim koş, dedi. Yanma foto muhabirini de al, Mister Hartision gelmiş, kendisi Dünya Sakatlar Derneği Başkamdir. Onunla konuş, resimler çekin, çabuk...</p>

  <p>Bizim foto muhabirini yanıma aldıktan sonra arabaya atladığımız gibi Mister Hartision’u aramağa başladık. Sonunda onu, bir ilgilinin yanında bulduk.</p>

  <p>— Mister Hartision, ülkemize hoş geldiniz. Acaba neler hissediyorsunuz efendim? diye ilk sorumu yapıştırdım.</p>

  <p>Adam, övgüsünü duyduğu Türk kahvesinden bir yudum çektikten sonra:</p>

  <p>— Çavdar ekin! dedi.</p>

  <p>— Anlamadım Mister Hartision, ne yapalım?</p>

  <p>— Çavdar ekin, çavdar... dedi.</p>

  <p>— Çavdan ekip ne yapalım beyefendi?</p>

  <p>— Canım, çavdan viski yaparsınız, sonra viskiyi dış ülkelere satarsınız, böylece kalkınırsınız...</p>

  <p>— Beyefendi, dünya sakatlarının gelecekleri hakkında ne düşünüyorsunuz?</p>

  <p>— Efendim söyledim, şayet çavdar ekerseniz ve de yapay gübreyi bol bol kullanırsanız, öyle tahmin ediyorum ki, sekiz on yıl içinde kalkınırsınız.</p>

  <p>İlgili’nin gözlerinin içine baktım. İlgili, Mister Hartision’un söylediklerinden çok memnun:</p>

  <p>— Elbette beyefendi, öyle yapsak iyi olacak, diyor.</p>

  <p>Tekrar sordum Mister Hartision’a:</p>

  <p>— Efendim, acaba sakatların topluma kazandırılmaları için dünya çapında ne gibi atılımlarınız var?</p>

  <p>Hartision, şiş kebapla fazlaca şişirmiş olduğu kamını oğuşturarak,</p>

  <p>— Çavdar biliyorsunuz, böyle az verimli topraklarda daha iyi yetişir dedi. Dünyanın çeşitli yerlerinde denenmiş bu. Siz bana kalırsa mutlaka çavdar ekmelisiniz.</p>

  <p>İlgili:</p>

  <p>— Canım, dedi, konuğumuzu daha fazla rahatsız etme, madem çavdar ekin diyor, biz de gerekli yerlere, gerekli uyarıları yaparız.</p>

  <p>—Ama beyefendi, dedim ilgiliye; Mister Hartision Dünya Sakatlar Demeği Başkanı değil mi?</p>

  <p>— Efendim ne farkeder? dedi ilgili. Dost bir ülkenin, dost bir insanı, bize bir öneride bulunmuş, bizim görevimiz bu konuyu düşünmek...</p>

  <p>Tersyüz gittim gazeteye. Yazı İşleri Müdürü:</p>

  <p>— N’oldu, konuştunuz mu? dedi.</p>

  <p>— Konuştuk, dedim. Adam çavdar ekmemizi söylüyor.</p>

  <p>— Anlamadım?</p>

  <p>— Çavdar ekmeli, onu viski yapmalı, bu yolla kalkınmalıymışız...</p>

  <p>— Yahu bu adam Dünya Sakatlar Derneği Başkanı değil mi?</p>

  <p>— Gel de sen bunu Mister Hartision’a anlat...</p>

  <p>Aradan bir hafta geçmedi, yine çağırdı yazı işleri müdürü:</p>

  <p>— Atla arabaya, uçak alanına koş, yarım saat sonra Mister Dangalakson geliyor, dedi, kendisi dünyanın en büyük gözlemevinin müdürüdür. Şu Daido kuyruklu yıldızı konusunda, ayrıca iklimlerin son yıllarda değişme nedenleri konusunda bir şeyler öğ-reniver. Foto muhabirini yanına almayı unutma!</p>

  <p>Koştuk gittik hava alanına, uçak, alana iner inmez Mister Dangalakson’un yöresini bir yığın gazeteci çevirdik. İlk soruyu ben sordum:</p>

  <p>— Sayın Mister Dangalakson, Daido kuyruklu yıldızının Türkiye’ye bereket getireceği söyleniyor, bu konuda ne diyorsunuz?</p>

  <p>— Efendim, bana kalırsa, siz turizme gereken değeri verin. Siz ancak turizmle kalkınabilirsiniz.</p>

  <p>— Efendim galiba siz dünyanın en büyük gözlemevinin müdürüydünüz. Acaba efendim, şu son yıllardaki iklim değişikliklerinin nedenleri nelerdir?</p>

  <p>Dangalakson, pürosundan bir soluk çektikten sonra:</p>

  <p>— Canım öyle kocaman kocaman kuruluşlar yapmanıza gerek yok, dedi. Küçük küçük moteller, küçük küçük bungalovlar, küçük küçük dağ lokantaları yapın yeter...</p>

  <p>Ulan vallaha çıldırmak işten değil... Şeytan diyor, indir yumruğu şu kürek gibi surata:</p>

  <p>"Öyle kalkınılmaz, böyle kalkınılır." de, çık işin içinden. Ama ne yaparsınız, gazetecilik demek, sabır demektir...</p>

  <p>— Beyefendi, Ruslar’ın kuzeye dökülen nehirlerinin yönünü değiştirerek, bu nehirleri Aral gölüne ve Hazar denizine akıtmaları, iklim bakımından büyük değişikliklere neden olduğu söyleniyor. Bu konuda sizin düşünceleriniz?</p>

  <p>— Efendim, benim düşüncelerim, önce bu kuruluşlardaki personeli iyi bir kurstan geçirerek, turiste nasıl davranılır, onu öğretmelidir. Sonra, bu lokantalarda Çin yemekleri, Fransız yemekleri verilmeli...</p>

  <p>Sinirimden kalemi yere attığım gibi yürümeğe başladım. İlgilinin biri kolumdan yapışıp:</p>

  <p>— Yahu adama hakaret ettiğinin farkında mısın? dedi.</p>

  <p>— Siz onun bize hakaret ettiğinin farkında mısınız? Adam ne karışırmış bizim kalkınmamıza?...</p>

  <p>— Canım, dost bir ülkenin, dost bir insanı, elbette bir bildiği vardır. Bizim yapacağımız şey onu dinlemek ve konuyu yukarıya iletmek... Hem adam iyiliğimiz için söylüyor.</p>

  <p>Gazeteye gelince, yazı işleri müdürü:</p>

  <p>— Tamam mı? diye sordu.</p>

  <p>— Tamam, dedim. Dağ lokantaları, dağ otelleri yapmalıymışız, buralarda Çin yemekleri, Fransız yemekleri satmalıymışız...</p>

  <p>— Yahu bu adam gözlemevi uzmanı değil mi?</p>

  <p>— Ne bileyim ben?..</p>

  <p>Aradan on gün geçmedi, yer yerinden oynadı... Dünyanın en ünlü futbolcusu Çeçe, Türkiye’ye geliyor diye...</p>

  <p>Yazı işleri müdürü:</p>

  <p>— Aman, dedi, seni göreyim, şöyle okkalı bir röportaj hazırlayıver!...</p>

  <p>Sorularımı daha üç gün önceden hazırlayarak, o sabah uçak alanının yolunu tuttum... Futbolcu uçaktan iner inmez, tüm gazeteciler çevresini aldık.</p>

  <p>— Efendim, bu yıl dünya şampiyonu hangi ülke olacak dersiniz?</p>

  <p>Adam ayağında top varmış gibi, zıplaya hoplaya yanıt verdi:</p>

  <p>— Siz efendim en iyisi deniz ürünlerinizi değerlendirin, dedi. Örneğin Japonya’yı alabilirsiniz ele. Japonya deniz ürünlerinden yılda milyonlarca döviz kazanıyor...</p>

  <p>— Sayın futbolcu, dedim, galiba, sorumuzu yanlış anladınız. Biz size, acaba bu yıl dünya şampiyonu hangi ülke olabilir, onu sormuştuk...</p>

  <p>— Anlıyorum efendim anlıyorum... Ama size şunu söylemek isterim ki her şeyden önce deniz ürünleriniz için pazar bulmalısınız...</p>

  <p>Vur ulan herifin suratına, suratını çarşamba pazarına çevir.</p>

  <p>"Al ulan sana pazar" de!...</p>

  <p>— Mister Çeçe, Avrupa ligi hakkındaki düşünceleriniz?</p>

  <p>— Efendim, duydum ki sizler trolle de balık avlarmışsınız. Bu usül bizim ülkemizde yasak edileli yıllar oluyor...</p>

  <p>Daha fazla dinleyemedim. Atladığım gibi arabaya gazetenin yolunu tuttum... Yazı işleri müdürü:</p>

  <p>— Nasıl? dedi.</p>

  <p>— Efendim bu da balık tutmamızı önerdi dedim. Şayet balık tutar, bunları satacak bir de pazar uydurursaymışız, hemencecik kalkınırmışız. Örnek, Japonya’ymış...</p>

  <p>Beş gün geçmedi aradan, dost bir ülkenin kara kuvvetleri komutanı resmi olaraktan geldi yurdumuza... Koştuk gittik yine hava alanına.</p>

  <p>— Mister Kıyakson, acaba dünya barışı için neler düşünüyorsunuz?</p>

  <p>— Efendim her şeyden önce erozyon hakkında geniş incelemeler yapmalısınız... Şayet bu incelemeleri yapmakta gecikmezseniz, bilhassa güney bölgelerinizin bereketli topraklan üstünde fıstık yetiştirebilirsiniz...</p>

  <p>— Beyefendi, Ortadoğu savaşı hakkında düşünceleriniz?</p>

  <p>— Fıstık biliyorsunuz iki türlü Satışa sunulur, hem kabuklu olarak, hem de kabuksuz olarak...</p>

  <p>Eh efendi, dost ülke demeyeceksin, kumandan mumandan demeyeceksin, hele hele resmi çağrılı hiç demeyeceksin, yıkacaksın bu şiş göbeği yere, çıkacaksın üstüne, ver edeceksin yumruğu, ver edeceksin yumruğu, gözüne gözüne...</p>

  <p>"Ulan sen asker misin, yoksa fıstıkçı mısın?" diye...</p>

  <p>Ama ilgililer:</p>

  <p>— Sayın Kıyakson ne diyorsa, siz not alın canım, elbette vardır bir bildiği, dediler.</p>

  <p>Biz de not aldık o günü... Fıstığı nasıl kavurmalıymışız, döviz getirmesi için nasıl ambalajlamalıymışız, nasıl göndermeliymişiz...</p>

  <p>— Beyefendi, dedim, son bir soru. Acaba fıstıkları kavururken renkli olması için, içine kırmızı boya mı atalım, yoksa san boya mı?</p>

  <p>— Efendim, dedi, yeşili benimseyin, yeşili...</p>

  <p>— Sağolun, dedik, ayrıldık oradan. Gazeteye gelince, yazı işleri müdürü:</p>

  <p>— Nasıl geçti? diye sordu.</p>

  <p>— Bu adam da fıstıkla kalkının diyor...</p>

  <p>— Hoppalaaa!...</p>

  <p>— Hoppala ki ne hoppala!...</p>

  <p>Aradan birkaç gün geçti, bu kez ünlü bir erkek yıldız geldi. Sağ olsun o da ilk sorumuza karşılık:</p>

  <p>— Boğaz köprüsü sizin için çok iyi oldu, olanak varsa onun yanına bir tane daha yapın, dedi...</p>

  <p>— Kardeşim, dedim, ben size son çevirdiğiniz filmi soruyorum.</p>

  <p>— Evet efendim, Asya ile Avrupa’yı birbirine çift yoldan bağlamak...</p>

  <p>Arılaşıldı ki bu adam da bizim kalkınmamız için çalışıyor. Ne söylesem boş, kendi bildiklerini söyleyecek. Onun için kendisinden özel bir konuşma istedim.</p>

  <p>— Otelime buyurun, dedi...</p>

  <p>Bir gün sonra gittim oteline.</p>

  <p>— Beyefendi, dedim, son filminiz?...</p>

  <p>— Siz en iyisi gemi yapıp dış ülkelere satın, gezdim, gördüm, gemi yapmağa durumunuz elverişli... dedi.</p>

  <p>— Beyefendi son filminiz?</p>

  <p>— Daha çok şilep yapmağa çalışın...</p>

  <p>Öyle ki, ellerim titremeğe, yüreğim gümbür gümbür atmağa başladı...</p>

  <p>— Beyefendi son filminiz?</p>

  <p>— Lüks yolcu gemileri yapmayın...</p>

  <p>— Ulan inek, son filmin?...</p>

  <p>— Bu gemilerle bir ticaret filosu kurup, Yunanistan gibi...</p>

  <p>— Ulan hıyar, son filmin?...</p>

  <p>— Bu gemilerle dünya navlununu ele geçirmek...</p>

  <p>Artık bundan sonra kendimi tutamadım. Kalemle defteri cebime soktuktan sonra aldım adamı altıma.</p>

  <p>— Ulan sana nesi bizim kalkınmamızdan?</p>

  <p>— Gemileri maviye boyayın!...</p>

  <p>Tam alnının ortasına bir yumruk...</p>

  <p>— Ulan yolgeçen hanı mı burası, her gelen bir akıl verir...</p>

  <p>— Köprüyü çiftleştirin!...</p>

  <p>Böğrüne bir yumruk daha...</p>

  <p>— Ulan köprümüzün tasası sana mı düştü?</p>

  <p>— Biri geliş olsun, biri gidiş...</p>

  <p>Midesinin üzerine bir yumruk...</p>

  <p>— Ulan siz kendi mesleğiniz üzerine konuşmaz mısınız?</p>

  <p>— On dolara geçirin...</p>

  <p>Artık kendimi yitirmişim. Vur Allah vur...</p>

  <p>O günü gittim gazeteye ve hemen gazeteden ayrılma mektubumu verdim bizim yazı işleri müdürüne...</p>
</body>
</html>
