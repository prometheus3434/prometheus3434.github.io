<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div>
    <h1>BOMBAYI YİYEN ADAM</h1>

    <p>— Her dakika patlamağa hazır bir paket efendim.</p>

    <p>— Nerede?</p>

    <p>— Caddenin ortasında beyefendi. Trafiğin en yoğun olduğu caddenin orta yerine konmuş. Mutlaka saatli olmalı.</p>

    <p>— Alo, duyuyor musun beni, derhal trafiği iki yönden kesin, paketi zararsız hale sokacak ekibi göndereceğiz oraya. Şimdi not alalım, paketin büyüklüğü ne kadar?</p>

    <p>— Kiloluk olsa gerek efendim.</p>

    <p>— Kiloluk mu, birkaç aracı havaya uçurduğu gibi, çevreye de çok zarar verir o denli büyük bir bomba. Kimseyi yanına yaklaştırmayın.</p>

    <p>— Yaklaştırmıyoruz, beyefendi. Ama her geçen dakika kalabalık gittikçe fazlalaşıyor.</p>

    <p>— Paketin üzerinde herhangi bir yazı falan yok mu?</p>

    <p>— Var beyefendi, az önce buraya biriken halktan birinde, bir dürbün vardı, onunla izledik beyefendi.</p>

    <p>— İyi güzel... Şimdi gördüklerinizi söyleyin rapora geçirelim.</p>

    <p>— Efendim çok güzel bağlanmış bir paket, yeşilli, sanlı bir kâğıtla paketlenmiş, sonra üzerindeki ip kırmızı sırma naylondan.</p>

    <p>— Paket kâğıdında herhangi bir yazı var mı?</p>

    <p>— Var beyefendi, salt okuyabildiğimiz, "Hazır pasta ve kurabiyeleri" yazmakta...</p>

    <p>— Mutlaka bir bubi tuzağıdır. Birisi eline aldığı anda patlayacak.</p>

    <p>— Biz de öyle sanıyoruz beyefendi.</p>

    <p>— Peki, dükkânın adı falan okunmuyor mu?</p>

    <p>— Maalesef okunmuyor beyefendi.</p>

    <p>— Tuzak. Ya ipi açılırken patlayacaktır ya kâğıdı çözülürken, ya da kutunun kapağı açılırken.</p>

    <p>— Buradaki arkadaşlar, saatli bomba olduğu kanısındalar, neden derseniz, üzerindeki bağlama ipi tele de benziyor, kırmızı kordona da...</p>

    <p>— Pekiyi pekiyi, gerekli tüm önlemleri alın, derhal harekete geçeceğiz.</p>

    <p>— Her dakika patlamağa hazır efendim, her dakika...</p>

    <p>Her dakika ölmeğe hazır. İki günden beri lokma ekmek girmemiş ağzına. Dönmüş durmuş koca kentin orasında burasında. Lokanta vitrinlerine bakmış, fırınların kapısında dinelmiş, pastacılara, börekçilere bakmış, ama onuruna bir türlü yedirememiş dilenmeyi. Çalmayı düşünmüş bir ara, ama bilmiş o dakika yakalanacağını. Bir su içmiş belediye kesesinden, ama nasıl bir su, beş litrelik midesinin dört litresini suyla doldurmuş. Ondan sonra uzanmış bir ağacın altına. Bakmış güneşe, bakmış güneşe, sövmüş saymış kendi kendine. İşsizliğe, açlığa zamlara ve de kendini aç bırakanlara. Gelip geçenler şaşkın şaşkın bakmışlar, bu kendi kendine konuşan adama. Kimi sıcaklardan, demiş, kimi kafayı bozmuş, demiş; kimi de ya esrar içmiş, ya da ispirto demiş. Ama kimsenin de aklına, adamın açlıktan sövdüğü gelmemiş. Ah bir ölseymiş, o zaman o denli ilgilenen olurmuş ki kendisiyle, birkez başında kalabalık birikirmiş, sonra kendi için telefon kabinine girilir, telefon edilirmiş. Can kurtaran gelirmiş, hastanenin morguna kaldırılırmış, doktorlar inermiş aşağıya, kendi için bıçaklar gelirmiş, otopsiler yapılırmış, raporlar yazılırmış, polisler, savcılar gelirmiş, ilk görenlerin ifadeleri alınırmış, izin verilirmiş gömülmesine, kocaman ak kâğıtlar üzerinde. Mezar kazılırmış özel, cenaze arabası gelirmiş özel, isteksiz de olsa imam tarafından namazı kılınırmış gömülürken. Ve gömermiş iki işçi, ha babam kürek, de babam kürek. Kefeni bile olurmuş belediye kesesinden... Eh ulan, haklı mıymış şimdi yâni bağırmakta, vatandaşın ölüsüyle bunca uğraşacağınıza, dirisiyle bir parçacık uğraşsanız olmuyor mu diye? Olmazmış. O zaman düzen değişirmiş. Titre kendine dön varken, maneviyyat varken, Böyyük Türkiye varken, niyeymiş düzen değişikliği, vatandaş ölmekte hürmüş, o ölür onlar kaldırırmış...</p>

    <p>İyi mi? işte bu vatandaşın karnında onca su biriktikten sonra, kalkmış ayağa, suyu eritmek için düşmüş yola. Gele gele, o kavşağa gelmiş, kalabalığı görmüş. Yaklaşmış kalabalığa, olmaz a, belki de pilav dağıtıyorlardır bu yolun ortasında. Belki üzerinde bir lokmacık et de vardır, yanında da acı bir soğan. Dörtte bir de ekmek tutuşturuyorlarmış pilav verdiklerinin eline. Yok, az beklerse, bir tabak da kuru fasulye varmış.</p>

    <p>— Ne ki bu kalabalık kardeşim?</p>

    <p>— Bomba var bomba.</p>

    <p>Niye kuru fasulya değil, niye pilav değil, niye ekmek"değil, ha niye bomba?</p>

    <p>— Ne bombası?</p>

    <p>— Bomba bombası işte... Ortada duruyormuş, üzerinde de bir kâğıt varmış, kâğıdın üzerinde "Hazır pasta ve kurabiyeleri" yazmaktaymış.</p>

    <p>Ha demek ki pilav değil, kuru fasulya da değil, pasta.</p>

    <p>Hele durun bir bakalım...</p>

    <p>— Nerede yahu nerede?</p>

    <p>— Ötede ötede, kavşağın hemen bu yanında, caddenin ortasında. Pilliymiş, saatini bekliyormuş, saati gelir gelmez patlayacakmış.</p>

    <p>— Yok canım, bubi tuzağıymış. Kim ipine dokunursa, o anda patlayacakmış.</p>

    <p>— Vallahi şuradan biri dedi ki, asıl kâğıdı açarken patlayacakmış.</p>

    <p>— Ama bombayı zararsız hale getirecek olan ekip yoldaymış.</p>

    <p>— Kardeşim ben onu bunu bilmem, ne zaman ülkede zamlar başlasa, böyle bomba olayları da hemen başlıyor.</p>

    <p>— Yanlışın var kardeşim, önce bomba olayları başlıyor, ardından zamlar başlıyor. Biz, kan koca her sabah gazetelere bakıyoruz. Diyelim, o günü dört yerde bomba patlamışsa, dört şeye birden zam geliveriyor.</p>

    <p>Karnı suyla lıkır lıkır eden adam, boyuna kalabalığı yarıyordu. Yara yara, en öne vardı. Şimdi polislerle burun burunaydı. Polisler bir sıra olmuşlar, ordan öteye kimseyi bırakmıyorlardı. Polislerin üstü, elinde bir telsiz, durmadan bir yerle konuşmaktaydı. Aç adamın açlıktan gözleri bulanıyordu. Bir zaman uzaktaki paketi göremedi. Polis’e parmağıyla dokundu:</p>

    <p>— Paket, dedi, nerede bomba paketi?</p>

    <p>Polis, kamı suyla lıkır lıkır eden adamı itiverdi.</p>

    <p>— Çekil kenara, dedi.</p>

    <p>Çekilmedi aç adam. Baktı uzağa. Yerdeki paketi gördü. Uzaktaydı, ama buradan bile ipinin kırmızı olduğu görülüyordu. Mırıldandı:</p>

    <p>"Demek kuru fasulya, demek pilav değil de pasta ha? "</p>

    <p>Ah bir güç, şöyle birkaç adımlık bir güç. fazla değil, on adım atabilse, on adım koşabilse... Şöyle bir kurtulsa polislerin elinden. On metreden sonra hiçbir polis yanaşamaz yanına. Ondan sonra çok yavaş elini kolunu sallaya sallaya varır paketin yanına.</p>

    <p>Yanlan yırtılmış ayakkabılarını çıkardı. Derin bir nefes aldı. Göğe baktı, güneşe. Mırıldandı... On adım, fazla değil... Koşucular gibi sağ ayağını ileri atı, bir daha güçlü bir nefes aldı, hızla koştu...</p>

    <p>— Dur!</p>

    <p>— Hey nereye?</p>

    <p>Düt düt düt düt...</p>

    <p>— Tehlike!</p>

    <p>— Ölüm!</p>

    <p>— Bomba!</p>

    <p>— Yakalayın onu!</p>

    <p>Erkeksen gel sen yakala. Ya saniyeleri dolmak üzereyse bombanın, ya birkaç tiktakı kalmışsa?</p>

    <p>Karnı aç adam, polis engelini aştıktan sonra, geriye döndü. Sırıtıyordu. Gülüyordu insanlara. Tüm kalabalık uğuldamış, sanki bir soluk, bir yürek olmuştu. Az sonra bir adam, gözlerinin önünde parça parça olacaktı. Flaşlar patladı, resimler çekildi, foto muhabirleri şimdiden resim altını kafalarında hazırlamışlardı bile, "Ölümüne giden adam", "İşte bu adımlarla ölümüne koştu", "Bu adam az sonra parça parça olacak... "</p>

    <p>Başka ayakkabısı var mıydı? Ne gezer? Peki, bundan sonra ayakkabısız ne yapacaktı? Onun için bağırdı;</p>

    <p>— Ayakkabılarımı atın buraya!..</p>

    <p>— Ayakkabısı, nerede bu adamın ayakkabısı?</p>

    <p>— Burada beyefendi!...</p>

    <p>— Verin bana, ne berbat ayakkabıymış bu böyle, nerde megafon?</p>

    <p>— Buyrun beyefendi.</p>

    <p>— Bana bak, geri dön, ayakkabını vereceğiz geri dön.</p>

    <p>Gazeteci, resim altı yazısına bir cümle daha ekledi usundan, "Ölümüne giderken ayakkabısından ayrılmak istemedi. "</p>

    <p>— Verin ayakkabılarımı.</p>

    <p>— Geri dönecek misin?</p>

    <p>— Verin döneceğim... "Nah dönerim, pakete şurda ne kaldı ki? "</p>

    <p>— Güçlü atan biri gelsin, fırlatsın şu ayakkabıları...</p>

    <p>Kamı suyla lıkır lıkır eden adam, ayakkabılarını geçirdi ayağına. Döndü, bir kez daha baktı kalabalığa. Gülüyordu, boyuna gülüyordu. Kalabalıktan soluk çıkmıyordu... İşte iki metre kaldı, işte bir metre, işte on santimetre... İşte el atıyor pakete... Attı...</p>

    <p>Tıkayın kulaklarınızı, ağzınızı kapatın!..</p>

    <p>Ağzı açık aç adamın. Sulanıyor ağzı. Çenealtı, dilaltı, kulakaltı bezleri çalışıyor harıl harıl...</p>

    <p>Teleobjektifler çalışıyor. Şakır şakır... Yeni yeni resim altı yazılan. "İşte iki saniye sonra parçalanacak... ", "Kimsenin kurtaramadığı adam... "</p>

    <p>İpi çözüyor...</p>

    <p>Güneşe bakıyor...</p>

    <p>Demek kuru fasulya değil, pilav değil, pasta ha!</p>

    <p>Su sevinecek şimdi, pastayla, kurabiyeyle karıştığı için sevinecek. Mide bayram edecek, barsaklar türkü çağıracak. Pankreas bezi, safra kesesi, mide öz suyu, su, bez, kese oldu olalı böyle mutlu olmayacaklar.</p>

    <p>Kamı suyla lıkır lıkır eden adam, şimdi bomba paketinin kâğıdını açıyor. Ortada, bir nokta gibi. Belki de dünyada bir paket açan kişiyi bu denli çok insan izlememiş... Kâğıt açıldı... Şimdi paket açılıyor, ha patladı, ha patlayacak. Kalabalıkta bir uğultu, yavaş yavaş geriye çekilme, polisler tetikte, soluksuz.</p>

    <p>Bomba paketi açıldı... Pastalar, Gerçekten pastalar, susamlı, karacaotlu, şekerli, sütlü pastalar...</p>

    <p>— Yiyor yiyor, bombayı yiyor...</p>

    <p>Yiyor aç adam, her pastayı bir lokma yapıyor. Onca insan onu izliyor, ama o yiyor, arada bir güneşe bakıyor, yiyor yiyor yiyor; almış pasta paketini bacaklarının arasına, ha bire yiyor.</p>

    <p>Suyunu önceden içmiş...</p>

    <p>Ve merkeze ilk haber telsizle gidiyor.</p>

    <p>— Beyefendi ekibe gerek kalmadı, çünkü bombayı bir adam yedi...</p>

    <p>Merkezden ilk buyruk geldi:</p>

    <p>— Adamın yanına kimseyi yaklaştırmayın, her an patlayabilir.</p>

    <p>Karnı aç adam patlayıncaya dek pastaları yiyor...</p>
  </div>
</body>
</html>
