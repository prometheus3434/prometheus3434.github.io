<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>ÜNİVERSİTE KAPISI</h1>

  <p>— Olmaz efendim olmaz! diye bağırdı emekli yarbay Hayri bey. Olmaz, siz bu plânla bu çocuğu feda edersiniz. Biz bunun içinden yetiştik, bu ne biçim taktik, bu ne biçim savaş düzeni. Biz, harb tarihi okumuş adamız, biz taktik, savunma okumuş ve dahi saldın okumuş adamız. Sizin bu plana göre çocuk üniversiteye girerse, heder edersiniz zavallı çocuğu...</p>

  <p>Nuri beyamca:</p>

  <p>— Efendim, dedi ince titreyen sesiyle, şu göğsümüzdeki madalyayı bize, boşuna vermediler, bugüne bugün Kurtuluş Savaşı gazisiyiz. Biz neler gördük neler, şimdi şuracıkta bu çocuğa mı taktik veremeyeceğiz yâni?</p>

  <p>Bir öksürük tuttu Nuri bey amcayı, kızım su yetiştirdi. Karısı Hayriyanım:</p>

  <p>— Aman efendi, dedi, kendini kaptırma öyle, boğulacaksın.</p>

  <p>— Yok efendim, dedi Nuri bey amca suyu içtikten sonra, yok, burada elimizde büyümüş bir çocuğumuz var. Biz istiyoruz ki çocuğumuz üniversiteye girerken öldürülmesin, tüm mesele burada.</p>

  <p>Arayı bulmaya çalışan Yakup bey<sub>;</sub></p>

  <p>— Haklısınız Nuri bey amca, dedi, haklısınız ama, şimdiki savaş usulleri eskisine benzemiyor.</p>

  <p>Nuri bey amcayı bir öksürüktür daha tuttu, kıpkırmızı kesildi. Kalb falan gelecek diye karısı Hayriyanım korktu, kocasının yanına geldi, sırtına vurmağa başladı. Ama Nuri bey amca, kendinden hiç beklenmeyen bir çeviklikle karısının elini iterek, ayağa kalktı.</p>

  <p>— Ne demekmiş yâni, savaş usulleri değişti demek. Şimdi efendim, bu çocuk üniversite kapısından sağ salim geçsin diye burada oturmuş, konu komşu taktik hazırlıyoruz değil mi? İşin aslına bakarsanız, çok yanlış çalışıyoruz. Sorarım size, burası nasıl bil' karargâh, ha, neresi buranın karargâh?... Savaş karargâhı denilen yerde haritalar olur, plânlar olur. Nerde o planlar, nerede haritalar. Biz kurmaylar oturmuş burada havanda su dövüyoruz... Evet su dövdüğümüz için bu oglancağızı feda edeceğiz. Ama akıllı bir kurmay, bir erinin bile burnunu kanatmadan savaştan başarıyla çıkan kurmaydır...</p>

  <p>Oğlum gitti, kocaman kâğıtlar getirdi. Daha doğrusu bakkal dükkânını açtırdı, oradan ambalaj kâğıdı aldı geldi. Ben, emekli yarbay Hayri bey, Kore gazisi Yakup bey ve bir de Kurtuluş Savaşı gazisi Nuri bey amca kâğıdın başına geçtik.</p>

  <p>Kıbrıs gazisi Vural, yaşının küçüklüğünden olsa gerek, şimdilik söze karışmıyordu. Ne bileyim, belki de en son o konuşacak, fikrini söyleyecekti...</p>

  <p>— Haşşöyle, dedi Nuri beyamca... Her şeyin bir usulü erkânı vardır. Burada oturmuş hayali çalışmalar yapıyoruz... Şimdi çizelim bakalım buraya üniversitenin kapısını...</p>

  <p>Kalemi hemen emekli yarbay Hayri bey kaptı:</p>

  <p>— Benim şimdiye değin çizdiğim planlar haritalar, ühüüü, dedi... Bunu mu çize meyeceğiz yâni...</p>

  <p>Çizdi...</p>

  <p>:— Efendim şimdi bu üniversite kapışı.</p>

  <p>Kurtuluş Savaşı gazisi Nuri beyamca :&nbsp;</p>

  <p>— Allah, Allah, dedi. Efendim önemli olan üniversitenin kapısı değil, bu kapıdan geçmek...</p>

  <p>Emekli Yarbay:</p>

  <p>— Biz de, onu çiziyoruz Nuri beyamca, dedi. Ama izin vermiyorsunuz ki... Şimdi burası kapı.</p>

  <p>Kore gazisi Yakup bey atıldı:</p>

  <p>— Pekiyi, bari bu delikanlının kapıya geleceği yol?</p>

  <p>— Onu da çizeceğiz... Evet, dedi emekli yarbay Hayri bey, şimdi üniversiteye giriş için iki yol var. Birisi şu yol, birisi de şu yol...</p>

  <p>Kurtuluş Savaşı gazisi Nuri bey, dizine vurdu:</p>

  <p>— Vah vah vah, dedi aslan gibi çocuğu göz göre göre feda edecekler! Efendim, benim bildiğim savaş denen şeyin içinde bir takım taktikler vardır. Bir öğrenci üniversiteye girmek için nereden geçecek, belli ki kapıdan. Bunu herkes bilir.</p>

  <p>Emekli yarbay Hayri bey, kızdı:</p>

  <p>— Allah Allah, bu çocuk havadan kuş olup uçacak değil ya, dedi.</p>

  <p>Bu sırada Kıbns gazisi Vural:</p>

  <p>— Bana kalırsa, dedi ama, ötekiler onu hiç dinlemediler, o da sustu.</p>

  <p>Kurtuluş Savaşı gazisi Nuri beyamca, yumruğunu masaya vurdu:</p>

  <p>— Kuş olacak kuş, dedi. Ben taktik diye ona derim. Ama kuş olup da uçacak değil. İşte asıl önemli mesele burada, bu çocuğu buradan nasıl içeri sokacağız. Nasıl sokacağız ve karşı tarafın ruhu duymayacak?..</p>

  <p>Anne değil mi. oğlunun şununu bununu hazırlamakta, pantalonlannı ütülemekte olan karım da masanın başına geldi. Baktı baktı:</p>

  <p>— Ben en iyisi size birer kahve daha yapayım, dedi. Zihniniz açılır.</p>

  <p>Nuri beyamca bağırdı.</p>

  <p>— Benim zihnim açık, ama bunlara söz dinletemiyorum ki... Efendim, şimdi bu çocuk savaşa mı gidiyor, evet savaşa gidiyor. öyleyse bizim hazırlayacağımız plân ve taktikler, savaş usullerine uygun olmalıdır.</p>

  <p>Öksürük tuttu yine Nuri beyamcayı... Parmağını üniversitenin çizilmiş kapısı üzerine koymuş, kıpkırmızı kesilmiş, parmağını oynatıyor, birşeyler demeğe çalışıyor ama, öksürük içinde boğulduğu için konuşamı yordu. Hayriyanım:</p>

  <p>— Kızınca hep böyle olur, dedi...</p>

  <p>Nuri beyamca, top gibi gürledi.</p>

  <p>— Çekil be çekil... Verin bakalım şu kalemi bana. Feda edecekler be çocuğu, göz göre göre feda edecekler... Bunlar da kumandan olacak, çocuğu göz göre göre kurşuna hedef edecekler...</p>

  <p>Bu söz emekli Hayri beye çok dokundu ama, Nuri beyamcanın yaşma başına saygı duyduğu için alttan aidi:</p>

  <p>— Biz burada çocuğu feda etmek için toplanmış bulunmuyoruz. Şurada komşuyuz. Çocuğun üniversiteye girebilmesi için taktik hazırlıyoruz.</p>

  <p>— Hazırlıyorsunuz hazırlıyorsunuz, dedi Nuri beyamca, çocuğa mezar hazırlıyorsunuz... Bu çocuk, ne bu yoldan, ne de bu yoldan üniversiteye girebilir. Ancak şuradan arka tarafa geçer, orada büyük bir ağaç vardır, o ağacın dallarından biriyle...</p>

  <p>Kore gazisi Yakup bey,</p>

  <p>— Olmaz, çok klasik, dedi. Bunlar modası geçmiş şeyler.</p>

  <p>Nuri beyamcayı öksürük tutmadı, ama bağırdı:</p>

  <p>— Efendim dinleyin, dedi. Kamufle, kamufle etmeyi unutuyorsunuz. Çocuğu kamufle edeceğiz.</p>

  <p>— Dal parçalan, yapraklarla mı? diye emekli albay bağırdı.</p>

  <p>Nuh beyamca daha çok bağırdı, öksürük tuttu...</p>

  <p>— Ev ev ev evet...</p>

  <p>— Biz Kıbrıs’tayken diye Vural söze karıştı ama, onu dinleyen olmadı.</p>

  <p>Annesi kahveleri getirmişti:</p>

  <p>— Ya oğlum ağaçtan düşerse? dedi.</p>

  <p>Nuri beyamca, bizim hanıma ters ters baktı:</p>

  <p>— Düşerseymiş... Yanına kanca vereceğiz, halat vereceğiz... Uyku tulumu verece giz.</p>

  <p>Hayri bey:</p>

  <p>— O niyeymiş? diye sordu.</p>

  <p>— Çocuğun ağaçta beklerken uykusu muykusu gelebilir. Hattâ gerekirse yanma peksimet de vermek gerekli. Biz savaştayken bir peksimet, iki zeytin danesiyle değil mi efendim...</p>

  <p>— Olmaz dedi Yakup bey, asıl çocuk böyle feda edilir. Ağaçta armut gibi, yâni gelin beni vurun. Bana kalırsa çocuk üniversiteye asıl kapıdan değil, şuradan girmeli...</p>

  <p>Plan kâğıdını önüne çekti. Yollar, kavşaklar çizdi, kavşağın bir yerine çarpı işareti koydu...</p>

  <p>— Ben bilimsel çalışıyorum, dedi. Bana bir hafta önce akıl danışıldığında, gittim ve yerinde inceleme yaptım. İşte bu işaretlediğim yerde bir lağım kapağı var, bu kapağın açılması çok kolay. Çocuk, pardon delikanlı yanında bir kaldıraçla, yâni uzun bir sırıkla gittiğinde, sınğı lağım kapağının yanma geçirip rahatlıkla açabilir ve üniversiteye girebilir.</p>

  <p>Nuri beyamca masaya yumruğunu indirdi:</p>

  <p>— Efendi efendi, dedi Yakup beye, delikanlı lâğım fareleri gibi, oraya hırsızlık yapmak için girmiyor, bilgi öğrenmek için gidiyor. Bu plan ancak korkak insanlara yakışır. Sonra...</p>

  <p>Öksürük nöbeti tuttu, kıpkırmızı oldu, kahveyi döktü; nöbetten sonra bağırdı:</p>

  <p>— Sonra, ya çocuk lâğım kapağının ağzındayken kurşunu yerse?.. Hem de başından, hem de alnının çatından?.. Bu ne biçim taktiktir Yakup bey, asker feda edilmez. Siz böyle mi savaştınız Kore’de, Kunuri’de?..</p>

  <p>— Biz Kıbnstayken...</p>

  <p>— Sen sus be, dünkü çocuk...</p>

  <p>Vural sus pus oldu...</p>

  <p>— Çocuğun yarısını lağımın içine sokacaklar, yarısı dışarda, gel beni armut gibi avla... Var mı bu çocuğun miğferi, var mı bu çocuğun makineli tüfeği? Ha, noluyo" ruz, eratı feda etmek niyetinde misiniz? Ha, siz karşı tarafı bu denli akılsız mı sanıyorsunuz?</p>

  <p>— Bir de benim fikrim dinlense? dedi emekli yarbay Hayri bey...</p>

  <p>Nuri beyamcanın kansı, pantalona dökülen kahveyi temizliyordu, onun için Nuri beyamca seslenmedi.</p>

  <p>— Efendim, dedi emekli yarbay Hayri bey, biz şurada yanılıyoruz. Tek bir taktik üzerinde duruyoruz. Oysa ki, birçok durumu bir arada düşünüp, konuyu ona göre ir delemeli, ona göre taktikler hazırlamalıyız... Şimdi bu çocuk kapıdan girerken, şöyle bir saldırıya uğrarsa, nasıl bir durum almalı, hayır, böyle bir saldırıya uğrarsa, nasıl durum almalı?.. İyi bir asker, emrindekilerine duruma göre çeşitli taktikler uygulayan askerdir. Bir kez karşı tarafın nereden saldırıya geçeceğini bilmiyoruz. Bu kapıyı biz her şeyden önce, bir kale kapısı olarak düşünürsek aldanırız... Şimdi buraya bir kibrit kutusu koyalım... Evet burası kale kapısı... Şimdi düşünelim, tarihimizdeki Uyvar kalesini, Estergon kalesini düşünelim... önce buralarda uygulanan taktikleri konuşalım... Bunlardan en güzeli, Doğan beyin taktiği... Efendim...</p>

  <p>Yarım saat geçti, emekli yarbay Hayri bey hâlâ anlatıyordu. Padişah gibi bağırıyordu: "Bre Doğan, bre Doğan..."</p>

  <p>Benim ufak oğlanın adı Doğan’dır. Odadan çıktı geldi, dikildi:</p>

  <p>— Buyur beyamca, diye...</p>

  <p>Nuri beyamca çok kızdı, bağırdı:</p>

  <p>— Ne işi var parmak kadar çocukların karargâh kurmayının içindee!</p>

  <p>Çocuk nolduğunu bilemedi...</p>

  <p>Çocuk dikilip durunca, Nuri beyamca daha çok kızdı, kalktı ayağa, açtı ağzını yumdu gözünü. Bağır ha bağır... Ağzından tükrükler köpükler saça saça verdi veriştirdi. "Ciddiyetsizlik, savaşa önem vermeme, işi gevşekten tutma..." Masaya vururken vururken sürahi devrildi, vazonun suları aktı, ama Nuri beyamca sinirine söz geçiremi yordu ki, bu kez masanın ayağını tekmelemeğe başladı. Karısı tutmak istedi, yumruğunu Hayriyanıma kaldırdı. Karısının kolundan yakaladı:</p>

  <p>— Hadi gidelim, hadi gidelim, dedi.</p>

  <p>Aman yaman, zor oturttuk Nuri beyamcayı. Ama oturmasıyla kalkması bir oldu. Bir yumruk daha indirdi masaya, kahve fincanları zangır zungur titrediler.</p>

  <p>— Arkadaşlar! diye bağırdı, bugünkü kurmay toplantısı burada bitmiştir. Yarın toplanılacaktır. Bilgilerinize sunulur...</p>

  <p>Hem şimdinin askerliği de askerlik miydi Hamza Çavuş için...</p>

  <p>"Ben var ya ben, Kurtuluş Savaşından önce bir çıktım evden, çıkış o çıkış. Neler gördü şu gözler neler, neler çekti şu beden neler..."</p>

  <p>Haydi Hamza Çavuş, sözün burasınday ken çıkar göster aldığın yaraları... Ahacık bir yara kasığında Hamza Çavuş’un, ahacık bir şarapnel izi de kabasında... Hiç mi hiç çekinmez Hamza Çavuş, yörede kadın mı var, kız mı var, genç mi var, ona nesi, sıyırır hemen pantalonu,</p>

  <p>"Bakın hele bakın." der.</p>

  <p>Hele bir bakma, kızar Hamza Çavuş. Onun için gözlerini iri iri açacak, Hamza Çavuş’un aldığı yaralara bakacaksın. Hele bir dinleme Hamza Çavuş’u, istersen onuncu kez duyduğun şeyler olsun, olası değil dinleyeceksin Hamza Çavuş’u. Hamza Çavuş, köyün yiğidi, kahramanı. Okullar açılır. Hamza Çavuş yol eder okulun kapısını, "Ha öğretmen, duyasın, bana bir haber ha, sıra gelince Kurtuluş Savaşı’na, haber ilet. Gelip çocuklara anlatayım."</p>

  <p>Bir iki üç beş, bıkar öğretmen, daha konusu gelmeden, çağırır Hamza Çavuş’u, anlattırır Kurtuluş Savaşını... Hele Hamza Ça vuş’un o düşmanı İzmir’den denize dökmesi yok mu? Bir saat, iki saat, üç saatte dökemez düşmanı denize.</p>

  <p>"Şöyle bir baktık Belkahveden İzmir’e, breh babam breh..."</p>

  <p>İzmir, Belkahve, İzmir Belkahve... Düşü Hamza Çavuş’un... öyle bir düş ki, şöyle ölmeden önce bir daha İzmir’i görmek, düşmanı denize döktükleri yerde durup dinelmek. "Aha, demek oradakilere, aha biz döktük düşmanı buradan denize..."</p>

  <p>Bağırır Hamza Çavuş ara sıra bu düşünün arasında, oğluna, kızına, yaşlı karısına:</p>

  <p>"Yahu bırakın gideyim be bir İzmir’e. Göreyim oraları."</p>

  <p>Hamza Çavuş’tan bir ses, karşıdan sekiz on ses, oğullar, torunlar, ve de gelinler:</p>

  <p>"Sen yitersin oralarda."</p>

  <p>"Niye yiteymişim ha, niye yiteymişim? Düşmanı kovduktan sonra tastamam üç ay kaldım ben İzmir’de:.. Hem hakkım değil mi, savaşı biz yaptık, biz kurtardık. Veli ağa kurtarmadığı halde üç kez gitti geldi İzmir’e. O gider de İzmir’i kurtaran Hamza Çavuş nasıl gitmez, de hadi deyin hele bana?"</p>

  <p>Hamza Çavuş’un tutkusu gün günden çoğaldı, kocaman bir top oldu nah şuracığında. Kendi kendine hazırlıklar yaptı, kendi kendine konuşmağa başladı, düşünü okul çocuklarına anlatmağa başladı:</p>

  <p>"Hey, Hamza dedeniz İzmir’e gidiyor yavrular, düşmanı denize döktüğü yeri görüp gelecek."</p>

  <p>Sonunda baktılar, gerçekten bu tutkunun önüne geçme olanağı yok, oğlanlar Hamza Çavuş’un cebine biraz para kattılar;</p>

  <p>"Hadi baba yolun açık olsun" dediler. Hamza Çavuş minibüse binerken hâlâ ina namıyordu. Hamza Çavuş gidecek ha, İzmir’e ha, kurtardığı kente ha? Kimbilir tüm İzmir’li, onunla nasıl konuşacak, nasıl Hamza Çavuş’u bağrına basacaktı?</p>

  <p>Oğlu, camı tıklatıp son kez uyardı. "Bak baba, Basmane’de oteller var, onlardan birinde kalırsın."</p>

  <p>Bak bak bak sen şu oğula... Köpürdü Hamza Çavuş:</p>

  <p>"Ne oteli ulan ha ne oteli, hangi İzmirli olsa alır beni evine götürür. Biz beşinci fırkadayken..."</p>

  <p>Minibüs yürüdü, ama Hamza Çavuş hâlâ oğluna kızıyor, hâlâ yanındakilere anlatıyordu:</p>

  <p>"Biz şöyle Belkahvenin oradan... Otobüse bindi:</p>

  <p>"Biz İzmir’e inerken..."</p>

  <p>Ve indi İzmir garajına Hamza Çavuş. Şaşkın ki şaşkın. Başı dönük ki dönük. Yanlış olmasın, otobüs tutup onu başka bir kente getirmiş olmasın?.. Ne vardı sanki İzmir’e girerken uyuya kalmak, o koca Hamza Çavuş, sen Belkahvenin oradan İzmir’e inerken... Yaklaştı bilet satılan bir deliğe...</p>

  <p>"Evlat, şimdi biz Belkahve’den..."</p>

  <p>"Dayı, Ankara var, İstanbul var. Bel kahve yok..."</p>

  <p>"Oğlum şimdi biz Kurtuluş..."</p>

  <p>"Üç yüz iki mersedes dayı, Ankara var, İstanbul var..."</p>

  <p>"Burası İzmir mi evlat?"</p>

  <p>"Yok, Bursa dayı."</p>

  <p>"Breh yandık..."</p>

  <p>Değnekçi de ne diyordu öyle, yanma yaklaşmış sırıtıyor,</p>

  <p>"Yok yok Balıkesir" diyordu...</p>

  <p>Hamza Çavuş oraları da duymuştu ama, oraları altıncı fırka, yok yok altıncı değil, kaçıncı fırkaydı o?...</p>

  <p>"Şimdi çocuklar bizim Kadir yüzbaşı ..."</p>

  <p>"Tamam dayı, çık şimdi şuradan, Kadir yüzbaşıyı kime sorsan sana gösterirler."</p>

  <p>Anladı, bunlarda iş yoktu. Şekerler lokumlar satılan bir dükkâna girdi. Oradaki iri yan adama:</p>

  <p>"Şimdi oğlum burası İzmir? dedi, ama adam, hemen üzerinde "Güzel İzmir" yazan şeker paketlerinden birini uzattı Hamiza Çavuş’a. Sevindi Hamza Çavuş. Tamam, o biletçi yerindeki adamlar tanımamışlardı Hamza Çavuş’u ama, bu adam tanımıştı, bilmişti Hamza Çavuş’un İzmir’i kurtardığını. Öyle ya, Hamza Çavuş olmasaydı, hiç bu adam şimdi bu dükkânda böyle rahat rahat şekerini satıp alışverişini yapabilir miydi?</p>

  <p>Hamza Çavuş, elinde şeker paketi, sandalyeye ilişiverdi.</p>

  <p>"Ya işte evlât, dedi, sen beni görecektin o zamanlar... Nasıl cebelleştik?"</p>

  <p>Adam, soğuk soğuk, bir "Evet" dedi salt. Anlatmağa başladı Hamza Çavuş... Şekerci, sonunda:</p>

  <p>"Tamam baba, sen ne istiyorsun?" dedi. "Kahve olsun evlât" dedi Hamza Çavuş. Daha çok iştahlandı, başladı işi başından anlatmağa... Ama şekerci çok dinlemedi.</p>

  <p>"İşim başımdan aşkın baba, martaval dinleyecek halim yok, haydi bakalım."</p>

  <p>Hamza Çavuş, dondu kaldı oracıkta. Ama zorla ayağa kalktı. Elinden şeker paketinin alındığını duymadı bile/görmedi bile. Yalnız kapıda:</p>

  <p>"Biz, dedi, ben Hamza Çavuş, biz kurtarmıştık da burayı..." Şekerci:</p>

  <p>"Şimdi ben kendimi kurtarmanın çabası içindeyim" deyip kestirip attı.</p>

  <p>Çişi geldi Hamza Çavuş’un. Tuvaleti sordu, gösterdiler. Girdi içeri, rahatladı, çıkarken tuvaletçi ardından:</p>

  <p>"Hop hop babalık" diye bağırdı. Hamza Çavuş döndü, adam yaşlıydı, onu öyle yaşlı görünce:</p>

  <p>"Yaa neydi o günler?" dedi.</p>

  <p>"Çalının dibine ettiğin günler mi babalık?"</p>

  <p>"Edecek zaman nerde be kardeşim, edecek zaman nerede? Ama düşman altına ediyordu ha... Şimdi biz şöyle bir Belkahve den aşağı doğru süzülünce..."</p>

  <p>"Çok fazla süzülme babalık, at da tablaya elli kuruşu, Aydın havası olsun."</p>

  <p>Hamza Çavuş şaşkındı. Bu da tanımamıştı kendini. Üstelik bir küçük çiş için elli kuruş istiyordu. Olamaz, belki de gerçekten kurtardığı kent değildi burası... Çıkmalıydı buradan... Sormalıydı, İzmir mi değil mi? Bulmalıydı İzmir’i, varmalıydı rıhtıma, şöyle düşmanı denize .döktüğü yere... Orada, insanları toplamalıydı başına, "Aha işte şuracıktan döktük düşmanı" demeliydi... Yo yo, demesine gerek yoktu, zaten kendisini orada görenler, haykıracak, yanına koşacaklardı, "Bakın bakın Hamza Çavuş gelmiş!" diyeceklerdi.</p>

  <p>Masaları gördü, kamı acıktı. Oturdu birine, az sonra garson geldi.</p>

  <p>"Burası İzmir değil mi evlât?" diye sordu.</p>

  <p>"Tamam İzmir beybaba, ne yiyeceksin?"</p>

  <p>"Ne mi yiyeceğim, şey, burayı biz kurtardık, biz; benim adım Hamza Çavuş."</p>

  <p>Garsonun canı çıkmıştı ayakta, uzatmadı:</p>

  <p>"Memnun oldum, ben de Yahya Çavuş." dedi. "Ne yiyeceksin, onu söyle?"</p>

  <p>"Şimdi biz Belkahveden..."</p>

  <p>"Kahveyi beli bırak baba, ne yiyeceğini söyle..."</p>

  <p>"Biliyor musun, tam biz buraya indiğimizde çantada üç zeytin danesi, nah şöyle de bir parçacık ekmek..."</p>

  <p>"Ulan çattık ha, baba ne yiyeceksin?"</p>

  <p>Tanımadı... Bu da tanımadı... Bir parça ekmek, bir tabak kuru fasulyaya on beş lirayı uzatırken, yine tanımadılar Hamza Çavuş ü. .. Kızdı Hamza Çavuş içinden, "Behey gavatlar, ben burayı kurtarmasaydım siz bok yerdiniz bu fasulyayı" dedi... Usuna geldi, öyle ya, ne varsa gençlerde vardı, köyde de kendisini hep gençler dinlerlerdi... Kanapede oturan gençlerin yanma yaklaştı... Biri kadın biri erkek, birbirlerine arkadan kollarını dolamışlar...</p>

  <p>"Yaa gençler, hakkınız, dedi. Biz burayı kurtardık ki yavrularımız mutlu olsunlar... O günü hatırlıyorum da nasıldı rıhtım, atlarımız toz içinde. Zaten toz duman içinde inmiştim İzmir’e... Ama daha önce şöyle bir Belkahveden bakınca..."</p>

  <p>Bir el uzandı Hamza Çavuş’a. Yirmi beş kuruş vardı içinde... Bir de ses:</p>

  <p>"Al bu parayı da kafa ütüleme babalık." Uzaklaştı oradan Hamza Çavuş... Çocuklara da hiç kızmadı. Kendi kendine, "Haklılar, giysilerim dilenci giysisi gibi, beni dilenci sandılar. Ama bir bilselerdi, benim Kurtuluş Savaşı’nın Hamza Çavuşu olduğumu... O zaman yere yurda koymazlardı ya... Ya yâ tâbi ya... İşte nah böyle... İki kişi yaklaştı Hamza Çavuş’un yanma, biri şişman biri zayıf... Zayıfı:</p>

  <p>"Baba dedi, demindenberi seni izliyoruz. Senin bir derdin var, yol mu bilmezsin, yolak mı bilmezsin?"</p>

  <p>Hamza Çavuş döndü baktı, gözleri umutla parladı:</p>

  <p>"Biz, dedi, biz yâni ben Hamza Çavuş, biz kurtardık bu yurdu... İzmir’i."</p>

  <p>İki genç, ikisi birden Hamza Çavuş’un ellerine yapıştılar.</p>

  <p>"Vay be, Hamza Çavuş be, duyardım be, demek Hamza Çavuş beee" dediler. "Bizi kurtaran babamız" dediler. Hamza Çavuş, derin bir nefes aldı, gözleri ışıl ışıl parladı.</p>

  <p>"Amman otur babacığım, amman otur Hamza Çavuş amcacığım..."</p>

  <p>Oturdular kanapeye... Anlattı Hamza Çavuş... Ne denli, yarım saat, kırk beş dakika... Gençler ağzının içine bakıyorlardı, arada bir Hamza Çavuş’un ellerine yapışıyorlardı. Bir yandan da:</p>

  <p>"Tamam baba, bizim konuğumuzsunuz" diyorlardı.</p>

  <p>Mutluydu artık Hamza Çavuş, sonunda kendini tanımışlardı. Köye gidince, evet evet köye gidince, "Daha beni o garaj mı ne oradan kaptılar, sonra, sonra..."</p>

  <p>Şişmanı taksi çağırmağa gitti, zayıfı çay boşlarını götürmeğe... Bekledi Hamza Çavuş, çok bekledi, umutla bekledi... Ayağının dibindeki çıkınına gitti gözü: "Breh aman, çıkın nerede ki?" Eli koynuna gitti, "Allah!" diye bağırdı. Oğlunun verdiği para yok olup gitmişti. Bağırdı:</p>

  <p>"Evlâtlar, soydular beni... Çıkınım gitti, param gitti... Ulan biz bu memleketi, Hamza Çavuş, Yasin Çavuş, Hayati Çavuş... Ulan biz Belkahvenin oradan..."</p>

  <p>Başına birikenler gülüyorlardı.</p>

  <p>"Soydular... Belkahvenin oradan... Çı-km da gitti... Atlarımız bir rıhtıma ulan... Düşman ulan... Deniz ulan... Para da gitti ulan... Lan ulanlaaar."</p>

  <p>Topluluk iyiden iyiye gülüyordu Hamza Çavuş’a.</p>

  <p>"Yeni moda çıktı bu dilencilik" diyenler oldu. "Alışmış bu herifler" diyenler oldu. "Otobüs parası toplayıp, sonra da cebe indiriyorlar" diyenler oldu... Ama Hamza Çavuş, ağzından köpükler ve tükürükler saça saça bağırıyordu:</p>

  <p>"Ulan Kadir yüzbaşı... Ulan biz üç zeytin danesiyle... Ulan..."</p>

  <p>Soyunmağa başladı Hamza Çavuş...</p>

  <p>"Yaralar, şarapneller... Ulan bunlar... Rıhtım, deniz... Düşman..."</p>

  <p>"Soyunuyor ha, deli ha, polis ha!" diyenler oldu...</p>

  <p>Hamza Çavuş, kanapenin üzerine çıkmış, eli kayışında bağırıyordu:</p>

  <p>"Ulan ben, Hamza Çavuş... Ben bunun anasını... Yasin Çavuş, Hayati Çavuş, Belkahve aha gördünüz mü?"</p>

  <p>Tam bu sırada polis yetişmiş, Hamza Çavuş da donunu sıyırmıştı... İzleyicilerin bir bölümü gözlerini kapamış, bir bölümü de iri iri açmışlardı.</p>

  <p>"Ulan işte buna, buna ne denir biliyor musunuz? Ulan bir görün de inanın, Hamza Çavuş’unuzda iş var mıymış, yoksa yok muymuş?"</p>

  <p>Polis Hamza Çavuş’u alıp garaj karakoluna götürdüğünde, o hâlâ pantolonunun kayışından yakalamış, indirmeğe çalışıyordu...</p>

  <p>Hamza Çavuşcuk anlattı derdini komisere, polislere... Acıdılar, onun yaşlılığına verdiler, kahramanlığını düşündüler... Gece yarısı bir otobüse bindirdiler, köyüne doğru, kentine doğru... Ama Hamza Çavuş, orada da durmadı, başladı anlatmağa, iri sesiyle,</p>

  <p>"Biz kurtardık bu İzmir’i biz... Arpayı at yesin diye, biz aç acına..."</p>

  <p>En sonunda şoför yardımcısı dayanamadı:</p>

  <p>"Yeter baba, dedi. Acıdık, hem beleş aldık, hem de kafa ütüleme burada. Çeneni tut da millet uyusun."</p>

  <p>Sustu Hamza Çavuş. Ne rıhtımı gördü, ne de denizi... Yalnız gözünün önünde kutu kutu ışıklar, kocaman kocaman apartmanlar vardı.</p>
</body>
</html>
