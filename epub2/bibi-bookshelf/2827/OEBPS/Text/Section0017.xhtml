<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div>
    <p style="text-align: center;"><span style="font-size: 10px; text-align: justify; text-indent: 16px;">-Milliyet Sanat Dergisi- Gülmece Öykü</span></p>

    <p style="text-align: center;"><span style="font-size: 10px; text-align: justify; text-indent: 16px;">Yarışması İkincilik Ödülü (1978)</span></p>

    <h1>ANAYASA... HANGİ YASA?</h1>

    <p>— Ananızın adı ne?</p>

    <p>— Falan.</p>

    <p>— Babanızın adı ne?</p>

    <p>— Filan.</p>

    <p>— Nerelisiniz?</p>

    <p>— Oralı.</p>

    <p>— Bildiklerinizi anlatın lütfen?</p>

    <p>— Ben birşey bilmiyorum ki efendim.</p>

    <p>— Madem ki bilmiyorsunuz, öyleyse güle güle. Zahmet ettiğiniz için teşekkür ederiz.</p>

    <p>Sorguya çekilmeyi ben böyle bilirdim. Biri sorar, siz yanıtlarsınız. Sorgu demek, soru yanıt demek değil midir zaten? Yanıtlarınız bitince elinizi sıkarlar, kapıdan uğurlarlar. Siz de çıkar evinize gelirsiniz. Bu benim bildiğimmiş, meğer bilmediğimse...</p>

    <p>Aynen şöyle oldu, iki polis gelip beni evden aldılar. Ne eşim heyecanlandı, ne çocuklarım. Öyle ya, şimdi ben sabahleyin kalkıp da karıma, çocuklarıma, "Beni bir iş için nüfus müdürlüğünden çağırmışlar" desem. hangisi heyecanlanır? Çünkü, nüfus müdürlüğüyle emniyet müdürlüğü aynı yapının içinde karşı karşıya. Onun da bir müdürü var, ötekinin de. Nüfus müdürlüğün de memurları var, emniyet müdürlüğünün de. Her iki müdürlük de yasalarla kurulmuş, yasalar içersinde görevlerini yapıyorlar. Aralarında ne fark var? İkisi de aynı valiliğin buyruğunda, ikisi de, İçişleri Bakanlığına bağlı. İkisi de maaşlarını maliye bakanlığından alırlar. Eh, ikisinin de müdür ve memurları insan, hemen hemen aynı okullarda okumuşlar, aynı eğitimi almışlar, aynı Anayasa’nın insanları.</p>

    <p>İyi mi? İyi...</p>

    <p>Vardık emniyet müdürlüğüne. Polislerin arasında içeriye girdim.</p>

    <p>— Bu mu? dedi iri yarı biri.</p>

    <p>Nüfus müdürlüğünde de olsa aynı şeyi diyebilirler. Olur a, orada da bir iri yan memur olabilir, "Bu mu? " diye sorabilir.</p>

    <p>— Evet bu efendim.</p>

    <p>— Alın içeri.</p>

    <p>Aynı nüfus müdürlüğündeki gibi... -Alın başyazmanın odasına götürün"</p>

    <p>— Oturun.</p>

    <p>Oturdum... Çünkü nüfus müdürlüğünde de oturturlar. Her ikisinde de devletin sandalyaları vardır...</p>

    <p>İri yarı memur bir dosyayı karıştırdı... Başyazman da karıştırır. Aynı canım, yasalar, davranışlar her yerde aynı.</p>

    <p>— Acaba niçin çağırdınız?</p>

    <p>— öğrenirsin az sonra.</p>

    <p>Başyazman da buna benzer birşey diyebilir. Ben de amma sabırsızım ha.</p>

    <p>— Herşeyi bildiğin gibi anlat.</p>

    <p>Başyazman da buna benzer birşey diyebilir. "Dinliyoruz sizi" diye.</p>

    <p>— Benim birşey bildiğim yok ki. siz çağırmışsınız, dedim.</p>

    <p>— Evet çağırdık ki beyimizle karşılıklı birer kahve içelim.</p>

    <p>Olabilir. Çünkü nüfus dairesinde de başyazmanla oturup karşılıklı kahve içebilirsiniz, yasalarda herhangi bir yasaklama yok.</p>

    <p>— Teşekkür ederim, kahve bana dokunuyor, dedim.</p>

    <p>— Şimdi sen hiçbirşey bilmiyor musun?</p>

    <p>— Bilmiyorum efendim.</p>

    <p>— Demek öyle.</p>

    <p>İri yarı adam, başka bir iri yarı adamı çağırdı:</p>

    <p>— Aşağıya indir bunu, dedi.</p>

    <p>Nüfus başyazmanı da bir memuruna buyurabilir, "Aşağı inin bir... " öyle ya, belki benimle ilgili iş orada. Olabilir, kayıtlar, dosyalar bodrum katının tozlan arasında olabilir.</p>

    <p>İkinci iriyarıyla aşağıya iniyoruz. Bir çelme ayağıma... Yok canım, ayağım takıldı. Olamaz mı, nüfus memurunun da ayağı sizin ayağınıza takılamaz mı? Olağan şeyler bunlar. İnsanın başına yolda giderken saksı düşüp ölebiliyor. Amma fena düştüm haa. Kafamı betona çarptım. Şimşekler çaktı gözlerimin önünde. Nüfus müdürlüğünün bodrumunda da böyle biçimsiz düşsem gözlerimin önünde şimşekler çakardı. Şimdi bir el uzanacak ve beni yerden kaldıracak, özür de dileyecek. Yooo, ikinci iri yarı adam gülerek bakıyor. Aynen nüfus memuru da böyle birdenbire şaşırabilir, sonra düşene kim gülmez ki... Herkes güler.</p>

    <p>— Kalk ulan!..</p>

    <p>Bana mı diyor?</p>

    <p>— Ayağa kalk ulan hıyar!</p>

    <p>Nüfus müdürlüğündeki adam böyle olabilir mi? Olabilir. Çok şakacı biri olabilir, kafayı üşütmüş biri olabilir.</p>

    <p>Bir tekme böğrüme indi...</p>

    <p>Uf anam... Nüfus müdürlüğündeki adam bunu yapabilir mi? Yapabilir. Beni birine benzetmiş olabilir, hıncı vardır, kini vardır.</p>

    <p>— Beni birine mi benzettiniz?</p>

    <p>Uuu, ne ayıp. Küfür... Olabilir mi, bir nüfus memuru böyle olabilir mi? Olabilir. Kim küfretmiyor ki birşeye kızınca? Ama bu ikinci iri yan adam niçin bana küfrediyor?</p>

    <p>— Niçin küfrediyorsunuz bana?</p>

    <p>Öyle dört tane yumruk indi ki mideme öyle olur. Tekrar çöktüm yere. Yoo hayır, nüfus memuru böyle yapmaz, yapamaz. Üstelik birine de benzetmedikten sonra. Bu adam basbayağı sadist...</p>

    <p>— Niçin bana vuruyorsunuz?</p>

    <p>İki yanağıma ikişerden dört tokat indi. Saçımdan tuttu, duvara vurdu. Adam, resmen dayak atıyor yahu, hem de resmi dairede, hem de yasalarla sınırlandırılmış, hukukun üstünlüğünün geçerli olduğu bir ülkede, insan haklarına imza koymuş, Anayasa’nın ilgili maddeleriyle insana eziyet ve işkence edilemeyeceğinin yazılı olduğu bir ülkede... Yok canım, bunu nüfus memuru bilir. Nüfus memuru değil, odacısı bile bilir.</p>

    <p>— Beyefendi, Anayasa! diye haykırdım.</p>

    <p>— Ne ne ne? Ulan al anana, al babana, al yasana!...</p>

    <p>Üç tane tekme ki suratıma, at tepmiş sandım. Alnım yarıldı, kan gözlerime doldu... Yemin ederim, bu adamın insan haklan evrensel beyannamesinden haberi yok. Hatırlatabilirim, görevim.</p>

    <p>— Beyefendi insan haklan evrensel beyannamesi...</p>

    <p>— İnsan hakları ha... Al bir hakkın, al iki hakkın, al üç hakkın...</p>

    <p>Adam, kamımın üzerini her sıçrayışında, "Al dört hakkın, al beş hakkın... " diyordu. Kamım patlayacak nerdeyse... Nasıl olur yahu, emniyet müdürlüğünün karşısı nüfus müdürlüğü... Şimdi orada, hangi nüfus memuru, hangi vatandaşın üzerine çıkmış hora tepiyordur? Hem tepsin bakalım kolay mı? Vali nerede, ha vali nerede? Kentin valisi var, ülkenin içişleri bakanı var, başbakanı var...</p>

    <p>— Efendi, sizi şikâyet ederim. Kentin valisi var, ülkenin içişleri bakanı var, başbakanı var, Meclis’i var.</p>

    <p>— Ulan, vali de benim burada, içişleri bakanı da benim, başbakan da benim. Meclis de benim...</p>

    <p>Aaa aa, hadi ötekiler neyse ne, adama bak be, ben Meclis’im diyor. Doğrudan doğruya Meclis’i ilga ederek yerine kendisi geçiyor.</p>

    <p>Asarlar bu adamı.</p>

    <p>— Efendi yasalar var...</p>

    <p>— Ulan yasa da benim...</p>

    <p>Ay ay ay, gitti, yargı gücü de gitti. Yok canım, bu adamın dünyadan haberi yok...</p>

    <p>— Efendi hükümet var.</p>

    <p>— Ulan hükümet de benim anladın mı, ben burada hükümetim...</p>

    <p>Ay ne cahil, nüfus memuru bile bilir bunları canım. Herkes bilir, ama bu adam bilmiyor. Ay ne zır cahil, asılacağını bile bilmiyor. Şimdi bu adamın tanrı tanık, üç güçten de haberi yoktur...</p>

    <p>— Efendi sen yasama, yürütme, yargı güçlerinin...</p>

    <p>Yürütüyor adam beni, basbayağı yürütüyor, saçlarımdan tutmuş yerde sürüklüyor.</p>

    <p>— Efendi yürütme...</p>

    <p>— Yürütürüm ulan... Hem de öyle yürütürüm ki... Şimdi de copla yürütüyor. Kocaman sopa kafama inip inip kalkıyor. Bu kez tepem kanıyor, hem de burnum kanıyor... Yaralandım...</p>

    <p>— Bir doktor çağırın veya hastaneye...</p>

    <p>— Anlamadım inek...</p>

    <p>— En doğal hakkım.</p>

    <p>— Doğal ha, seni doğduğuna pişman edeyim de gör!</p>

    <p>Evet evet, yavaş yavaş doğduğuma pişman oluyorum. Gözlerim kararıyor, midem bulanıyor, tepem zonkluyor, her yanım sızlıyor... Pelte gibi olmuşum, mayalı hamur gibi yayılmışım... Mırıldanıyorum:</p>

    <p>— Bu ne biçim sorgu? Nüfus memuru sizin gibi yapmaz.</p>

    <p>İkinci iri yan adam, ayaklarımdan tutmuş divan halısı çırpar gibi beni yere şap şap diye vuruyor. Her vuruşta da, "Soru bir, soru iki, soru üç, iyi mi? " diyor.</p>

    <p>Eh iyi zahir. Ama artık kendimde değilim. Bir ağırlık ki üzerimde tonlarca. Nüfus memuruyla karşı karşıyayız, içmem ama, nedense içmişim, kahve içiyoruz, sigara tellendiriyoruz... Nüfus memuru ilgili soruları soruyor. Güleç mi güleç adam...</p>

    <p>"Vatandaşa çok iyi davranıyorsunuz? "</p>

    <p>"Görevimiz beyefendi"</p>

    <p>"Yasalara saygılısınız? "</p>

    <p>"Yasal bir devletiz beyefendi"</p>

    <p>"İnsan haklarına gereken titizliği gösteriyorsunuz? "</p>

    <p>"Altında imzamız var beyefendi"</p>

    <p>"Siz hiç vatandaşı döver misiniz? "</p>

    <p>"Anlamadım beyefendi"</p>

    <p>Kendime geldiğimde bir yolun kıyısında çalılıklar içindeydim. Üstüm başım batmış, perişandım. Sürüne sürüne yolun kıyısına geldim... Bir trafik arabası geçti, sonra onun ardından kırmızı plâkalı arabalar. Tanıdım, bakanlar, başbakan gidiyorlar... Bağırdım:</p>

    <p>— Hükümeeet hükümeeet! diye.</p>

    <p>Ama sesimi duyuramadım. Yığıldım kaldım oracığa...</p>

    <p>Az sonra biri kolumdan tutmuş kaldırıyordu.</p>

    <p>— Sana kim çarptı arkadaş? diye soruyordu.</p>

    <p>— Hükümet, diye inledim.</p>

    <p>— Çarpar arkadaş, dedi. Çünkü zarplı arabalar, herbiri sekiz yüz beygir gücünde...</p>

    <p>Beni kamyona atarken dudaklarımdan:</p>

    <p>— Nüfus memuru sözcüğü döküldü.</p>

    <p>— Vah vah, dedi şoför, o ağır yaralı mı?</p>

    <p>Bir ayda kendime gelebildim. Bir ay da, beni döven adamı şikâyet etmek, cezalandırmak için uğraştım.. Aa aa şaşılacak şey, ne insan haklan, ne Anayasa, ne hak, ne hukuk... Pekiyi ben şimdi yediğim dayakla mı kalacağım?</p>

    <p>Bakın hepinize, devlet adamından tutun hukukçusuna, hukukçusundan gugukçusuna, gugukçusundan bilmem kimine dek hepinize söylüyorum, yasalar çerçevesi içerisinde benim hakkımı o iri yan polisten alın. Yok şayet, siz almayacaksanız, şerefim üzerine yemin ediyorum ki ben alacağım, o polisi, kendi usullerine göre bu kez ben sorguya çekeceğim...</p>

    <p>Aa ne terbiyesizlik bu canım! Bu ülkede Anayasa yok mu?</p>

    <p>Döverim yemin olsun ben de o polisi...</p>
  </div>
</body>
</html>
