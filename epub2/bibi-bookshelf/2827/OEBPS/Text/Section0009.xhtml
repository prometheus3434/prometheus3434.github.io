<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>IH ANANI FOBİSİ</h1>

  <p>Herkesin bir fobisi vardır. Kimi fareden korkar, fareyi görünce aslan görmüş gibi "Anaa" diye bağırır. Kiminin eline verin tüylü şeftaliyi, şayet adama bir şeyler söyletmek istiyorsanız, bu işkence ona yeterlidir, bülbül olur şakır alimallah. Kimi çekirge gördü müydü, çekirgeden çok sıçrar. Bir Nuriye teyze vardı, elini pekmeze bula, geç kadının karşısına, parmaklarını oynat, tamam, Nuriye teyze ossaat oynatırdı.</p>

  <p>Benim de fobim, birinin böğrüme dokunması. Ne dayaklar yedim babamdan bu yüzden ne dayaklar. Değil böğrüme dokunmak, birisi elini kürek gibi yapsın, şöyle böğrümden yana sallasın, hemen hem irkilir, hani askerlikte "Hamle yap" vardır ya, onun gibi sıçrarım, hem de ağzımdan bilinçsiz olarak şu iki sözcük dökülür:</p>

  <p>"Iııhh ananı..."</p>

  <p>Babam o denli,</p>

  <p>"Oğlum sıçramasına sıçra da, ıh ananı ne demek oluyor?" diye boyna beni azarlardı. Bir gün kafasına koymuş, güya beni bu huyumdan vazgeçirecekmiş. İki ağabeyime kollarımdan tutturdu, kendisi de karşıma geçti, elini kürek gibi yaptı. Babam zıpladı, ben zıpladım, babam zıpladı, ben zıpladım. Her kezinde de babama "Ihh anam" diye bağırdım. En sonunda babam kızdı, "Ben de senin ananı" diyerek üzerime çıktı, çiğnedi babam çiğnedi, anam zor aidiydi elinden. Bağırıyordu anam, "öldüreceksin çocuğu" diye. Babam da bağırıyordu, "Anama sövüyor" diye. Oysa ki, benimki ne sövme, ne de bir şey. Salt bir fobi, sıçramam da fobi, "Iııhh ananı" demem de fobi.</p>

  <p>Evlendikten sonra karım bu yönde şaka yapayım dedi de, az daha çıldırıyormuşum. Gözlerim iri iri açılıyormuş, boynumdan aşağı ter boşanıyormuş. Saçlarım diken diken oluyor, düşmanının üstüne atlamağa hazır kediler gibi ayak parmaklarımın üzerine kalkıyormuşum. Baktı ki karım da bu fobimden vazgeçeceğim yok, üzerinde durmadı, bir daha benimle böyle şakalaşmadı. Bir kezinde de beş yaşındaki oğlumun yüzünden, çocuğun eğitimi bakımından ağzımıza kırmızı biber kondu. Her nasılsa çocuk benimle oynamak için elini böğrüme atmıştı, ben hışımla geriye dönerek,</p>

  <p>"Iıhh ananı" diye bağırmışım oğlana. Oğlan koştu anasına, anneannesine. Aile mahkemesi toplandı, ve bizim ağzımıza kırmızı biber konulmasına karar verildi. Çünkü ağzım pis olmuştu. Oğlana,</p>

  <p>"Bir koşulla biberi koyarım, dedim, sen de bundan sonra böğrüme hiç dokunmayacaksın."</p>

  <p>Bir kezinde de otobüste, adamın biriyle boğaz boğaza girdik. Otobüslerde öyle yerlerde arka sahanlıkta, pencerenin dibinde, dinelirim, böğrümü iyice güvenliğe alırım. Ama o günü nasıl olduysa, pala bıyıklı biri böğrümü dürtüverdi:</p>

  <p>"Amuce amuce yana çekil de, biz de o demirden yakalayalım." dedi.</p>

  <p>Tâbii, benim yanıtım:</p>

  <p>"Ihhh ananı" oldu.</p>

  <p>Hayda adam yapışmasın mı boğazımdan,</p>

  <p>"Ben. de senin ananı" diye. O daracık yerde, ben de yapışmaz mıyım adamın boğazına. Otobüs bağırmaz mi:</p>

  <p>"Şoför efendi, dur kavga var."</p>

  <p>Biletçi aralamak için yapıştı mı benim böğrüme, bağırdım mı ona da:</p>

  <p>"Iııh anam" diye.</p>

  <p>O yaşta, adımız azmış’a çıkıp, tekme tokat otobüsten aşağıya atıldık. Kime anlatabilirsin ki, "Kardeşim benim hiçbir kötü niyetim yok, salt bu benim fobim, fobimle birlikte ağzımdan çıkan söz." Kimseye dinletemezsiniz. O günden sonra bir daha zorda kalmadıkça otobüse binmedim, dolmuşa bindim..</p>

  <p>En kötüsü geçenlerde başıma geldi. Daha doğrusu geleceğini biliyordum. Hani şu güvenlik konusunda gelip geçenleri yolda durdurup bir bir üstlerini arıyorlar ya, işte böyle bir durumla karşılaşmamak için işimden erken çıkıp, daha gün batmadan evde oluyordum. Geceleri de ne olur ne olmaz, herhangi bir sokağın başında polisler çevirip de üstümü ararlar diye hiç dışarıya çıkmıyordum. Ama o günü akşam üzeri dolmuştan inince bir de ne göreyim, bir yığın polis, inenin üstünü başını arıyorlar. İçlerinden sarışın olanı bağırdı:</p>

  <p>— Kıpırdamayın, üzerinizi arayacağız.</p>

  <p>Şöyle bir sağa baktım, bir sola baktım, ha gayret, bacaklara kuvvet, kaçmağa başladım. Ühüü, polislerin tümü oradakileri bırakıp benim ardıma düştüler.</p>

  <p>— Tutun ha, kaçıyor ha, silahlıdır ha!</p>

  <p>Kaldırımdaki tüm halk, silah sesini duyunca iki yana çekildi, ben tabana kuvvet kaçıyorum. Biri önüme çıkacak oldu, adama çarpmamla geçmem bir oldu. Baktı ki polisler durmayacağım, bağırmağa başladılar yanım sıra giden polis arabasından:</p>

  <p>— Dur yoksa ateş edeceğiz!</p>

  <p>Ederler mi ederler. Biz de böylece bir fobi uğruna öteki dünyayı boylarız. Duruverdim. Bir ses bağırdı:</p>

  <p>— Ellerini yukarıya kaldır, ardını dön, duvara dayan!</p>

  <p>Bağırdım:</p>

  <p>— Ellerimi kaldırırım, duvara dayanırım, ama ardımı dönmem.</p>

  <p>Fobinin en korkunç yanı. Sen duvara dayanacaksın, bekleyeceksin ve bir el senin böğrüne el atacak: "Ihh ananı..."</p>

  <p>Polisin biri yanıma yaklaştı. Allah, elini kürek yapmış. Hiç o durumda düşünebilir miyim ben ellerimin havada olacağını, sırtımın duvara dayalı olacağını. İndirdim ellerimi, on polis birden bağırdı:</p>

  <p>— Kaldır ellerinin!</p>

  <p>Ben de bağırdım:</p>

  <p>— Burada anadan doğma soyunurum ama üstümü aratmam!</p>

  <p>Polisler de belli ki korkuyorlar, bir oyun edeceğimi sanıyorlar. Ama o arada polisin biri hızla üzerime atıldı. Fobim beni çelik gibi yapmış, yay gibi yapmış, hiç yıkılır mıyım yere? Polis yıkıldı. Ama eli kürek gibi, ha uzandı böğrüme ha uzanacak, bağırdım:</p>

  <p>— Iıııh ananı!</p>

  <p>Polis bağırdı:</p>

  <p>— Komiserim bir de sövüyor.</p>

  <p>— Ne sövüyor mu?</p>

  <p>Tüm polis üzerime çullanıverdi. Çullanıverdi ama, tutmak, yakalamak ne olası, tüm kaslarım, tüm kemiklerim, sinir olmuş, gerilmiş. Yanıma yaklaşana bağırıyorum:</p>

  <p>— Iııh ananı!</p>

  <p>Adamlar deli oldular. Orada bizi gören sanır ki, Afrika’nın en son dansını yapıyoruz. Polisler beni yakalamak için zıplıyorlar, ben fobimden zıplıyorum. Hop zıp, hop zıp, "Iıııh ananı..." Dayanamadı biri.-</p>

  <p>— Vallahi komiserim, biz bunu yaralamadan yakalayamayız, dedi.</p>

  <p>Demek nasıl zıplıyorum havaya, bir metre mi, yarım metre mi? Gözlerim nasıl kimbilir, açılmış iri iri? Terler nasıl boşanmış boynumdan? Tüylerim bir karış, ha gelin ha, "Ihhh ananı"</p>

  <p>Polisin biri geri çekilip, zıpladı, şak diye suratıma bir tokat aşketti. Aman tek olsun, razıyım, böğrümü ellemesinler de... Başka bir polis, benimle birlikte havaya zıpladı, kafama havada cobu indirdi. Aman olsun, böğrüme el deydirmesinler de... Eh artık, onlar da usulünü öğrendiler, ben de. Ben zıplıyorum, hop polisin biri zıplıyor, şaaak, tokat enseme. Ben zıplıyorum, polisin biri zıplıyor, hooop yumruk kafama. Böyle hoplaya zıplaya dayak yerken, bende can tükendi. Kendimden geçer gibi oldum, ve yere yığıldım. Üşüştüler başıma. Oramı, buramı karıştırmağa başladılar, ama ben kendimde değilim artık. Yalnız polislerin:</p>

  <p>— Bayıldı, hâlâ sövüyor yahu, dediklerini duyuyordum.</p>

  <p>Demek adamlar böğrüme el attıkça, bayılmış olduğum halde:</p>

  <p>"Iııhh ananı" diyormuşum.</p>
</body>
</html>
