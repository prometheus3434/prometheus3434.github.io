<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>PİRE MEMET</h1>

  <p>Abicim benim adım Pire Memet. Yok ha, öyle hopladığım, zıpladığım veya âbime diyeyim mapustan kaçtığım falan için adım Pire Memet değil. Şimdi benim pirelere karşı büyük saygım vardır. Nedense pirelerin de bana. Koynumda belki otuz pire beslerim, hiçbiri de ısırmaz beni. Niye ısırmaz hâlâ bilmem. Koğuş arkadaşlarım kendi üstlerinde bir pire bulsalar, tutar bana getirirler. Ben de onu alır koynuma koyarım, bir daha o bir yere gitmez. Yâni ya âbicim hani sinek kâğıtları vardır. Yapışır sinek kalır üzerinde, beıı de öyle, hangi pire gelse, yapışır bana, bir daha bir yere gitmez. İşte bu yüzden mapusta adımız Pire’ye çıktı. Ha pireler yüzünden rahatım da yerindedir, arkadaşlara bazan bir kızarım.</p>

  <p>"Lan, derim, vallahi billahi pireleri bir salarsam üzerinize." O zaman bir dediğimi iki etmezler. Yok ha abicim, aslında ben hem çok pireciyim, hem de çok insancılım... Bakma ömür boyu mapus cezasına çarptırılmışız ama, suç acaba ölende mi öldürende mi?</p>

  <p>Orası ayrı şey. Abicim, benim bu insan yanımı çok iyi bildiklerinden, gardiyanın biri birgün beni köşeye çekerek:</p>

  <p>"Pire, dedi, kurtarırsan beni ancak sen kurtarırsın."</p>

  <p>"Amman Necmi âbicim noldu ki?" dedim.</p>

  <p>"Sorma, dedi, benim gardiyanlığımdan hiç memnun değiller. Ben güya işi kaytarı yormuşum, görevime bağlı değilmişim. Hani işten atılmak hiçbirşey değil de, evde bir karı, anam, dört de çocuk var. İşten atıldığım gün ne yaparım bilmem ki?"</p>

  <p>"Vah vah" dedim. "Pekiyi ağabey, diye sordum, benim sana ne iyiliğim dokunabilir?"</p>

  <p>"Memet, dedi Necmi gardiyan, bilirim pireleri bile çok seversin. Pireyi seven insanı da sever. Şimdi senden bir dileğim var, benim için hapishaneden kaçacaksın."</p>

  <p>"Amman abi yapma, ben kaçamam" dedim.</p>

  <p>"Canım kaçmayacaksın ki, dedi. Hazırlık yapacaksın, tam sen kaçarken ben yakalayacağım. Böylece hem üstlerimin gözüne girmiş olacağım, hem de görevde kalacağım. Gözünü seveyim Pire Memet, yap bana şu iyiliği."</p>

  <p>Bu nasıl iyilikti anlayamadım.</p>

  <p>"Abicim düşüneyim." dedim.</p>

  <p>"Söz, dedi Necmi gardiyan, şayet bir iki maaş ikramiye verirlerse, biri senin. Bak burada seni arayan yok, soran yok. Hiç olmazsa o parayla mapusta birkaç ay beyler paşalar gibi yaşarsın."</p>

  <p>Hani şu son öneri hoşuma gitmemiş değildi. Gerçekten öyle, yaşam boyu mapus cezasına çarptırılmış adam kaçarken yakalanırsa nolacak, alacağı bir iki yıl ceza daha.</p>

  <p>"Tamam be Necmi âbicim, dedim. Canın sağolsun, yalnız bu işi nasıl yapacağız bana bir güzel anlat."</p>

  <p>O günden sonra benim kaçma numaralarım başladı. Aslında çok basit, kaçacağım Ziyaret günü ziyaretçilerin arasına karışacağım, ondan sonra hop güm. Ama beni ziyarete gelen insan yok ki. Evelallah Necmi âbim onu da ayarladı. Necmi âbimin nöbetçi olduğu bir günde adım okundu... Ulan aman hazır değilim.</p>

  <p>Koğuş gardiyanı çıkardı koridora. Hop ordan ben helaya. Hemen helanın yan penceresinden çatıya. Oradan öteki koridorun helasına, hop açık kapıdan ziyaretçilerin arasına. Ziyaretçilerin arasındayım ama, Necmi âbim bakmıyor ki bu yana, öksürdüm, sesten duyulmuyor, ayağımı yere sertçe vurdum, yine duymuyor. Yahu yandık ki yandık! İstemem, elimi kolumu sallaya sallaya çeker giderim, ama olur mu hiç cılklık, ne konuşmuşuz Necmi âbimle, ben kaçacağım, o yakalayacak.</p>

  <p>"Hiş yahu Necmi âbi, burdayım yahu burda."</p>

  <p>Necmi âbi sanıyor, kiremitleri kaldırmak, heladan helaya atlamak sanki yarım saat sürer. Yok be âbicim işte geldik. En iyisi önüne gideyim, ondan sonra kaçayım, dedim... Vardım gittim Necmi âbinin önüne.</p>

  <p>"Hiş âbi" dedim.</p>

  <p>"Hı" dedi, suratı alabora oldu. Ben kaçtım, o düdüğe asıldı, hop ensemden yakaladı.</p>

  <p>Devrisi günü âbicim, hem benim resmim gazetelerde, hem de gardiyan Necmi âbimin. Necmi âb imin adının altında:</p>

  <p>"Görevine bağlı, açıkgöz gardiyan sayesinde yaşam boyu hapse mahkûm biri kaçarken yakalandı." ... "Ve gardiyana iki maaş tutarında ikramiye verildi."</p>

  <p>Abicim, Necmi âbim erkek adammış, bir maaşını getirdi bana verdi. Ama çok sürmedi, beni alıp başka hapishaneye gönderdiler. Hem de Azılı Pire Memet olaraktan. Âbicim o hapishaneye bir girişim var, amman âbicim o ne saygı, o ne gösteriş. Kaçmak isteyenlerin hepsi yanımda:</p>

  <p>"Pire usta, sen bu işin ustasıymışsın, şöyle biz nasıl kaçalım?"</p>

  <p>Âbicim, ben o zaman gözlerimi yana kaydırıyor, kendime büyük pozlar vererek:</p>

  <p>"İnsan kaçmak istedikten sonra, çok kolay" diyorum.</p>

  <p>"Nasıl âbi?" diye soruyorlar.</p>

  <p>"Çok kolay lan, elinizi kolunuzu sallaya sallaya çıkın gidin."</p>

  <p>"Breh breh, kimbilir elini kolunu sallaya sallaya kaçmanın yöntemi nasıl?" diyorlar. Ben yanıtlıyorum:</p>

  <p>"Bekleyin görürsünüz."</p>

  <p>Tabi, öteki cezaevinden "kaçar" damgasıyla geldiğimiz için, beni hiç gardiyansız bırakmıyorlar. Avluda bile, sanki kuş olup uçarmışım gibi, yanım sıra bile gardiyan yürüyor. Ama mapus içinde ünümüz öyle yayılmış ki, mapuslar bile inanıyor.</p>

  <p>"Lan oğlum, adı üstünde Pire, bir sıçrarsa mapus duvarından uçar da kaçar, onun için yanı sıra gardiyan geziyor..."</p>

  <p>"Heye efendi heye, bilmem ne hapishanesinde dokuz metrelik duvarın dibine gelmiş, onca mahkûmun gardiyanın önünde:</p>

  <p>"Ulan burada da yaşanır mı be" demiş, vurmuş ayağını yere, uçmuş gitmiş duvardan.</p>

  <p>Beş ay geçmedi aradan, birgün yanıma gardiyanın biri geldi, İsmail gardiyan. Fısıltıyla:</p>

  <p>"Haberin var mı? dedi. Şayet senin gibi birini kaçarken hangi gardiyan yakalarsa, ona beş maaş tutarında ikramiye var. Çünkü sen azılısın."</p>

  <p>"Vay anasını" dedim. İsmail gardiyan sordu:</p>

  <p>"Nasıl niyetin var mı?"</p>

  <p>"Hiç olmaz olur mu abicim? dedim. Şayet parayı kırışırsak, elbette varım."</p>

  <p>Ufacık bir testere sayesinde âbicim işi hallettim. Yalnız testereyi İsmail âbim getirdi verdi. Banyonun penceresini kestim, oradan çamaşırlığa atladım. Çamaşırlığın penceresinden tel örgülerin ötesine atlayacağım baktım, aşağıda İsmail âbim duruyor.</p>

  <p>"Hop geliyorum" dedim.</p>

  <p>"Hop korkma, kucaklayacağım" dedi.</p>

  <p>Hopppadak düştüm İsmail âbimin kuca ğma. İsmail âbim:</p>

  <p>"Afferin çok başarılıydın" dedi, bir yandan da düdüğe asıldı. Yine gazetelerde resmim, yine gardiyan âbimin resmi, bir de alt yazı:</p>

  <p>"Pire Memet, gardiyanın kucağına atladı."</p>

  <p>Aldım âbicim iki buçuk maaş ikramiyemi, ama o cezaevinde de durdurmadılar, başka bir cezaevine.</p>

  <p>Breh âbicim, hele mapusta adın kaçıcıya çıksın, gör sen izzeti ikramı. Ne katiller öyle işlem görür, ne de bilmem siyasiler. Ma pusun baş adamıyım sanki. Orâda da durup:</p>

  <p>"Görün bakın, bir punduna getirir, ben yine kaçarım" diyordum. Herkes, gerçekten kaçacağıma inanmışlardı. Birgün başgardiyan:</p>

  <p>"Bana bak, dedi odasında. Pire Memet, ne dersin canın kaçmak istiyor mu?"</p>

  <p>"Eh, siz bilirsiniz âbi..." dedim.</p>

  <p>Bildiler. Hepsi de kocaman kocaman bir aferinle birlikte, tüm gardiyanlar birer maaş ikramiye aldılar. Çünkü beni kaçırmak için birlikte çalışmışlar, işi birlikte kotarmışlar dı. Bu mapustan da kendi kendimi tahliye ettirmiştim, Ankara’dan gelen sahte telle. Oysa ki bu teli meli hep başgardiyan âbim yapmıştı. Beni saldılar dışarıya. Saldıktan sonra gelip kahvede yakaladılar. Nasıl olmuş, hemen birden telgrafın sahte olduğunu anlamışlar, ve canlarını dişlerine takarak beni arayıp bulmuşlar. Polise falan haber verselermiş, ühüü ben çoktan kaçar gidermişim. Oysa ki hıyarlar, on beş dakika da geç geldiler, kahvede onları bekleye bekleye canım çıktı.</p>

  <p>Âbicim, ordan da başka hapishaneye. Artık hapishane kiralıyım âbicim. Rahatım da öyle iyi ki. Ama boş durdurmuyorlar ki. İllâ ki kaçmamı istiyorlar. Zor ama ne yapayım, kıramadım, tuttum bu kez mapusun altında kocaman bir tünel açtım. Çok çalıştım, ellerim kan topladı, haftalarca çalıştım, artık işin sonuna gelmiştim, bir kamyon geçmesin mi âbicim tam benim tünelin yola açılacak yerinden. Şansa bak âbicim. Ama belediye geldi doldurdu, dört gün daha çalıştım. Tam o gece kaçacağım, çıktım tünelden, hop bizim gardiyanlar tünelin başında. Âbicim tünelin resmi çıktı gazetelerde, benim resmim çıktı gazetelerde ve çok gözü açık gardiyan âbilerimin. Yalnız bu işte bana oyun ettiler, beş kuruş vermediler. O zaman çok kızdım bu işe âbicim. İnsan hani hakkını almalı değil mi ya? Bir sabah bavulumu, yatağımı topladım. Bir elime bavulumu aldım, bir elime dengimi, önce bizim koğuşun gardiyanına gittim.</p>

  <p>"Yok arkadaş, ben sizinle çalışmam," dedim.</p>

  <p>"Yapma be Pire, vallahi billahi bu işte benim suçum yok" dedi.</p>

  <p>"Yok arkadaş, dedim, bizde cılklık yok." Oradan gittim başgardiyana:</p>

  <p>"Âbi ben gidiyorum, dedim. Sizin yaptığınıza cılklık derler. Onun için bir dakika bile duramam burada."</p>

  <p>"Yahu dur, arkadaşlarla bir konuşandık Pire" dedi ama, ben hapishane müdürünün odasına gittim, elini öptüm:</p>

  <p>"Ben gidiyorum âbi," dedim.</p>

  <p>"Niye memnun değil misin buradan?"" diye sordu.</p>

  <p>"Yok âbi, dedim, biz onlara, size iyilik edelim diyoruz, ama siz iyiliğin kıymetini bilmiyorsunuz, hakkımı yiyorsunuz."</p>

  <p>Çıktım kapıdan gittim.</p>

  <p>Gidiş o gidiş... Sonradan anlamışlar benim yaşam boyu hapis cezasına mahkûm olduğumu. Ama gitmem ki âbicim, söz versinler paranın yansını vereceklerine hemen gidip teslim olayım.</p>
</body>
</html>
