<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>HASTA OSMAN HASTANEYE YATTIĞINA PİŞMAN</h1>

  <p>Hani hastanelerde, hastaların başucunda ne işe yarar ki—" dersin. Büyük hastane bakıcı veya hemşire koşa koşa gelir.</p>

  <p>Gelir mi? Böyle düşünüyorsan hiç yatma hastaneye, sonra zile basar basar, kimsenin gelmediğini görünce, "Vay ulan, bu da ne işe yarar ki?" dersin. Büyük hastaneleri bilmem ama, ufak kent hastanelerinin tümü böyledir. Hele gece oldu mu, hele saat yirmi dördü vurdu mu, zili çalmak değil, koğuşun ortasında bomba patlatsan, kimse gelmez.</p>

  <p>İşte böyle hastanelerden birinde geçenlerde bir buçuk ay yattım. Evellallah kırk beşinci günün sonunda hastaneden çıkarken tam olmuştum.</p>

  <p>İlkin hastanın birine lavmanla işe başladım. Gerçi lavman yapmak falan bilmezdim ama, ah o koşullar yok mu? Yanımdaki hasta inim inim inliyor.</p>

  <p>"Arkadaş nolur basın şu zile, hastabakıcı gelsin, hemşire gelsin, bana bir lavman yapsınlar, yoksa patlayacağım."</p>

  <p>Sen istediğin denli patla, nerden bulacaksın gecenin o saatinde hemşireyi, hastabakıcıyı. Yanımdaki diğer hasta:</p>

  <p>— Âbi, şayet lavman yapmayı biliyorsan, ben lavmanın yerini biliyorum, dedi. Gitti, iki dakika sonra lavmanı aldı geldi. Hasta inleyip duruyor:</p>

  <p>— Nolur beni kurtarın!</p>

  <p>En uçtaki hasta.</p>

  <p>— Vallahi ben bir kez görmüştüm nasıl yapıldığını, ama cesaret edip yapamam, dedi.</p>

  <p>— Ben yaparım, dedim, gel göster.</p>

  <p>Köşedeki hasta geldi, gösterdi. Ben de tutup inleyen hastanın üzerinde uyguladım. Az sonra, inleyen hastanın,</p>

  <p>— Oh dünya varmış, Allah senden razı olsun arkadaş, dediğini duydum.</p>

  <p>Sabahleyin hemşire geldiğinde, ilk iş,</p>

  <p>— Lavmanı kim yaptı? diye sordu.</p>

  <p>— Ben, dedim. Zavallı çok sıkıntı çekiyordu.</p>

  <p>— Çok güzel, dedi hemşire, şimdi şuradaki ikinci koğuşta bir hasta var, pencerenin yanında yatakta yatıyor, ona da bir lavman yapıver.</p>

  <p>Hastalığım, öyle yatar hastalık olmadığından, kalktım gittim, o inleyen hastayı da kurtardım.</p>

  <p>Bir hafta sonra, ilk iğnemi de yaptım. Hariciye koğuşunda bir hasta, inim inim inler sancıdan, sancı dindirme iğnesi hazır, enjektör hazır, çünkü hastanenin her yanını babamın evi gibi öğrenmişim, gelgelelim iğne vuracak insan yok.</p>

  <p>— Ah, dedi bir başka hasta, ben iğne vurmasını bilirim ama, şu denli cesaretim yok. İstersen sana nasıl vurulacağını göstereyim, deh et gitsin iğneyi.</p>

  <p>— Yahu adamı sakat falan bırakmayalım.</p>

  <p>— Yok canım yaparsın sen, baksana adamcağız ağrıdan battaniye yırtmakta...</p>

  <p>Olur mu olur, aldık ampulu, aldık enjektörü, çektim ilacı enjektöre, açtım hastanın kabasını, arkadaş:</p>

  <p>"Aha şura, yok yok şura, aha bura daha iyi..." derken, deh ettim iğneyi adamın kabasına. Adam, "Ihh" etti ama yarım saat sonra tatlı tatlı uyudu gitti. Sabahleyin hâriciyenin hemşiresi sormuş soruşturmuş, iğneyi benim yaptığımı öğrenmiş. Akşam üzeri giderken elime bir liste verdi:</p>

  <p>"Şuna şu iğnesi yapılacak, buna bu iğnesi yapılacak, şu da damardan olacak."</p>

  <p>— Damardan, aman hemşiranım, dedim ben damardan iğne yapmasını bilmem.</p>

  <p>— A darılırım vallahi, öğren canım, dedi. Hava kaçırmayacaksın hepsi okadar...</p>

  <p>O günden sonra hastanenin iğne işleri de benim üzerime kaldı. Öyle ki, hemşireler bizim koğuşa geliyor,</p>

  <p>— Osmaaan, Osmaaan, diye beni çağırıyorlardı.</p>

  <p>— Buyur hemşiranım!</p>

  <p>— Ben ameliyata gireceğim, acil gelmiş, iıyordu. Derken başıma laboratuvarı da sardılar.</p>

  <p>— Yahu kolay be kardeşim, sana bugün doktor Osman demişler, nesi var ki bunun? Buraya bakan Celal beyin kızı evleniyor, nah ilâçlar şurada, sen burada büyük tahliller yapacak değilsin ki, kan grubu, sonracıma şeker var mı, üre var mı, löko sit vs. vs... Aha, lökosit var mı yok mu, şöyle yaparsın.</p>

  <p>Yok gerçekten bende de yetenek varmış. Onu da öğrendim. Yerine bedava çalışan birinin bulunduğunu, hem de bu kişinin hasta olduğunu öğrenen Celal, artık o günden sonra hastaneye günde yarım saat uğrar oldu.</p>

  <p>Ayıp hani, bunca işten anlar da insan, hiç fizik tedaviden anlamaz mı? Oysa ki fizik tedavi dediğimiz şey hepsinden kolay. Bunun lambası var, semeri var. Semer altına gireceği semere koyar, fişini takarsın, lamba altına girecek olanı lambanın altına koyar, bir bu hastanın, bir öteki hastanın yanma koşarsın, terleyenin terini siler, arada bir, "Kıpırdama" falan dersin, sonra da kremle ışınladığın yeri bir güzel ovar, "Haydi yallah" dersin. Fizik tedaviyi de öğrendim. İstediği denli fizik tedavinin hastabakıcısı kaytarsın, karı kız peşinde koşsun, nasıl olsa hastanede Osman var. Osman’dan doktor da memnun. Durup durup:</p>

  <p>— Sen daha önceleri bu işte çalışmışsın Osman efendi, yalan söyleme, diyordu.</p>

  <p>Al bakalım, diş de çektirsinler mi bana? Aşçının dişi aman Allah olmuş. Hastanenin diş doktoru yok. Teknisyen var ama, içkici nin teki, kimbilir şimdi hangi meyhanedeymiş. Aşçı şu anda başka bir diş doktoruna gitse, kimbilir kaç lirasını alırmış, hastanedeki doktor, "Osman ne güne duruyor?" di yesiymiş. Osman bu, bunca işten anlayan, hiç diş çekmeden anlamaz mıymış, mahsus söylemiyormuş, o işi de üzerine yıkmasınlar diye. Aşçı yamakları beni saltanatla, diş polikliniğine götürdüler. Aşçıbaşı çoktan oturmuş koltuğa, ağzını kovan gibi açmış:</p>

  <p>— Aha şu diş, diyordu.</p>

  <p>— Yahu usta, ben diş çekmesini bilmem.</p>

  <p>— Bilirsin bilirsin, çek şu dişi, kimseye söylemem.</p>

  <p>Artık, iğne vurmasını biliyorum ya, vurdum uyuşturucu iğneyi. Aşçıbaşının dişi uyuşunca, kendime okkalı bir pense seçtim, ayağımın birini duvara dayadım, soktum penseyi aşçıbaşının ağzına, yerleştirdim penseyi çekilecek dişe, "Ya Allah, hıı..." Çürük diş pensenin ucundaydı. Ve aşçıbaşı:</p>

  <p>— Yahu elin amma da hafifmiş, diyordu.</p>

  <p>İnekler, guya söylemeyeceklerdi. O günü hastanede yayıldı:</p>

  <p>— Yahu Osman efendi ne diş çekermiş de haberimiz yokmuş.</p>

  <p>— Yaa öyle mi?</p>

  <p>O günden sonra diş çekme işi de üzerimize kaldı. Ben artık kendi hastalığımı unutmuştum, arada bir,</p>

  <p>— Benim hastalık, falan, diye mırıldan sam,</p>

  <p>— Amman yahu, senin gibi adam bunu bize mi sorar doktor Osman? diyorlardı.</p>

  <p>— Pekiyi, madem öyle, ben iyi oldum, taburcu edin beni hastaneden, diyordum.</p>

  <p>O zaman çıkmamam için otuz iki tür kulp buluyorlardı.</p>

  <p>Kırk beşinci güne dek zor dayandım. Ne gecem vardı, ne de gündüzüm. Ara sıra aşçının yanına insem, o bile bana sütlaç falan yaptırıyor kendisi kaytarıp,</p>

  <p>— Yahu sen bir numaralı aşçıymışsın be, diyordu.</p>

  <p>Korkmağa başladım. Bu adamlar sanırım ellinci günü beni ameliyatlara falan da sokarlardı. Onun için kırk altıncı günde kendi kendimi taburcu ettim. Gecenin bir saatinde, hastaneden fırladım kaçtım.</p>

  <p>İşte o günü sabaha dek, o günü akşama dek hastane elli altıya gitmiş, işler çorba olmuş, herşey birbirine karışmış, hastanede tüm hizmetler durmuş. Baş doktor bağırır dururmuş:</p>

  <p>— Bulun gelin Osman efendiyi, diye.</p>

  <p>Hıh, Osman efendi anayidir sanki. Gelsin de, doğumları da üzerime yıkın iyi mi?</p>
</body>
</html>
