<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>DİLİN EDİNİMİ</h3>

<p class="n"><b>Soru</b>: Dilin doğuştan geldiği ve söyleyiş ve gösterim düzeylerini de kapsayan bir işlevi olduğu sözleriyle ilgili düşüncelerinizi daha ayrıntılı olarak anlatabilir misiniz?</p>

<p class="n"><b>Chomsky</b>: Dilin doğuştanlığı meselesi oldukça ilginç. Dilin doğuştan geldiği iddiasına karşı çok büyük bir literatür bulabilirsiniz ancak onu savunan hiçbir şey bulamazsınız. Dolayısıyla, tek yönlü olması sebebiyle bu tartışma biraz komiktir. Pek çok insan dilin doğuştan geldiği iddiasını reddediyor ama kimse onlara cevap vermiyor. Onlara cevap verilmemesinin sebebi de tezlerinin hiçbir anlamının olmaması. Onları cevaplamanın hiçbir yolu yok.</p>

<p>‘Dil doğuştan gelen bir şey değildir’ demek benim torunum ile bir kaya ve bir tavşan arasında hiçbir fark yoktur demektir. Bir başka şekilde ifade edecek olursak, bir kayayı, bir tavşanı ve benim torunumu insanların İngilizce konuştuğu bir topluma koyduğumuzda, hepsi İngilizce öğrenecek demektir. Eğer insanlar buna inanıyorlarsa, o halde dilin doğuştan gelmediğine de inanıyorlardır. Yok eğer benim torunum ile bir tavşan ve bir kaya arasında farklılık olduğuna inanıyorlarsa, o zaman dilin doğuştan geldiğine inanıyorlardır. Dolayısıyla dilin doğuştan geldiği varsayımıyla ilgili olarak tartışılabilir bir şey olduğunu iddia eden insanların aklı karışık. O denli karışık ki onların tezlerine cevap vermenin hiçbir yolu yok. Dilin doğuştan gelen bir yeti olduğu konusunda hiçbir şüphe yok.</p>

<p>‘Dil doğuştan gelir’ demek, ciddi ve önemli bir içsel doğa farklılığının benim torunumu, kayalardan, arılardan, kedilerden ve şempanzelerden ayırdığı inancını ifade etmektir. Bu içsel doğanın ne olduğunu bulmak istiyoruz. Mevcut kavrayışta, bu bir şekilde dil yetisini (ya da farelerde de olduğu gibi iç kulakta iyice yerleşmiş bir kemiği) ortaya çıkaran genlerin bir ifadesi. Nasıl olduğu bilinmiyor, ancak bu çok daha kolay sorular için de geçerli. Dilin insanlarda doğuştan bulunduğu sözü az çok böyle bir şey ifade ediyor. Benzer şekilde, kolların insanlar için kanatların da kuşlar için doğuştan olduğunu söylüyoruz.</p>

<p>Dil ile ilgili olarak doğuştan gelen şeyin dil yetisine mi özgü olduğu yoksa zihnin başka parçalarının bir bileşkesi mi olduğu sorusu sorulabilir elbette. Bu ampirik bir sorudur ve bu konuda dogmatik olmak için hiçbir neden yoktur; bakarsınız ve görürsünüz. Bulduğumuz şeyler onun dile özgü olduğuna işaret ediyor. Bildiğimiz kadarıyla, dil yetisinin sadece insan zihninde değil diğer hiçbir biyolojik organizmada bulunmayan özellikleri vardır.</p>

<p>Örneğin, dil yetisinin en temel özelliklerinden biri kesintili sonsuzluk özelliğidir. Altı sözcüklük, yedi sözcüklük tümceler bulabilirsiniz ama altı buçuk sözcüklük tümceler bulamazsınız. Dahası, bunun bir sınırı yok. On sözcüklük, yirmi sözcüklük ve bu şekilde sonsuza kadar gidebilen tümceler bulabilirsiniz. Bu kesintili sonsuzluk özelliğidir. Bu, biyolojik dünyada neredeyse hiç olmayan bir şey. Pek çok kesintisiz sistemler var ve pek çok sınırlı sistemler var ama kesintili sonsuz bir sistem bulun bakalım! Buna benzer tek bir sistem daha var, o da aritmetik yetisidir ki o da dilin (evrimsel) bir yan ürünü olabilir.<a id="dn4-11" href="../Text/dn3.xhtml#d11">[11]</a> Ne kadar incelerseniz, o kadar doğru görünüyor.<a id="dn4-12" href="../Text/dn3.xhtml#d12.">[12]</a></p>

<p>Burada bahsettiğimiz türde sorulara geldiğinizde, belki de gerçekten biyokimya diyebileceğiniz düzeyden DNA düzeyine kadar biyolojik dünyanın hiçbir yerinde bir benzeri yok gibi görünüyor. O halde, dil sadece doğuştan gibi görünmüyor aynı zamanda can alıcı noktalarda son derece özgün görünüyor. ‘Üzerine yayılmış’lık sorusuyla bunun kastedildiğini anlıyorum. Dil başka şeylerin üzerine yayılmış, başka özellikleri olan bir sisteme eklenmiş bir şey. Ampirik çalışmalar sizi buraya götürüyor. Birileri bu gerçeklerin başka bir açıklamasını bulursa, onu dinlemek çok ilginç olacaktır. Ancak başka bir tez yok, onun için tartışılacak bir şey de yok.</p>

<p>Asıl sorun dilin özelliklerinin ve kullanımının ne denli bu sisteme özgü olduğunu bulmak. Bundan dolayı, dilin ya da dişlerin özel olarak dil için mi uyarlandığını yoksa dilden bağımsız nedenlerle mi evrildiklerini sorabiliriz. Bazı konularda cevaplar net olsa da -sürüngenlerin çene kemiğinin iç kulağa geçişi gibi- farklı fikirler var. Konuşma analizi ve algı üzerine çalışan ve saygı duyulan bilim insanlarından bazıları duyu-motor sisteminde dile özgü herhangi bir uyarlanım olduğundan şüphe duyuyor; ancak buna katılmayanlar da var.<a id="dn4-13" href="../Text/dn3.xhtml#d13.">[13]</a></p>

<p>Gösterim düzeyleriyle ilgili daha zor konulara gelirsek, burada da farklı düşünceler ve ilginç fikirler var, ama doğal olarak anlaşılan çok daha az şey var. Mesela bir kişinin doğal dilin ifadelerinin, ‘düşünce diline’<a id="dn4-14" href="../Text/dn3.xhtml#d14.">[14]</a> aktarıldığına inandığını varsayalım. Bu ifadenin bazı özellikleri, dil ifadesinin hangi <i>düşünce dili</i> ifadelerine aktarılacağını belirlemelidir. Bir ifadenin yorumlanmasının hangi özellikleri dil yetisinin bir parçasıdır ve hangi özellikleri düşünce dilinin anlam özelliklerine aittir? Bu konuda sadece tahminler var ama bundan fazlası yok.</p>

<p class="n"><b>Soru</b>: ‘Benzetmelerin’ açıklama olarak görülmesi konusu göz önüne alındığında,<a id="dn4-15" href="../Text/dn3.xhtml#d15.">[15]</a> dil için ‘organ’ ifadesi betimleyici mi yoksa benzetme amaçlı mı kullanılmaktadır? Çok bilgili değilim ama biyogenetikçilerin beyni her şeye hükmeden merkezi bir organ olmaktan ziyade ‘hareketli beyin’ olarak yorumlamaları var aklımda. Bir sosyolog olarak da merkez (ve bununla eş anlama gelen merkezi kuvvet) kavramından uzaklaşmaya çalışıyorum. Bu sizin bakış açınızdan bir şey ifade ediyor mu?</p>

<p class="n"><b>Chomsky</b>: Araştırılması gereken soru, beynin (ve muhtemelen vücudun diğer sistemlerinin) sadece dile adanmış bir parçalarının olup olmadığıdır. Eğer öyle ise, teknik literatürde<a id="dn4-16" href="../Text/dn3.xhtml#d16.">[16]</a> bile (net olmamakla birlikte) standart şekliyle bu alt sisteme ‘organ’ diyebiliriz. Bu kullanımda ciddi bir risk yok. Yazı yazma sürecinde parmaklarımın hareketini beyin korteksinin belirlediğini bulmamızdan farklı olmayarak, bir kuvvet ilişkisini andıran hiçbir şey söylememize de gerek yok. Bir organizmanın yapısı ne ise odur, biz de elimizden geldiğince bunu anlamaya çalışıyoruz.</p>

<p class="n"><b>Soru</b>: Broca tarzı tam da doğru olmayan beyin haritalandırmalarıyla ve bunların dil yetisinin ‘yeri’yle ilgili anlamı üzerinde ne düşünüyorsunuz?</p>

<p class="n"><b>Chomsky</b>: Ne kadar belirsiz ve değişken de olsa, Broca bölgesi yıllarca üretici bir biçimde çalışılabilmesini sağlayacak şekilde iyi tanımlanmıştır ve genellikle, dil kullanımında görevi olan beyin kısımlarından biri olduğu varsayılır. Beyne zarar vermeyen yeni teknolojilerin beyindeki dil bilgisi ve dil kullanımına (yani ‘dil organı’ ve onun çalışma biçimlerine) dair daha derin bir kavrayış sağlaması olasıdır. Şimdilik, bu sorunun cevaplanması çok zor.<a id="dn4-17" href="../Text/dn3.xhtml#d17.">[17]</a> Biyolojide ‘organ’ kelimesinin kullanımındaki belirsizliğe de dikkat etmek gerekir, belli bir ‘yer’ bulma zorunluluğu yoktur. Bu terim belirlenebilir özellikleri ve işlevleri olan karmaşık sistem parçalarına odaklanabilmek için kullanılmaktır. Dolaşım ve bağışıklık sistemlerinden ‘organlar’ olarak söz eden teknik bir tartışma, bunların geride kalan her şeyi olduğu gibi bırakarak vücuttan alınabileceği anlamına gelmez.</p>

<p class="n"><b>Soru</b>: Dil Edinim Düzeneği ile Evrensel Dilbilgisi arasındaki fark nedir?</p>

<p class="n"><b>Chomsky</b>: Hiçbir şey. Bunlar sadece aynı şeye bakmanın iki farklı biçimidir. Evrensel Dilbilgisi, dil yetisinin ilk durumunun kuramına verilen isimdir. Dil Edinim Düzeneği, bu ilk duruma farklı bir bakış açısından verilen başka bir isimdir. Yani hiçbir fark yok.</p>

<p class="n"><b>Soru</b>: Dil Edinim Düzeneği’nin yapısı nasıldır?</p>

<p class="n"><b>Chomsky</b>:Dilin yapısı ne ise o işte. Muhtemelen çokça basitleştirilmiş bir modele göre, dilin ilkelerini ve parametrelerini anlayabilirsek, dil edinim düzeneğinin ne olduğunu da anlayabileceğiz. Bu düzenek bu ilkelere ve belli şekilde ayarlanması gereken parametrelere sahip bir sistem ve bu parametreler ayarlandığında ortaya bir dil çıkıyor. Genellikle, ‘dil edinim düzeneği’ dilin ilk durumu ile alabileceği diğer durumlar arasında bir aracıdır. Bu da ilk durumun betimlemesi olduğunu söylemekten başka bir şey değildir.</p>

<p class="n"><b>Soru</b>: Dilin doğuştan geldiğini söylemekle onun görme sistemi gibi dış uyartılara ihtiyacı olduğunu söylemek arasında bir çelişki var mı?</p>

<p class="n"><b>Chomsky</b>: Hayır, hiçbir çelişki yok. Görme sistemini ele alalım. Bu kırk yıl önce bilinmiyordu ama bizimki de dahil olmak üzere memelilerin görme sisteminin genetik olarak belirlenmiş ayrıntılı bir biçime sahip olduğunu artık bugün biliyoruz. Ancak, bebekliğin ilk dönemlerinde doğru türde bir uyartı (temelde örüntülü-uyartı) verilmezse, sistem bozulmaya başlıyor. Çalışmıyor. Çalışmak için uyartıya ihtiyacı var. Dahası, aldığı uyartı türleri sistemin çalışma biçimlerini az da olsa değiştirebiliyor.</p>

<p>İşte temel deney.<a id="dn4-18" href="../Text/dn3.xhtml#d18.">[18]</a> Kedilerin bizimkilere yeterince benzeyen bir görme sistemleri vardır, dolayısıyla sonuçlar az çok aynı. Bir kediyi, kedi yavrusunu alır, (hiç uyartı almaması için) gözlerini kapatır ve damarlı kortekslere elektrot koyarsanız, bir iki hafta içinde biyolojik olarak belirlenmiş yapıların nasıl bozulduğunu görebilirsiniz. Bir kediyi alır, (yayınık ışıkları alıp örüntüleri göremesin diye) gözlerinin üzerine ortadan ikiye bölünmüş bir masa tenisi topu gibi bir şey koyarsanız, sonuç aynı olur. Ancak ona değişen örüntülerde uyartılar verirseniz, sistem çalışıyor. Sadece dikey çizgilerden oluşan bir örüntü-uyartısı verirseniz, damarlı kortekste, yatay çizgilerden oluşan bir örüntü-uyartısı verdiğiniz durumdan daha farklı bir hücre dağılımı elde edersiniz. İsterseniz bunu farklı diller gibi düşünebilirsiniz. Aldığı örüntü uyartılarına bağlı olarak farklı biçimlere giriyor. Dolayısıyla, üzerinde deney yapma imkanınız olan memeli görme sistemlerinde, yaşamın belli dönemlerinde alınan belli tür uyartıların sistemin işler hale gelmesi için gerekli olduğu ve gelen uyartıya göre bunun çalışma biçimlerinde bazı farklılar olduğu konusunda şüpheye yer yok.</p>

<p>Bildiğimiz kadarıyla, dil de böyle bir şey. Etik nedenlerden ötürü, bu durumda benzer deneyleri yapamazsınız. Yani dilin de böyle olduğunu kesin olarak bilmiyoruz. Ortalıkta Joseph Mengele gibi birisi olmadığı sürece, bebekler üzerinde bu şekilde deney yapamazsınız. O bize bu soruların cevabını verebilecek olan deneyleri çocuklarla yapmaya hazırdı. Neyse ki böyle bir şey yok. Ama bunların doğal sayıldığı dönemlerin tıp tarihinin çok eski dönemlerinde kalmadığını da söylemem gerek (tıp okullarında hasıraltı edilen çirkin hikayeler). Gerçek şu ki bu şekilde deneyleri artık yapmıyorsunuz. Dolayısıyla cevabı kesin olarak bilmiyoruz, ama muhtemelen aşağı yukarı aynıdır. Sistemi harekete geçirmek için belli türde uyartılara ihtiyacınız var ve bu uyartıların biçimleri görünüşe göre sistemin çalışma biçimlerini belli oranda değiştiriyor; Hintçe ve İngilizce gibi diyelim. Buna benziyor işte.</p>

<p>Tecritte büyüyen (ve dili hiç duymamış) çocukların dile sahip olup olmadıklarıyla ilgili ilginç bir soru duruyor ortada. [Dinleyiciler araya giriyor] Pardon? Ormanda tek başına büyüyen kurt-çocuklar pek iyi bir örnek değil. Tecritte büyüyen çocuklarla ilgili bazı böyle gerçek olaylar var. Ancak bu çocuklar o denli psikozlu ve onlarla ilgili yanlış giden o denli şey var ki dilleriyle ilgili olarak ne söyleyeceğinizi bilemiyorsunuz.</p>

<p>En iyi çalışılmış örnek, adı Genie konulan bir kızın hikayesi. Onunla ilgili bir kitap var.<a id="dn4-19" href="../Text/dn3.xhtml#d19.">[19]</a> On iki ya da on üç yaşındayken bir tavan arasında bulunmuştu. Sanırım iki yaşındayken onu oraya kilitlemiş olan deli bir babası vardı. Bir sandalyeye bağlanmıştı ve ara sıra ona yemek atıyordu; kız böylece hayatta kalmış. Ancak görünüşüne göre, bu kız belki pencereden gelenler dışında iki yaşından itibaren dile hiç maruz kalmadı. Bir sosyal hizmet görevlisi onu bulup dışarı çıkardı. Hastaneye kondu ve insanlar ona yardım etmeye çalıştı.</p>

<p>Onun neler yapabildiğiyle ilgili çalışmalar yapıldı ve buradan çıkan bazı ilginç sonuçlar var. Ancak doğal olarak psikozlu olduğu için bu sonuçların tam olarak ne anlama geldiğini bilemiyorsunuz. O kadar çok psikolojik sorunlar vardı ki hangisinin dille ilgili olduğuna karar veremiyorsunuz. Dilbilgisine benzer bir şeyi hiç edinemedi. Sözcükleri öğreniyor ve bir şekilde iletişim kurabiliyordu, ancak dilbilgisi yapısı diyebileceğiniz hiçbir şey öğrenemedi. Ancak çok fazla sorunlar olduğu için bunun ne anlama geldiğini bilemiyorsunuz. Bu bir bilgisayarı alıp, çekiçle kırıp parçaladıktan sonra, bilgisayarın nasıl çalıştığını anlamayı denemeye benziyor. Deney böyle yapılmaz.</p>

<p>Öte yandan bu soruyu biraz olsun aydınlatabilecek başka bir doğal deney var. Bu, kuzen olan üç işitme-engelli çocukla ilgili. Birlikte sürekli oyun oynuyorlarmış. Aileleri, ne yazık ki (şimdikinden farklı olarak eskiden çok kabul gören) işaret dilinin işitme-engelli çocuklar için kötü olduğu ve çocukların dudak okumayı öğrenmeleri gerektiği fikrine kapılmışlar. Aileleri buna inandırılmışlardı ve çocuklara işaret bile yapmamaları gerektiği söylenmişti. Yani onlara, el işaretleri yapmayın yoksa onu işaret dili öğrenmek için kullanırlar denmişti. Görünüşe göre aileler de bu öneriye tamamen uygun davranmış. Bu nedenle, çocuklar işitme-engelli oldukları için hiçbir şey duymamışlar ve işaret ya da işaret dili gibi şeyleri hiç görmemişler.</p>

<p>Buna rağmen çocukların kendi işaret dillerini oluşturdukları ortaya çıktı. Çocuklar bunu kendi aralarında kullandıkları için aileler bunu bilmiyordu. Bu ortaya çıkınca birkaç iyi psikolog -Lila Gleitman ve öğrencileri-bunu yakından incelemeye başladılar.<a id="dn4-20" href="../Text/dn3.xhtml#d20.">[20]</a> Oluşturdukları sistemin çok ilginç olduğu çıktı ortaya. Pek çok açıdan normal insan diline benziyordu. Bir tür yalın-özegeçişli<a id="dn4-21" href="../Text/dn3.xhtml#d21.">[21]</a> dile benziyordu ve doğal bir ortamdaki çocuklarınkine yaklaşık olarak aynı gelişim ve karmaşıklığa sahipti. Yani onlar elbette kendi kanallarıyla doğal bir dil geliştirmişler gibi görünüyordu. Deney o noktada sona erdi, çünkü çocuklar bulundukları anda, onlara işaret dili öğretildi. Bu doğal bir dilin zihinsel gelişimini sağlamak için uyartı bakımından çok fazla şeye ihtiyaç olmadığını gösteren olaylardan biri. Doğrudan deneylerle çözülebilecek pek çok ilginç soru çıkıyor ortaya; ancak bunlar elbette etik gerekçelerle yapılamaz. O nedenle de daha dolaylı yollara başvurulması gerekiyor.</p>

<p class="n"><b>Soru</b>: Dil Edinim Düzeneği tek mi çok mu? ikinci bir dilde ya da bir yabancı dilde tekrar kullanılabilir mi? İlerleyen yaşlarda dil edinmeyi nasıl açıklarsınız?</p>

<p class="n"><b>Chomsky</b>: Bu daha önce sorulan bir soruya dönüyor. Batı Avrupa’nın bazı kısımları, Amerika Birleşik Devletleri, Japonya ve birkaç yer hariç, Hindistan’da ve dünyanın her yerinde insanların pek çok dil bildikleri muhtemelen doğru. İnsanlık tarihinin büyük bölümünde ve bugün dünyanın pek çok yerinde, çocuklar farklı diller konuşarak büyüyorlar. Örneğin Batı Afrika’da büyüyorsanız, anneniz ve babanız başka dillerde konuşuyor olabilir. Onlar birbirleriyle bir üçüncü dilde konuşuyor olabilirler. Teyzeniz dördüncü bir dili konuşuyordur belki ve bunun gibi gidiyor işte. Bu insan türü için çok doğal bir durum. Yerli halkların çoğunlukla yok edildiği ve yerleşimcilerin çoğunlukla tek bir yerden geldiği Amerika Birleşik Devletleri’nde, yapay bir tek tiplilik görüntüsü bulunuyor; ancak bu yalnızca tarihsel nedenlerden dolayı böyle.</p>

<p>Ancak, Amerika Birleşik Devleri’nde bile, insanların tek bir dil konuştukları düşüncesi kesinlikle doğru değil. Herkes pek çok farklı dili duyarak büyüyor. Bunlara bazen ‘ağız’ ya da ‘biçemsel farklılıklar’ ya da ona benzer bir şey deniyor. Ancak bunlar aslında farklı diller. Ancak birbirlerine o kadar yakınlar ki onlara dil deme gereği duymuyoruz. Dolayısıyla, herkes çok dilli bir ortamda büyüyor. Bazen bu çok dilli ortamlar birbirine o kadar benzemez sistemler içeriyor; bu durumda onlara farklı diller diyorsunuz. Ama bu sadece bir derece sorusu, bir evet-hayır sorusu değil. Dolayısıyla dil yetisi her ne ise, aynı anda pek çok farklı duruma girebildiğini biliyoruz ve kaç farklı duruma girebileceğini bilmiyoruz. Çocuklar farkına varmadan ve hiç yorulmadan, birbirinden tamamen farklı çok sayıda dili edinebiliyormuş gibi görünüyor. Bazen dört-beş yaşına gelene kadar farklı diller konuştuklarını bile bilmiyorlar. Bu gelişimin doğal bir parçasına benziyor.</p>

<p>Her neyse, bu daha karışık bir soru. Kolay soru, değişmeyen bir ortamda dilin nasıl çalıştığı. Ancak bu soru az çok anlaşıldığında, daha zor sorunun ciddi olarak araştırılmasını umabiliriz: değişken bir ortamda dilin nasıl çalıştığı. Kolay olan soru zaten yeterince zor.</p>

<p>Yaşamın ilerleyen dönemlerinde dil edinme konusuna gelelim. Mesele ben şimdi Hintçe öğrenmeye karar versem ne olur? Bu, başka bir hikaye. Diğer biyolojik yapılarda olduğu gibi dilin edinimi için de kritik bir dönem varmış gibi görünüyor. Belki de birden çok böyle dönem var. Görme sistemini ele alalım. İnsanlarla deney yapmıyorsunuz ama kedi ve maymunlarla deneyler yapılıyor. Örneğin bir maymunun doğumundan sonraki birkaç haftada örüntülü görsel uyartı almasını engellerseniz, görme sistemi bozulmaya başlıyor. Ya o dönemde örüntülü uyartıları alacak ya da çalışmayacak. İnsanlar söz konusu olduğunda, çift göz mercekli görüntüyü alabilmeniz için dört aylık olmadan önce yeterli uyartıyı almanız gerekiyor, yoksa bu görüntüyü hiç alamazsınız. Bilinen bütün biyolojik özelliklerin harekete geçirilmeleri gereken bir dönem var. Bu dönem geçtiğinde, onu harekete geçirme yetisi düşüyor ya da belki de ortadan kalkıyor.</p>

<p>Belki dil de böyledir. Görme sistemi söz konusu olduğunda bunu bilmek daha kolay çünkü kedilere ve maymunlara işkence etme hakkımız olduğuna inanıyoruz. Dolayısıyla, insanlar kedi ve maymunlarla deney yapıyorlar ve deney yaptığınızda pek çok cevaba hızlıca ulaşabilirsiniz. Doktorlar eskiden yaparlardı ancak şu zamanlarda, öyle ya, olarak biz insanlara işkence yapmıyoruz. Neyse ki ilgili deneyleri insanlarla yapmıyoruz. Bu cevaplan elde etmeyi daha zor hale getiriyor. Bunla-rı elde etmemin dolaylı yollarım bulmak zorundayız. Dil edinmenin önce altı, yedi ya da sekiz yaşlarında, sonra da ergenlik sürecinde kesilme dönemleri yaşadığıyla ilgili yeterli dolaylı kanıt varmış gibi görünüyor. Bu iki değişim, bunlar her neyse, ikinci bir dili edinme yetisini oldukça kısıtlamaktadır. Belli bir yaşı geçtiğin zaman, dili edinebilirsin ama genellikle zaten bildiğin dilin üzerinde bir oluşum gibi. Bazen o fark çok belirgin değildir. Göstermek için çok ince deneyler yapmanız gerekir ama bu doğru yaklaşıma benziyor. Bunlar ilginç ve önemli ancak zor sorular, ve geç dil ediniminde iyi anlaşılmayan, oldukça çok sayıda bireysel değişim var.</p>

<p class="n"><b>Soru</b>: Farklı uluslardan insanlar evlendiğinde iki ya da çokdilli çocuklara sahip olmaları mümkün mü?</p>

<p class="n"><b>Chomsky</b>: Bunun hiçbir önemi yok. Bunlar tamamen farklı konular. Bu, bu tip evliliklerde uzun kollu ya da Yunan felsefesine ilgi duyan çocuklara sahip olmak mümkün mü sorusuna benziyor.</p>
</body>
</html>