<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>YAYINA HAZIRLAYANLARIN ÖNSÖZÜ</h3>

<p class="n">Noam Chomsky dil ve zihin konusunda en yaratıcı ve en üretken yazarlardan birisi. Pek çok kitap ve makale yazmış olmasının yanı sıra, bu konularda dünyanın birçok yerinde konuşmalar yaptı. Bu konuşmalardan bazıları kitap olarak da yayımlandı.<a id="dn1-1" href="../Text/dn1.xhtml#d1.">[1]</a> Yine de, bu uzun ve gelişen listeye bir tane daha eklememizin doğru olacağını düşündük.</p>

<p>Chomsky Ocak 1996’da bir haftalığına Hindistan’daydı. Bu ziyaret Delhi’de yapılan konuşmalar dizisiyle başladı.<a id="dn1-2" href="../Text/dn1.xhtml#d2.">[2]</a> Yaptığı beş halka açık konuşma arasında, sadece bir tanesi onun dil ve zihin üzerine olan çalışmalarıyla ilgiliydi.<a id="dn1-3" href="../Text/dn1.xhtml#d3.">[3]</a> Bu konuşma, Delhi’deki akademik çevrelerde daha önce hiç görülmemiş bir heyecan yarattı. Konuşma bir buçuk saat sürdü ve bunu pek çok konunun tartışıldığı bir soru-cevap bölümü izledi. Sorulan pek çok soruya cevap verme fırsatı olmamıştı. Chomsky bunlara, Massachusetts Teknoloji Enstitüsü’ne (MIT) döndüğünde cevap vermeyi kabul etti. Delhi Üniversitesi Dilbilim Bölümü tarafından derlenen bir dizi soru, Chomsky’e gönderildi. O da bir ay içinde bu soruları ayrıntılı bir biçimde yanıtladı.</p>

<p>Chomsky’nin konuştuğu her yerde benzer bir heyecanın ortaya çıktığını biliyoruz. Ancak, bu denli yaygın, uzun ve derin bir tartışma Hindistan’daki akademik çevrelerde sıkça karşılaşılan bir durum değil. Chomsky Hindistan’ı yirmi beş yıldan beri ilk defa ziyaret ediyordu ve yoğun programı göz önüne alındığında, tekrar ne zaman geleceği -hatta gelip gelmeyeceği bile- belli değildi. Dolayısıyla, bu olay, özellikle de dinleyicilerin coşkulu katılımı, kayıt altına alınmaya değerdi. Dahası, bu etkinlikten hemen sonra, konuşmanın yazılı hali ve ses kayıtları için pek çok talep geldi. Ancak dinleyiciler dağıldığında, etkinliği düzenleyenler, Chomsky’nin MIT’ye döndükten sonra sorularını yanıtladığı pek çok kişinin izini kaybetti. Onlara ulaşmanın bir sorumluluk olduğunu düşündük ve kitabı bu nedenle derledik.</p>

<p>Kitabın yayımlanmasının bir başka nedeni de düşünce dünyasına bir katkı sunmak. Chomsky’den, dille ilgili ilk çalışmalarından başlayıp<a id="dn1-4" href="../Text/dn1.xhtml#d4.">[4]</a> Yetinmeci Çizgi’nin<a id="dn1-5" href="../Text/dn1.xhtml#d5.">[5]</a> (Chomsky 1995b) ortaya çıkışına kadar geçen süre içinde meydana gelen olayların tarihsel bir dökümünü sunması, ayrıca üretici dilbilgisini<a id="dn1-6" href="../Text/dn1.xhtml#d6.">[6]</a> tanımlayan en yeni teknik gelişmelerden bahsetmesi istenmişti. Yani bu, hem halka açık bir konuşmaydı hem de uzman dilbilimcileri ilgilendiren teknik tartışmaları içeriyordu.</p>

<p>Chomsky’nin bunu ne ölçüde başarmış olduğuna okurlar karar verecektir. Ancak bu işe kalkışılmış olması bile hayret verici. Tek bir konuşmanın içinde, yakın bir zamanda basılmış olup da bu kadar çok konudan bahsettiği başka bir çalışmasını bilmiyoruz. Bildiğimiz kadarıyla, onun yayımlanan konuşmaları -ya da konuşma dizileri- çoğunlukla ya teknik çalışmalarından yüzeysel bir şekilde bahseden genel ve felsefi tartışmaları<a id="dn1-7" href="../Text/dn1.xhtml#d7.">[7]</a> ya da kısaca genel birkaç sözden sonra derin teknik tartışmaları içeriyor. Chomsky bu konuşmada, her ikisini de gerçekleştirdi. Bunu da, konuşmanın dikkatle planlandığını gözönüne aldığımızda, yalnızca bu etkinliği düzenleyenlerin zorlamasından dolayı yapmadığını görüyoruz. Chomsky, bizce bu konuşmasında, gitgide erişilmez hale gelen bir üretkenlik göstermeye gayret etti.</p>

<p>Bir araştırma programının genel kavramsal hedeflerinin, teknik çalışmalarda yeterince görünmemesi bilim tarihinde yaygındır. Bazı kavramsal tezleri ortaya atabilmek için birçok felsefi, yöntemsel ve akla yakın tez savunulabilir, ama ampirik çalışmalar uzun bir süre bu tezlerden hiç etkilenmeden yoluna devam eder. Çağdaş dilbilime baktığımızda, Evrensel Dilbilgisi’nin genetik bir yapı olarak ele alınması bugünkü dilbilimin doğuşundan bu yana açıkça belirtmiş olduğu bir hedef olmasına karşın,<a id="dn1-8" href="../Text/dn1.xhtml#d8.">[8]</a> ampirik araştırmaların çok uzun bir süredir bu soruya pek bir katkısı olmadığı hatırlanacaktır. Bunun nedeni, Evrensel Dilbilgisi’nin tasarım ilkelerinin, araştırmalarda kullanılabilecek bir düzeyde bilinmiyor olmasıydı. Chomsky’nin konuşmasında ifade ettiği gibi, buradaki ilk dönüm noktası, kavramsal tezlerin gerçek ampirik çalışmalarda karşılığını bulmaya başladığı 1980’lerin başında ortaya çıkan ilkeler ve parametreler yaklaşımı oldu.</p>

<p>Bu, kaçınılmaz bir biçimde, Chomsky’nin yazdıkları da dahil olmak üzere daha sonraki katkılarında biçim ve içerik değişikliklerine yol açtı. Örneğin, Chomsky <i>Knowledge of Language</i> [Dil Bilgisi] (1986)<a id="dn1-9" href="../Text/dn1.xhtml#d9.">[9]</a> isimli kitabının daha büyük bir kısmını (aslında önemli bir bölümünü), sonraki yıllarda pek çok çalışmaya yön veren teknik tartışmalara ayırdı. Artık, genel felsefi tezlerin, gerçek ve ustalıkla elde edilmiş ampirik bulgularla ve yeni teknik araçlarla incelenebildiği zamanlar gelmişti.<a id="dn1-10" href="../Text/dn1.xhtml#d10.">[10]</a> Bu zamanlarda bile, sıradan bir okur teknik kısımları göz ardı edip alanın genel gidişatına dair fikir edinebiliyordu. Ayrıca uzman dilbilimcilerin, bu daha ‘felsefi’ bölümleri, tezlerin temel noktalarını kaçırmadan, göz ardı etmesi de mümkündü. Fakat bu iki yönelim de gittikçe daha zor hale geliyordu.</p>

<p>İlkeler ve parametreler yaklaşımı Evrensel Dilbilgisi’nin ve dil yetisinin ilkelerinin neler olduğu sorusunu dilbilim araştırmalarının merkezine koydu.<a id="dn1-11" href="../Text/dn1.xhtml#d11.">[11]</a> Dil yetisinin beklenmedik ve derin özellikleri ortaya çıkmaya başladığında, birkaç yıl öncesine kadar hayal bile edilemeyen sorular sorulmaya başlandı. Dil ediniminin meydana geldiği koşullar düşünüldüğünde, zihnin dilin edinimine adanmış bölümleri tam olarak nasıl çalışıyor? Kuramın hangi kısmı bu yapıyı açıklıyor ve hangi kısmı sadece kuramsal açıdan kolaylık sağladığı için orada? Dil yetisi hangi anlamda biyolojik bir sistem? Bu soruların soruluyor olması, sıkı bir ampirik araştırmayla inceleniyor olması bile olağandışı. Genel, kavramsal ve teknik pek çok kaygı, bu şekilde tek bir programda birleşiyor.<a id="dn1-12" href="../Text/dn1.xhtml#d12.">[12]</a> Bu parçalardan herhangi birine teğet geçen birinin, bütün programla ilgili çok önemli bir şeyi kaçırması çok muhtemel. Bu yalnızca herhangi bir okur için değil; uzman dilbilimcileri de kapsıyor. Böylece, işin kendisi bir yandan zorlaşıyor ama bir yandan da daha öncelikli hale geliyor.</p>

<p>Bizce bu konuşma Chomsky’nin felsefi ve kavramsal konular ile teknik yenilikleri ve ampirik çalışmaları bir araya getirmeye çalıştığı bir etkinlik oldu. Konuşma, sonunda Yetinmeci Çizgi’ye yol açacak olan noktalar üzerinde durarak üretici dilbilgisinin bütün tarihini kapsadı. Bu sırada, dil yetisinin de dahil olduğu bilişsel sistemlerle ilgili mevcut çalışmaların dayandığı varsayımları da daha açık hale getirdi ve araştırmaların ilerleyebileceği yönlere ilişkin işaretleri ortaya koydu. Bu süreçte pek çok eski sona tekrar soruldu, geçmişte ana tartışma konusu olan birçok soru ya kenarda kaldı ya da hiç sorulmadı ve yeni programın temel mantığı şaşırtıcı bir derinlik ve açıklıkla ifade edildi. Çağdaş üretici dilbilgisinin içerden anlatılan bir tarihini merak edenler bu konuşmayı son derece öğretici bulacaklar.</p>

<p>Doğal olarak, uzman dilbilimciler de dahil olmak üzere dinleyicilerin hepsi sorular sordu. Chomsky’nin genişletilmiş, sabırlı yanıtları, konuşma sırasında pek de değinemediği pek çok konunun açıklık kazanmasını sağladı. Dolayısıyla, konuşma ve ona dönük tepkiler, yeni programın pek çok ayırt edici özelliğinin açıkça ifade bulduğu anlaşılabilir bir bütün oluşturuyor.</p>

<p>Belirttiğimiz gibi, soruların bazıları bu süreçte yanıtlanmış, bazılarının yanıtları ise MIT’den gelmişti. Bu etkinliğin heyecanı (ve bununla gelen kafa karışıklığı sonucu), Chomsky’nin konuşma sırasında zaten cevaplamış olduğu sorulara yazılı olarak da cevap verdiği ortaya çıktı. Bu şekilde bazı soruların sözlü ve yazılı iki cevabı olmuş oldu. Bazı cevaplar içerik ve biçim açısından çok farklıydı; fakat kitabın amacına uygun olarak, bu iki cevabı tek ve tutarlı bir metne dönüştürmeye çalıştık. Bu “birleştirilmiş” cevapları bulma işini okura bırakıyoruz ve eğer bulamazsa kendimizi başarılı sayacağız.</p>

<p>Tartışma kısmının örgütlenmesine gelince, sorular yazılı olarak verilmiş olduğu için belli bir sırada cevaplanmamış olması işimize yaradı. Çok farklı olmalarına rağmen, sorular genellikle konuşmanın üç temel bölümüne karşılık gelen üç ana başlıkta toplandı: dilbilimin kapsamı, dilin edinimi ve dil kuramı. Buna göre, sorular ilgili başlık altında genelden özele doğru sıralandı.</p>

<p>Ele alınan konulan daha ileri götürmek isteyen okurlar için kitaba bazı açıklayıcı notlar ve bir kaynakça ekledik. Okurun da fark edebileceği gibi, Chomsky alanın ileri düzeydeki konulan hakkında konuşurken daha kısıtlı sayıda dinleyiciye seslendiğini hissetti. Biraz daha anlaşılır olmasına özen gösterildiğine inandığımız genişletilmiş notların, bazı okurlara teknik noktalarda, anlatılanların daha rahat anlaşılmasına yardımcı olacağını düşünüyoruz.<a id="dn1-13" href="../Text/dn1.xhtml#d13.">[13]</a> Chomsky’nin eklenen bu bölümlere bakma fırsatı olmadığı için, bunların bütün sorumluluğu bize aittir.</p>

<p>Bu iş, üçümüz arasında şu şekilde paylaşıldı: Mukherji ve Patnaik ses kayıtlarının ilk olarak yazıya geçirilmesini sağladı;<a id="dn1-14" href="../Text/dn1.xhtml#d14.">[14]</a> önsözün ilk taslağını yazdı, notların ve kaynakçanın ilk listesini hazırladı. Patnaik teknik notları yazdı ve bazı notlar ve kaynaklar ekledi. Agnihotri her aşamada hazırlananlara baktı ve bazı değişiklikler önerdi; aynı zamanda Mukherji, Patnaik, Chomsky ve yayıncılar arasında bir köprü görevi görerek projeyi yönetti. Her birimiz defalarca kuşkularımızı diğerleriyle paylaştık. Bu küçük kitap gerçekten de Chomsky’nin mümkün kıldığı işbirliği içinde dostane duygularla yapılan bir çalışmanın sonucudur.</p>

<p>Bu etkinliği maddi yönden desteklediği için Delhi Üniversitesi Dilbilim Bölümü’ne ve kitabın hazırlanmasını kolaylaştırdığı için Hindistan İleri Araştırmalar Enstitüsü’ne teşekkür etmek istiyoruz. Ayrıca yardımları ve yüreklendirmeleri için Profesör A. K. Sinha’ya da teşekkür ederiz. Chomsky’ye gönderilen soruları toplayıp düzenlediği için Tista Bagchi’ye de müteşekkiriz. Son olarak da, bu etkinliğe bu denli bir ilgi gösterdiği için Noam Chomsky’ye en derin teşekkürlerimizi sunuyoruz.</p>
<p class="sag">N. Mukherji<br/>
B.N. Patnaik<br/>
R.K. Agnihotri</p>
</body>
</html>