<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
<link href="../Styles/sgc-toc.css" type="text/css" rel="stylesheet"/>
</head>
<body>
<h3>TARTIŞMA</h3>

<p class="n">Dinleyiciler soru sormaya davet edildi ve zaman kazanmak için onlardan bu soruları yazılı olarak da iletmeleri istendi. Bu oturumu Delhi Üniversitesinden Rama Kant Agnihotri yönetti. Ortaya bu konuşma çıktı.</p>

<p class="n"><b>Chomsky</b> (Agnihotri’ye): Neden onları ben okumuyorum! Böylece işler kolaylaşır.</p>

<p class="n"><b>Agnihorti</b>: Onları düzenlemeye çalışıyordum ama...</p>

<p class="n"><b>Chomsky</b>: Tamam. Öyle yapalım diyorsan öyle yapalım.</p>

<p class="n"><b>Agnihotri</b>: Öncelikle şu soruları cevaplayabilir misiniz? Yeni sorular vermeye devam edeceğim.</p>

<p class="n"><b>Chomsky</b>: Sansür bu. Burada sansür var.</p>

<p class="bosluk1"></p>

<h3 id="sigil_toc_id_1">DİLBİLİMİN KAPSAMI</h3>

<p class="n"><b>Soru</b>: ‘Chomskyci dönem’in gelişmesiyle, dilbilim dönüp bakmaya değer bir alan haline geldi. Fakat aynı zamanda o denli anlaşılması zor hale geldi ki, sadece dilbilimin içinde olan insanlara yönelik bir alanla sınırlandı. Dilbilimin, alanın dışında olan insanlar tarafından da anlaşılması sizce nasıl mümkün olabilir? Dilbilimin pazarlanabilirliğiyle ilgili ne düşünüyorsunuz?</p>

<p class="n"><b>Chomsky</b>: Bu kişileştirmeyi sevmiyorum. Bu, bir konuda düşünmenin yanlış bir biçimi. Rasyonel araştırmada kişileştirme olmaz. Bir konu üzerinde herkes çalışmaktadır. Ancak soruyu olduğu gibi bırakacağım.</p>

<p>Öncelikle, bence pek çok dilbilim çalışması anlaşılabilir düzeydedir. Aynı soruyu kimyayla ilgili olarak da sorabilirsiniz. İnsanların söylediklerini, sonuçları, arkaplanı ve ilkeleri falan anlayabilmek için yoğun bir eğitim surecinden geçmemişseniz, kimyanın büyük çoğunluğu da anlaşılmazdır. Ancak temel fikirler, insanlar için kolaylıkla erişilebilir hale getirilebilir. Popüler bilim bunun için var. Teknik bir çalışmanın sonucunu insanlar için anlamak istedikleri düzeyde erişebilir kılmak son derece geçerli ve toplumsal olarak da değerli bir iştir. Diyelim ki kuantum fiziğiyle ilgili bir şeyler öğrenmek istiyorum, bütün ayrıntılarla ilgilenmiyorum. Yalnızca genel hatlarıyla ne olup bittiğini anlamak istiyorum. Benim ilgi düzeyimde bu bilgileri bana erişilebilir kılmaya çalışan insanlar ve kitaplar var. Bence aynısı dilbilimde de geçerli.<a id="dn3-1" href="../Text/dn3.xhtml#d1.">[1]</a></p>

<p>Pazarlanabilirliğe gelince... İş bulmak ciddi bir sorun. Zor ve karmaşık olan bir alana girdiğinizde, nerede iş bulacağınız sorusu hep ortadadır Bu dilbilimde olduğu kadar matematikte de öyledir. Şu anda Amerika’da matematikte her uygun akademik kadro için, yaklaşık olarak birkaç yüz başvuru var. Bu bir sorun. Bu sadece dilbilimin sorunu değil. Hatta, pek çok açıdan dilbilim için bu daha küçük bir sorun.</p>

<p>Her neyse, bu genel bir sorun. Bu toplumsal bir sorunla ilgili; bilim ne kadar yapılmalı? Bence şu anda bu sorunun cevabı son derece akıldışı bir biçimde veriliyor. Zenginliğin ve gücün az sayıda insanın elinde birikmiş olduğu ve kararlan bu insanların verdiğini söylemek yeni bir şey değil. Onlar kararlarını piyasa değeri açısından beklentilerine göre veriyorlar. Bu toplumsal kararlan vermenin son derece akıldışı bir yöntemi. Bu tip kararlar, bütün kararlar gibi, kaynakların nasıl kullanılması gerekliğiyle ilgili düşüncelere dayanan toplumsal kararlar olmalıdır.</p>

<p>Bence daha çok edebiyat ve sanat olması gerekliliği gibi, daha çok bilim yapılmalı ve herkes bir ölçüde bunun bir parçası olmalı. Bunlar insan yaşamının zenginleştirici tarafları ve bunlar insanlar için erişilebilir olmalı. Bu da onlara kaynak ayırmamız gerektiği anlamına geliyor. Ancak bunlar iş çevrelerine çok fazla para kazandırmıyor ve iş ve kaynaklar buna göre dağıtıldığı için, böyle sonuçlar çıkıyor ortaya. Bence bu son derece akıldışı, ancak bu, toplumda genel anlamda demokrasinin eksikliğiyle ilgili.</p>

<p class="n"><b>Soru:</b> Sizin dilbiliminiz ile siyasi görüşlerinizin ortak bir yanı ikisinde de toplumun ve kültürün rolünün olmaması. Dilde de adalette de ifadesini bulan şey, toplumun vicdanıdır. Dilin çalışılmasında, dillerin farklılıklarına, aynı toplum tarafından konuşulan iki ya da daha çok dilin tamamlayıcı ilişkilerine ve ikidillilik durumunun türümüzün doğal bir parçası olduğu varsayımına olumlu değer atfetseydik, sizce daha iyi sonuçlar elde etmez miydik?</p>

<p class="n"><b>Chomsky</b>: Siyasi görüşlerim sadece beni bağlar. Siyasetle ilgili olarak söylenen her söz elbette toplum ve kültürle ilgilidir. Başka nasıl olabilir ki? Bu sadece dünyayı anlama değil onu değiştirme çabaları açısından da doğru. Benim durumumda, benim anarşizme, özellikle de onun içindeki toplumsallığın, örgütlenmenin ve kültürün önemini vurgulayan eğilimlere olan ilgim ve bağlanmam düşünüldüğünde bu noktanın çok açık olması gerekir.</p>

<p>Dilin bilimi bana ait değil. Bu konuda çalışan herkesin o. Bilim sahip olunan bir şey değil. Dolayısıyla ortada Chomsky’nin dilbilimi diye bir şey yok. Doğanın nasıl çalıştığını bulmaya çalışmak işbirliği içeren bir girişim. A’nın B bilimi denilebilen hiçbir şey ilgilenmeye değmez. Genellikle ‘üretici dilbilgisi’ denilen bir alan var ama bu benim ya da başka birinin değil.</p>

<p>Dil çalışmanın bu alanı, gerçekten de toplum ve kültüre hiçbir rol vermemesiyle öne çıkmıştır ama bu daha önce bahsettiğim nedenlerle ilgilidir. Bence, belli bir biyolojik sistemin doğasını ilgilendiren toplum ve kültürle ilgili ciddi anlamda bilinen hiçbir şey yok. Bilinen bir şey varsa, öğrenmeyi çok isterim ama ben bilmiyorum. O nedenle de bence aralarında hiçbir ilişki yok.</p>

<p>Bu toplum, kültür ve dille ilgili soruların önemsiz olduğu anlamına gelmiyor. Onlar çok önemliler, tıpkı insan hayatıyla ilgili her şey gibi. Onlarla ilgili çok kısıtlı bir bilimsel kavrayışımız var, hepsi bu. Neyi anladığımız, neyin teknik bilgisine sahip olduğumuz ve ne zaman herkesle aynı noktada bulunduğumuzla ilgili olarak çok açık ve net olmalıyız. Derinlikli bir kuramsal anlayışımız olmadan, elimizden geldiği kadarıyla bu işin içinde yolumuzu bulmaya çalışıyoruz. Bu söylediğim yanlış ise, doğrusunu duymayı gerçekten isterim ama onun yanlış olduğuna inanmak için hiçbir sebep olmadığını düşünüyorum.</p>

<p>Ben dahil, dil üzerine çalışan herkes ‘diller arasındaki farklılıklara’ odaklanır. Eğer böyle yapılmasaydı, hangi dile bakıyorsak onun doğuştan geldiği sonucuna varırdık; bu da elbette dil yetisiyle ve dilin edinimiyle ilgili pek çok sorunu ‘çözerdi’. Üretici Dilbilgisi’yle ilgili ilk çalışma İbranice üzerine oldu.<a id="dn3-2" href="../Text/dn3.xhtml#d2.">[2]</a> Yayımlanan ilk üretici dilbilgisi ise Hidatsa<a id="dn3-3" href="../Text/dn3.xhtml#d3.">[3]</a> dili üzerineydi. Ve bu şekilde gidiyor. Hidrojeni mi yoksa hidrojen ve helyum arasındaki farkları çalışmak mı ya da mevyesineğini çalışıp meyvesineği ile şempanzeler arasındaki farkları çalışmamak mı ‘daha iyi’ ya da ‘daha kötü’ sonuç verir sorulan gibi dillerin farklılıkları meselesi de ‘daha iyi sonuçlar’, ‘daha kötü sonuçlar’ meselesi değildir. Belli bir anda, en çok umut vadeden sorulara odaklanırsınız.</p>

<p>Dillerin farklılıklarına ve ikidilliliğe olumlu değer atfetmek gibi konulara gelirsek, bu konularda üzerine çok düşünülmüş pek bir fikrim yok. Elbette daha farklı türlerde deneyimler yaşamışsanız, bu daha zengin bir insan olduğunuz anlamına gelir; bu elbette doğru. Farklı kültürlere maruz kalma ve değişik kültür ve diller içinde olmak gibi şeyler yaşama bir zenginlik katar ve yaşamın zenginliğinin elbette olumlu bir değeri vardır; ancak bu konuda başka ne söylenebilir bilmiyorum.</p>

<p>Dünya bu denli karmaşık iken, katı tekdilcilik zaten hayal edilemez olduğundan ikidillilik insan türü için elbette doğal olandır. On beş kişiden oluşan en küçük avcı-toplayıcı kabilelerde bile, farklılaşma olacaktır. İnsanlar birbirinin kopyaları değildirler ve en ufak bir farklılık durumunda bile, bir çokdillilik türü çıkacaktır ortaya. Bazen o kadar küçük olur ki buna ‘çokdillilik’ demezsiniz ama her zaman bir farklılaşma olacaktır. Bu anlamda elbette insan türü için doğaldır bu ama bu bana pek de derin bir konu gibi gelmiyor.</p>

<p>‘Çokdillilik’in normal kullanımda belirsiz ve bulanık bir kavram olduğunu da akılda tutmak gerek. Daha teknik bir anlamda, her insan birçok yönden çokdillidir. İnsanların farklı diller konuştuğunu söylemek onların farklı yerlerde yaşadığını ya da farklı göründüklerini söylemek gibidir. Bunlar günlük yaşamda çok işe yarar kavramlar ancak büyük oranda ne için kullandığınıza bağlı. Eğer belli bir amaca ya da çıkara hizmet edecekse, bir insanın, bir dilin farklı biçimlerini değil de birkaç dil konuştuğunu söyleriz.</p>

<p class="n"><b>Soru</b>: Müziği de bir dil olarak düşünüyor musunuz?</p>

<p class="n"><b>Chomsky</b>: Bu konuda söyleyecek özel bir şeyim yok ama bu konuda çalışan insanlar var. Bildiğim en iyi çalışma Ray Jackendoff ve Fred Lerdahl<a id="dn3-4" href="../Text/dn3.xhtml#d4.">[4]</a> tarafından yapılan. Lerdahl uzman bir besteci Jackendoff ise uzman bir dilbilimci ve aynı zamanda neredeyse uzman bir besteci. Onlar müziğin dilbilimsel özellikleri üzerine çok ilginç bir kitap yazdılar. Dar kapsamlı bir müzik türünü (tonal merkezli klasik batı müziği) incelediler ve bu müziğin dil benzeri özellikleri olduğunu göstermeye çalıştılar. Kitabı okuyup ikna olup olmadığınıza karar verebilirsiniz. Kitap esasında benzer bir şeyler yapmaya çalışan Leonard Bernstein’a bir cevap olarak yazılmıştı.<a id="dn3-5" href="../Text/dn3.xhtml#d5.">[5]</a></p>

<p>Şimdi onların haklı olduklarını varsayalım; bundan müziğin bir dil olduğunu çıkarabilir miyiz? Bu anlamlı bir soru değil, çünkü neyin dil olduğu tartışması anlamlı bir tartışma değil. Bu bir insan dili mi? Elbette hayır. Bu bir insan dili değil. Peki bu insan diline benziyor mu? Belli açılardan öyle belki ama o zaman sorulacak soru şu: ne kadar ‘benziyor’?</p>

<p>Bir şeyin dil olduğunu söylemek anlamlı bir yorum yapmak demek değil. Sadece ‘insan diline yeterince benziyor o halde ben ona dil diyeceğim’ demek. Birisi için ‘Boston yakınlarında yaşıyor mu’ diye sormak gibi bir şey. Bunun kesin bir cevabı yok. Evde bir arkadaşımla konuşuyorsam ve Boston’da işe nasıl gidilmesi hakkında konuşuyorsak, o zaman ‘Boston yakınlarında mı yaşıyorsun?’ diye sorabilirim. Eğer on mil ötede, benden çok daha uzakta yaşıyorsa, ‘hayır!’ diyecektir. Ancak örneğin burada Delhi’de sizinle konuşuyorsam ve size ‘o Boston yakınlarında mı yaşıyor?’ diye sorarsam o zaman cevap ‘evet!’ olur çünkü farklı bir bakış açısıyla o gerçekten de Boston yakınlarında oturuyordur. Aynı şekilde ‘bu şey bir dil midir?’ sorusu da anlamsızdır. Belli açılardan insan dili gibi mi şeklinde bir soru sorabiliriz. Bu benzerliklere ilgi duyarsak, ona ‘dil’ demeye karar verebiliriz. Bu sadece terminolojik bir meseledir.</p>

<p class="n"><b>Soru</b>: Virüslerin DNA kodlarının bir dil olduğunu düşünmüyor musunuz?</p>

<p class="n"><b>Chomsky</b>: ‘Dil’ kavramı çok belirsiz olduğu için bu soru cevaplanamaz. Bu biraz da uçakların (kartallar gibi) ‘gerçekten uçup uçmadığını’ ya da denizaltıların (yunuslar gibi) ‘gerçekten yüzüp yüzmediğini’ ya da olimpiyat oyunlarında bir engelin üstünden atlayan insanların ‘gerçekten uçup uçmadığını’ sormak gibi bir şey. İngilizcede biz insanların değil ama uçaklardan ‘uçuyor’ diye bahsederiz ancak denizaltılardan ‘yüzüyor’ diye bahsetmeyiz. Başka dillerde bu kullanımlar farklı.<a id="dn3-6" href="../Text/dn3.xhtml#d6.">[6]</a> Bunlar gerçek sorular değil; sadece belli bir mecazi kullanımı kabul edip etmemekle ilgili sorular. DNA kodlaması ve dille ilgili olarak da aynı şey geçerli.</p>

<p>Uçakların, insanların ve kartalların yerden yukarıda zaman geçirdiklerinde ne yaptıklarıyla ilgili belki de hava devinim bilimini ilgilendiren ilginç genel sorular sorulabilir. DNA kodlamasının belli bir biyolojik sistem olan insan diliyle ilişkisi konusunda ilginç sorular da olabilir (bazı ciddi bilim insanları bu soruyu soruyor.) Peki ne kadar ilginç? Bunu sonuçlar elimizde olduğu zaman söyleyebiliriz, öncesinde değil.</p>

<p class="n"><b>Soru</b>: İşitme engellilerin iç konuşmaya sahip oldukları biliniyor. Peki bu anlama mı yoksa sözdizime mi dayalı bir sistemdir?</p>

<p class="n"><b>Chomsky</b>: Konuşma diline maruz kalmayan insanlar, ‘iç konuşma’ya benzeyen bir şeye sahip olabilir ya da olmayabilirler. Duyu-motor sistemlerinin işin içinde olabilecekken, seslendirme olmaksızın dil kullanımına çok benzeyen bazı şeyler olduğunun hepimiz kesinlikle bilincindeyiz. Belki böyle bir şey insanlar için genel olarak geçerlidir. Bu sistemlerin ‘sözdizimleri’ ya da ‘anlam sistemleri’ olup olmadığı sorusuna gelince, önce bu kavramlarla ne demek istediğimize karar vermemiz gerek. Eğer onları modern ‘işaretler kuramı’ndaki anlamlarıyla kullanıyorsak, elbette sözdizimleri (yani, oluştukları sembolik elementlerin birleşme biçimleri) var. Ancak ‘anlam sistemleri’ (yani sembollerle onların zihinsel olmayan dünyada ‘işaret ettikleri’ şeylerle ilgili olduğu iddia edilen ilişkiler) olabilir de olmayabilir de. Bunlar günlük konuşulan dil için de küçümsenmeyecek, ciddi sorular.<a id="dn3-7" href="../Text/dn3.xhtml#d7.">[7]</a></p>

<p class="n"><b>Soru</b>: Duyma engelli çocuklar söz konusu olduğunda, duyu-motor arayüzündeki eksiklikler düşünüldüğünde işaret dili mi yoksa konuşma (ya da yazma) dili mi daha iyi bir seçenek?</p>

<p class="n"><b>Chomsky</b>: Bu şartlara bağlı. Benim komşumun duyma-engelli bir çocuğu olsa ve bana önerilerimi sorsa, öncelikle onların çocukları için neyin en iyi olduğuna dair öneride bulunacak kadar işin ehli olmadığımı söylerdim. İkinci olarak, gerçek eğitim ve deneyim sahibi insanların önerileri önemsenmeli ve değerlendirilmeli; ancak böyle karmaşık durumlarla ilgili olarak onların da yalnızca kısmi bir kavrayış sahibi oldukları gerçeğinin farkında olarak... Eğer hâlâ öneride bulunmam isteniyorsa, çocuğun mümkün olan en doğal ortamda hem konuşma hem de işaret dilleriyle tanıştırılmasını önerirdim.</p>

<p class="n"><b>Soru</b>: Jacques Lacan’ın öznellik kuramında iddia ettiği gibi dil ile cinsellik arasında bir ilişki var mıdır?</p>

<p class="n"><b>Chomsky</b>: Lacan’ı kişisel olarak tanırım ve söylediği tek bir kelimeyi bile hiçbir zaman anlamadım. O nedenle, bu soruyu cevaplayamam. Açıkçası onun oyun oynadığına ve çılgınlık yaptığı halde insanların onu nereye kadar ciddiye almaya devam edeceklerini görmek istediğine dair çok güçlü hislerim var. Bunun doğru olduğunu kanıtlayamam ama şüphelerim bu yönde. İyi geçiniriz, pek çok konuda konuşuruz ama bu konuda hiç konuşmadık.<a id="dn3-8" href="../Text/dn3.xhtml#d8.">[8]</a></p>

<p class="n"><b>Soru</b>: Dilbilim gibi göstergebilimi de bir bilim sayıyor musunuz?</p>

<p class="n"><b>Chomsky</b>: Göstergebilim her ne ise o. Onu ne kadar kavrarsanız, elinizde o kadarı kalıyor. Ben onu pek derin bulmuyorum. Bir defasında Fransız göstergebilimci ve alandaki öncü uzmanlardan biri olan Dan Sperber ile uluslararası bir konferansa katılmıştım. Göstergebilim konusunda konuşma yapması bekleniyordu. Ayağa kalktı, tahtaya doğru yürüdü, büyük bir daire çizdi; içine ‘dil’ yazdı. Onun yanına daha küçük bir daire yerleştirdi ve bu daireye doğru bir çizgi çekip üzerine ‘trafik ışıkları’ yazdı. Sonra dinleyicilere dönüp ‘işte göstergebilim bu!’ dedi. Elbette abartıyordu ancak söylemek istediği şeyde bir haklılık payı da vardı. Bunlardan biriyle ilgili olarak bilinen çok şey var: dil; trafik ışıklarıyla ilgili söylenecek pek bir şey yok. Sinema, sanat, insan ilişkileri gibi büyük konular da var ve bunlar çok önemli konular, ama ben göstergebilimden bunlarla ilgili pek bir şey öğrenebileceğinizi düşünmüyorum. Bunun kararını siz verin.</p>

<p class="n"><b>Soru</b>: <i>Homo Sapiens</i>’in dil yetisi üstünlüğüne sahip olduğu söylenir. Peki hayvanların iletişim sistemleri çok karmaşık olduğundan (daha azıyla daha çok şey söyleyebildikleri için) aslında bizden daha iyi durumda olma olasılıkları var mı?</p>

<p class="n"><b>Chomsky</b>: Karıncalar, kuşlar ya da insanlar olsun, kimin ‘daha iyi durumda’ olduğu sorusunu sormanın ciddi hiçbir şeklini bulamıyorum. Karşılaştırma ölçütü yok ortada. Sadece iletişim sistemlerine baktığımızda, canlılar dünyasında insanlarınki de (mimik ve el-kol hareket sistemleri gibi) dahil olmak üzere pek çok sistem buluyorsunuz. İnsanların yaptığı hemen her şey gibi insan dili de iletişim için kullanılıyor ama burada da karşılaştırmalar anlamsız gibi. Bazı hayvan iletişim sistemleri (pek de anlamlı olmayan) bazı açılardan doğal dilden ‘daha zengin’ olduğu bile düşünülebilir; bu sistemler bir organizma için son derece şaşırtıcı olan insan dilindeki kesintili sonsuzluktan ziyade kesintisizlik gösterirler.<a id="dn3-9" href="../Text/dn3.xhtml#d9.">[9]</a></p>

<p>Maymunların dili olup olmadığına dair on sekizinci yüzyılda yapılan canlı tartışmalar döneminde,iddialardan biri, onların dile sahip oldukları ancak bu yetilerini gösterdikleri takdirde insanların onları köle olarak çalıştıracaklarını fark edecek kadar da zeki olduklarıydı. Dolayısıyla insanlar etraftayken, sessiz kalmayı tercih ediyorlardı. Bu iddiayı hep sevmişimdir.</p>

<p class="n"><b>Soru</b>: Dil Edinim Düzeneği’nin belli bir arayüz sistemiyle insan beyninin genel mimari tasarımı içerisinde belli bir yere sahip olduğunu ancak bu arayüzlerin primatlarda olmadığını söylediniz. Bununla, hayvanların dil edinim düzeneğine sahip olsalar bile uygun arayüz yetilerine sahip olmadıkları için dil kullanamadıklarını mı kastediyorsunuz?</p>

<p class="n"><b>Chomsky</b>: Böyle bir şey söyledim ama bir şaka olarak. Bunun bir olasılık (kuramsal bir olasılık) olduğunu söyledim. Doğal dünyayla ilgili bildiğimiz şeyler arasından bize maymunların dile sahip oldukları ama ona giriş yapamadıkları iddiasının yanlış olduğunu gösteren hiçbir şey yok. Bu mümkün ama buna inanmak için hiçbir sebep yok. Dolayısıyla, evet, böyle bir olasılık var ve belki de bir gün bunun doğru olduğunu fark edeceğiz ama bunu kimse beklemiyor. Onların bir dil yetisine sahip olmama ihtimalleri daha yüksek.</p>

<p>Her iki türlüsünü açıklamak çok zor. Canlıların en karmaşık özelliklerinin pek çoğuyla ilgili bilinen hiçbir açıklama yok. İnsanlar Darvinci evrimden ve bunun gibi şeylerden bahsediyorlar ancak bu size basit sorular ötesinde hiçbir şey vermiyor. Sadece dil gibi şeyler konusunda da değil. Virüs gibi biyolojik organizmaları ele alalım; çok basit organizmaları. Çok yüzlü dış yüzeyler gibi bazı yapısal özelliklere sahipler. Bunu ‘doğal seçilime’ bağlamak ana konuyu kaçırmak olurdu.</p>

<p>Adına ‘Fibonacci serileri’ denilen matematiksel serileri düşünün mesela. Doğada her şeyde karşımıza çıkıyor; nedenini kimse bilmiyor. Bir ayçiçeğini alıp incelediğinizde, farklı yönlere giden sarmallardan oluştuğunu görürsünüz. Yanyana olan sarmallardaki kısımların sayısı Fibonacci serilerinde arka arkaya gelen sayılar gibi birbirlerine bağlılar. Buna benzer şeyleri doğanın her yerinde buluyorsunuz ama neden böyle olduğu bilinmiyor. Fiziksel dünyada, belli koşullar altında belli yapıların ortaya çıkmasını zorunlu kılan bir şey var.<a id="dn3-10" href="../Text/dn3.xhtml#d10.">[10]</a> Bir ayçiçeğinin ne şekilde olduğunu açıklayamıyorsanız, doğal dilin ne şekilde olduğunu açıklama olasılığınız çok düşük. Çünkü o çok daha karmaşık. Dolayısıyla, dile ciddi bir evrimsel açıklamayı nasıl vereceğimizi bilemiyor oluşumuz şaşırtıcı değil; bu genellikle basit durumlar dışında pek de mümkün değildir.</p>
</body>
</html>