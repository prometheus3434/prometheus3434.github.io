<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">Dokunma Dersleri</span></p>
<p class="calibre1">Öykü</p>
<p class="calibre1">Y.ıpı Kredi Yayınları -1987 Edebiyat -1125</p>
<p class="calibre1">Dokunma Dersleri / Yalçın Tosun</p>
<p class="calibre1">Kitap editörü: Mur.ıt Yalçın</p>
<p class="calibre1">Kapak tasarımı: Nahidt Dike!</p>
<p class="calibre1">Baskı: Acar Basım ve Cill San. Tic. A.Ş.</p>
<p class="calibre1">Beysan Sanavi Silesi, Birlik Caddesi, No: 2fı, Acar Binası 34524,1 laramidere - Bt'ylikdüzü / İstanbul Tei: (0 212) 422 18 34 Faks: (0 212) -122 18 04 <a href="http://www.ararbasim.com">www.ararbasim.com</a> Sertifika No: 11957</p>
<p class="calibre1">I. baskı: İstanbul, Ekim 2011 4. baskı: İstanbul, Aralık 2015 ISBN 978-975-08-2645-0</p>
<p class="calibre1">ıD Y.ıpı Kredi Kültür Sanat Yayıncılık Ticaret ve Sanavi A.Ş,, 2013 Sertifika No: 12334</p>
<p class="calibre1">Bütün yayın hakları saklıdır.</p>
<p class="calibre1">Kavnak gösterilerek tamlım için yapılacak kısa alıntılar dışında yayıncının vazılı izni olmaksızın hiçbir volla çoğaltılamaz.</p>
<p class="calibre1">Yapı Kredi Kültür Sanat Yayıncılık Ticarel ve Sanayi A.Ş.</p>
<p class="calibre1">İstiklal Caddesi '\Jo: 142 Odakule lş Merkezi Kat: 3 Bevof;lu 344BO İslanhul Telefon: (() 212) 252 -17 00 (pbx) Faks: (() 212)'293 07 21 lıttp:/ /<a href="http://www.vkykultur.com.lr">www.vkykultur.com.lr</a> e-posl.ı: vkvkııltıır@vkvkııltıı^a&gt;m.lr lnternet salış adresi: <a href="http://alisveris.vapikredi.com.tr">http://alisveris.vapikredi.com.tr</a></p>
<p class="calibre1">Y.ıpı Kredi Kiiltür Saııat Yayıncılık l’EN lntemational l’ııblishers Circle iivesidir.</p>
<p class="calibre1"><a id="bookmark0"></a><span class="calibre2">İÇİNDEKİLER</span></p>
<p class="calibre1">1</p>
<p class="calibre1">ARZUYU ÖRTÜSÜNDEN</p>
<p class="calibre1">Damdaki • 9 Yaralı Bir Kaplan • 12 Bir Kocanın Gizli Defterinden • 16 Homoeroticus • 24 Sıcak Sandalye • 30</p>
<p class="calibre1">II</p>
<p class="calibre1">TANIDIK YABANCILAR MAKAMI</p>
<p class="calibre1">Trendeki • 41 Soğuk Yılan • 46 Çilek Ne ki • 52 Firari Parmağın Ucu • 56 Saklı • 62</p>
<p class="calibre1">ili</p>
<p class="calibre1">BİLİNDİK SIRLAR MAKAMI</p>
<p class="calibre1">Drama Queen • 69 Dilan'ın Ormanı • 75 Tosbağa Öldürmek • 79 Kibritçi Kız • 84 Ruhsar Hanım'la Levon Bey'in Beş Çayı • 89</p>
<p class="calibre1">IV</p>
<p class="calibre1">KÜÇÜK KESİKLER</p>
<p class="calibre1">Pansiyondaki • 99 Kucak Delisi • 106 Şarkı Bitti • 111 Ferhat Olmak • 115 Herkes Kendi Gemisinde • 119</p>
<p class="calibre1"><span class="calibre2">ARZUYU ÖRTÜSÜNDEN</span></p>
<p class="calibre1"><a id="bookmark1"></a><span class="calibre3">Damdaki</span></p>
<p class="calibre1">...Sonra işte, sen geldin. Yıldızların altında uyuduk. Annem merakına yenilip gelmeden, yıldızlar tepemize inmeden evvel uyuduk. Bir düşü yeniden kurar gibi, hiç uyanmayacakmışız gibi uyuduk. Ben önce uyuyormuş gibi yaparak uyumanı bekledim, sonra uyurken izledim seni, uzun uzun. Başka zaman bakamıyordum doya doya, doyana kadar baktım ben de. Bir erkek değildin artık, bir kadın değildin. Çocuk desem, diyemem. Uyuyan biriydin işte, tüm uyuyanlar gibi bir mahlûktun. İzledim durdum yüzünü, sonra omuz başlarını, memenin sivrilmiş nokta ucunu. Dersimdin çalıştım, parmak uçlarına kadar ezberledim seni. Belki elin elime değer sen uyurken, kalçan bacaklarıma sürter biraz. Sevinçten delirecek gibi olurum. Saçlarını, enseni, kollarını kokladım. Nasıl uçucu, nasıl güzel kokuyordu. Mandalina kokularına karışıyordu senin kokun. Eziyordu onları ama, utandırıyordu. Annemler dışarıdaydı işte, biz uyuduk. Kapıdan çıkarken pek manidar baktıydı da annem, görmezden geldiydim. “Oğlum dolapta ayran aşı var” dediydi dili, gözlerindeyse hep aynı ağrılı bakış. "N'apıcam yarabbi ben bu oğlanla.” Ebenine evde pinekliyordu, biz usulca dama çıkarken. Yıldızlar vardı, hiç olmadıkları kadar. Tepemizde sallanıyorlardı. O soğuk kış günü okulun kantininde ısınırken laf lafı açmış, “Evin damına yatak sereriz biz yazları” deyince nasıl heyecanlanmıştın. Gözlerin parlamıştı. “Gelsene bi/.e bu vaz" dedim. “Gelirim yahu" deyiverdin. 'Yahu malm' dive konuşunca sen, anlardım ki sevinmişsin. Ben seni bekliyordum, evde sardunyalar telaşta. Babamın pırtlak terlikleri bile güzel görünüyordu gözüme. Düşün. Boş bulunup ebeni-nenin bakışlarına bile yakalandım, artık ne kadar yitirdiysem aklımı. O da fırsat bilip yanına oturttu, hemen anlatmaya başladı gençliğini. Bir Yanyalı çavuş varmış da, ölü dedemle ikisi meydanda kapışmışlar onun için, bilmem ne. Dinlemedim ki ben, aklım hep sende. Genç olmuş ebenine bir zamanlar, utanmadan bir de söylüyor. Aklımda kalan bir bu. Sen bunu duysan “Ne iş yahu" der, gülerdin. Sen, ben ne desem gülersin zaten. Ondan cesaretlendim de “Gel" dedim. Bir ümit. Düşecektim olduğum yere “Gelirim yahu" deyiverince. Sonra... Sardunyalar demiş miydim? Demiştim. Peki tahtaboştaki yıprak kilim? Hah, işte o da birdenbire, yeniden renkleniverdi haspam. Al, pembe, kızıl, morlandı bu bekleyişte. Annemlere “Arkadaşım gelecek" dedim laf arasında. Kahvaltıdaydık. Babam ağzı menemen dolu, “İyi gelsin" dedi. Dudağının kenarında bir domates parçası. Hapur hupur. Babam. Annemdeyse gene o bakış. Kimdir, nedir, neden gelecek? Hiçbir şey sormadı, biliyor ya cevap alamayacak. Sormaz. Anca baksın öyle, az sonra ölecek gibi. Benimse aklım damdaki yatakta. Meltemin o gece nasıl eseceğinde. Belki dolunay da gelir, omuzlarını parlatır iyice. Sonra bir telefon, “Geliyorum" dedin. Ebenineye sarılıvermişim sevinçten. O gene yüz bulup anlatmaya başladı. Yanyalı manyalı. Kaçtım hemen, dama çıktım. Seni yatıracağım tarafını okşadım. Yatağın. Pek konuşmadık geldiğinde. Suskumuzu koyulttuk, kıvamını buldu. İçimde tanımadığım sular akıp durdular. Suratımda gizleyemediğim bir sırıtma. Ah nasıl uyuyorsun şimdi sen, yol yorgunu göz kapakların kıpır kıpır. Ben seni kokluyorum. Mandalinalar hala utançta. Yanaşıyorum sana iyice. Dokunmadan ama. Biraz kımıldasan uykunda, dokunacaksın bana. Kaçarın yok. Uyumak istemiyorum o an gelene kadar. Neden geldiğin önemli değil, belki sadece biraz hava değişimi istedin, belki sadece yıldızlar altında uyumak. Belki de... Umurumda bile değil. Sonra birden kolunu atıyorsun üstüme. Hiç düşünmeden ben de kolumu sana doluyorum. Düşünsem yapabilir miyim hiç. Uykunda gülümsüyorsun gibi geliyor, dudaklarının kenarı karanlıkta, kendisinin bile farkında olmadığı bir vaatle parıldıyor. Ne meltem esiyor, ne dolunay var; bir tek yıldızlar. Ama her şey olması gerektiği gibi. Yavaş yavaş silinmeye başlayan gülümseyişine bakarak dalıyorum uykuma. Yaz gecesine yamalanmış uykulu iki kediyiz, yıldızlı damda. Biraz sonra annemler dönecek. Annem dayanamayıp çıkacak dama. Sarmaş dolaş görünce öyle bizi. Yanaşıp da yanımıza. Hiçbir şey demeyecek. Dinelip duracak baş ucumuzda. Ölür gibi bakışları üstümüzde. "Ah... ben bu oğlanla..." Rahatsız edici varlığını hissedip irkilerek uyanacağım. Daha sıkı sarılacağım sana uyuyormuş gibi yaparak. İnadına. Sen de kımıldanıp açacaksın sonra gözünü. Annemi tepemizde dikili görünce öyle. Sarmaş dolaşken biz. Yıldızlar sönecek utanarak. Mandalinalar içlerine çekilecek. Bir senin kokun artık. Sen de usulca çekeceksin kendini. Kokun da arkasından. Ben kıpırdamayacağım. Yatakta doğrulacaksın. Uykulu gözlerini indireceksin yere. Gözlerim yarı açık, bekleyeceğim. Annem bir şey demeden gecikmiş bir hışımla eve girecek. Bakışlarını da götürecek yanında. Bir süre yüzün yerde kıpırtısız kalacaksın. Bende hâlâ çıt yok. Zamanı unutmak için başka şeyler düşünmeye çalışacağım ama nafile. Sonra kendine gelip elini ensene koyacak, bu sefer 'Amma da iş yahu" diyeceksin. Dünya üzerimden kalkacak bir anda. Derin bir nefes alacağım. Sardunyaların sevinç sarhoşu çığlıklarına, ebeninenin, açık penceresinden uçarak bize kadar ulaşan horultuları karışacak. Elin hâlâ ensende kumral saçlarını yavaşça kaşırken, uykulu bakışlarını bana çevirecek, birden göz kırparak gülümseyeceksin. Yıldızlar tekrar yanana kadar gülümseyeceksin. O düşü yeniden kurana kadar biz. Gülümseyeceksin...</p>
<p class="calibre1">İl</p>
<p class="calibre1"><a id="bookmark2"></a><span class="calibre3">Yaralı Bir Kaplan</span></p>
<p class="calibre1">Arkadaşım Atıf, beyaz, bembeyaz. Albinoymuş, geçen gün kendi söyledi. Durup dururken. Bizim sokaktaki viran bahçeli boş evin yıkıntı duvarında oturup vakit öldürürken, “Ömer sana bir şey söyleyeceğim," dedi ve ekledi: “Ben albinoyum." Sonra bir an durdu, yüzüme sanki konuşan benmişim gibi dikkatle baktı. Derin bir nefes alarak: “Ondan böyle beyaz, saçım, kaşım, her yerim."</p>
<p class="calibre1">Albino sözcüğünü hiç duymamıştım daha önce. Ne desem bilemedim. Ama ne diyeceksem dikkatli olmalıydım, çünkü Atıf dışında neredeyse hiç arkadaşım yoktu. Çocukluğumdan beri ne erkekler ne de kızlar tarafından tam olarak kabul edilmiştim. İki taraf da güvenmiyordu bana, nedenini tam olarak anlayamadığım bir şekilde. Atıf da olmasa, az olan aklımı sıyırıp çoktan aynalarla konuşmaya başlamış olurdum. Eh, bu durumda dikkatsiz davranarak elimde olanı da kaybetmek istemiyordum.</p>
<p class="calibre1">Atıf da benim gibi neredeyse yapayalnızdı. Üstüne bir de albinoluk. “İyi" dedim, gözümün önüne düşen saçlarımla oynayarak. “Bir bokluk olduğunu anlamıştım zaten sende. Bir adının olduğunu öğrenmiş oldum böylece." Bunu söylerken başımı arkaya atarak kıkırdamıştım. (Suzan Avcı'dan görmüştüm bu numarayı da, siyah beyaz bir film izlerken). O da koluma sıkı bir yumruk attı. Gülümseyerek tabii. “Ayısın Atıf, valla ayısın" dedim yüzümü yalandan buruşturarak.</p>
<p class="calibre1">Atıfla aynı okuldaydık ama o benden bir sınıf üstteydi, ikimiz de henüz liseye başlamamıştık ve beden eğitimi derslerinden -farklı nedenlerden de dolayı olsa- nefret ediyorduk. Bu derse girmemek için yedekte hep birkaç sebebimiz oluyordu. Aslında ikimizi de sınıflarımızdaki oğlanlar rahat bırakmıyordu, esas neden buydu. Onun hakkında ilk kez bir şeyler söyleme gereği duyduğu 'albino'luğu, benim 'Kız Ömer'liğimle yarışıyordu dikkat çekmede ne de olsa.</p>
<p class="calibre1">Birkaç gün önce gene bir bahane uydurduktan sonra -bağırsaklarımı bozdum demiş bu kez- tribünde oturmuş, basketbol oynayanları izleyip bir yandan da kitabını okuyormuş. Tam o anda Sarı Yusuf namlı, benim ne zamandır kesik olduğum, okulun önde gelen bıçkınlarından bir oğlan yanına yanaşmış. Her zamankinden farklı olarak ne dalga geçmiş bizimkiyle, ne de pis pis sırıtmış. Karnı ağrıyormuşçasına ıkınıp sıkınıyormuş. Kolunu önce boynuna atmış bizimkinin, sonra kulağına eğilerek "Bir şey soracağım sana ama kimseye söylemeyeceksin" demiş. Atıf ânında tedirgin olmuş, bakalım ne gelecek arkasından diye teyakkuza geçmiş. Gözünü kırpıp "Nedir?" anlamında kafasını sallayınca, etrafı kolaçan ederek, “Oranın kılları da beyaz mı senin?" demiş Sarı Yusuf. “Çok merak ediyorum, göstersene bana soyunma odasında" diyerek pis pis sırıtmış sonrasında.</p>
<p class="calibre1">Sarı Yusuf'a kesikliğimden Atıf'ın haberi yok. Kendime bile itiraf etmem çok uzun zaman almıştı. Onun bizim Atıf'a gidip böyle bir şey sorması kanıma dokunuyor. Bana bir kez bile kafasını çevirip bakmamıştı oysa. Bense onu ne çok resmin içine yerleştirmiştim, günaha duran yorganların altında. Sonra sen gel, hiçbir tarakta bezi olmayan Atıf'a böyle...</p>
<p class="calibre1">İçimde bir ateş başıma doğru vuruyor. Belli etmemeye çalışıyorum.</p>
<p class="calibre1">“Aaa, çok heyecanlı, habere gel! Sarı Yusuf'a bak sen. Ben birine böyle bir şey sorsam sıraya girerler önümde, göstermek için. O kadarıyla atlatırsam da iyidir ya. Denyolar. E, sen ne yaptın?"</p>
<p class="calibre1">“Ne yapayım. Dondum kaldım. Zaten ne cevap vereceğimi beklemeden uzaklaştı hemen. Afro Halil yanımızda bitmişti çünkü. Her zamanki gibi basket topunu üstümde sektirmeye başladı. Sarı Yusuf da uzadı hemen."</p>
<p class="calibre1">Sonra ellerini göğsünde kavuşturdu, çenesini göğsüne dayayarak gülmeye başladı. Bir yandan da anlattığı şeyin gerçekliğine inanamıyormuşçasına başını sağa sola sallayıp duruyordu. Ben de arkasından koyverdim makaraları, biraz da sinirimin etkisiyle... Sokağın ortasında yüksek sesle gülecek tipler değildik aslında. Genelde fısıltıyla konuşurduk birbirimizle. Ama şimdi bu gülme hâli ondan bana bulaşmıştı ve artık ikimiz de duramıyorduk. Sanırım birbirimizin ya-nındayken ötekilerin bizi gördükleri kişiler olmaktan biraz olsun çıkabiliyorduk.</p>
<p class="calibre1">Gülerken ne kadar güzel göründüğünü fark ettim birden. Tüm beyazlığı içinde, güzel olduğunun farkında olmadığı için, kimsenin onu güzel bulmayacağını düşündüğü için bu kadar güzeldi belki de. Bunu fark etmek, Sarı Yusuf'un da benden çok daha önce fark etmiş olabileceğini düşünmek biraz daha yaktı canımı.</p>
<p class="calibre1">Bir süre sonra parmaklarının ucuyla göz kenarlarında biriken yaşları sildiğini ve gözlerini yolda bir noktaya kilitlediğini gördüm. Bembeyaz kaşları ve kirpikleri gözlerinin siyahlığını vurguluyor, aslında sahip olmadığı tuhaf bir gizem katıyordu varlığına. Sanırım bir süredir gülmüyordu. Sonunda ben de gülmeme bir son verebildim. Sinirim hâlâ geçmemişti. Sessizliğimizde, aramızdaki boşluk tuhaf bir gerilim taşıyordu. Konuşsam bir şeyleri kıracaktım sanki. Hissediyordum ki o an konuşmak onun en son istediği şeydi ve bunu bozmak, daldığı düşüncelerden tutup çıkarmak istemiyordum. Ama bir yandan da bir söz söylemek, eğer elimden gelirse canını yakmak, ne pahasına olursa olsun ona bir bedel ödetmek istiyordum.</p>
<p class="calibre1">Sonunda dayanamayıp “Eee, öyle mi bari?" dedim. Önce beni duymadığını sandım. Ne de olsa insanların beni duymaması yeni bir şey değildi. Daldığı derin sulardan yavaşça çıkarak “Efendim?" dedi bir süre sonra. “Efendini sevsinler" deyip kıkırdadım gene.</p>
<p class="calibre1">“Oran diyorum, bembeyaz mı gerçekten?"</p>
<p class="calibre1">Söylediğime bir anlam verememiş gibi bir süre hiç kımıldamadan durdu, sonra bana o zamana kadar hiç görmediğim bir bakışla baktı. Acemi okum yerini bulmuş olmalıydı ve şimdi sırada neyin olduğunu kestiremiyordum. Belki bir daha konuşmak istemezdi benimle. Ya da gerçek bir yumruk geçirirdi - bu kez yüzüme. Sinirim nedense geçmişti. Sarı Yusuf falan umurumda değildi artık. Atıf gitmesindi, yeterdi.</p>
<p class="calibre1">Korkumu anlamışçasına, aniden kalkıp gidecekmiş gibi oynattı bedenini. Ama hemen sonra, gerisin geri az önceki yerine yerleşti. Yine gözlerimin tam içine baktı, ama anlamı değişmişti bakışının. Yaralı bir kaplan gibi bakıyordu şimdi. Gözünü kırpsa, hazırda bekleyen damlalar boşanıverip gidecekti kendi yollarına. Ama kendini tutuyordu, bunu görebiliyordum.</p>
<p class="calibre1">Sonra hızla ayağa kalktı, artık dayanamayarak nemli gözlerini kırptı. Kırpar kırpmaz yanaklarının üstünde belirive-ren gözyaşlarını elinin tersiyle sertçe sildi ve tam önümde durarak ani bir hareketle pantolonunun fermuarını indirdi.</p>
<p class="calibre1"><a id="bookmark3"></a><span class="calibre3">Bir Kocanın Gizli Defterinden</span></p>
<p class="calibre1">l</p>
<p class="calibre1">Beni aldatmasını istiyorum. Karımın. Aslında istemek de değil tam; anlatması zor. Şöyle diyeyim: Karımın beni aldatmasından o kadar çok korkuyorum ki, hemen başıma gelsin ve bir an önce bitsin istiyorum. Kurtulayım. Bunun bana vereceği sancıyı düşünerek zevk duyuyorum. Kasıklarım ağrıyor. Her şeyin bir anda yerle bir olacağı o an, ona nasıl bakacağımı, ne söyleyeceğimi kuruyorum kafamda. Beni kimlerle aldatabilir diye listeler çıkarıyorum. Çoğunu beğenmiyorum bu zorlama listedekilerin. Bazılarını karıma yakıştıramıyorum, bazılarınınsa gerçekleşmesi çok zor görünüyor. İhtimallerin gerçekçi olmasını istiyorum - daha doğrusu listedekilerin en azından ihtimal dâhilinde olmasını. Sonra hiç ummadığım anda, işten eve erken döndüğüm bir gün mesela, böyle BUM diye!</p>
<p class="calibre1">Kapıyı açınca klişe karikatürlerdeki gibi olmayacak hiçbir şey. Yani başımda zevksiz, kül rengi bir fötr şapka, üstümde de-vetüyü bir pardösü, bir elimde kapıda bırakmayı unuttuğum, ucundan şıpır şıpır sular damlayan şemsiyem, öbüründe o çok sevdiğim, teklemesi pek muhtemel revolverlerden biri olmayacak. Ansızın açacağım kapıyı, öyle ter içinde, alt alta üst üste haldeyken onlar. Kan büyük bir hızla tepeme hücum edecek.</p>
<p class="calibre1">Nefes almakta zorlanacağım. Ama olacak ya sonunda! 'Hem böyle ansızın karşılaşınca daha çok acıtacak canımı,' diyorum. İyice yaksın canımı istiyorum çünkü, kemiklerime kadar batsın, boğazımdan yükselen çığlığımı, ısırdığını dudaklarımda susturayım.</p>
<p class="calibre1">Ah, ne kadar zavallıyım.</p>
<p class="calibre1">II</p>
<p class="calibre1">Belki kimilerine inanması zor gelebilir ama ona tokat atmayı düşünüyorum o halvet ânında. Sevgili karıcığıma kocasından okkalı bir tokat. Adam ne yapacak bu arada, durup karımı tokatlamamı mı seyredecek, takım taklavat ortada? Olmadı, ona da aşk ederim en okkalısından. Şiddet yanlısı da değilimdir aslında; ben genelde ağzımın içinde tutup ender yakaladığım fırsatlarda zevkle dışarıya saldığım çatal dilimle, gözümden çıkan, sakat hayallerden imal oklarımın ağulu ucuyla acıtmayı severim insanların canını. Ne zaman şiddete başvurma isteği göğsümden başıma doğru yükselir gibi olsa, sanki bir ben daha çıkar bedenimden; karşıma geçip öteki beni izlemeye başlar. Güleceğim gelir, karşımdaki 'ben'e baktıkça. Şiddet middet de kalmaz sonunda tabii. Sönerim hemen. Ne yapsam olmaz, yumuşayıveririm. (Hiç de sevmem bu sözcüğü ama neyse. Birkaç -iddia ediyorum; kesinlikle daha fazla değildir- başarısızlık ânını çağrıştırır hep. Ne yapalım, erkeğiz diye hiç yorulmaya hakkımız yok mu canım! Bizim günümüz kötü geçemez mi, başımız ağrıyamaz mı? Şöyle kıçımızı dönüp uyuyamaz mıyız; isteği kim bilir hangi meçhul ve sakıncalı sebepten kabarmış karımıza doğru? Aslında sakıncalı olduğu doğru, ama pek meçhul gelmiyor bu uyanışlar bana son zamanlarda. O sarı yeleli, iri kıyım oğlanı televizyonda ne zaman izlesek, yatar yatmaz ensemde dolaşmaya başlıyor o meşum tırnaklar.)</p>
<p class="calibre1">Evet, o büyük an geldiğinde -nasıl da eminim geleceğinden, 'gelirse' demedim dikkat edilirse- kendimi zorlamalıyım kesinlikle. O tokat yerini bulmalı. Beni aldatacağına dair en ufak bir izlenim uyandırmamış olan güzel karıma bu incelikli başarısının bedelini ödetmeli ve sevgili, acınası kendimden, tam da acım doruğa ulaşmışken bir patlama ânını esirgememeliyim. En azından bunu doğru dürüst yapmalıyım. Bu yüzden kendi kendime alıştırma yapıyorum zaman zaman. Banyodaki aynanın karşısına geçip gözlerimi belerte belerte kendimi tokatlıyorum. Gücümü de sınamış oluyorum böylelikle. Sonrasında artık bana pek benzemeyen yüzümün aldığı anlamları gözlemliyorum; ne kadar hiddetli görünebileceğimi. Ne kadar çıkabileceğimi insanlıktan.</p>
<p class="calibre1">Ve sonra “Hiç fena değil” diye kabarıyorum aynanın karşısında, kızarmış yanağıma bakarken.</p>
<p class="calibre1">“Hiç fena değil.”</p>
<p class="calibre1">[[[</p>
<p class="calibre1">O akşam canı sıkkındı biraz. İşyerinden arkadaşı “Kilo mu aldın sen biraz?" demiş. Regl sözcüğünü ısrarla 'regıl' diye telaffuz eden, şişmanca bir iş arkadaşıymış bu. Zor tutuyor-larmış kendilerini bizimki ve arkadaşları; kız 'regıl regıl' deyip durdukça. Dişleri ruj izi oluyormuş, gülmemek için kıvranırken. Hep ter kokuyormuş bir de bu kız. Ama kimse dostane bir uyarıda bulunamıyormuş. “Nasıl söyleyebilirsin ki birine sürekli ter koktuğunu?" diyor ve sonra bir an duraklayarak konudan saptığını fark ediyor, 'ne anlatıyordum ben sana' dercesine yüzüme bakıyor. Karım ve bir hikâye anlatırken araya sıkıştırmaktan kaçınamadığı olağanüstü ilginçlikteki, olmazsa olmaz detayları! Kızın lüzumsuz sorusu da havada kalmış tabii, iyi kötü bir yanıt vermek gerekiyormuş. “Yok, almadım, -sözcüğün üstüne basarak- regl olduğumda su topluyor vücudum" diye yanıtlamış bizimki. Bunun üzerine gözlerini açarak "Aaa evet, 'regıl'dendir o zaman" demiş ter kokan. Yine zorla hapsedilmeye çalışan -ve bu kez canı sıkıldığından karımın katılmadığı- o gülüşmeler... Karımı, kendini kandıramamanın verdiği buruklukla gözlerini bir kül tablasına ya da bardağa dikerek uzaklara daldığı o kısa ânın içinde hayal edebiliyorum. Regl yalanının farkında çünkü. Bal gibi kilo aldı son zamanlarda. Güzel şekilli memeleri daha da dikkat çeker oldu kilo alınca. Ayrıcalıklı kalçasının zarif kavisi daha bir göz alır oldu. Gerdanındaki ak çizgi biraz daha cilveye durur, baldırları eteğinin altından dünyaya daha parlakça bakar oldu. Oldu da oldu, işte. Hep o sarı yeleli oğlanın olduğu diziyi izlerken ağzına şevkle attığı abur cuburlar yüzünden. Kahpe güzeli.</p>
<p class="calibre1">Telefonu çaldı tam akşam yemeği sırasında. O esnada karım şişmanca kıza hâlâ saydırıyordu, telefon çalmasa bir süre daha devam edebilirdi sanıyorum. Ama hemen sözünü keserek telefonu yanıtladı, sanki aranmayı bekliyormuşça-sına. Enginarımı yemeye devam ettim, dinlemiyormuş gibi yaptım. Yüzünün -özellikle de köfte dudaklarının- konuşurken aldığı biçimlere kaptırmışım kendimi, söylediklerine veremedim dikkatimi. O da kısa konuşup kapattı, dudağında gülümseme benzeri bir kıvrımla.</p>
<p class="calibre1">“Kim aradı?" diye sormamı istediğini hissediyordum. O yüzden sormadım.</p>
<p class="calibre1">/V</p>
<p class="calibre1">Yatağın ucuna oturmuş, yatmadan önce uzun uzun dirseklerini kremliyordu her zamanki gibi. Yüzünde muzafferlere özgü o tuhaf ifade. Görmüyordum yüzünü, ama anlamını seziyordum. Evlilikte olur böyle şeyler. Bir süre sonra sözcüklerin yerini başka şeyler alır. Sözcükleri tozlanmasın diye özenle paketleyerek rafa kaldırma sanatıdır bir anlamda evlilik. Her evlilikte zamanla, detaylarda az çok farklı, ama temelde aynı kurallara bağlı o gizli dil hüküm sürmeye başlar. Çoğun kinle ve yerine getirilememiş isteklerin yanık kokusunun verdiği sancılı sızılarla beslenen; kendine özgü bakış, iç çekiş, saçı arkaya atış, yarım gülüş, kaş kaldırış, göz deviriş, hızla bacak sallayış, uzaklara manidar bakışlarla dalış ve benzeri değişik anlamları bünyesinde özenle barındıran hareketlerin bir toplamıdır bu gizli dil.</p>
<p class="calibre1">İşte tüm bunlardan dolayı o bir şey söylemese de anlıyor ve biliyordum. Karım o telefonu aldığından beri bir zafer havasına bürünmüştü. Kitabımı okur gibi yapıyor, ondan gelen işaretleri algılamayı sürdürüyordum. İyice kremlendikten sonra kimin aradığını sormam için sabırsızlandığını belli eder bir tonda iç çekti. Ben bilmiyorum sanki bu iç çekişleri. Uzmanıyım kızım ben bu ince göndermeli iç çekişlerinin. Kitabını yazarım, gözüm kapalı. Yine de, anlamama rağmen renk vermedim, iyice soktum burnumu kitabıma. Aslında içimde korkunç bir merak, zavallı bir ümitle hemhal oluyordu. Kimdi bu arayan? Karımın neden bu kadar hoşuna gitti gecenin bir vakti aranmak? Peki, -belki de en önemlisi- kimin aradığını bilmemi neden bu kadar istedi? Belki bana hiç hissettirmeden bir süredir özenle hazırladığı yalanlarını hayata geçirmek ve hayalimde detaylarını kendimce kurduğum o aldatma planına bir yerden başlamak niyetindedir. Şüphelenmeyim diye de önüme yem atıyordur, aklınca.</p>
<p class="calibre1">Merakım ve 'kimdi arayan' sorusuna alacağım olası yanıtların çeşitliliğinin verdiği korku birbiriyle yarışıyor, biraz daha beklememe neden oluyordu.</p>
<p class="calibre1">Sonunda daha fazla dayanamayarak, bir cesaret, artık iyice ıslanmış olduğunu düşündüğüm baklayı kabul etmeye hazır olduğumu iletir bir tavırla kapattım kitabımı. Kafamı ona doğru çevirdim. (Evlilik dilinde 'kimdi arayan' anlamına geliyordu o an, bu hareketler toplamı). O da benden yana, yavaşça döndü. ('Baklamı çıkartıyorum' demekti bu da, elbette). Yüzü ifadesizdi şimdi. Birden “Sana söylemem gerekir diye düşündüm" dedi. O bu cümleyi söyler söylemez derin bir sızı düştü içime. Aklıma hemen beni çoktan aldatmış olduğu geldi. Sorular da peşinden: Nerede, evde olamaz, yoksa olur mu, otelde mi yoksa, peki hangi otelde, nasıl bir yatakta, hangi arada ve derede ve en önemlisi kiminle? Canım sıkılmıştı hemen. Çünkü bir tür erken boşalma gibi olacaktı bu haberi şimdi almam; önce rahatlama benzeri bir duyguya kapılacak, sonra o ânı kaçırmış ve onları yakalayamamış olmanın derin pişmanlığına sürüklenecektim.</p>
<p class="calibre1">Elimde olmadan yutkundum. ('Neyi söylemen gerektiğini düşündün?' demek oluyordu bu, o an). Çok sıradan bir öyküymüş ya da öyle olduğunu düşünmemi dilermişçesine, hızlı hızlı başladı anlatmaya: Arayan eski sevgilisiymiş. Aklına düşmüş canım, öylesine aramışmış. Yıllardan sonra. Bizimkinin evlendiğini bilmiyormuş. Evlendiğini söyleyince şaşırmış tabii. Gülerek “Seni gidi seni" demiş. Ve elbette tüm medeni eski sevgililerin yapacağı gibi iyi niyetlerini sunmuşlar birbirlerine. Hoşbeş derken, kapamışlar telefonu.</p>
<p class="calibre1">Benden önce tek sevgilisi olduğunu, bu eski sevgilinin ileride karım olacak tazeyi aldattığını ve yetmezmiş gibi -tam da affedilmişken üstelik- vicdansızca terk ettiğini biliyordum. Yıllar sonra onun tarafından aranmış olmak ve evlendiğini söylemek, soğuk yenmesi makbul olan intikam yemeğini tam kıvamında kılmıştı karım için. Bunu her zamankinden daha farklı bir şekilde parlayan gözlerinden okuyabiliyordum. Bir açıdan bakıldığında, anlayabiliyordum da. Düşe kalka da olsa devam etmemiz için zorunlu olan, o zavallı, kırılgan ve küçük zaferlerimizden biriydi bu. Karım da kendi koleksiyonuna bir tane daha eklemişti işte.</p>
<p class="calibre1">Hepsi buydu.</p>
<p class="calibre1">Uyuyamıyordum. Sevinçten kıpır kıpırdı içim. Ruhumu huzura erdirecek o günün belki sandığımdan da yakın olduğunu düşündürdü eski sevgiliden gelen bu beklenmedik -gerçekten beklenmedik miydi acaba?- telefon. Süreğen işkencemin sonuna yaklaşmışımdır belki, kim bilir. Karımın dudağının ucundaki kıvrım. Saçlarını arkaya atışındaki yeni anlam. Sesindeki parlayan tını. Hepsini alt alta koyup düşününce sevincim artıyor, içimdeki cılız ümit palazlanıyordu. Belki de onunla, belki de bu sefer...</p>
<p class="calibre1">Uyumadığımı -yatağın üstünde dolanan düşüncelerimden olabilir- anladı. Birden ayağını bacağımda hissettim. Bir kutlama hevesindeydi sanırım. (Bu tamamen aldığı telefonun etkisiyle olmalıydı; sarı yeleli iri kıyım oğlan yoktu çünkü bu akşam televizyonda.) Loş odada, nedense bir açıdan hep kanıma dokunmuş olan, o biteviye isteğiyle dolu gözleri bir kedininkiler gibi yanıyordu. Bacağımda sürtünen sıcak ayağı bir kedinin ısrarcı patisi gibi bir aşağı bir yukarı gidip geliyordu. Ah, arzularını asla sakınılacak ve saklanacak bir şey gibi görmeyen, tutkusunu bir mücevher misali göğsünde taşımasını bilen karım. Beni aldatacağına dair şüphelenmemi gerektirecek hiçbir şey yapmamış olan karını. Yine de bir gün beni aldatacağına emin olduğum karım...</p>
<p class="calibre1">Eğilerek ağzımdan öpüverdi. Karanlığı delen bir öpüş. Dudağının ucundaki o cüretkar kıvrımı yakaladım hemen. Hâlâ geçmemişti demek.</p>
<p class="calibre1">Peki, onu da beni öptüğü gibi öpecek miydi?</p>
<p class="calibre1">Şüphesiz.</p>
<p class="calibre1">Asıl soru: Ne zaman olacaktı bu?</p>
<p class="calibre1">O gece sevişirken yatağın yanındaki aynaya takıldı gözlerim. Bakışlarımı çeviremedim başka yöne ve izlemeye başladım. Aslında 'gözetlemeye' demeliyim... Çünkü karım durumdan habersizdi. Karanlığın içindeki vücutlarımız, inindeki yabanıl bir hayvanın kollarıyla usulca havayı dövmesi gibi sakin ve makul deviniyordu. Havada ikircikli izler bırakıyorduk.</p>
<p class="calibre1">Aynadaki aksime bakmaya başladım. Kalçamın sert kıvrımını, göğsümdeki artık beyazlamaya başlayan gür kılları, kollarımdaki gücün havada dalgalar yaymasını hoşnutlukla izliyordum. Karımı görmüyordum artık. Varsa yoksa ben.</p>
<p class="calibre1">Sonra yüzüme baktım. Yüzümdeki vahşi anlatıma. Gözlerimde şehvetle yanan o susuz kalmış hayvanın çekiciliğine, içinde eriyerek kaybolmaya başladığım bir hayranlıkla baktım.</p>
<p class="calibre1">Birden şaşırarak ve soğuyarak farkına vardım ki, benim yüzüm değildi bu yüz. Banyo aynasının karşısına geçerek tokatladığım yüzle ilgisi yoktu. Yine de bir yerlerden tanıdık geliyordu. Hem ancak bir tanıdık, bu kadar yabancı gelebilirdi insana. Peki, karımla fütursuzca sevişmesi bu yabancının? Hem de bizim kaç yıllık emektar yatağımızda!</p>
<p class="calibre1">Açıkçası o anda bu durum umrumda bile değildi. İşin tuhafı, bir daha umursarmışım gibi de gelmiyordu. Ne olduğunu anlayamıyordum. Yarım uykularda düşülen o sinsi boşluğa düşermişçesine ürperdim ve gözlerimi kapattım -aynadaki de aynısını yaptı mı bilmiyorum.</p>
<p class="calibre1">İyice acıtana kadar sıktım gözlerimi ve bir şeyler değişene kadar bekledim.</p>
<p class="calibre1">Aynadakinin kim olduğunu anlayana kadar. Daha önemlisi, benim kim olduğumu anlayana kadar...</p>
<p class="calibre1">Bana oldukça uzun gelen bir süre boyunca.</p>
<p class="calibre1">Bekledim.</p>
<p class="calibre1"><a id="bookmark4"></a><span class="calibre3">Homoeroticus</span></p>
<p class="calibre1">İstemeye istemeye devam ettiğim okulumdaki yıl sonu sınavlarım yeni bitmişti. Ben de birkaç gün büyük teyzemin, adaların içinde en yalnızı ve çirkini olan -ama benim en sevdiğim- o adada bulunan evine kafa dinlemeye gidiyordum. Teyzem, sevişirken belini inciten kocasının başında hastanede kalacakmış birkaç gün. Evin boş olması benim için sevindirici olsa da, teyzemin kocasının -enişte sözcüğünü oldum olası hiç sevmem- belini, teyzem yerine komşu apartmanın kapıcısının ortanca kızıyla iş tutarken incitmiş olması işi biraz sevimsizleştiriyordu. Evet, o uğursuz bel, teyzemin uzun yıllardır kocasının ufak kaçamaklarını göz ardı ederek özenle korumaya çalıştığı gururu gibi incinmişti işte. Bu yaşananların sonucunda, adadaki evi satışa çıkarmak teyzem için kaçınılmaz olmuştu. Ben de ev satılmadan ve sıcaklar iyice bastırmadan, birkaç gün tek başıma evin ve adanın genzimi yakan o çam kokulu rüzgarlarının tadını çıkarmak istiyordum. Bütün niyetim buydu.</p>
<p class="calibre1">Fazla yakmayan güneş, saçlarımın arasına usulca giren meltem, birbiriyle dertleşen yaşlı kadınların mırıltıları... Vapurda her şey tam ayarındaydı. Martılar bile vapurun yanından edepleriyle, çok gürültü çıkarmadan süzülüyorlardı. İçimde okul açılana dek hepi topu birkaç ay süreceğini bildiğim bir huzur baş veriyordu.</p>
<p class="calibre1">Okul sözcüğü ve tüm çağrışımları bir an kalbimi bursa da, 'şimdi bunları düşünmemeliyim,' diyor, böylece kendimi, kapılacağım muhtemel girdaptan korumaya çalışıyordum. Birkaç gün benimdi işte. İstediğimi yapabilirdim koca evde. Bir odadan bir odaya çırılçıplak gezebilirdim mesela - ki yıllardır çok istememe rağmen henüz kısmet olmamıştı bu evde çıplak gezme fantazisi. Önü deniz olan dairenin perdelerini de kapatmama gerek olmazdı hem. Efil efil değerken rüzgar daha önce hiç değmediği yerlerime, huzurla ve keyifle dolaşırdım evde, anadan doğma halimde. ('Ne yapıyorsun sen oğlum' diyecek kimsenin olmaması ne büyük lükstü, kim bilir.)</p>
<p class="calibre1">Birden gözümün önüne geldi evde dolaşan çıplak ben, haliyle gülümsedim, sonra da bir süredir açık bir şekilde kucağımda duran kitabıma çevirdim başımı. Ama tam ben başımı indirirken karşımda oturan yaşlıca adamın sanki ona gülümsemişim gibi, gözlerime tuhaf bir hoşnutlukla baktığını fark ettim. Ağzından daha çok, iri gözleriyle gülümsüyordu. Ağzı da bu arada boş durmuyor, sımsıkı kapalı durarak tuhaf bir ,inı imliyordu; tam da orada, henüz paylaşmaya başladığımız ıı :1nı.</p>
<p class="calibre1">Bu tuhaf gülümseyişi üstüme alınmayıp dikkatimi kitabıma vermeye çalıştım.</p>
<p class="calibre1">Kitapçıda gördüm onu bu sabah. O kadar duru, o kadar saydamdı ki. Yüzünde henüz başkalarından hediye o korkunç izleri taşımıyordu. Bu da yüzüne yabanıl bir anlam yüklü-vordu. Sırf bu sebepten çekebilirdi dikkatimi, ama hepsi bu değildi. Bir yaban geyiği gibi ürkekçe bakıyordu önünde sıra sıra dizilmiş kitaplara. Hangisine dokunacağını bilmiyordu. Ama her şeyin bir kitaba dokunmakla başladığı bilgisine sahipti sanki. O yüzden temkinliydi. Masumiyetini yitirdiği lL'k verdi belki de kitaplar, o yüzdendi böyle bir çıtırtı duymuş geyik tedirginliğinde durup bakması.</p>
<p class="calibre1">Onu iki kitap arasında seçim yapmayı düşünürken, seçtiği kitabın sırtını okşaya okşaya, usulca kasaya yaklaşırken, parasını ödedikten sonra kitabını çantasına koyup kitapçıdan çıkarken görmek için sabırsızlanıyordum. Bir de onu takip etmek için; ta ki beklediğim o an gelene kadar.</p>
<p class="calibre1">Sonra yanına yaklaştım, belki kokusunu duyarım diye. Tam da tahmin ettiğim gibi, yosun kokuyordu. Kuyu yosunu. “Yıllar önce ben de bir kuyuya düşmüştüm” demek isterdim ona, kulağına eğilerek. “Bile isteye. Kimse itmemişti beni, yani kendim atlamıştım. Senin yaşlarında olmalıydım en fazla. Bir süre yalnız kalmıştım orada. Kafam karışıktı, iyi gelmişti o kuyu bana. Beni çıkaracak birini beklemiyordum. Ama beklemediğim içindi belki, bir gün ansızın çıkıp geldi. İşte tam da o yosunlu kuyu gibi kokuyorsun bana.”</p>
<p class="calibre1">Ben bunu söyler söylemez yüzüme bakarak gülümsesin isterdim.</p>
<p class="calibre1">Sonra gitsin, konuşmasın hiç.</p>
<p class="calibre1">Sadece gülümsesin.</p>
<p class="calibre1">Kitabımı okumaya başlamak istiyordum. Ama aklımda, karşımda oturan yaşlıca adamın gülümseyen gözleri dolanıp duruyordu. Beni tanıyormuş gibi içime işleyen bakışları, gözlerimin gezindiği satırları anlamamı engelliyordu. Nedense birden, bu sabah gittiğim kitapçıda gördüğüm o sağ eli hatırladım. Benim tam yanımda duran adamın, kitapların üstünde bir kuğu gibi uyumla süzülen eliydi bu. Üzerindeki çizgi ve lekelerden yaşlı birine ait olduğu belliydi. Tırnaklarının nasıl bakımlı ve parlak olduğu dikkatimi çekmişti. Özenle fırçalanmış, törpülenmiş, ne kısa ne uzun denebilecek, uçları hafifçe sivriltilmiş o tırnaklar... Hem hoşuma gitmiş, hem rahatsız etmişti beni biraz. Serçe parmağına takılmış bir yüzük dikkatimi çekmişti sonra. Üzerinde dikdörtgen, yeşil bir taş olan bir altın yüzük taşıyordu bu serçe parmak ve diğer parmaklardan birkaç milim de olsa ayrı duruyordu. Sanki o yüzüğü taşımanın verdiği bir vakar vardı mevcudiyetinde, kendini öteki parmaklardan üstün görüşü bu yüzdendi. Gözlerimi bu elden alamıyordum. Adamın yüzüne bakmasam da, yanımdaki silüeti gölge gibi vuruyordu yüzüme. O da bana doğrudan bakmıyordu belki, ama yanımda durmaktan hoşlandığını hissediyordum. Benimle değil kitaplarla ilgilenir gibi görünüyordu evet, ama anlayamadığım bir şekilde ,ıslında varlığını benimkine yasladığını, o an yanımda tesadüfen değil, benim için durduğunu hissediyordum.</p>
<p class="calibre1">Sanki dönsem ve gözlerine baksam o da eğiliverecek ve beni dudaklarımdan nazikçe öpecekti.</p>
<p class="calibre1">İçim tanımadığım bir ürpertiyle doldu. Oradan uzaklaşmak istedim. Bir an önce.</p>
<p class="calibre1">Kitap falan almadan, hemen çıktım oradan.</p>
<p class="calibre1">Hiçbir şey almadan çıkıp gitti kitapçıdan. Kötü tıraşlı, genç yüzündeki tedirgin anlamı da sürükleyerek, gitti. Ada vapuruna kadar izledim onu, fark ettirmemeye çalışarak. Geçtim, ,ıraya biraz mesafe koyarak karşısında bir yere oturdum. Nedenini şimdi daha iyi anlıyorum. Bir zamanki kendimi görmüştüm onda. Ne zamandır unuttuğum kuyumun gölgesini görmüştüm, kirpiklerinin gölgesinde, ürkekçe bakan gözlerinde. Çocuksu ensesinden yayılan o yosun kokusunu almıştım. O da çıkmak istemiyordu o kuyudan, biliyordum. Kimse kolay kolay istemezdi.</p>
<p class="calibre1">Şimdiyse karşımda -kucağında açık duran kitabı- öylece oturuyordu. Bir an benimle göz göze gelir gibi oldu. Hemen indirdi başını sonra. Kitabına.</p>
<p class="calibre1">Beni kendi kuyumdan çekip çıkaran o adam düşmüştü birden aklıma. Bir banka oturmuş kitap okuyordum. Geldi, sessizce yanıma oturdu. Başımı biraz ondan yana çevirince, “Bir süredir sizi izliyordum” dedi. Anlamaz gözlerle baktım yüzüne. Gözlerinin çevresinde birkaç kırışıklık vardı. Yeni tıraş olmuştu, yüzündeki yeşil gölgeler söylüyordu bunu. Gri bir takım elbise ve siyah bir trençkot vardı üzerinde. Elinde baston gibi dayandığı bir şemsiye tutuyordu. Şaşırmış bakışlarıma yanıt olarak “İnsanları kitap okurken izlemekten tahrik oluyorum" dedi. “Ama sadece güzel insanları” diye ekledi ve gülümsedi sonra. Çizgileri daha da belirginleşti gülünce. Burnunun sivriliği yüzüne hınzır bir anlam veriyordu. Gözlerimi ayıramıyordum bu yüzden. Ne diyeceğimi, ne yapacağımı bilemiyordum. Karanlık bir ormanda yüzüne fener tutulmuş bir vaşak gibi şaşkındım. Saldırsam mı, kaçsam mı, yer yarılsa da içine mi girsem, bilemiyordum. Ben de kitabımı kapattım. Ne aptallık! Tek yapabildiğim buydu o anda. Kitabımı kapatınca bu olay hiç yaşanmamış olacaktı sanki. Hemen unutuverecektim. O ise şaşkınlığımdan faydalanarak elini uzattı, kitabı tekrar açtı.</p>
<p class="calibre1">O “Oku" dedi.</p>
<p class="calibre1">Ben okudum.</p>
<p class="calibre1">Vapur yavaş yavaş yanaşıyordu Ada İskelesi'ne. Aklımı tam olarak veremesem de, kaldırmamıştım başımı kitabımdan. En azından, bir süre. İçimi zamansız bir boşluk sarıyordu, yavaş yavaş, tanış olmadığım bir sıkıntıya evrilen. Ada'da geçireceğim birkaç günü düşünmek bile sevindirmiyordu şimdi beni.</p>
<p class="calibre1">Kitapçıdaki o el, şimdi çok uzaktaydı. Gözleriyle gülen adam da artık karşımda oturmuyordu. Ama ikisinden de ortak bir duygu kalmıştı bana. Bu duygunun ne olduğunu çözmeye çalışıyordum ve bu beni daha da bunaltıyordu.</p>
<p class="calibre1">Oysa meltem hâlâ yüzümü yalıyordu. Havada en ufak bir pürüz yoktu. Güneşe doğru çevirerek başımı, gözlerimi kıstım. Martıların süzüldüğünü duyuyordum tepemde. İnsanlar acele ediyorlardı vapurdan inmek için. Onların benden hiçbir şey beklemeyen bu devinimlerini seviyordum. Başkalarının, içinde benim olmadığım o yaşamaları sevindiriyordu beni. Kısacası, mutlu olmam için birçok sebebim vardı. Ama mutlu değildim işte. Gerisi de beyhudeydi.</p>
<p class="calibre1">Yüzüm güneşe çevrili, gözlerim iyice kısık, bunları düşünürken bir el dokundu omzuma. Tam tepemde duruyor ve güneşimi kesiyordu. Gözlerimi açsam yüzünü görebilecektim. Ama açmadım. Kendimi bile şaşırtarak, elimi elinin üstüne koydum ben de. Bir süre bekledim.</p>
<p class="calibre1">Birkaç martı oldukça gürültülü bir şekilde dönüp durdu tepemizde. Meltemi artık hissetmiyordum. Güneş de iyice terletmeye başlamıştı. Ama elim hâlâ omzumdaki o elin üstündeydi. Bana hem çok uzak, hem de tanıdık gelen o elin. Mutlu değildim hâlâ evet, ama sıkıntım martılara karışmış, uçup gitmişti.</p>
<p class="calibre1">Birden işaret parmağımı, serçe parmağındaki yüzüğün dikdörtgen taşının üstüne koydum.</p>
<p class="calibre1">Tam tahmin ettiğim gibi, iyice ısınmıştı o yeşil taş.</p>
<p class="calibre1">İyice ısınmıştı.</p>
<p class="calibre1"><a id="bookmark5"></a><span class="calibre3">Sıcak Sandalye</span></p>
<p class="calibre1"><span class="calibre4">İki giizcl çocuğa,</span></p>
<p class="calibre1">Oyunculuk ne menem bir şeydi, benden oyuncu olur muydu, çocukluğumdan beri içimde kaynayıp duran asi suyun durularak akacağı yer acaba orası olabilir miydi gibi soruların yanıtını bulmak için bir süredir bir oyunculuk kursuna devam ediyordum. Atölye deniyordu böyle kurslara son zamanlarda, böyle dendiğinde kulağa daha havalı geliyordu çünkü. Hayatın bazı dönemleri olur ya; durup soluklanıp kendinize bir kez daha bakmanıza mucizevî bir şekilde zamanınızın olduğu, öncesini ya da sonrasını düşünmeyerek ruhunuzda ufak da olsa bir kazı yapabilme şansını zorladığınız... İşte öyle bir süreçten geçiyordum ve hiç de kolay olmayan işimin çıkışlarında kendimi yorgun argın ama mutlu bir şekilde eski bir apartmanın bodrum katındaki bu atölyeye atıyordum.</p>
<p class="calibre1">Daha ilk derslerden birinde hocalardan en yaşlı ve aksi görüneni bir hiç olduğumuzu söyledi bize. Geçmişimizin ve kişisel tarihimizin -ah, bu sözü ne çok seviyordu- koca bir hiç olduğunu, iyi bir oyuncu olmak istiyorsak bu kadar özel ve önemli olduğumuzu düşünmekten bir an önce vazgeçmemiz gerektiğini hışımla vurguluyordu. Tüm mimiklerine ve konuşmasına derinden sinmiş, handiyse ekşimişliğe varan öyle öfkeli bir hâli vardı ki, onu bir çocuğun yanağını okşarken ya da biriyle sevişirken hayal etmekte zorlanıyordum.</p>
<p class="calibre1">Bizlerce pek hoş karşılanmayan bu hiçlik söyleminin nereden ve neden çıktığını anlamamıştık. Ancak burnumuz iyice sürtülmek isteniyordu sahnenin tozlu zeminine, orası kesindi. İş nereye varacak diye merak ediyor, bu yaklaşımın oyunculuk eğitimi açısından henüz açıklanmayan faydaları konusunda şüphe duysam da neler olacağını görmek istiyordum.</p>
<p class="calibre1">Hoca önemsizliğimizi ne kadar tekrarlasa da kendinde ve geçmişinde özel ya da önemli bir yığın şey olduğunu düşünen bir grup bankacı, doktor, garson, öğrenci ya da ev kadınıydık. Evet, küçük bir gruptuk ve herkes kendini potansiyel yıldız adaycığı olarak görüyordu, hissediyordum. İlk günler birbirimizi tartmakla, ortama ve birbirimize ısınmakla geçti. Çoğunluk bir iş güç sahibiydi ve benim gibi akşam saatlerinde işten çıkıp yorgun ama mutlu olarak geliyordu atölyeye. Herkes, sınıf içinde kendini göstermekten az ya da çok hoşlanıyor -yoksa neden oyuncu olmak isteyelim?- grup üyeleri yavaş yavaş liderlerini ve öteki rolleri seçerek birbirinden ayırmaya başlıyordu. Bense yeni insanlar içine girdiğim zamanlarda yaptığım gibi hiçbir şeye çok karışmıyor, temkinlice olacakları bekliyor, bir yandan da bir şeyler öğrenmeye çalışıyordum.</p>
<p class="calibre1">Grubun içinde biri vardı ki -adı Mete'ydi-, atölyenin ilk gününden beri zorunlu olmadıkça kimseyle konuşmuyordu. Bunun yerine ders aralarında ya da bir şeyleri beklerken kitap okuyor, kulaklığını takarak müzik dinliyor, kara kaplı küçük defterine bir şeyler yazıyor, hiçbir şey yapmadığında da oturduğu yerde süzüm süzüm süzülüyordu. Belli ki kendini hepimizden üstün görüyordu. Dış görünüşü -uzun boylu, geniş omuzlu ve kuzguni siyah saçlarıyla oldukça yakışıklıydı- ve çalışkanlığıyla birleştirdiği hırsı nedeniyle hem buna hakkı olduğunu düşünüyor hem de içten içe öfkeleniyordum. Ancak hissedilmemesi imkânsız bu hırsa rağmen uzun dersler boyunca ileri atılmıyor, kendine bir soru yöneltilmediği sürece sesini çıkarmıyordu. Belki bu da onun kendini gösterme biçimiydi ve bir bakıma oldukça işe yaradığı söylenebilirdi. Bunun yanında verilen tüm ödevleri zamanında yapıyor, okunacak tüm kitapları eksiksiz okuyor, ancak ne bizlerle ne de hocalarla muhatap olmaya gönül indiriyordu. (Sadece geçmişimizin önemsizliği konusundan derste ilk bahsedildiğinde ondan doğru "hıh" benzeri, iç geçirmeyi andıran bir ses çıktığını hatırlıyordum, hepsi bu.)</p>
<p class="calibre1">İlk dönemler beden ve ses alıştırmaları, gözlerimiz bağlı bir şekilde yerlerde alt alta, üst üste yuvarlanmak gibi çalışma-lcırla -ki bu ikincinin amacını hiçbir zaman tam anlayamamıştım-, kişisel tarih küçümseyicisi hocanın genel kültür dersleri arasında geçti. Ben yorgunluğum elverdiğince uyum sağlamaya çalışıyor, bir yandan da Mete'nin kendini bu işe nasıl bu kadar adayabildiğini hayretle sorguluyordum. Sanki oyuncu olmak için doğmuştu ve bu amaca ulaşmak için biz yeteneksiz faniler arasında bir süre geçirmesi gerekiyorsa, çok gönüllü olmasa da katlanacaktı buna. Hepimiz birbirimiz hakkında iyi kötü bir şeyler öğrenmiştik - bekar mıydık, evli miydik, sevgilimiz var mıydı yoksa yalnız mıydık, öğrenci miydik yoksa bir yerde mi çalışıyorduk? Bir tek Mete hakkında kimse bir şey bilmiyordu. Soyunma odasına geldiğinde kafasıyla sessizce selam veriyor ve sonrasında müthiş bir yoğunlaşma içinde işine gücüne bakıyordu. Selamını bile kerhen bağışlıyor gibi geliyordu bana, sinirime dokunuyordu. Henüz 'parça' adı verilen oyun pasajlarına ve ezberlere geçecek seviyeye gelmediğimizden; çalışırken ikinci bir kişiye de ihtiyaç duymuyor, tek başına çalışmanın o konforlu ve sorunsuz özgürlüğünden sonuna kadar yararlanıyordu.</p>
<p class="calibre1">Bir gün başka bir hoca -gençten, güdük ve sevimli bir adamdı- yeni bir alıştırma yapacağımızı söyledi. Sahneye boş bir tahta sandalye koydu ve alıştırmanın adının Sıcak Sandal-ve olduğunu bildirdi. Sonra uzaklara dalmışçasına sandalyeye bakarak “Sıcak Sandalye" diye -bu kez duyulur duyulmaz bir sesle-mırıldandı ve sustu. Biz bu tahta sandalyenin neresi sıcak acaba diye düşünürken çok kısa bir açıklamayla devam etti. Oraya oturacak, geçmişten bir anı seçecek ama asla o anının kendisine yoğunlaşmayacaktık. Mümkün olduğunca anının gerçekleştiği yerle ilgili detayları hatırlamaya çalışacak ve bunları sayacaktık arka arkaya. Asıl anıya asla yoğunlaşmadan onu, mekânsal boyutundan ve duyularımızın izlerinden yakalama amaçlı, oyunculuk yaparken işimize yarayacak bir nevi duygu çağırma yöntemiydi anladığım kadarıyla. Bu alıştırmanın içeriğini duyunca, hiç sayılan geçmişimizin aslında o kadar da önemsiz olmadığını düşündüm. Oynarken, en &lt;1zından bir malzeme sağlayacaktı işte, yaşadıklarımız bize. Belki oyunculuğun ilk zamanlarında sözü edilen bir şeydi bu hiçlik mevzuu, bir nevi şok etkisi yaratma amaçlı bir çabaydı; &lt;1macı buysa başarılıydı da.</p>
<p class="calibre1">Genç hoca, "Sorusu olan var mı?" dedi ve kimseden ses çıkmadığını görünce ekledi: "Peki bu alıştırmaya gönüllü olacak kimse var mı?" Biraz bekledi, suskusunda kararlı bu küçük topluluk karşısında gülümseyerek noktayı koydu: "Ben de öyle tahmin etmiştim zaten, o zaman ben seçeceğim. Mete, sen gelir misin lütfen?"</p>
<p class="calibre1">Hocanın böyle herkes önünde kişisel bir soyunma gerektirecek bir çalışma için Mete'yi seçmiş olması bende -belki de hepimizde-belirgin bir rahatlama ve memnuniyet yarattı. Hem oraya ilk çıkan olmayacaktık, hem de bu onuru sevgili Mete'ye bahşedecektik. Onun hem ketumluk hem kendini beğenmişlikten doğduğunu düşündüğüm, hepimizle arasına koyduğu ve incelikle koruduğu mesafesini az da olsa zorlayacak bir durumda kalacak olmasına da seviniyordum. Kim bilir, belki hoca da içten içe buna benzer şeyler düşünüyordu ve Mete'yi seçmesinde bu gerekçelerden bir ya da birkaçının etkisi vardı.</p>
<p class="calibre1">Mete ondan beklendiği şekilde itiraz etmeden sahneye çıktı ve tahta sandalyeye parlatılmış bir vakarla oturdu. Hoca gözlerini kapatmasını söyledi ve bir anı seçerek, mekânsal detaylara ve o zamanki duyularına yoğunlaşmasını, anının kendisinden ve yarattığı duygulardan çok bu detayları hatırlamasını, sonra da onları bizimle paylaşmasını istedi. Mete başlamadan bir soru sormak istediğini söyleyip yoğunlaşacağı anının hüzünlü ya da mutlu olmasının bir fark yaratıp yaratmayacağını sordu. Hoca "Aslında fark etmez, önemli olan alıştırmanın sende yaratacağı etkileri nasıl hissedeceğin ve bunları bizim nasıl algılayacağımız" diye yanıtladı, biraz soğukça.</p>
<p class="calibre1">Hepimiz heyecanla bekliyorduk. Bazıları kıpırdanarak ve neşeyle birbirlerinin kulaklarına bir şeyler fısıldıyordu. Kim olduğu ya da geçmişiyle ilgili hiçbir şey bilmediğimiz parlak ve hırslı öğrenci Mete tam karşımızda ser verip sır vermemesinin cezasını oldukça yaratıcı bir şekilde ödemek için bekliyordu; gözleri kapalı, kurbanlık bir koyun gibi. Başlamasını beklerken, sandalyenin ne zaman ısınacağını ve alıştırmaya neden Sıcak Sandalye dendiğini daha bir merak eder olmuştuk.</p>
<p class="calibre1">Mete bir süre sonra yavaş yavaş konuşmaya başladı; biz de nefesimizi tutup iri dudaklı, sözcüklerin adeta okşanarak ve özenle, birer birer havaya salındığı güzel ağzından, gözlerimizi ayırmadan dinlemeye koyulduk.</p>
<p class="calibre1">"Küçücük bir ev burası. Bordo renkli, eski moda çelik kapıdan girdiğinizde sağınızda kısa bir koridor var. Sola bakarsanız üzerinde eski tip -hani şu çevirmelilerden- yeşil bir telefonun durduğu sehpayı görürsünüz, koridordan yana bakarsanız da ufak portmantoyu. İçerisi oldukça sıcak ve havasız. Koridorda usulca ilerliyorum. Çocuk sesleri geliyor kulağıma. Yolun sonunda bir banyo var. Banyoya değil hemen yanındaki odaya giriyorum, burası yatak odası."</p>
<p class="calibre1">Burada biraz duraklıyor Mete, yutkunuyor sanki. Sesini ilk kez bu kadar uzun süre duyuyoruz. Tarazlı ama etkileyici bir sesi var. Mekânı hatırladıkça sanki o anıyı ve hissettirdiklerini tekrar yaşamaya başlıyor, bense sahneden ve bizlerden yavaş yavaş uzaklaştığını hissediyorum. Kısa bir süre sonra tekrar sakin bir tonla anlatmaya devam ediyor:</p>
<p class="calibre1">"Odanın duvarları beyaz. Perdeler eski moda. Krem rengi ve üzerinde bordo çiçekler var. Tuvalet masası ile gardırop sarı renkli ve yetmişli yıllardan kalma. Bir gardırop daha var küçük yatak odasında, beyaz. Kapısı açık ve içi silme giysiyle dolu. Avize yok, çıplak sarı bir ampul parlatıyor odayı. Yerdeki vişneçürüğü halının havı dökülmüş, parça parça kelleşmiş; yıllardır nemli, çıplak ayaklarca basılmaktan. Sonra koridorda duymaya başladığım seslerin sahiplerini görüyorum yatakta. İki çocuk, biri kız diğeri erkek. Erkek, kızdan daha büyük. Neşe içinde konuşup şakalaşıyorlar ve beni gördüklerine seviniyorlar. Yatağın ucuna, yanlarına oturuyorum. Yatak oldukça eski, rahatsız. Odanın aralık penceresinden ufak bir esinti giriyor içeri. Mutfaktan doğru yemek pişirme sesleri ve yemek kokuları yatak odasına kadar geliyor. Ne yemeği olduğunu çıkaramıyorum. Pencereden çocukların çıplak omuzlarına güneş vuruyor. Yatağın ucunda oturmayı sürdürüyorum. Onlara bakıyorum büyüyen bir sevinçle. Bütün oda her tarafından ışıldıyor. Saçma sapan konuşuyor ve gülüyoruz sonra ... Uzun uzun gülüyoruz."</p>
<p class="calibre1">Oldukça huzurlu bir anı seçmişti Mete, kendi hakkında fazlaca bir şey de ele vermiyordu her zaman olduğu gibi. Bu huzurun sesine ve duruşuna ne kadar yansıdığını düşünüp Sıcak Sandalye alıştırmasından oyunculuğa dair bazı sonuçlar çıkarmaya çalışırken Mete son cümlesini bir kez daha yineliyor:</p>
<p class="calibre1">"Uzun uzun gülüyoruz."</p>
<p class="calibre1">Ve sonra susuyor.</p>
<p class="calibre1">Ama bu kez halinde, sesinden mi söyleyişindeki vurgudan mı kaynaklandığını tam anlayamadığım bir başkalık, neredeyse bir tuhaflık var. Bunları düşündüğüm o çok kısa an boyunca sessiz kaldıktan sonra hepimizin karşısında, gözlerini açmadan ve omuzlarından sarsılarak ağlamaya başlıyor. Karanlık sahnede yukarıdan üstüne vuran ince ve kör bir ışığın altında, tahminimce artık iyice ısınmış olan o sandalyede oturuyor ve yüzünü uzun-ince parmaklı ellerinin arasında saklamaya çalışarak, içini çeke çeke ağlıyor. İlk şaşkınlığı atlatınca etrafımda onu izleyen herkesin tedirgin olduğunu duyumsuyorum. Mete'nin içine düştüğü duruma gizli bir gülümsemeyle memnun olanlar da var bir taraftan, adım gibi biliyorum. Benimse onu bu şekilde ağlarken görmek hiç hoşuma gitmiyor; üzülüyor, anlam veremiyorum buna.</p>
<p class="calibre1">Hocaysa gözlerini Mete'ye dikmiş bir halde öylece duruyor. Onun böyle hepimizin önünde çözülerek ağlamasını oyunculuk için olumlu bir gelişme olarak görüyor belki de, bilmiyorum. Bir süre daha bırakıyor Mete'yi orada, müdahale etmek istemiyor. Ağlamasına artık son vermiş olan Mete'yse ellerini yüzünden çekmiş, gözleri kapalı ve sessizce sıcak sandalyede oturmayı sürdürüyor. Sonrasında hoca yeteri kadar beklemiş olduğunu düşünüyor ki Mete'nin yanına gidip "Tamam Mete," diyor, "geçebilirsin yerine". Mete gözlerini yavaşça açıyor, ıslak gözlerini bizden kaçırarak -yine sakince- en arka sıraya geçip oturuyor. Bir şeyler geveliyor Hoca ağzında ama hiçbirimiz dikkatimizi ona veremiyoruz. Sonra dersi bitiriyor ve Mete'yi kapıdan çıkıp giderken görüyorum.</p>
<p class="calibre1">Ertesi akşama kadar Mete'nin ne kadar iyi bir oyuncu olabileceğini kuruyorum kafamda. Buna neredeyse eminim aslında. Anlattığı o huzurlu anıdan sonra hayatında neler olduğunu hayal etmeye çalışıyorum. Hemen boş veriyorum sonra. Neden birdenbire ağlamaya başladığını düşünmeyeceğim diyorum, umurumda değil bu. Kendini bu kadar çıplak bir şekilde ortaya koyuşundaki cesaretinden dolayı Mete'ye imreniyor, belki bu yaşanan tecrübeden sonra onunla yakınlaşabileceğim hevesini taşıyorum. Ondan bir şeyler öğrenebilirim sanıyorum; hem oyunculuğa hem hayata dair. Sonra âniden bir keşif yapmışçasına, o âna kadarki yaşamamızın hiçliğine yapılan vurgu, diyorum, belki geçmişimizi bir malzeme gibi görerek onu oyunculuk yaparken kolayca kullanabilmemiz için tekrarlanıp duruyordu. Anılarımızı değersiz görebilirsek, oynarken onları kolayca çağırıp kullandıktan sonra, geçmişteki yerlerine aynı hızla yollayabilecektik; Sıcak Sandalyenin öğretmeye çalıştığı gibi. Bulunmaz bir metot: Birer paçavra olarak anılar! Ama yeni sorular bunaltıyordu şimdi zihnimi: Oyunculuk buna değer miydi? Gerçekten değer miydi, şüphelerim vardı ve bunu en çok Mete'yle konuşmak istiyordum. Tam olarak nedenini anlayamasam da ağlarken gördüğümden beri kendimi ona daha yakın duyuyordum. Sanırım bir insanı ağlarken görmek onu sevmeyi ummadığınız kadar hızlandırıyor. En azından benim açımdan ■ böyleydi bu.</p>
<p class="calibre1">Bir fırsatını bulup Mete'yle konuşabilmek için akşam olmasını sabırsızlıkla bekliyorum. Kendisine -belki de daha çok kibir sandığım tek başınalığına- duyduğum öfkenin bu kadar kısa sürede nasıl hayranlığa dönüştüğünden, onun ne kadar iyi bir oyuncu olacağına dair beslediğim inancın dünden sonra nasıl da arttığına kadar birçok şeyden bahsetmek istiyorum. Bir yandan diyorum, ya benimle konuşmak istemezse, "Önünüzde ağladım diye, birden en iyi arkadaşın mı olduğumu sanıyorsun?" diye terslerse ne yapabilirim? Yok diyorum sonra, böyle bir şey demeyecektir, en fazla gülümseyerek uzaklaşacaktır yanımdan. Buna inanmak istiyorum.</p>
<p class="calibre1">Bu düşünceler içinde atölyeye geldiğimde diğerlerinin Mete'den ve dünkü tecrübeden yarı alaycı, yarı memnun bahsettiklerini duyuyorum ve onları duymamak için dışarı, kapının önüne çıkıyorum. Bir sigara yakıp birazdan geldiğinde kapıda karşılaşacağımızı, böylece içeri girmeden birkaç dakika konuşma fırsatı bulabileceğimizi kuruyorum kafamda. Bir süre sonra âniden çıkan akşam rüzgârından ürperiyorum, ders saatinin gelmek üzere olduğunu da fark edince, ders öncesi bekleştiğimiz, sigara dumanından gözün gözü görmediği daracık odaya geri dönüyorum. Şimdi başka şeylerden, yeni saçmalıklardan bahsediyorlar. (Okuduğu bir kitapta geçen 'ağızdan öpmek' lafına takmış kızlardan biri, hiç ağızdan öpülür mü, bu nasıl bir ifade diyor, ben de içimden 'Hiç öpülmemiş dernek ki zavallı,' diye geçiriyorum; 'kendi ağzı bu saçmalıkları dünyaya armağan etmek dışında hiçbir şey yapmamış'.) Kendimi hiçbirine, bugüne kadar tek bir söz bile etmediğim Mete'ye hissettiğim kadar yakın hissetmiyorum.</p>
<p class="calibre1">Ders başlıyor, Mete hâlâ ortalarda gözükmüyor. Ders boyunca gözüm sahnenin girişindeki merdivenlerin yanına atılmış boş ve artık iyice soğumuş sandalyeye takılıp duruyor, hiçbir şeye yoğunlaşamıyorum. Gözlerimin önüne karanlık sahnedeki, ellerinin arasına gizlemeye çalıştığı ağlayan yüzü geliyor; içimde hem bana yabancı bir sızı dönenip duruyor, hem şefkate benzer bir yumuşaklığın karnımdan kasıklarıma aktığını duyuyorum.</p>
<p class="calibre1">Anısındaki çocuklar olup ona sarılmak istiyorum.</p>
<p class="calibre1">Kapı her açıldığında onun geldiğini sanıyorum, ama Mete o akşam derse gelmiyor.</p>
<p class="calibre1">Bense onun bir daha hiçbir derse gelmeyeceğini henüz bilmiyorum.</p>
<p class="calibre1"><span class="calibre2">TANIDIK YABANCILAR MAKAMI</span></p>
<p class="calibre1"><a id="bookmark6"></a><span class="calibre3">Trendeki</span></p>
<p class="calibre1">"Anne, oturmak ister misin?" dedi Saliha.</p>
<p class="calibre1">'Yok olup gitmek istiyorum' demişçesine tınladı sesi, kalabalığın uğultusu içinde. Usulca havalandı, lök gibi oturdu başlarının üstüne.</p>
<p class="calibre1">Annesi boş gözlerle baktı genç kadına. Annesi dediysek, kaynanası. Kocanın ya da karının annesi de annen oluveriyor ya birdenbire. Ailenin kutsallığı bunu gerektiriyor ya da insan denen yüce soyun devamı. Peh ki peh!</p>
<p class="calibre1">“Oturmak," diye yineledi Saliha yutkunarak, “ister misin?".</p>
<p class="calibre1">Bir yandan da binbir iç kaldıran kokuyla dolu banliyö treninde, kibarca kalkarak yer veren adama göz ucuyla bakıyordu, utanır gibi. Sonra elinin tersiyle alnında biriken teri sildi. Kaynanasında hâlâ tık yok. Boş gözlerle yanlarındaki sıska oğlana bakıyor. Saliha'nın ufağına. Oğlanın da gözleri nasıl büyük, yapışmış anasının eline, öylece babaannesine bakıyor. Safi göz olurmuş oğlan, utanmasa.</p>
<p class="calibre1">Sonra kolundan tutarak oturtmak istese de yaşlı kadını, beceremedi. Kadın inatla ve yaşından beklenmeyecek bir güçle direndi buna. Kocaman gözleriyle kendisine bakan torununa çevirdi başını birden ve ağzını zorla açarak yavaş yavaş konuştu:</p>
<p class="calibre1">"Kim bu bana yiyecekmiş gibi bakan dana gözlü oğlan?"</p>
<p class="calibre1">Saliha bir gülüş başlangıcı kondurdu dudağının yarısına - sabahları temizliğe gittiği evlerin kapısını çalmadan tam önce, dudağına konuverenlerin bir benzeri. Ailesi dışındaki herkes için özenle parlatılmış ve hazırlanmış. Zoraki. Böylece, bir yandan utancını dengeliyor bir yandan da sebep oldukları bu küçük sıkıntı nedeniyle etraftakilere borcunu ödüyordu. Oturmayı reddeden yaşlı bir bunak için yerini veren ince uzun adama, olayı başından beri kötücül bakışlarını gizleme gereği duymadan izleyen kocaman gıdılı ve kabartılmış, röf-leli saçlı yaşlıca kadına, boşalan yerin hemen yanında oturan, kafası önünde cep telefonuyla uğraşan ve sivilceli yüzünü perçemleriyle gizlemeye çalışan liseli kıza... Yıllardır bir türlü bitiremedikleri, artık aileden biriymişçesine benimsedikleri o kadim borcu ödüyordu:</p>
<p class="calibre1">'Var olduğumuz için özür dileriz.'</p>
<p class="calibre1">Emre babaannesinin kendini tanımamasından keyiflenmiş-ti. Büyülenmiş gibi bakmayı sürdürüyordu yaşlı kadına. Bu unutmaların bir hastalık olabileceğine inanmıyordu. Aklı almıyordu bunu. Oyun oynuyordu babaannesi sanki hepsiyle; bıkmadan, usanmadan ve sabırla. Biteviye 'mış gibi' yapıyordu ve oyununu kararlılıkla devam ettirdiği için Emre'de uyanan hayranlığı sonuna kadar hak ediyordu.</p>
<p class="calibre1">Saliha kaynanasının bu densiz sorusu karşısında elinde olmadan oğlunun avucundaki elini sıktı. “Ah" benzeri bir ses çıkardı oğlan.</p>
<p class="calibre1">“Emre ya o anne" dedi Saliha. “Torunun."</p>
<p class="calibre1">O yarım gülümsemeyi taşımaktan yorgun yanağı seğirmeye başladı.</p>
<p class="calibre1">Hemen önlerinde oturan kadın, röfleli kabarık saçlarının gölgesinde kalan o etrafı buruş buruş ağzını biraz daha büzüverdi, yaşlı kadına küçümseyerek baktı. Sanki torununu tanımamasından çok, bir gün kendisinin de bu hale düşebileceğini hatırlatmasıydı yaşlı kadındaki sinirini bozan şey.</p>
<p class="calibre1">Yer veren adam, baktı ki yaşlı kadın oturmayacak, gerisin geri oturdu yerine. Hafif kızgın bir tavırla önüne bakmaya başladı. Hasarlı bir nezaketle ve biraz da etraftan utanarak boşalttığı koltuğa oturulmamasına içerlemişti sanki. Kabak gibi bir süre ayakta kalışına bozulmuştu, öyle herkesin önünde. Kimseye herhangi bir sebepten yaltaklandığı düşünülsün, katiyen istemezdi. 'Bu bunaklara yer verende suç' diye düşünüyor olabilir miydi acaba? O kadar ileri gider miydi?</p>
<p class="calibre1">Liseli kız etrafında olan bitenden tamamen uzak bir halde, alnında, hevesle çıkmaya ve bir an önce diğerlerine katılmaya çalışan yeni bir sivilceyi parmağının ucuyla fark etti ve boğazının derinlerinden ağrılı bir “Of ya!" çekip çıkardı.</p>
<p class="calibre1">İnsanların yüzündeki anlamların izinde, utancı ve sıkıntısı artan Saliha fark etmeden oğlunun elini biraz daha sıktı.</p>
<p class="calibre1">Bir süre sonra insanların dikkatleri başka yönlere dağıldı. Gitgide havasızlaşan vagonda Saliha, inecekleri istasyona bir an önce varmanın düşünü kuruyordu.</p>
<p class="calibre1">Bir an istasyonun hemen dibindeki küçük evlerini, kocası öldüğünden beri küçük oğluyla yattığı döşeklerinde geçirdiği uykusuz geceleri düşündü.</p>
<p class="calibre1">Sonra kocasının ne zamandır ölü olduğunu, ölüm haberini aldıklarında kaynanasının gözlerinde beliren o korkunç anlamın bir daha -bu kadar hastayken bile- onu nasıl hiç terk etmediğini...</p>
<p class="calibre1">Temizliğe gittiği evlerdeki kadınların -“Hanımım" derdi istisnasız hepsine Saliha- eve yaşlı bir kadın ve bir çocukla gelmesini hiç hoş karşılamadıklarını, gönüllerini hoş tutmak için, öbür gündelikçilerden daha ucuza çalışmak başta olmak üzere attığı tüm taklaları...</p>
<p class="calibre1">Şimdi bir marangozun yanında çıraklık yapan büyük oğlunun babasının cenazesinde nasıl hiç ağlamadığını, birkaç ay önce sol kolunun iç kısmına platonik bir aşk beslediği kızın birinin adını -Esra'ymış haspanın adı-jiletle kazıdığında ona ne kadar kızdığını. ..</p>
<p class="calibre1">Komşusu Zelha'nın, Saliha'nın kaynanasının hafızasına iyi geleceği inancıyla gökgözlü köse hocaya yaptırdığı yoğun sıvı karışımı -içirmeyi bile denemeden, kokusuna dayana-madığı için- kuburdan içeri nasıl yuvarladığını, hem zaten Zelha'dan gelecek hayrın Allah'tan gelmesinin daha yerinde olacağını. ..</p>
<p class="calibre1">Geçen gece tam uyuyacakken kapısında beliren kaynanasının “Yuğ beni anacığım, yuğ beni, çok kirlendim gayrı ben" diye diye soyunmaya başlamasını, üstünü tekrar giydirene kadar akla karayı nasıl seçtiğini, en önemlisi de bu duruma daha ne kadar dayanabileceğini...</p>
<p class="calibre1">Art arda ve tam da bu sırayla düşündü.</p>
<p class="calibre1">Kocası geldi tekrar gözlerinin önüne. Sık sık yaptığı gibi yine kızdı ona. Erkenden ölüp gidecek ne vardı sanki. Madem ölüyorsun, ananı sarma hiç olmazsa başıma. E kadın, sen de madem başıma kaldın, bari bunama! Her sabah işe giderken, tam trene bineceklerken -Allah affetsin artık- aklına o baştan çıkarıcı hayal nasıl da çörekleniyordu. Hani kaynanasının terden iyice kayganlaşmış elini bir bahaneyle bıraktığı, belki omzunun ucuyla hafifçe şöyle -elbette belli etmeden canım-dokunuverdiği; hani tam da tren geliveriyorken, yaşlı kadının trenin altında kalarak can verdiği... Ah ne çok ağlıyordu oğluna sarılıp sonrasında Saliha, artık hayalinin son demlerine varmak üzereyken, istasyonda kendini yerden yere atıyordu. Ama nafile, giden gitmişti işte. Kadere karşı konur muydu hiç! Saliha içi dışına çıkana kadar ağlamaya devam ettiği bu hayalin şehvetine o denli kaptırıyordu ki kendini, her defasında gözlerinin gerçekte de nemlenmesini engelleyemiyordu.</p>
<p class="calibre1">Bu düşüncelerden kurtulmak ister gibi başını iki yana hızla salladı ve oğlunun babaannesine diktiği bakışlarına takıldı gözü. Çocuğun iri kara gözlerindeki anlama takıldı. Kalabalığın içinde bir onu görüyormuş gibiydi çocuk. Sanki bir an bile bakışlarını başka yere çeviriverse kırılacaktı yaşlı kadın ve dağılacaktı un ufak. Ama buna izin vermeye hiç niyeti voktu çocuğun. Yaşlı kadınsa bunun farkında bile değildi. Bir süredir vagonun tepesindeki yanıp sönen bozuk floresan lambaya bakıyor ve anlaşılmaz bir şeyler fısıldıyordu. Arada başını etrafını saran yılgın kalabalığa çeviriyor; nedense, korkudan belerttiği gözlerini insanların gözlerinin içine dikiyor; tam ağzını açıp bir şey söyleyecekken bozuk floresan göz kırparak kadının dikkatini yine üstüne çekmeyi başarıyordu.</p>
<p class="calibre1">Saliha'ysa hala oğluna bakıyordu.</p>
<p class="calibre1">Onun babaannesine diktiği, ancak çocuklarda olabilecek kadar yoğun ve tutarsız bir şefkatle parıldayan gözlerine bakıyordu.</p>
<p class="calibre1">O gözlerden tüten, uzun zamandır yabancısı olduğu o dumana, dumanın oğlanın parlayan gözlerine • düşürdüğü gölgelere, bu gölgeleri en son ne zaman, kimin gözlerinde gördüğünü düşünerek bakıyordu.</p>
<p class="calibre1">Oğluna dalmış gözleriyle bir süre hareketsiz kaldı. İçini çekti. Bu iç çekişin verdiği ürpertiyle titredi.</p>
<p class="calibre1">Zorlukla ayırdı bakışlarını oğlunun gözlerinden.</p>
<p class="calibre1">Sonra, usulca kolunu uzattı ve kaynanasının bozuk flo-resana bakmaktan iyice geriye kaymış başörtüsünü düzeltti.</p>
<p class="calibre1"><a id="bookmark7"></a><span class="calibre3">Soğuk Yılan</span></p>
<p class="calibre1">“Birazdan içeri gireceğim. Henüz gelmemişsindir, biliyorum. 'Bir hanımefendi asla randevu saatine uymamalı, biraz bek-letmeli' dersin hep çocukluğumdan beri. Oturup bekleyeceğim ben de seni. Nedenini tam olarak bilmesem de bekleyeceğim. Çok da geç kalmazsın ama. İnsanın sabrını zorlamazsın. Hep küçük şeylerle yaparsın yapacağını. İnceliklerinle kırarsın. Çocukken sana kızıp tuvalet masanın şampanya köpüğü pufuna oturarak saçlarımı kısacık kestiğimde mesela, makası sakince elimden almış, beni elimden tutarak puftan kaldırmış ve pufla tuvalet masasının üzerine yayılmış saçları elinle yere doğru temizlemiştin. Ben orada yokmuşum ve az önce saçlarımı dibinden kesmemişim gibi, halının üzerindeki saçları toplamaya devam etmiştin sonra... Orada öylece durup sana bakıyordum ben, gözlerimi bir an olsun ayırmadan. Hesaplı olup olmadığını bilemediğim devinimindeki sakin tavrın kızdırıyordu beni, bir yandan da birazdan kopması olası fırtınanın ümidiyle gizliden seviniyordum. Asla kopmayacak olan o fırtınanın. (Ama senin gizli buyurganlığında dağılmak için bir fırtına gerekmediğini de duyumsuyordum içten içe.) Sense toplayıp tüm o sarılığından, buklelerinden ve kız çocuğu sevimliliğiyle doluluğundan nefret ettiğim saçları bir poşetin içine koymuş ve çöp kovasına sessizce bırakmıştın; hâlâ tek bir söz söylemeden, çenen hep yukarıda. Sonra yavaşça banyoya süzülmüştün beni orada bırakıp. Tepkisizliğinle acıtmaktı canımı belki niyetin. Diken üstünde bir süre beklemiş, sonunda dayanamayıp parmaklarımın üstünde yürüyerek usulca banyo kapısına dayamıştım başımı. Önce hiçbir şey duyamamış, bir süre sonra fare yavrularının iniltilerine benzer bir sesle ağladığını fark etmiştim. Yavaş yavaş içime dolan o ağlayışın yarattığı esriklikle tekrar şampanya köpüğü pufun üstüne oturup yeni saçlarımın bana ne kadar yakıştığını düşünmüştüm. Hep kısa saçlı olacaktım bundan sonra, hep kısa saçlı."</p>
<p class="calibre1">Kalabalık kafenin orta yerindeki masaların birinde oturan genç kadının kısa saçlarının çevrelediği yumuşak hatlı yüzündeki ifadesizlik buz gibi bir hava salıyordu etrafına. Sık sık saatine bakıyor, sağ bacağını sürekli sallayışı huzursuzluğunu imliyordu. Dar ekose gömleği, erkek kemerine benzer kahverengi bir kemerle iyice sıkarak beline oturttuğu lacivert kot pantolonu, tek renk, sade yürüyüş ayakkabılarıyla arkadan bakan birinin erkek sanması kuvvetle muhtemeldi genç kadını. Ama ufarak yüzü, taşıdığı o soğuk ifadesizliğin de yardımıyla, eski bir evin tavan arasında unutulmuş korkutucu porselen bebeklerin yüzlerindekine benzer tekinsiz bir güzelliği yansıtıyordu. Ne yaparsa yapsın silmeyi başaramadığı, hırpalansa da yok edilememiş bir güzelliği. Saatine bir kez daha baktı, bacağından baş vermiş hareketli huzursuzluk biraz dinsin diye sağ elinin parmaklarını uzun uzun kokladı.</p>
<p class="calibre1">"Ancak bir saat ayırabilirmiş bana. Çok yoğunmuş. Yeni bir eve taşınmış, artık sevgilisiyle yaşayacakmış. Bunu da bana kendi söylemedi, Selma'ya söylemiş, o deyiverdi gerine gerine. Sanki Selma doğurdu onu. Süsünden, konkeninden fedakârlık edip doğuramadı bir tane, şimdi benimkini sahipleniyor. Kadınlardan hoşlandığını da ilk teyzesine söylemiş bir akşam yemeğinde. Söylememiş de, belli etmiş. Selma'nın mezhebi geniştir ama o bile ne desin bilememiş. Kem küm edip değiştirmiş konuyu. Ama ondan sonra da benden hep daha fazla bilgi sahibi oldu kızımın hayatı hakkında, bu anlayışlı teyze ayaklarıyla. Yemezler Selmacım, yemezler. Ben doğurdum onu ben. Doktorun tüm itirazlarına rağmen doğurdum hem de. Altı ay sırt üstü yattım, otuz dokuz saat doğum sancısı çektim de öyle doğurdum. Ama çok sevmedi beni kızım. Belki de hiç sevmedi. Anlaşamadık. Öyle vazolar falan havada uçuşmadı belki, ama aramızda hep bir gerginlik vardı; kocaman, her daim kımıldanan soğuk bir yılan gibi durdu öyle yıllarca. Birbirimize dokunmamıza izin vermedi. Oysa ne güzel hayallerim vardı. O bukle bukle sarı saçlarını tararken aynaların karşısında anlatırdım ona. Nasıl büyüyeceğini, nasıl güzel bir gelin olacağını, sonra bana kendisi kadar güzel bir kız torun vereceğini. Hep sıkılırdı oysa o, hep. Buz gibi bakardı aynadan gözlerime. Babası bizi terk ettikten sonra gerildi aramız desem, öyle de değil. Çok önceden var olan bir şeydi bu, hep devam eden, bizi hiç terk etmeyen. Üniversiteye gidince ayrıldı kızım evden. Gidiş o gidiş, bir daha dönmedi. Selma çıtlatınca bu kadınlardan hoşlanma mevzuunu, bağırmıştım ilk kez ona, 'Sen kim oluyorsun!' diye: 'Sen kim oluyorsun da bunu bilmediğimi düşünüyorsun!' Gözüm dönmüştü birden, o da korkup sinivermişti bir köşeye. Ben anlamamış mıydım sanki? İnsan çocuğunu tanımaz mı? Anlamıştım da görmezden gelmiştim. Belki bir gün söyler demiştim, belki kızım anlatır içindekileri. Hiçbir zaman söylemedi. Mühürledi dillerini. Benden mi bekledi acaba konuşmamı? Ama ben ne deseydim ki durup dururken? Söylesin diye kışkırttım ben de onu. Yalancı kısmetler uydurdum kafamdan, 'Bilmem kim beyin oğlu seni görmüş beğenmiş' dedim, o sinir oldukça çocukluktan beri giymekten nefret ettiği cicili bicili giysiler hediye ettim: Sırf sinirinden de olsa çözülsün ve söylesin bana diye, benimle bir kez olsun önemli bir şeyini paylaşsın diye... Ama işler umduğumca gitmedi. Şimdi ayda bir, belki bir kahve içiyoruz işte. Sus pus oturup içiyoruz kahvemizi. (O kahve de içmez ama lafın gelişi işte). Süslenip püsleniyorum gitmeden iyice ben de. Saçlarımı sarıya boyattım, kıvır kıvır yaptırıyorum buluşmadan önce. İncilerimi takıp cart kırmızı rujumu sürüyorum. Dar kısa etek üstüne, yakası açık beyaz gömlekler giyiyorum. Onu göreceğim zaman içimde vahşi bir şey uyanıyor. O kadar özlememe rağmen canını yakmak istiyorum. Bir bakışımla, bir sözümle damarına basmak, yaralamak istiyorum. Ama tüm bunları yapmak yerine, onu görür görmez kilitleniyor, ne yapacağımı bilemiyorum. Yavaşça yanağından öpüyorum, o gözüme bile bakmıyor. 'Nasılsın?' diyorum, yere bakarak 'İyiyim' diyor. Ve sonra susuyoruz. O kocaman, soğuk yılan kovuğundan hızla çıkarak sürünmeye başlıyor. Duyuyorum sesini, birazdan gelip yerleşecek tam ortamıza. Ben kılığına kıyafetine bakıyorum. Ellerine gözlerine bakıyor ve susuyorum. Dekoltemden gözüken memelerimin arasının, sarı saçlarımdaki buklelerin, halâ beni terk etmeyen dişiliğimin onu sinirlendirdiğini hissediyorum ama yine de bekliyorum. Belki söyler birazdan diyorum, belki bu defa söyler.”</p>
<p class="calibre1">Kadın yaşına göre hiç de fena görünmüyordu. Makyajı biraz fazla kaçmıştı belki ama vücudu oldukça formdaydı. İçeri girer girmez şıklığıyla, kafede günlük kıyafetleriyle oturanların dikkatini çekmişti. Sırtı kapıya dönük oturan genç kadın, kafaların o yana dönmesinden annesinin içeri girdiğini anladı. 'Yine neler giymiş, neler takıp takıştırmıştır kim bilir, saçlar da cabasıdır. Umarım bu kez o korkunç bukleler yoktur en azından' diye geçirdi içinden. Annesinin dikkat çekmeye bu denli düşkünlüğünden bir kez daha nefret etti. Oysa kendisi elinden gelse görünmez olmayı tercih ederdi. Çocukluğundan beri annesinin yanında her dışarı çıktığında alışık olduğu bu bakışlar, görünmez olma isteğini daha da kamçılamıştı. Kadın güneş gözlüğünü çıkarıp kafasına taktı ve 'Bu uyduruk kafe dışında bir yerde buluşamaz mıydık?' diye düşünerek dudaklarını büzdü. Kafedekilere şöyle bir bakarak kızının sırtı dönük oturduğu masaya yaklaştı, elindeki poşetleri masanın yanına bıraktı ve bu arada pek de istemeyerek ayağa kalkmış olan genç kadının yanağına tek bir öpücük kondurdu. Bu da annesine has bir hareketti işte; artık hangi filmde gördüyse benimsemiş, yıllardır tek yanağa usulca koyduğu bu öpücükler konusunda ustalaşmıştı. Kadınsı olan her şeyin annesiyle bir ilişkisi vardı sanki. Her şeyin. Gözlerini her fırsat bulduğunda üzerinde gezdirmeye başlamıştı bile. Aklınca çaktırmadığını sanıyordu. Bacak bacak üstüne atmış, boynundaki kırk yıllık incileriyle oynuyor ve konuşmadan duruyordu. Ah şimdi annesinin yanında olmak yerine evinde, sevgilisiyle birlikte olsaydı keşke. Ne çok isterdi bunu. Şu anda ne yapıyordu acaba? Belki hâlâ yataktadır ya da kalkmıştır da sabah huysuzluğunun geçmesini bekledikten sonra kiraz çiçeği desenli kırmızı kimonosunu giymiş, aynanın karşısında ellerini kremliyordur. Saçlarını da dağınık bir topuzla toplamıştır mutlaka. Nasıl sevdiğini bilir sevgilisinin, o topuzun içinden firar ederek boynuna düşen saç tutamlarını öpmeyi. Hızla kalkıp onun yanına gitmek, her zaman seviştikleri gibi sevişmek, dümdüz karnını ve saçlarını öpmek, parmaklarını daha bu sabah yaptığı gibi yine usulca içine sokmak istiyordu. Hep ornda, nemli ve güvenli, mutlu ve eksiksiz, kendi gibi hissettiği yerde olmak istiyordu. Elinde olmadan iç geçirdi. Annesi bu iç geçirişten bir ümit edinerek kıpırdandı. Annesine bakmasa da, orasında burasında gezinen kaçamak bakışlarıyla kirlendiğini hissediyordu. Üstüne başına, saçlarına, tırnaklarına bakıldığını duyumsuyor, söze dökülmese de çok derinden yargılandığını düşünüyordu. Keşke konuşsaydı annesi, bir şeyler söyleseydi. Hayatını sorsaydı, yeni evini ve sevgilisini sorsaydı. Bir kez olsun cesaretle dokunabilseydi, kendi varlığı dışında bir şeylerin varlığını tanımak, anlamak isteseydi. Ya da damarına basacak bir şeyler söyleseydi. “Bu kılık kıyafet de ne kızım, bu saçlarının hâli ne oğlan çocuğu gibi!" deseydi örneğin. Kavga etselerdi sonra, hiç etmedikleri ve sürekli düşünü kurduğu o kavgayı nihayet etselerdi ve annesine bağıra çağıra kalkıp hışımla gitseydi.</p>
<p class="calibre1">Kadın incileriyle oynamayı bıraktı, bir şey söyleyecekmişçesine ağzını açar gibi yaptı, ardından hemen kapattı. Genç kadın bunun farkına bile varmadı. Bacağını bir süredir daha büyük bir hızla sallamaktaydı ve burada daha fazla kalmak için bir sebep arıyordu, tek bir sebep.</p>
<p class="calibre1">Gittikçe büyüyen sessizliğin yarattığı gerginlik içinde limonlu sodasından bir yudum aldı, biraz olsun sakinleşmek ümidiyle parmaklarını bir kez daha kokladı.</p>
<p class="calibre1"><a id="bookmark8"></a><span class="calibre3">Çilek Ne ki</span></p>
<p class="calibre1"><span class="calibre4">Şapkasının altında boyalı yüzü / Yanında ölmeyi unutmuş doktor kocası/</span></p>
<p class="calibre1"><span class="calibre4">"BEN ÇİLEK SEVMEM" diyor.</span></p>
<p class="calibre1">(Bunu yaparken sağ elini şapkasının üstüne koyarak, kocasından onay bekler bir edayla ağzını büzüyor. Adam hiç iplemiyor. Tüm yaşlı insanlar gibi, başka bir dünyada sanki. Şapkanın üstü çileklisi de varmış, onu neden almamışlığını açıklıyor şimdi bize. Üst dudağını yalıyor konuşurken. Dudaklarından dişlerine bir kırmızı bulaşıyor. Hiç görmediğimiz, yabancı bir kırmızı. Annem duvarın dibine iyice siniyor.)</p>
<p class="calibre1"><span class="calibre4">Biz</span> s<span class="calibre4">iiliiyonız.</span></p>
<p class="calibre1">(Kadının devasa şapkasının üstünde bir üzüm salkımı var, yapayalnız duruyor orada. Burnumun ucuyla gösteriyorum kardeşime, gözleri faltaşı misali açılıyor. Bilâl'in morlu yeşilli, tuhaf gözleri. Öyle belerterek. “Yerim ben bunları" dermiş-çesine. Dilini dudağında gezdiriyor. İlk o zaman salacak gibi oluyoruz kendimizi. Anneme bakıyoruz, duvarda gölge olmuş şimdi de. Göz ucuyla babama bakıyoruz; gözleri, kadının eteğinin altından baş vermiş tomruk dizlerinde. Misafirler ne deseler, kafasını onda görmeye hiç alışık olmadığımız bir huşuyla indiriyor, kaldırıyor, indiriyor, kaldırıyor...)</p>
<p class="calibre1"><span class="calibre4">Aslında çilek ııedir /</span></p>
<p class="calibre1"><span class="calibre4">Bal gibi biliyoruz.</span></p>
<p class="calibre1">(Hiç yemedik ama biliyoruz işte ne olduğunu, kardeşim Bilal'le pazarda gezerken gördüydük bir keresinde. Hatta Bilal yaklaşarak dokunduydu bile. “Adı ne bunun?" dediydi de, Pazarcı Selim “Siktirin lan!" diye üstümüze su döktüydü. “Pütür pütür" dediydi üstü için, Bilâl. “Tadı da bok gibidir bence." Uzaklaşıyorduk ki, tezgahın biraz ilerisinde, müdür muavininin ilkokulu bir türlü bitiremeyen kızı Delice Seher'i frırk ettik. Babasının pantolonundan tutmuş, tezgâhı göstererek “Çilek isterim, çileeek!" diye bağırıyordu. Eteğini kaldırarak, kirli donunu göstere göstere. Adım' böyle öğrenmiş olduk... Çileğin.)</p>
<p class="calibre1"><span class="calibre4">Doktorun karısına lıoş göriinmek için / Bayramlığım çekmiş / Saçları briyantinli/ İstasyon şefi Emin Beye /</span></p>
<p class="calibre1"><span class="calibre4">"ÇİLEK NE Kİ, BABA?" diyoruz.</span></p>
<p class="calibre1">(Boğazını temizler gibi yapıyor babam, önce. Kaşlarını kaldırıyor, sağ elini sıkarak öne doğru uzatıyor. Boşlukta asılı kalıyor yumruk olmuş eli. Görünmeyen bir tavşanı kulaklarından tutmuş da, havada sallayan bir sihirbaz sanki. Öyle saçma görünüyor. Ne dese ki şimdi? Bir tarafta tomruk dizli kadın, yanında bunamaya yüz tutmuş doktor kocası. Böyle önemli misafirlerin önünde. Daha da zevkleniyoruz biz. Yanıt bekler bir edayla, gözlerinin içine bakmayı sürdürüyoruz. Babam bir tuhaf bakıyor, gülümsemek istermişçesine. Bir gü-lümsese bu anı atlatacak. Olağan akışına döndürecek tüm hayatı. Ama bir türlü olmuyor işte. Gülümseyemiyor.)</p>
<p class="calibre1"><span class="calibre4">Bir kenarda iğreti /</span></p>
<p class="calibre1"><span class="calibre4">Gözleri halının aynı yerinde / Giilıııeyi çoktan unutmuş /</span></p>
<p class="calibre1"><span class="calibre4">Ve ruhundan bir elbiseye sımsıkı tutunmuş /</span></p>
<p class="calibre1"><span class="calibre4">Annemin birdenbire /</span></p>
<p class="calibre1"><span class="calibre4">Giildüğiinii görüyoruz.</span></p>
<p class="calibre1">(Onun yerine annem gülüyor. Kusarmışçasına, ansızın. Çünkü gülmek birdenbire olur, ağlamak gibi hesaplanamaz, cart diye güler insan. O güldüğü kısacık an boyunca, duvardan kurtuluyor sanki annem; elimi uzatsam dokunabilirim sanıyorum. Evet, işte gerçekten gülüyor. Yabanıl bir gülüş bu. Nadir. Yine de çok ileri gitmiyor, gözlerini kaldırmıyor yerden örneğin. Elini de ağzına götürüyor güler gülmez; ne de olsa bu yabancı eyleme yüzünü alıştırması gerek. Gözleri bir tuhaf bakıyor. 'Bakışlarındaki parlayan dehşet bu yabancılıktandır,' diye düşünüyorum, 'gülmeyi bilmemekten.' Sadece bir kez daha böyle gördüydüm annemi; Bilâl'in, “Doktorun karısıyla babamı yazlık sinemadan çıkarken gördüm" dediği zamandı. O zaman da şimdikine benzer, dehşetli bir parıltı geçmişti gözünden de bana gülüvermiş gibi gelmişti. Oysa annem hiç gülmemişti.)</p>
<p class="calibre1"><span class="calibre4">Aslmda çilek nedir /</span></p>
<p class="calibre1"><span class="calibre4">Bal gibi biliyoruz.</span></p>
<p class="calibre1">(Annemin gülüşü kulaklarımızda çağıldamaya devam ediyor. Saklamak istiyoruz onu. Hiç kaybolmasın ya da bir gülüş ne kadar uzun korunabilirse işte, o kadar kalsın bizimle. Artık başımızı yerden kaldırmıyoruz. Odada bir ayaz dolanıyor sanki, ensemizi yalayıp geçiyor. Babam bize bakıyor. Hissediyoruz. Annem gülüşünden sıyrılıp duvarına dönüyor yavaş yavaş. Hissediyoruz. Babamın sesi bir başka çıkardı, konu-şabilseydi. Bunu da hissediyoruz. Kadın -ortamdaki sessiz gerilimden midir artık, bilinmez- gözlerini devirerek, “Bize artık müsaade" diyor. Kalkabilsin diye yaşlı adamın koluna giriyor. Babam heyecanla ayaklanıyor. O da diğer kola. Annemin gülüşü hâlâ. Çağıl çağıl. Kulağımızda. Başımız yerde, hiç kımıldamıyoruz.)</p>
<p class="calibre1"><span class="calibre4">Misafirler gidince /</span></p>
<p class="calibre1"><span class="calibre4">İstasyon şefi Emin Bey'e birikmiş borcumuzu /</span></p>
<p class="calibre1"><span class="calibre4">Temiz bir sopayla ödiiyorıız.</span></p>
<p class="calibre1">(Annem de kımıldamıyor. Babam nihayet çözülmüş dili ve elinde salladığı -pantolonundan az önce çıkmış, yakından tanıdığımız o emektar- kemeriyle, "Gidinin piçleri sizi!" diye bağırarak eşiğin karasında görününce. Suratı al al. Annem duvarın daha da derinlerine doğru yol alıyor. Kımıldamadan nasıl başarıyor bunu, anlamıyoruz. Sıva döküklerinin arasında gizleniyor. Neredeyse görünmez şimdi. Babamsa elinde kemerle. "Çilek ne demek, merak ettiniz ha!" diyor. Artık, Allah ne verdiyse, canımız yansın için. Esirgemiyor. “Çilek demek, bu demek işte!" diye diye. Bu kez o hengâmede Bilâl'le ben göz göze geliyoruz. Gözlerimizden irice yaşlar yuvarlandı yuvarlanacak. Engel olmaya çalışıyoruz buna. Annemin görünmez olmadan önce olduğu tarafa doğru dönerek. Duvarın derinliklerinde arayarak onu. Sıvaların oyuklarına, döküklerine bakarak. Elimizden geldiğince. Gözümüzün değ-diğince, bulmaya çalışarak. Bilâl'le ben, ikimiz. Kulağımızda hâlâ çağıldamaya devam eden gülüşüne karşılık vermek istiyoruz.)</p>
<p class="calibre1"><a id="bookmark9"></a><span class="calibre3">Firari Parmağın Ucu</span></p>
<p class="calibre1">..Ve ö/mcktcı; bir suyfij, <span class="calibre4">sayfn.</span></p>
<p class="calibre1">Hümeyra'nın şarkısından</p>
<p class="calibre1">Gözlerimi açtım, annemle babam baş ucumda dikiliyorlar. Gene olmamış demek. Gene becerememişim. Bir işin de sonunu getirebilsem. Oysa bu kez başaracaktım, ne güzel her şeyi ayarlamıştım. Sabah çok kolay olmasa da zamanında uyanmış, annemi sinirlendirmeden kahvaltımı etmiş, servise yetişmiş, okul yolunda dengeli olduğunu düşündüğüm bir kokteyl haline getirdiğim onca hapı kırmızılardan başlayarak -ki en sevdiğim renktir- arka arkaya yutmuştum. Hesaplarım doğru çıkarsa o her daim, yağmurda donuna kadar ıslanmış da sobanın yanında kurumaya başlamış gibi kokan geometri hocasının ürkütücü suratını görmeden bu iş bitecekti.</p>
<p class="calibre1">Okula girmeden her zamanki gibi yandaki küçük sokakta sigaralarımızı içmiş, havadan sudan konuşmuştuk. Kızlardan biri reglinin geciktiğinden bahsediyordu; zaten son zamanlarda sürekli gecikiyordu ve bu durum artık iyice canını sıkmaya başlamıştı. “Düzenli bir cinsel hayatım olsa, belki düzelir" deyip çapkınca gülüyor, ardından derin bir ah çekiyordu. Bir diğeri önceki akşam izlediği futbol maçındaki futbolculardan birine takmıştı, “Önündeki kabartıyı görmeliydiniz,“ diyordu, “bu kadar olur. Şortunun altından 'ben buradayım' diye bas bas bağırıyordu sanki, gözlerimi bir an olsun alamadım." Gülüyorlardı sonra, sokağı kendilerinin kılıp. Hep gülüyorlardı. Ben de oyunumu bozmamak için gülmeye zorluyordum kendimi. Arkadaşlarımı can kulağıyla dinler gibi görünüyor, onlara bakarken içimden “Enayiler,“ diye geçiriyordum, “hiçbirinizin haberi yok.“ Damarlarıma alışık olmadığım bir zevk hızla pompalanıyordu böyle düşündükçe. Sanki hepsinin önüne geçecekmişim, her şeyin sırrını ilk ben çözecekmişim gibi bir his. Ama olmamış gene işte. Sadece geometri dersine girerken gözlerimin karardığını hatırlıyorum. Sonrası boşluk.</p>
<p class="calibre1">Annem biriyle telefonda konuşuyor. Konuşuyor da denemez ya. “Hımın ... Hımm...“ deyip duruyor, karşıdaki artık ne diyorsa. Bir yandan da kafasını sallıyor. Babamsa yanı başımda duruyor hâlâ, yüzü yerde. İkisi de gözlerimi açtığımı fark etmediler. Henüz. Sonra ne olacak? Ben size anlatayım: Annemin “Ne yaptın gene sen kızım'larına, kendini zorlamanın son sınırında, anlayışlı olmaya çalışırken yerinden çıkacak gibi beleren gözleri eşlik edecek. Babamsa biraz kem küm edecek ağzının içinde, sonra her zamanki gibi susacak. Annemin yanında durduğu zamanlarda bile aslında biraz arkasındaymış gibi görünen, daima yılgın babam ve o sevgili suskusu. Bakışlarında değişmeyen, o acıtıcı uzaklıkla...</p>
<p class="calibre1">Geçen sefer okul müdürü gelmişti hastane ziyaretine, aynı gün. Ayak ucuma oturmuş, önce ne diyeceğini ne yapacağını bilemeyen bir halde kıpırdanmış, sonra uzun zamandır aradığı hareketi hiç beklemediği bir anda bulmuşçasına, lacivert mus çoraplı ayağıma parmağının ucuyla dokunmuştu, “Na-sılsın?“ diyerek. Nedendir bilmem, küçücük hastane odasında, tumturaklı hüzünlerini, yüzlerine yapmacık bir özenle yerleştirmiş öteki ziyaretçilerle kıyaslandığında çok sahici gelmişti sesi ve dokunuşu. Ama yine de üzülmüştüm, ayağıma usulca ve şefkatle dokunduğunda. 'Kimse bir başkasının, -özellikle de ölmeyi bile becerememiş bir başkasının- iğrenç okul laciverti mus çoraplı ayağına dokunmak zorunda his-setmemeli kendini,' diye düşünmüştüm. Dünyada hiçbir şey buna değmezdi. Belki görev icabı gelmişti buraya evet -ne de olsa adı sanı bilinen bir 'kolej' müdürüydü ve bu paralı okulların ünü böyle vahim olaylarla derinden sarsılabilirdi-ama çoktan kalkıp gidebilecekken hâla ayak ucumda üzgün üzgün oturmaya devam ediyordu. Ya da belki, o da üzgünmüş gibi yapıyordu, ki eğer öyleyse, bunu diğerlerinden daha iyi yaptığı kesindi. Tüm bunları düşününce haline içim acıdı. O kadar acıdı ki birden uzanıp müdürü ağzından öpmek istedim, aynı filmlerdeki gibi, nefessiz kalana ve onu nefessiz bırakana dek. Böyle elimi saçlarında dolaştırıp falan. Dilli milli. Onu öperkenki halimi düşününce de gülmemi tutamadım. Ben gülünce o da ne yapacağını bilemedi ve rahatsızca gülümsedi tabii. Pencereden üstümüze vurmaya başlayan akşam güneşi altında, iki dangalak gibi bir süre gülümsedik birbirimize.</p>
<p class="calibre1">Yine geçen sefer sınıf arkadaşlarım akşamına çiçek göndermişlerdi. Krizantemler... Ölemedim diye çiçek göndermişler. Ne manyaklık ama! (Krizantem de hep ölememenin çiçeği oldu bende, bu yüzden). Üzülmüş gibi de yapmışlardır kesin. Sanki onlar ölmek istemiyor. Kaç kez duydum bunu. İstiyorlar da, o koca götleri yemiyor. Anca konuşurlar höt höt. Sonra beni bir buğulu bakışla süzmeler, bir acıklı gülüşle gönül okşamaya çalışmalar, bir sahteliğinden kendi bile utanan incelikle yanıma yanaşmalar...</p>
<p class="calibre1">Bu sefer çiçek miçek yollamadı kimse. E, nerede yavrum o yoğurdun bolluğu her seferinde. Gelen giden de çok değil. Canıma minnet. Annem hâlâ telefonda kafasını sallayıp dudaklarını ısırarak 'hımın hımm'lıyor, babam hâlâ başı önünde, kıpırtısız, yer karolarını sayıp ölçüp muhtemelen sınıflara ayırıyor. Gözlerim ayağıma takılıyor, gene aynı iğrenç lacivert çorap. Mus. Sol ayağımın başparmağı, çorabın aşınmış kısmını delip firar etmiş. Gurur duyuyorum onunla, her çorabımı önünde sonunda böyle deler geçer. Mutlaka. Hiç uslu durmaz yerinde. Benim yapamadığımı yapar, yırtar gider yoluna. Onu örtülü ve kaderlerine çoktan boyun eğmiş öteki parmakların yanında, öyle özgür, mağrur ve de isyankâr görünce yine bir gülme geliyor bana. Durduramıyorum kendimi. Gözlerimden yaş geliyor. 'Başparmağım kadar olamadım,' deyip salıyorum makaraları. Annem hemen telefonu kapatıp babama bakıyor, bön bön. Ondan bir açıklama bekliyor sanki. Babamsa nihayet yerden kaldırıp benden yana çeviriyor başını. Her zamanki duygu doluyor içime. Babam bana bakmıyor aslında. Bakmak istiyor istemesine ama olmuyor, beceremiyor. Sanki alnımın arkasında büyülü bir orman var da, zavallı babam, renklerinden gözünü alamadığı için hep onun içinde kayboluyor. Aslında o da iyi niyetli. Herkes iyi niyetli zaten. Bir ben böyle...</p>
<p class="calibre1">"Ah kızım, senin neyin var bir anlasam. Neyi yanlış yaptık biz. Bak hata sende demiyorum. Kesin bizdedir. Ama ne yaptık? Söylesen bize neden böyle... "</p>
<p class="calibre1">Duymuyorum devamını, gülüşüm de soluyor. Her şeyin bir sebebi mi olmalı, demek istiyorum. Senin bu kadar çok konuşmanın bir sebebi var mı? Peki, babamın bu kadar susmasının? Ben bir sebep gösteremem size. Göstersem bile sebeplerimi beğenmezsiniz siz. Hem, ben size bu yaşınıza kadar kendinizi nasıl olup da öldürmediğinizin sebebini soruyor muyum?</p>
<p class="calibre1">Aklıma yine müdürün çorabımın üzerine konan şefkatli dokunuşu geliyor. "Nasılsın?" derken titreyen sesi. Onu ağzından öpmek isteyişim sonra. 'Bak bu bir sebep olabilir' diyorum içimden anneme. Okula döndüğümde arkadaşlarımın başarısız denememden hiç açıkça bahsetmemeleri sonra... Kaçırdıkları gözleriyle, hiçbir şey olmamış gibi davranmaları. Al sana bir sebep daha. Ah bir de komşular ve eşe dosta söylenen yalanlar... Onlar hiç unutulur mu? Peki, annemin onların yanında zavallıca kırılıp bükülmeleri: “Ah, bizim kız gene gıda zehirlenmesinden... "</p>
<p class="calibre1">Babam hâlâ alnımın arkasındaki ormana bakıyor. Annemin varlığıyla nasıl da gölgelenmiş. Kederlerinin ve sevinçlerinin sınırları hep onun tarafından çizilmiş. Kendi kendinin sureti olmuş babam. Kalkmak, omuzlarından tutmak ve sarsmak istiyorum onu. Belki biraz daha ileri gidip bir tokat atmak, annemli hayatının bitmeyen hayhuyunda ölmeyi çoktan unutmuş da, sanki şimdi bunun derin keder ve pişmanlığında savrulmakta olan babamın kendine gelmesini sağlamak.</p>
<p class="calibre1">Ben ve nafile ümitlerim!</p>
<p class="calibre1">Annem ne zaman sustu, fark etmedim. Arada susuyor demek ki. İnsan her an yeni bir şeyler öğrenebiliyor. Hayatın mucizesi. Şimdi bana belli etmeden gözyaşlarını silme uğraşında. Bunda bile gizli bir oyun vardır, “Bu sefer eşe dosta söyleyecek ne bahane bulsam acaba" diye düşünüyor olabilir aynı anda. Hem üzülür gibi yapıp hem eşi dostu için dumanı üstünde tüten bahaneler hazırlayabilir benim annem. Babamsa üzülür mü bilmiyorum, ama bahane bulmakla falan uğraşmaz, orası kesin. Onun yerine tüm bahaneleri annem bulur benim; eş, dost, komşu ve bilumum akrabaya rezil olmamak için kanının son damlasına kadar mücadele eder gerekirse. Böyle de cevval, tuttuğunu koparan bir kadındır. Şimdi gözyaşlarını silerken aklında yeni bahanesiyle -gıda zehirlenmesi inandırıcılığını kaybetmeye başladı ne de olsa- birilerinin konuştuğunu fark ederek kapıya doğru yöneliyor. Bizim kızlar mı geldi acaba? Bu sefer de geldiler demek ki. Ölememe çiçekleriyle birazdan içeri girerler. Annemle babamla öpüşürler, sonra bana doğru yanaşırlar. Yüzlerinde yine aynı anlayışlı gülümseme. Aslında çok korkmuşlar da şimdi biraz rahatlamışlar gibi. Sanki benden çok daha iyilermiş de, ölmeyi aslında bir kerecik bile düşünmemişler gibi.</p>
<p class="calibre1">Zavallılığın, diye geçiriyorum içimden, ne çok giysisi var.</p>
<p class="calibre1">Annem kapıyı açarken gözüm gene ayağıma, firari parmağımın ucuna takılıyor. Onu görünce herkesi, her şeyi unutuyorum bir anda. Duruluyorum. İşte öylece duruyor, lacivert bir denizi bilincinin ucuyla yırtmış bir martı misali. Beni bir o anlıyor. Bir o yol gösteriyor. Uzun uzun bakarken hastane odasında birbirimize, derin bir nefes alıyorum.</p>
<p class="calibre1">“Bir gün" diye geçiriyorum içimden...</p>
<p class="calibre1">“Bir gün."</p>
<ul class="calibre5"><li class="calibre6"><a href="main-1.xhtml">Saklı</a></li><li class="calibre6"><a href="main-2.xhtml">Herkes Kendi Gemisinde</a></li></ul>
</body>
</html>
