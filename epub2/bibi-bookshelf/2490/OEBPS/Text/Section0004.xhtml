<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: left;"><span style="font-weight: bold; text-align: justify; text-indent: 1em; font-size: 1em;">Matematiksel</span><br /></p>

  <p class="calibre1"><span class="calibre2">("Geometrik"in yerinde) y" + TCRP(x)</span> <span class="calibre4">y'+</span> <span class="calibre2">S = 84 / 140</span></p>

  <p class="calibre1"><a id="bookmark5"></a><span class="calibre4">Notasyon</span></p>

  <p class="calibre1">S hattı otobüsünde, trafiğin civcivli zamanı. Yirmi altı yaşlarında bir tip, kurdela yerine sicim sarılmış fötr şapka, pek uzun boyunlu, sanki boynunu birisi çekiştirmiş gibi. İnsanlar iniyor. Söz konusu tip yanında duran bir adamdan rahatsız oluyor. Adamı, ne zaman birisi geçse, kendisini iteklemekle suçluyor. Ağlamaklı bir ses tonu, ama aslında saldırgan olmaya çalışıyor. Boş bir koltuk görünce hemen koltuğa çöküyor.</p>

  <p class="calibre1">İki saat sonra, onunla Cour de Rome'da, Saint-Lazare garının önünde karşılaşıyorum. Yanında bir arkadaşı var, diyor ki: "Paltona bir düğme daha diktirmelisin." Nereye diktirmesi gerektiğini gösteriyor (klapalara) ve nedenini söylüyor.</p>

  <p class="calibre1"><a id="bookmark6"></a><span class="calibre4">Çifte dikiş</span></p>

  <p class="calibre1"><span class="calibre2">Günün ortasına doğru ve de öğle vaktinde bir S-hattı ve Contrescarpe-Champerret otobüsünün ve yolcu taşıma aracının sahanlığında ve platformunda duruyor ve dikiliyordum; otobüs ağzma kadar doluydu ve tıka basa dolmuştu. Gördüm ve gözüme çarptı ki genç bir adam ve geçkin bir delikanlı vardı ve pek acayip ve garip görünüşlüydü; boynu horozu andırıyordu ve ensesi upuzundu, şapkasının ve serpuşunun etrafında da bir ip ve sicim vardı. Bir tartışma ve hırlaşmadan sonra sulugöz ve ağlamaklı bir sesle ve tonla ifade etti ve söyledi ki, yanmda duran ve komşusu olan yolcu ne zaman birisi inse veya otobüsü ter-ketse, bile bile ve isteyerek onu itelemek ve kakalamak için elinden geleni ardına koymuyor ve hiçbir fedakârlıktan çekinmiyordu. Bunu açıkladıktan ve ortaya koyduktan sonra hızla boş ve kimsenin oturmadığı bir yere ve koltuğa doğru ilerledi ve seğirtti.</span></p>

  <p class="calibre1"><span class="calibre2">İki saat sonra ve de yüz yirmi dakika geçince, onu Cour de Rome'da ve Saint-Lazare garının önünde tekrar gördüm ve ona rastgeldim. Yanında bir arkadaşı ve dostu vardı; ona paltosuna ve mantosuna bir tane daha düğme ve korozo diski diktirmesini ve ekletmesini öneriyor ve tavsiye ediyordu.</span></p>

  <p class="calibre1"><a id="bookmark7"></a><span class="calibre3">Litotes</span></p>

  <p class="calibre1"><span class="calibre2">Birçok insanla beraber seyahat ediyorduk. Pek de zeki görünmeyen bir genç adam, yanındaki adamla kısa bir süre konuştu, sonra gitti oturdu. İki saat sonra onu tekrar gördüm; yanında bir arkadaşı vardı ve elbiselerden bahsediyorlardı.</span></p>

  <p class="calibre1"><a id="bookmark8"></a><span class="calibre4">Mecazi olarak</span></p>

  <p class="calibre1">Günün merkezinde, kaplumbağa gibi kabuklu bir kınkanatlıya binmiş giden göçmen bir sardalya sürüsünün arasına tıkılmış, uzun ve tüysüz boyunlu bir horoz aniden içlerinden birine, sakin tabiatlı birine yönelik bir tirada girişti; konuşma tarzı, itirazla nemlenmiş havada kat kat açıldı. Sonra, bir hiçliğin çekimine kapılan yavru kuş, kendini bu hiçliğe yuvarladı.</p>

  <p class="calibre1">Şehrin çıplak çölünde, onu tam tamına aynı gün tekrar gördüm; kendisine, beş para etmez bir düğme nedeniyle haddi bildiriliyordu.</p>

  <p class="calibre1"><a id="bookmark9"></a><span class="calibre4">Geriye doğru</span></p>

  <p class="calibre1"><span class="calibre2">Paltona bir düğme daha eklemen lazım, dedi ona arkadaşı. Onunla Cour de Rome'un ortasında karşılaşmıştım, hevesle boş bir koltuğa doğru seğirtir halde bıraktıktan sonra. Hemen biraz önce de başka bir yolcu tarafından rahatsız edildiği için şikâyet ediyordu; diyordu ki, ne zaman birisi inse kendisini itekliyordu. Bu pek sıska genç saçma sapan bir şapka giymekteydi. Bunlar bir S otobüsünün platformunda oldu, otobüs o öğle vakti pek doluydu.</span></p>

  <p class="calibre1"><a id="bookmark10"></a><span class="calibre4">Şaşkınlıklar</span></p>

  <p class="calibre1">O gün otobüsün koridoruna nasıl tıkışmıştık öyle! Ne salak görünüşlü, saçma sapan kılıklı bir gençti o adam! Ne yapıyordu bir de? Bak sen bak... adamm biri —lafa bak lafa— kendisini iteklediği için kavga çıkartmaya çalışıyordu! Züppeye bak sen! Sonra da boş bir yer görür görmez fırlayıp kendisi kapıverdi! Bir hanıma verecek yerde!</p>

  <p class="calibre1">İki saat sonra, bil bakalım Saint-Lazare garının önünde kiminle karşılaştım! Aynı tiple! Giyim kuşam tavsiyeleri alırken! Bir arkadaşından!</p>

  <p class="calibre1">Hayatta inanmazsın!</p>

  <p class="calibre1"><a id="bookmark11"></a><span class="calibre4">Rüya</span></p>

  <p class="calibre1"><span class="calibre2">Güya etrafımdaki her şey bir sise bürünmüş, sanki bütün nesneler sedef rengindeymiş, türlü türlü, belirsiz şekillere girmişler; ama bunlardan birisi oldukça açık bir şekilde seçilebiliyormuş; o da, sırf fazlasıyla uzun boynu bile kavgacı ve korkak kişiliğini yeterince ele veren genç bir adammış. Şapkasında kurdela yerine örülmüş bir sicim varmış. Sonra da göremediğim bir kişiyle bir tartışmaya girişmiş ve —sanki, aniden korkmuş gibi— kendini bir koridorun gölgesine atmış.</span></p>

  <p class="calibre1"><span class="calibre2">Rüyamın başka bir bölümünde aynı adam pırıl pırıl güneş altında Saint-Lazare garının önünde yürüyormuş. Yanında biri varmış, ona "Paltona bir düğme daha ekletmen lazım" diyormuş.</span></p>

  <p class="calibre1"><span class="calibre2">İşte burada uyandım.</span></p>

  <p class="calibre1"><a id="bookmark12"></a><span class="calibre4">Kehanet</span></p>

  <p class="calibre1">Günün ortası geldiği zaman, tıklım tıklım yolcuyla dolu bir otobüsün arka sahanlığında olacaksm; yolcuların arasında saçma sapan bir delikanlı göreceksin; iskeletsi bir boynu olacak ve keçe şapkasında kurdela olmayacak. Pek rahat edemeyecek, zavallı çocuk; ne zaman inenlerden ya da binenlerden biri geçse, bir beyefendinin onu bile bile iteklediğini düşünecek. Ona bunu söyleyecek, fakat beyefendi cevap vermeye tenezzül etmeyecek. Ve bu saçma sapan delikanlı paniğe kapılacak ve boş bir koltuk istikametinde beyefendiden kaçacak.</p>

  <p class="calibre1">Onu biraz sonra tekrar göreceksin, Cour de Rome'da, Saint-Lazare garının önünde. Yanında bir arkadaşı olacak ve şu sözleri duyacaksın: "Paltonun önü doğru dürüst kapanmıyor; bir düğme daha ekletmen gerekiyor ona."</p>

  <p class="calibre1"><a id="bookmark13"></a><span class="calibre4">Devrik</span></p>

  <p class="calibre1"><span class="calibre2">Saçma genç sapan adam bir, bir gün bir S otobüsündey-ken tıkış tıkış, sündürülerek sanki boynu uzatılmış gibi olan, vardı şapkası bir yuvarlak ve sarılıydı şapkasma sicim, gördüm. Ukala ve sesle ağlamaklı bir, olan durmakta yanmda, girişti beyefendiye serzenişe. Çünkü onu iddia ittiğini ediyordu inse birisi ne zaman. Boş oturdu ve bir koltuğa doğru koşturdu, bunu sonra söyledikten. Rome (Cour de)'da karşılaştım onunla sonra saat iki, paltosuna bir ekletmesini düğme ediyordu bir arkadaşı tavsiye.</span></p>

  <p class="calibre1"><a id="bookmark14"></a><span class="calibre4">Gökkuşağı</span></p>

  <p class="calibre1">Bir gün mor bir otobüsün sahanlığmdaydım. Oldukça garip bir genç adam vardı orada—çivit rengi bir boyun, şapkasının etrafında ip. Aniden mavi bir adama serzenişe girişti. Onu özellikle, yemyeşil bir sesle, ne zaman birisi inse kendisini iteklemekle suçladı. Bunu dedikten sonra, san bir koltuğa doğru koşturdu ve oturdu.</p>

  <p class="calibre1">İki saat sonra onu turuncu renkli bir istasyonun önünde gördüm. Yanında ona kırmızı paltosuna başka bir düğme koydurtmasını söyleyen bir arkadaşı vardı.</p>

  <p class="calibre1"><a id="bookmark15"></a><span class="calibre4">Cümle içinde kullanın</span></p>

  <p class="calibre1">(Çeyiz, süngü, düşman, kilise, atmosfer, Bastille, yazışma)</p>

  <p class="calibre1">Bir gün bir otobüsün sahanlığmdaydım; otobüs hiç şüphe yok ki T. C. R. P. idaresinin kaderini tayin eden Monsi-eur Mariage adındaki adamın kızının çeyizinin bir parçasıydı. Bu otobüste genç bir adam vardı; dış görünüşü pek tuhaftı, süngü taşıdığı için değil de taşımadığı halde süngü taşıyormuş gibi durduğu için. Aniden bu genç adam düşmanına saldırdı: arkasında duran bir adama. Onu, bilhassa, kilisede nasıl davranılırsa işte öyle kibar davranmamakla suçladı. Böylece atmosferi gerginleştirdikten sonra, gitti oturdu bu kendini beğenmiş velet.</p>

  <p class="calibre1">İki saat sonra ona Bastille'den iki ya da üç kilometre ötede, yanında kendisine paltosuna bir düğme daha ekletmesini söyleyen bir arkadaşıyla konuşurken rastladım, oysa bunu ona yazışma yoluyla da pekâlâ iletebilirdi.</p>

  <p class="calibre1"><a id="bookmark16"></a><span class="calibre4">İkirciklenme</span></p>

  <p class="calibre1">Tam olarak nerede olduğunu gerçekten de hatırlayamıyorum... kilisede mi, çöp tenekesinde mi, toplu mezarda mı? Otobüs belki de? Bir şeyler vardı... neler vardı sahi? Yumurtalar mı, halılar mı, turplar mı? İskeletler? Evet, ama etraflarında etleri duran iskeletler, canlı hem de. Evet galiba böyleydi. Otobüste insanlar. Ama bir tanesi, yoksa iki tanesi miydi, dikkat çekiyordu, tam olarak neden bilmiyorum. Megalomanlığından mı? Semirmişliğinden mi? Hüznünden mi? Yoksa... tam tamına... gençliğinden mi? Ömrünün baharı uzun bir... burunla mı? çeneyle mi? baş parmakla mı donatılmıştı? Hayır, hayır, uzun bir boyun ve acayip, acayip, acayip bir şapkayla. Bir tartışma başlattı, evet, doğ-nı, hiç şüphe yok ki başka bir yolcuyla (erkek miydi kadm mı? çocuk muydu emekli moruk mu?). İşin sonunda, en sonunda sıradan bir sonla bitti hikaye, iki rakipten birinin kaçmasıyla.</p>

  <p class="calibre1">Galiba karşılaştığım adam aynı karakterdi, ama nerede? Bir kilisenin önünde mi? bir toplu mezarın önünde mı? bir</p>

  <p class="calibre1"><span class="calibre2">çöp tenekesinin önünde mi? Yanında bir arkadaşı vardı, ona bir şeyler diyordu, ama ne diyordu? ne diyordu? ne diyordu?</span></p>

  <p class="calibre1"><a id="bookmark17"></a><span class="calibre4">Tam tamına</span></p>

  <p class="calibre1">Öğleden sonra 12:17'de, S hattına ait, uzunluğu 10; eni 2,1; yüksekliği 3,5 metre olan, 48 yolcu ile dolu bir otobüste, başlangıç noktasından 3 km 600 m uzaklıkta, eril cinsiyetten, 27 yıl 3 ay 8 günlük, 1 m 72 cm boyunda 65 kg ağırlığında, 17 cm yüksekliğinde ve etrafında 35 cm uzunluğunda bir kurdela sarılı bir şapka giyen bir kişi, 48 yıl 4 ay 3 günlük, 1 m 68 cm boyunda ve 77 kg ağırlığında bir adama, ifade edilmesi 5 saniye süren ve 14 sözcükten oluşan bir soru önergesi sundu; konu 15 ila 20 mm arasında değişen bazı istemsiz yer değiştirmelerdi. Sonra gitti ve yaklaşık 2 m 10 cm öteye oturdu.</p>

  <p class="calibre1">118 dakika sonra Saint-Lazare garının banliyö girişinden 10 m uzaktaydı ve 30 m'lik bir mesafeyi, 1 m 70 cm boyunda 71 kg ağırlığında, kendisine, 3 cm çapında bir düğmeyi semtürreis istikametinde 5 cm oynatmasını 15 sözcük kullanarak öneren 28 yaşında bir arkadaşıyla aşağı yukarı yürüyordu.</p>

  <p class="calibre1">Kılığım hiç de fena değildi o gün. Cıvıl cıvıl, yepyeni bir şapkanın açılışını yapıyordum ve pek beğendiğim bir paltoyu giymiştim. Saint-Lazare garınm önünde X ile karşılaştım; paltomun yaka kesiminin çok derin olduğunu ve yakasına bir düğme daha ekletmem gerektiğini söyleyerek keyfimi kaçırmaya çalıştı. Neyse, en azından serpuşuma saldırmaya cesaret edemedi.</p>

  <p class="calibre1">Biraz daha önce, ne zaman birisi inse ya da binse bile bile üstüme abanan kaba adamın tekine bir güzel ağzının payını vermiştim. Bu olay şu ağıza alınmayacak kadar iğrenç, ne zaman onları kullanmak zorunda kalsam avamın doldurduğu otobüslerden birinde geçti.</p>

  <p class="calibre1">Otobüs sahanlığında yanımda şu çiğ ruhlu gençlerden biri vardı, neyse ki bunlardan çok fazla yok bugünlerde, allaha şükür, yoksa bir gün bir tanesi elimde kalacak. Söz konusu genç, 26 ila 30 yaş arasında bir piçti; koskocaman, uzun, tüysüz hindi boynundan çok, şapkasının etrafındaki kurdeladan dolayı sinirime dokundu; kurdela dediğiniz de aslında patlıcan renginde bir ipten ibaretti. Pis hayvan! İğreniyordum ondan! Otobüs kalabalık olduğu için, insanlar inip binerken çıkan hiçbir fırsatı kaçırmadan, kaburgalarına kaburgalarına sürekli dirsek attım. Sonunda tabanları yağladı, süt bebesi, ben ayaklarını şöyle iyice bir ezip dersini tam olarak vermeden önce. Ayrıca, sırf onu sinirlendirmek için, yaka kısmı çok derin kesilmiş olan paltosunun bir düğmeye daha ihtiyacı olduğunu da söyleyebilirdim.</p>

  <p class="calibre1"><a id="bookmark18"></a><span class="calibre3">Anlatı</span></p>

  <p class="calibre1"><span class="calibre2">Bir gün öğle vakti Pare Monceau'nun yanında, üç aşağı beş yukarı dolu bir S otobüsünün (artık 84 numara oldu S hattı) arka sahanlığında, çok uzun boyunlu bir şahsa rastladım; kafasına, etrafında kurdela yerine örülmüş bir sicim olan bir fötr şapka takmıştı. Bu birey aniden yanında duran adama hitap etti ve onu ne zaman yolcular inse ya da binse bilerek ayağına basmakla itham etti. Ne var ki tartışmayı kısa zamanda terketti ve kendini boşalan bir koltuğa attı.</span></p>

  <p class="calibre1"><span class="calibre2">İki saat sonra onu Saint-Lazare garının önünde, paltosunu yakaları arasındaki mesafeyi işbilir bir terziye üst düğ* meyi yukarı aldırarak kısaltmasını öneren bir arkadaşıyla içten bir sohbete dalmış bir halde gördüm.</span></p>

  <p class="calibre1"><a id="bookmark19"></a><span class="calibre4">Sözcük türetme</span></p>

  <p class="calibre1">Parismeridyensel bir uzay-zamanda ortakkitleselce ta-şıtsahanlıklanıyordum ve şapkaörgüçevrimli uzunboyun-sal bir aceminin yanındaydım. Ortayaşlılıkta birine dedi ki; "sankitiştiriyorsunuz beni." Bunu laffışkırttıktan sonra kendini hayvaniştahla boşkoltukladı. Artçıl bir zaman-mekân-da onu tekrar gördüm: "Paltona düğmekletmen lazım" diyen bir X ile senlazareskliyordu. X sonra ona nedensöyledi.</p>

  <p class="calibre1"><a id="bookmark20"></a><span class="calibre3">Olumsuzluklar</span></p>

  <p class="calibre1"><span class="calibre2">Ne gemiydi, ne uçaktı, karadan giden bir taşıma aracıydı. Ne sabahtı, ne de akşam, öğleydi. Ne bebekti, ne de yaşlı bir adam, genç bir adamdı. Ne kurdelaydı, ne de ip, örgülü bir sicimdi. Ne atışmaydı, ne de yumruk yumruğa dövüş, ama bir hırgürdü. Tatlı biri değildi, kötü biri de değildi, ama sinirli biriydi. Hakikat değildi, yalan da değildi, ama bir bahaneydi. Ayakta duran bir adam değildi, yatan bir adam da değildi, ama oturmak üzere olan bir adamdı.</span></p>

  <p class="calibre1"><span class="calibre2">Ne önceki gündü, ne de ertesi gün, aynı gündü. Ne Ga-re du Nord'du, ne de Gare de Lyon, Saint-Lazare ganydı. Ne bir akrabasıydı, ne de bir yabancı, bir arkadaşıydı. Ne hakaretti, ne de alay, biçki dikişle ilgili bir öneriydi.</span></p>

  <p class="calibre1"><a id="bookmark21"></a><span class="calibre4">Animizm</span></p>

  <p class="calibre1">Yumuşak, kahverengi, ortasmda çukurluğu olan bir şapka, siperliği indirilmiş, etrafına örülmüş bir sicim takılmış, birçok şapka arasından yalnızca birisi. Sakin duruyor, ancak yoldaki çukurlar onu taşımakta olan otobüsün tekerlekleri tarafından kendisine iletildiği zamanlarda zıplıyordu bu şapka. Her durakta yolcuların gelmeleri ve gitmeleri ona zaman zaman oldukça dikkat çekici yatay hareketler yaptırdı, ve bu da onu kızdırdı, şapkayı yani. Rahatsızlığını, altında duran ve kendisine birkaç oyukla delinmiş bir tür kemikli kürenin etrafındaki bir et kütlesi yoluyla bağlanmış insan sesi yoluyla belli etti bizim şapka. Sonra aniden gitti ve oturdu bu şapka.</p>

  <p class="calibre1">Bir ya da iki saat sonra onu (şapkayı) tekrar gördüm, yerden yaklaşık 1 m 66 cm yüksekliğinde, Saint-Lazare garının önünde gidip geliyordu. Bir arkadaşı ona paltosuna fazladan bir... paltosuna... eklemesi... fazladan bir düğme... ona diyordu ki... ona... şapkaya...</p>

  <p class="calibre1"><a id="bookmark22"></a><span class="calibre4">Anagramlar</span></p>

  <p class="calibre1">S sotedübüno frantiği ablakalık namazında tirilayım aylannşad dama, kep uznu nice buloyun ev lakerdu reyine cisimle ağlanbımş bri paşasık vra. Dayanın udnar irb yollu-cay tatyarışma yorgiir, uno beli beli sikininde ekmekleelit çulsuyor. Rib üzgel dinletekin arson obş ibr koaltuğ duroğ reysitiroğ.</p>

  <p class="calibre1">Bri tasa soran uno Cuor ed More'da gömdür, Satin Azar-le ıranıng dönüne. Rib alyarakdaşı dirlikbeyti, karadaşı do-yurid ik: "Onaptal fazdalan bri müğde doyurmank mazlı". Yerene doluğunu östgerdi (akay ağılkıçma).</p>

  <p class="calibre1"><a id="bookmark23"></a><span class="calibre4">Distinguo</span></p>

  <p class="calibre1">Bir otobüste (otopside değil), şapkalı (Kâhtalı değil) bir genç adam (çinko dam değil) gördüm (örmedim), kafasındaki şapka (kafesindeki votka değil) örgülü bir sicimle (büzgülü bir cisimle değil) çerçevelenmişti. Özelliklerinden (güzelliklerinden değil) biri, upuzun bir boyundu (uçucu bir koyun değil). İnsanlar itiştikleri için (bizonlar tepiştikleri için değil), otobüse yeni binen her yolcu (beni yolan her bilici değil), diğer yolcuları yerinden ediyordu (derinden yetmiyordu). Adam şikâyet etti (dama şaki yetmedi), ama boş bir yer görünce (hoş bir ter dökünce değil), hemen oraya yumuldu (aya doğru ulumadı).</p>

  <p class="calibre1">Bir süre sonra (bin pire donla değil) onu Saint-Lazare Garının (hep azar karının değil) önünde algıladım (salgılamadım). Paltosundaki bir düğme (saltosundaki bir hüzme ile karıştırılmamalı) hakkında bir arkadaşıyla konuşuyordu (karındaşıyla bozuşmuyordu).</p>

  <p class="calibre1"><a id="bookmark24"></a><span class="calibre4">Homeoteleuton</span></p>

  <p class="calibre1">İlkbahar, günlerden pazar, bulvarda seyyar bir mekanik canavar, itibarlı vatandaşlar doluşmuş doksanar doksanar, biraz da yapmış rötar. Kibar, car car bir bekâr bu canavarda yer tutar. Bekârın yanında bir hıyar var; dar mekâna apar topar dolar yolcular; hıyar bekârm tepesine çıkar. Bekâr sonunda ağlar: "Nedir bu ısrar, benim ayaklar size aleyhtar mı, bre tacizkâr davar?" Fakat bakar hıyar biraz hunhar, hıyarın noktainazarmdan uzak bir yer bulup kayar.</p>

  <p class="calibre1">Bar saar sonrar, Gar Senlazar, tekrar bizar bekâr, yanın-dar bar kafadar, bar düğmedenar bahsedar, paltosundar bar düğmedar.</p>

  <p class="calibre1"><a id="bookmark25"></a><span class="calibre4">Resmi mektup</span></p>

  <p class="calibre1">Bitaraf olduğum nispette dehşetle şahit olmuş olduğum aşağıdaki gerçekleri, nazar-ı dikkatinize arz etmekten şeref duyarım:</p>

  <p class="calibre1">İşbu gün, yaklaşık olarak öğle vakti on iki civarında, Rue de Courcelles üzerinde Place Champerret istikametinde seyretmekte olan bir otobüsün sahanlığında hazır bulunmakta idim. Yukarıda adı geçen otobüs tamamen doluydu; hatta haddim olmayarak, otobüsün, kondüktörün otobüse binme namzetlerini, geçerli bir sebebi olmaksızın ve tüzük ve yönetmeliklerin ihlaline sebebiyet vererek, ve binaenaleyh istismar seviyesine, hatta ifrata varan bir geniş yürekliliğin neticesi olarak, ziyadesi ile kabullenmesinden dolayı, haddinden fazla dolu olduğunu ifade edebilirim. Her duraklama mevkiinde, taşıt aracından inmekte ve taşıt aracına binmekte olan yolcuların hareketleri, adı geçen yolculardan birinin hiç utanıp sıkılmadan şikâyet etmesine yol açan aleni bir asayiş bozukluğunu tahrik etmekten geri kalmadı. Burada, bu yolcunun ilk fırsatta olay mahallini terke-derek gidip oturduğunu da eklemeliyim.</p>

  <p class="calibre1">Bu kısa mülahazaya şu zeyli ekleyeceğim: Bu yolcuyu bilahare, teşhis edemediğim bir zatın eşliğinde müşahade etmeye fırsatım oldu. Oldukça hararetli bir tarzda sürdürdükleri fikir teatisi, zannımca estetik meseleleri ile ilgili idi Bu durumu göz önünde bulundurak, sizden, Beyefendiden, bu vakıalardan hangi sonucu çıkarmam gerektiğini, ve hayatımın geriye kalan kısmında hangi hal ve tavrı takınmamın münasip olacağını bana emretmenizi hürmetle arz/rica ederim.</p>

  <p class="calibre1">Cevabınızın teşrifini heyecanla bekliyorum, efendim, Naçizane, en sadık hizmetkârınız.</p>

  <p class="calibre1"><a id="bookmark26"></a><span class="calibre4">Kitap arkası yazısı</span></p>

  <p class="calibre1">Kendisine şimdiden birkaç başyapıt borçlu olduğumuz meşhur romancı X, ününe yakışan bir ustalıkla kotarılmış bu yeni romanında, karakterlerini yediden yetmişe herkesin anlayabileceği bir atmosferde soluk alan, hatları açıkça çizilmiş kişilerden seçmeye özen göstermiş: kitabın entrikası, romanın kahramanının, ilk gördüğü insanla kavgaya tutuşan esrarengiz bir karakterle bir otobüste karşılaşmasının etrafında dönüyor. Son bölümde, bu gizemli karakteri, Dandy'ligin öncülerinden biri olan bir arkadaşının tavsiyelerini can kulağıyla dinlerken görüyoruz... Bütün bunlar, Romancı X'in ender rastlanan bir şenliklilik duygusu ile ince ince işlediği başdöndürücü bir izlenim bırakıyor okurda.</p>

  <p class="calibre1"><a id="bookmark27"></a><span class="calibre3">Onomatopeia</span></p>

  <p class="calibre1"><span class="calibre2">Otobüsün, brr brr brr, hani S olan (es de ses ver, es), sahanlığında, takada tukada, öğle vaktiydi ding dong ding dong, dangalak bir kızancık, hım hım da hım hım, şu bildiğin şapkalardan birini giymişti, puf, aniden döndü (trrçk) yanındakine kızgınlıkla (grr hrr) ve dedi ki (vır vır da vır vır): "Beni kasten itekliyorsunuz, beyefendi" ha ha. Bunun üzerine, pffft, kendini boş bir koltuğa attı ve oturdu, patta-danak.</span></p>

  <p class="calibre1"><span class="calibre2">Aynı gün, daha sonra, ding dong ding dong, onu başka bir kızancığın hım hım da hım hım, eşliğinde gördüm, palto düğmelerinden bahsediyordu (cık cık cık, hiç de sıcak değildi hem de).</span></p>

  <p class="calibre1"><span class="calibre2">Ho hoyt.</span></p>

  <p class="calibre1"><a id="bookmark28"></a><span class="calibre4">Mantıksal çözümleme</span></p>

  <p class="calibre1">Otobüs.</p>

  <p class="calibre1">Sahanlık.</p>

  <p class="calibre1">Otobüs sahanlığı. Mekân bu.</p>

  <p class="calibre1">Öğle vakti.</p>

  <p class="calibre1">Yaklaşık olarak.</p>

  <p class="calibre1">Yaklaşık olarak öğle vakti. Zaman bu.</p>

  <p class="calibre1">Yolcular.</p>

  <p class="calibre1">Tartışma.</p>

  <p class="calibre1">Yolcular arasında bir tartışma. Eylem bu.</p>

  <p class="calibre1">Genç adam.</p>

  <p class="calibre1">Şapka. Uzun ince boyun.</p>

  <p class="calibre1">Etrafında örgülü bir sicim olan bir şapka takmış bir genç adam. Baş karakter bu.</p>

  <p class="calibre1">Kişi.</p>

  <p class="calibre1">Bir kişi.</p>

  <p class="calibre1">Bir kişi. Bu ikinci karakter.</p>

  <p class="calibre1">Ben.</p>

  <p class="calibre1">Ben.</p>

  <p class="calibre1">Ben. Bu üçüncü karakter, anlatıcı. Kelimeler.</p>

  <p class="calibre1">Kelimeler.</p>

  <p class="calibre1">Kelimeler. Söylenenler bunlar.</p>

  <p class="calibre1">Boş koltuk.</p>

  <p class="calibre1">Kapılmış koltuk.</p>

  <p class="calibre1">Boş olan bir koltuk kapıldı. Sonuç bu. Saint-Lazare garı.</p>

  <p class="calibre1">Bir saat sonra.</p>

  <p class="calibre1">Bir dost.</p>

  <p class="calibre1">Bir düğme.</p>

  <p class="calibre1">Başka bir cümle duyuldu. Sonuç bu. Mantıksal bir sonuç.</p>

  <p class="calibre1"><a id="bookmark29"></a><span class="calibre3">Israr</span></p>

  <p class="calibre1"><span class="calibre2">Bir gün, öğle vakti civarında, neredeyse dolu olan bir S otobüsüne bindim. Neredeyse dolu olan bu S otobüsünde oldukça tuhaf bir genç adam vardı. Onunla aym otobüse binmiştim, ve bu genç adam, bu neredeyse dolu olan aynı S otobüsüne benden önce binmiş olarak, demek ki öğle vakti civarında, kafasında benim birazcık garip bulduğum bir şapka giyiyordu, benim, günün birinde öğle vakti civarında onunla aynı otobüse binen kişinin.</span></p>

  <p class="calibre1"><span class="calibre2">Bu şapka sanki halat gibi örgülü bir sicimle çevrilmişti ve bu şapkayı—ve tabii sicimi—giyen genç adam öğle vakti civarı olduğu için neredeyse dolu olan otobüste benimle birlikteydi; ve sicimi halat taklidi olan şapkanın altında, uzun bir boyun ile tamamlanan bir suratı vardı, uzun, upuzun bir boyunla. Ah, bilseniz ne uzundu, çevresine halat sarılı bir şapka giymiş, bir gün öğle vakti civarında S otobüsüne binmiş gencin boynu.</span></p>

  <p class="calibre1"><span class="calibre2">Bir gün öğle vakti civarında, bizi, beni ve saçma bir şapkanın altına uzun bir boyun koymuş genç adamı, S hattmın</span></p>

  <p class="calibre1"><span class="calibre2">son durağına doğru götüren bu otobüste bol bol itişme ve kakışma vardı. Atılan dirsekler bir şikâyete yol açtı; bir gün, öğle vakti civarında, bir S otobüsünün sahanlığında anlatılamayacak kadar uzun bir boynu ve biçimsiz bir şap</span>kası olan <span class="calibre2">genç adamın şikâyetine. ^</span></p>

  <p class="calibre1"><span class="calibre2">Yaralanmış onur yüzünden boğuklaşmış bir sesle ifade edilen bir suçlama vardı, çünkü bir S otobüsünün sahanlığında, bir genç adam bir halat ile bütün çevresi teşrifatlan-dırılmış bir şapka giymişti ve çok uzun boyunluydu; ayrıca, öğle vakti olduğu için neredeyse dolu olan S otobüsünde aniden bir yer boşaldı, bu yer kısa bir süre sonra uzun boyunlu ve abuk sabuk şapkalı bir genç adam tarafından doldurulacaktı; bu yerin değerini iyi biliyordu çünkü o otobüs sahanlığında, günün birinde öğle vakti civarında, daha fazla iteklenmek istemiyordu.</span></p>

  <p class="calibre1"><span class="calibre2">İki saat sonra onu Saint-Lazare garının önünde tekrar gördüm, hani aynı gün öğle vakti civarında bir S otobüsünün sahanlığında gözüme çarpan genci. Kendi kafasının dengi biriyle birlikteydi, arkadaşı ona paltosundaki belli bir düğme hakkında akıl veriyordu. Diğeri dikkatle dinliyordu. Diğeri diyorsam, hani bir gün öğle vakti civarında neredeyse dolu bir S otobüsünün sahanlığında gördüğüm, şapkasının etrafına halat sardı genç var ya, işte o.</span></p>

  <p class="calibre1"><a id="bookmark30"></a><span class="calibre3">Bilmezden gelme</span></p>

  <p class="calibre1"><span class="calibre2">Valla ben benden ne istediklerini bilmiyorum şahsen. Evet, öğle vakti bir S otobüsüne bindim. Kalabalık mıydı? Tabii ki kalabalıktı o saatte ne olacak. Fötr şapkalı bir genç mi? Olabilir, şahsen ben herkesi mercek altına almıyorum. Benim neyime. Bir tür örgülü sicim mi? Şapkasının çevresinde? Evet, bunun biraz acayip olduğunu ben de teslim ederim, ama bir şey hatırlatmıyor. Örgülü bir sicim... Başka bir adamla mı tartıştı? Ee, ne varmış bunda?</span></p>

  <p class="calibre1"><span class="calibre2">Ve onu bir iki saat sonra tekrar mı görmüşüm? Neden görmeyeyim? Hayatta daha ne tesadüfler oluyor. Hiç unutmam, babam bana hep derdi ki...</span></p>

  <p class="calibre1">Porte Champerret otobüsüne bindim. Bir sürü adam vardı içinde, genci yaşlısı, kadınlar, askerler. Biletimi aldım ve etrafıma bakındım. Pek ilginç değildi. Ama sonunda boynunu pek uzun bulduğum bir genç adamı farkettim. Şapkasını inceledim ve farkettim ki kurdele yerine örgülü bir sicim vardı şapkada. Otobüse ne zaman bir yolcu binse bol bol itişme ve kakışma oluyordu. Ben bir şey demedim, ama uzun boyunlu genç yanındakiyle tartışmaya başladı. Ne dediklerini duymadım, ama birbirlerine kötü kötü baktılar. Sonra uzun boyunlu genç adam gitti aceleyle bir yere oturdu.</p>

  <p class="calibre1">Porte Champerret dönüşü Saint-Lazare garının önünden geçtim. Benim delikanlıyı bir dostuyla tartışırken gördüm. Dostu genç adamın paltosunun Mapalarının hemen üzerindeki bir düğmeyi işaret ediyordu. Sonra otobüs kalktı ve onları gözden kaybettim. Oturacak yer bulmuştum, başka bir şey düşünmüyordum.</p>

  <p class="calibre1"><a id="bookmark31"></a><span class="calibre4">Geniş ("Prescnt" yerine)</span></p>

  <p class="calibre1">Gün ortasında sıcaklık otobüs yolcularının ayaklarını kıvrım kıvrım sarar. Eğer uzun bir boynun üstüne yerleştirilmiş, grotesk bir şapka ile süslenmiş angut bir kafanın parlayıvereceği tutarsa, hemen bir kavga çıkıverir; öte yandan, bu öldürücü hakaretler, kendilerini ağızlardan kulaklara taze bir şekilde taşımaya el vermeyecek kadar ağır olan havanın içinde kısa sürede sönüp gider. Böylece birileri gider, içeride, serin tarafta oturur.</p>

  <p class="calibre1">Sonradan, çifte avlulu istasyonların önünde, ter ile kayganlaşmış parmakların güvenle kurcaladığı şu ya da bu düğme hakkında terzi işi sorular sorulabilecektir.</p>

  <p class="calibre1"><span class="calibre2">Olay öğle vaktinde olmuş. Bazı yolcular otobüse binmişmiş. Sıkıca birbirilerinin üzerine yığılmışlarmış. Genç bir adam, kurdela ile değil de sicimle çevrelenmiş bir şapka gi-yiyormuş. Uzun bir boynu varmış. Yanında duran adama, bu adamm sürekli olarak kendisini maruz bıraktığı iteklemeler hakkında şikâyette bulunmuş. Genç adam, boş bir koltuğu farkettiği anda, o koltuğa doğru seğirtmiş ve üzerine oturmuş.</span></p>

  <p class="calibre1"><span class="calibre2">Adamı daha sonra da Saint-Lazare ganıun önünde görmüşler. Bir palto giyiyormuş ve orada bulunan bir arkadaşı, mahut paltoya bir düğme daha ekletmesi gerektiği yoluna çıkan bir laf söylemiş.</span></p>

  <p class="calibre1"><a id="bookmark32"></a><span class="calibre4">Edilgen çatı ("Imparfait" yerine)</span></p>

  <p class="calibre1">Saat öğle vakti öldürülmüştü. Otobüse bazı yolcular tarafından biniliyordu. Sıkıca birbirlerinin üzerine yığılıyorlardı. Bir şapka, şapkası bir kurdelayla değil de bir sicimle çerçevelenmiş bir genç adamın kafasına takılmıştı. Uzun bir boyun, bu genç adamın karakteristiklerinden biri olarak görülebilirdi. Genç adamın yanındaki adama genç adam tarafından şikâyette bulunuluyordu, onun tarafmdan kendisine uygulanmakta olan iteklemeler hakkında. Boş bir koltuk, genç beyefendi tarafından görülür görülmez, onun tarafından koltuğa doğru savrulundu ve koltuğun üzerine oturuldu.</p>

  <p class="calibre1">Genç adam sonra Saint-Lazare garımn önünde görüldü. Bir palto tarafmdan sarmalanmıştı ve kendisine, orada bulunmakta olan bir arkadaşınca, paltosuna bir düğme daha ekletmesi gerektiği yoluna çıkan bir laf edilmekteydi.</p>

  <p class="calibre1"><a id="bookmark33"></a><span class="calibre3">Alexandrine'ler</span></p>

  <p class="calibre1"><span class="calibre2">Bir gün öğle vakti, S otobüsünde,</span></p>

  <p class="calibre1"><span class="calibre2">Piçin teki vardı, görseydin ne halde! Mızmızlanıyordu, başına giydiği Şapkasında iple, bu şehir züppesi.</span></p>

  <p class="calibre1"><span class="calibre2">Dinle bak ne dedi, bu kurtçuktan dönme, Biçimsiz boynuyla, pis kokan nefesle: Vatandaşın teki, pek sokulmuş ona,</span></p>

  <p class="calibre1"><span class="calibre2">Hiç durmadan patilerine basmaya;</span></p>

  <p class="calibre1"><span class="calibre2">Ne zaman birisi inse ya da binse,</span></p>

  <p class="calibre1"><span class="calibre2">Yemeğe yetişirken nefes nefese.</span></p>

  <p class="calibre1"><span class="calibre2">Ama neyse ki çıkmadı bir rezalet Kaçınca boş bir koltuğa bu şahsiyet.</span></p>

  <p class="calibre1"><span class="calibre2">Ben giderken Quartier Latin'e doğru Tekrar görüverdim bu süt çocuğunu; Züppe arkadaşı diyordu ki ona:</span></p>

  <p class="calibre1"><span class="calibre2">"Paltonun yakası değil ki son moda!".</span></p>

  <p class="calibre1"><a id="bookmark34"></a><span class="calibre4">Polyptoton</span></p>

  <p class="calibre1">Vergi mükellefleriyle dolu bir otobüse bindim, vergi mükellefi karnının üzerinde diğer vergi mükelleflerinin vergi mükellefi yolculuklarını sürdürmelerine izin veren bir kutu olan bir vergi mükellefine para veriyorlardı. Bu otobüste uzun vergi mükellefi boyunlu bir vergi mükellefine rastladım ve bu vergi mükellefinin kafası, bir vergi mükellefi fötr şapkası taşıyordu; şapka öyle bir sicimle çevriliydi ki, hiçbir vergi mükellefi böyle bir şapka giymemişti daha önce. Aniden adı geçen vergi mükellefi yanındaki bir vergi mükellefine kesin bir ses tonuyla seslendi, ne zaman başka vergi mükellefleri vergi mükelleflerinin otobüsüne inse ya da binse vergi mükellefi ayak parmaklarına özellikle bastığını söyleyerek acı acı söylendi. Sonra kızgın vergi mükellefi gitti ve başka bir vergi mükellefinin hemen o anda boşaltmış olduğu vergi mükellefleri için yapılmış koltuklardan birine oturdu. Birkaç vergi mükellefi saati sonra onu Cour de vergi mükelleflerinin Rome'unun önünde gördüm, yanında bir vergi mükellefi vardı ve vergi mükellefinin zerafeti üzerine tavsiyelerde bulunuyordu.</p>

  <p class="calibre1"><a id="bookmark35"></a><span class="calibre4">Aphaeresis</span></p>

  <p class="calibre1">Cu lu obüse dim. Nu fa nuna eyen gülü cimi lan ka iş ç am züme arptı, ka cuya dı, man leri se da se ak klannı diği-ni yerek. Ra ti ya du, bir uk müştü kü.</p>

  <p class="calibre1">Rin kasına ri düğümde, u kadaşıyla ağı arı olta arken düm, kadaşı a tosunun meşini ret erek sil ha nacağı unda si-yelerde unuyordu.</p>

  <p class="calibre1"><a id="bookmark36"></a><span class="calibre4">Apocope</span></p>

  <p class="calibre1">Yol do bir ot bin. Boy züra boy benz ve ör bir si o bir şap giym bir gen ad gö ç. Baş bir yol kız ne za biri in ya bin ay parma ez söyle. Son git ve bura otur boş kolt gör çün.</p>

  <p class="calibre1">Neh sol ya ge dön, on bir ar aş yuk v at gör, ar on pal ilk düğ işa ed na da şık olu yol tav bul.</p>

  <p class="calibre1"><a id="bookmark37"></a><span class="calibre4">Senkop</span></p>

  <p class="calibre1">Yocu du br ote bim. Bonu züfa bona bezeyen v örülü br simi on br şaka giyiş br geç am göme çatı. Baka br yoya kızı, n zan beri ise y d bine ak parmalarını ezdini söyrek. Sora giti v baya otdu, bş br koluk götü çükü.</p>

  <p class="calibre1">Nerin sİ yasına gi dönde, ou br arşıyla ağı yan vota ata-en gödüm, aşı oa poşunun ik dini işret erek nal da şk olca-ğı ybluna tavde buldu.</p>

  <p class="calibre1"><a id="bookmark38"></a><span class="calibre4">Şahsen</span></p>

  <p class="calibre1">Herifin biri işi gücü bırakıp sırf senin ayağına basacağım diye uğraşsın, senin de tepen atar tabii, pes valla; bak şahsen bunu aklım alıyor. Ama sen de yaygarayı bastıktan sonra pes edip sümsük sümsük otur, işte bunu şahsen anlayamıyorum. Geçen gün bir S otobüsünün arka sahanlığında şahsen kendi gözümle gördüm. Şahsen ben de genç adamın boynunu biraz uzunca ve şapkasının etrafındaki o örgülü zırıltıyı biraz salakça bulmuştum, e pes yani. Şahsen ben ne olursa olsun sokağa o kılıkta çıkmazdım. Fakat her neyse, şahsen dediğim gibi, ayak parmaklarını ezen başka bir yolcuya şarladıktan sonra, bu herif gitti hiçbir şey olmamış gibi oturdu. Ben şahsen bir tane geçirirdim valla, yani piçin biri ayağımı ezse.</p>

  <p class="calibre1">Diyorum sana, ben şahsen olmaz olmaz deme derim. Dağ dağa kavuşmaz, insan insana şahsen kavuşur. Birkaç saat sonra bu oğlanı şahsen tekrar gördüm. Onu şahsen kendi gözcağızımla, Saint-Lazare garının önünde gördüm. Evet, onu şahsen kendim gördüm, can ciğer kuzu sarması bir arkadaşıyla beraberdi, arkadaşı diyordu ki (şahsen ken di kulağımla duydum): "Şu düğmenin yerini biraz yükseltmelisin". Ben şahsen kendi gözümle gördüm, en üstteki düğmeyi işaret ediyordu.</p>

  <p class="calibre1"><a id="bookmark39"></a><span class="calibre4">Ünlemler</span></p>

  <p class="calibre1">Amanın! Öğle olmuş! otobüs kaçacak! kalabalığa bak! kalabalığa bak! mahşer yeri gibi! pestilimiz çıktı! aman ne matrak! herife bak! herifteki surata bak! boyna bak! kolum kadar! en azından! sicime bak! sicime bak! hayatta böyle şey görmedim! sicim! böyle komik şey olmaz! ha ha! sicim! şapkanın etrafında! sicim! saçmalığa bak! yarıldım valla! tam ortadan yarıldım! al bakalım, şimdi de mızmızlanıyor! sicimli herif canım! yanındaki herife mızmızlanıyor! ne diyor! öbür adam! ayağına basıyormuş! aha yumruklaşacaklar! valla! aa, yok! aha, aha, yumruklaşacaklar! hadi! geçir! gözünü çıkar! tepikle! göçert! aa, hay allah! iniyor! o herif! uzun boyunlu olan! sicimli olan! boş bir koltuğa doğru seğirtiyor! evet! o herif!</p>

  <p class="calibre1">Vay canına! valla o! yok! evet evet o! ta kendisi! işte orada! Cour de Rome'da! Saint-Lazare garının önünde! aşağı yukarı sürtüyor! yanında başka bir herif var! öbür herif ne diyor ona! bir düğme daha diktirmeliymiş! evet! paltosuna bir düğme daha! Paltosuna!</p>

  <p class="calibre1">Abi, anadın mı, otobüs geldi, anadın mı, e ben de bindim. Sonra bi baktım anadın mı, vatandaşın biri anadın mı, böyle gözüme çarptı. Yani diyom ki anadın mı, adamın boynunu ve şapkasının etrafındaki kurdelayı gördüm. Sonra anadın mı, yanındaki herife şarlamaya başladı. Neymiş anadın mı, ayağına basıyormuş. Sonra gitti anadın mı oturdu bir yere.</p>

  <p class="calibre1">Abi, anadın mı, sonra adamı Cour de Rome'da gördüm. Yanında anadın mı, bi kankası vardı, ona diyordu ki, ana* din mı, kankası buna diyordu, "Paltona bir düğme daha ekletmen lazım". Anadm mı.</p>

  <p class="calibre1"><a id="bookmark40"></a><span class="calibre4">Şaşaalı</span></p>

  <p class="calibre1">Şafağın gül parmaklarının çıtırtılarının kulakları okşadıkları saatte, yılan gibi kıvrak S hattının ihtişamlı duruşlu ve öküz gözlü otobüsüne bir alev dili gibi kıvrakça biniverdim. Savaş boyalarım sürünmüş bir kızılderilinin bakışının keskinliği ve hassaslığıyla farkettim ki, orada, boynu tez ayaklı bir zürafanmkinden daha uzun olan bir civan vardı, fötr şapkası sanki bir biçem alıştırmasının kahramanmmki gibi bir örgülü sicimle taçlandırılmıştı. Memelerinden is akan, tarümar edici bir İntizar, civamn kesinlikle diş macunu kokmayan ağzından fışkırdı; öyle bir İntizardı ki, o habis virüsünü zürafa boyunlu ve örgülü sicimli şapkalı bu civan ile kaypak ve irmikli bir suratı olan bir yolcunun arasına üfleyiverdi. Evvelki berikine hitaben şu ifadelerle söz söyledi: "İtikadımca, bayım, bu manzarayı kim görse, ayaklarıma kasten bastığınızı söyler!" Bu sözleri söyledikten sonra, zürafa boyunlu ve şapkası sicimli civan hızlıca gitti ve oturdu.</p>

  <p class="calibre1">Neden sonra, Cour de Rome'un ihtişamlı boyutlarının arasında, bu zürafa boyunlu ve şapkasmın etrafı sicimli ci-</p>

  <p class="calibre1">van tekrar dikkatimi cezbetti; bir dostu ona refakat ediyordu, neyin moda olacağını saptayan o özel insanlardan biriydi bu dost; hevesli kulaklarıma çarpan ilenç sözleri, zürafa boyunlu ve şapkasının etrafında sicim olan genç adamın elbiselerinin en dış sathını hedef almış şu laneti okuyordu: "bunun yaka açıklığını bir düğmenin yakanın dairesel çeperinin üzerine ejdenmesi ya da yükseltilmesi marifetiyle azaltman şart".</p>

  <p class="calibre1"><a id="bookmark41"></a><span class="calibre4">Kaba</span></p>

  <p class="calibre1">Aab işte otbüse bindim gidiyom gençten bi erif gördüm, alla canımı alsın gördüüm en dallamaerif buydu. Bööle ayvan gibibboyun, teleskop gibi dümdüz, bi de tepesine bi şapka kondurmuş, aabi, alla canımı alsın, altıma sıçtım. Tam dallama. Neyse aabi, erif bişeylere kıl oldu, durup durup yanındaki erife "siz ne yaptnmızı düşünüyosunuz, aya-ama basmasanıza!" demez mi? Öbürerifin olayla içbiala-akası yok a! Erif dallamaya şöyle bi döndü baktı "ne diyon arkadaşım sen?" diye, dallama o bakışı görür görmez ayne-naraazi, gitti uzakta biyere oturdu.</p>

  <p class="calibre1">Aabi soora bakikigözümönümeaksm, iki saat soora garın ordan geçiyom, yine bu dallama! Yanmda kendi gibi bi züppe, ssilindirik bi düümeakkmda buna akıl veriyo.</p>

  <p class="calibre1"><a id="bookmark42"></a><span class="calibre4">Sorgu</span></p>

  <p class="calibre1"><span class="calibre2">—O gün Porte de Champerret istikametindeki 12:23 S hattı otobüsü ne zaman geldi?</span></p>

  <p class="calibre1"><span class="calibre2">—12:38'de.</span></p>

  <p class="calibre1"><span class="calibre2">—Mahut S otobüsünde çok yolcu var mıydı?</span></p>

  <p class="calibre1"><span class="calibre2">—Ohoo, sürüsüne bereket.</span></p>

  <p class="calibre1"><span class="calibre2">—Herhangi biri özellikle dikkatinizi çekti mi?</span></p>

  <p class="calibre1"><span class="calibre2">—Çok uzun boynu olan ve şapkasının etrafında örgülü bir sicim olan bir zat.</span></p>

  <p class="calibre1"><span class="calibre2">—Hal ve tavrı da kıyafeti ve anatomisi kadar şahsına münhasır mıydı?</span></p>

  <p class="calibre1"><span class="calibre2">—İlk başta, hayır, normaldi; fakat sonradan hipergastrik tahrişten muzdarip bir hipotonik paranoyak siklotinimik olduğu ortaya çıktı.</span></p>

  <p class="calibre1"><span class="calibre2">—Bu durum nasıl ortaya çıktı?</span></p>

  <p class="calibre1"><span class="calibre2">—Mahut zat yanındaki adama bir gensoru açtı; ona mız* mızlanan bir ses tonuyla ne zaman bir yolcu inse ya da binse ayağına bilerek mi bastığım sordu.</span></p>

  <p class="calibre1"><span class="calibre2">Bu iddiasının herhangi bir mesnedi var mıydı?</span></p>

  <p class="calibre1">—En ufak bir fikrim yok.</p>

  <p class="calibre1">—Vaka nasıl son buldu?</p>

  <p class="calibre1">—Genç adamın boş bir koltuğa doğru bir ok gibi fırlayarak kaçışıyla.</p>

  <p class="calibre1">—Vakanın devamı geldi mi?</p>

  <p class="calibre1">—İki saat geçmeden.</p>

  <p class="calibre1">—Vakanın devamı nasıldı?</p>

  <p class="calibre1">—Bu zatın tekrar yoluma çıkmasıyla.</p>

  <p class="calibre1">—Onu tekrar nerede ve nasıl gördünüz?</p>

  <p class="calibre1">—Cotır de Rome'u bir otobüsle geçiyordum.</p>

  <p class="calibre1">—Ne yapıyordu?</p>

  <p class="calibre1">—Kendisine giyim kuşam konusunda akıl veriliyordu. Komedi</p>

  <p class="calibre1"><a id="bookmark43"></a><span class="calibre3">Komedi</span></p>

  <p class="calibre1"><span class="calibre2">BİRİNCİ PERDE</span></p>

  <p class="calibre1"><span class="calibre2">Birinci Sahne</span></p>

  <p class="calibre1"><span class="calibre3">(Bir S Otobüsünün arka sahanlığı, herhangi bir gün, öğle civarı.)</span></p>

  <p class="calibre1"><span class="calibre2">KONDÜKTÖR.— Ücretler beyler.</span></p>

  <p class="calibre1"><span class="calibre3">(Bazı yolcular para öder.)</span></p>

  <p class="calibre1"><span class="calibre2">İkinci Sahne</span></p>

  <p class="calibre1"><span class="calibre3">(Otobüs durur)</span></p>

  <p class="calibre1"><span class="calibre2">KONDÜKTÖR.— İnenlere yol verelim. Birinci</span> mevki <span class="calibre2">var mı? Bir tane birinci!</span></p>

  <p class="calibre1"><span class="calibre2">Tamam dolduk. Dring dring dring.</span></p>

  <p class="calibre1">İKİNCİ PERDE</p>

  <p class="calibre1">Birinci Sahne</p>

  <p class="calibre1"><span class="calibre3">(Aynı dekor.)</span></p>

  <p class="calibre1">BİRİNCİ YOLCU <span class="calibre3">(Genç, uzun boyunlu, şapkasının etrafında sicim</span>.)— Görülüyor ki, bayım, ne zaman birisi geçse ayaklarımı ezmekte kararlısınız.</p>

  <p class="calibre1">İKİNCİ YOLCU.— <span class="calibre3">(Omuz silker.)</span></p>

  <p class="calibre1">İkinci Sahne</p>

  <p class="calibre1">BİRİNCİ YOLCU <span class="calibre3">(Seyircilere</span>).— Aman ne güzel! Boş bir yer! Kimse kapmadan ben oturayım. <span class="calibre3">(Koltuğa doğru fırlar ve oturur.)</span></p>

  <p class="calibre1">ÜÇÜNCÜ PERDE</p>

  <p class="calibre1">Birinci Sahne</p>

  <p class="calibre1">(Cour de Rome.)</p>

  <p class="calibre1">GENÇ BİR ZÜPPE <span class="calibre3">(Birinci yolcuya, ama şimdi yaya gitmektedir</span>).— Paltonun yakası çok geniş. En üst düğmeyi yükselttirip yakayı biraz daraltmalısın.</p>

  <p class="calibre1">İkinci sahne</p>

  <p class="calibre1">(S <span class="calibre3">Otobüsü, Cour de Rome'dan geçiyor.)</span></p>

  <p class="calibre1">DÖRDÜNCÜ YOLCU.— Aa, demin benimle aynı otobüste olup başka bir herifle kavga eden vatandaş bu. Ne garip rastlantı. İyisi mi ben bunu üç perdelik mensur bir komedi olarak kaleme alayım.</p>

  <p class="calibre1"><a id="bookmark44"></a><span class="calibre4">Yanındakitıe fısıldayarak</span></p>

  <p class="calibre1">Otobüs geldiğinde doluluktan patlayacak gibiydi. Kaçır-masam bari, ah neyse, benim sığışabileceğim kadar bir yer kalmış. Yolculardan biri ne acayip herif, boyna bak deve gibi bir tür fötr şapka giyiyordu, etrafma da kurdela yerine sicim gibi bir şey sarmış gösteriş budalası ne olacak ve aniden aa ne oldu adama ya yanındaki adama ağzına geleni söylemeye başladı öbürü hiç oralı değil neymiş bile bile ayağını eziyormuş belasını arıyor gibi ama bence <span class="calibre2">sıvışacak</span> sonra içeri tarafta bir koltuk boşalınca demedim mi hemen seğirtip o boş yere oturdu.</p>

  <p class="calibre1">İki saat kadar sonra ne tuhaf raslantılar oluyor hayatta Cour de Rome'daydı, yanında bir dostu vardı kendisi gibi bir züppe, dostu işaret parmağıyla paltosundaki bir düğmeyi gösteriyordu ne diyordu acaba çok merak ettim.</p>

  <p class="calibre1"><a id="bookmark45"></a><span class="calibre4">Parechesis</span></p>

  <p class="calibre1">Oturaklı bir otobüs, potinleri eskimesin diye rotalarını otomatikleştirmiş otuzbin prototip yolcuyu otağlarına götürüyordu. Otuzlarında, sinirotugülerden, fagot boyunlu hotozlu bir donkişot, hodbehot, hot zot etmeye başladı: "Bre gotik heterotrofi kaşalotlarının botlarımın üzerinde kabotaj hakkı mı var?" Öteki bu nörotik donkişota asimpto-tik bir bakış attı; antrkotlarına çotanağı yiyeceğini gören donkişot, lotaryadan iyot gibi açığa çıkan bir oturağa oturuverdi</p>

  <p class="calibre1">Otuz dakika sonra, donkişotu ezoterik bir otorite ile tro-tuvarda fokstrot yaparken gördüm: "Redingotunun pot yerini boykot ediyorum, boykot!"</p>

  <p class="calibre1"><a id="bookmark46"></a><span class="calibre4">Hayalet raporu</span></p>

  <p class="calibre1">Biz, Monceau Düzlüğü'nün av hayvanları bakıcısı olarak, Orleans'm Kutsanmış Dükü, Majesteleri Mösyö Phillı-pe'e ait olan parkın şark cihetindeki kapısı civarında, bin yedi yüz seksen üç yılının Mayıs ayının bu on altıncı gününde, fevkalade bir biçimde imal edilmiş ve bir sicimle çevrelenmiş keçe kumaştan bir şapkanın izahı kabil olmayan ve meş'um varlığını bildirmekten şeref duyarız. Bilahare, mahut şapkanın altında bir adamın ortaya çıktığını müşahade ettik; fevkalade uzunluktaki bir boyunla teşrif edilmişti ve hiç şüphesiz ki Çin-i Maçin'deki giyim kuşam adetleri nasılsa o da öyle giyinmişti. Bu zatın tiksindirici görüntüsü yüzünden donakaldık ve kaçamadık. Söz konusu zat uzun bir müddet hareketsiz kaldı, sonra heyecanlı hareketler yapmaya başladı; bu hareketleri yaparken de homurdanıyordu ve sanki etrafında olan, bize görünmeyen ama kendisinin görebildiği başka insanları itekliyormuş gi' bi davranıyordu. Sonra aniden dikkatini üzerindeki pelerine verdi ve kendi kendine şöyle mırıldandığını duyduk:</p>

  <p class="calibre1">"Bir düğme eksik, bir düğme eksik". Bunun ardından çocuk bahçesi istikametimle harekele geçti. Biz korkumuza rağmen, bu vakıanın tuhaflığının çekimine kapılmış olarak, görev alanımızın bizim için saptadığı sınırların dışına kadar onu izledik ve üçümüz birden, yani biz, bu zat ve şapkası, ufak bir lahana boslanma ulaştık. Meçhul fakat hiç şüphesiz şeytani bir menşei olan mavi bir tabelada "Cour de Rome" sözleri okunuyordu. Zat bu civarda bir süre dolaştı, "ayağıma basmaya çalıştı" diye mırıldanıyordu. Sonra gözden kayboldu, önce kendisi, bir süre sonra da, şapkası. Bu tasfiyenin raporunu yazdıktan sonra, ben de Küçük Polonya'ya kafa çekmeye gittim.</p>

  <p class="calibre1"><a id="bookmark47"></a><span class="calibre4">Felsefi</span></p>

  <p class="calibre1"><span class="calibre2">Yalnızca büyük şehirler, fenomenolojik ruhaniyete geçici ve düşük olasılıklı rastlantıların canalıcı önemliliğini sunabilirler. Arada sırada bir S otobüsünün boşuna ve faydacı varolmayışsallığına ağan bir felsefeci, bu otobüsün içinde, pineal gözünün aydınlığıyla, şapkasal cehaletle sicim-lenmiş ve züppeliğin uzun ensesiyle malul profan bir bilincin gelip geçici ve solmuş görünümünü alımlayabilir. Gerçek anlamda bir enteleki'ye sahip olduğunu söyleyemeyeceğimiz bu varlık, zaman zaman kendisinin suçlayıcı yaşama gücünün ulamsal emrine doğru ve neo-berkleygil ger-çekdışılığma karşı, herhangi bir vicdani endişe taşımadan dalışa geçer. Bu ahlaki tutum, akabinde, bu İkiliden daha bilinçsiz olanını bir yokluk uzamsallığına doğru yönlendirir, bu uzamsalda o da birincil ve sapmış unsurlarma ayrılacaktır.</span></p>

  <p class="calibre1"><span class="calibre2">Felsefi araştırmalar, bunun ardından, normal olarak, aynı varlığın kendisinin özce önemsiz ama terzisel bir repli-kası ile, son derece tesadüfi fakat ulvi bir hikmet içeren kar-</span></p>

  <p class="calibre1">şılaşmasmı inceleyerek devam eder; söz konusu replika, ona sosyolojikman çok düşük bir seviyede konumlanmış bir palto düğmesi konseptinin dönüştürülmesini noume-nik olarak önermektedir.</p>

  <p class="calibre1">(</p>

  <p class="calibre1"><a id="bookmark48"></a><span class="calibre4">Apostrof</span></p>

  <p class="calibre1"><span class="calibre2">Ey platin uçlu stilograf, bırak senin o akıcı ve hızlı izlerin bu tek tarafı parlatılmış kağıdın üzerine, insanlara omni-büssel bir sebebin etrafında dönen çifte karşılaşmanın o narsistik hikayesini anlatan alfabetik imleri çiziversin. Rüyalarımın mağrur küheylanı, edebi çabalarımın güvenilir devesi, sayılmış, tartılmış ve seçilmiş kelimelerin esnek çeşmesi, bu satırların yazarının meşakkatli çalışmalarının ölümsüz kahramanı olacağını bilmeden günün birinde S otobüsüne biniveren genç adamın hayatının ve düşüncelerinin abes ve deli saçması hikayesini açıkça gösterecek olan o leksikografik ve sözdizimsel eğrileri çiziver. Ey örgüyle taçlandırılmış şapkası o uzun ensesinin üzerinden fırlayan dangalak, ey nalet, bedbin, ödlek korkak, çatışmadan kaçarak, arkadaki bir yere sığınırken, mabadına isabet eden tekmelerin hasadını yapan, ve sertleştirilmiş bir tahta sıranın üzerine oturan sen; retorik kaderinin senin için bu yazıyı hazırladığını hiç bilebilir miydin, Saint-Lazare garının önünde, şerefli kulağınla, paltonun en üst düğmesinden ilham almış bir şahsiyetin biçki dikiş müşavirliğini dinlerken?</span></p>

  <p class="calibre1"><a id="bookmark49"></a><span class="calibre4">Beceriksizce</span></p>

  <p class="calibre1">Yazı yazmaya pek alışık değilim. Ne bileyim, bir trajedi ya da bir sone ya da bir od yazmak isterdim, ama hepsinin kuralları var. Gözümü korkutuyorlar. Benim gibi amatörlere göre değil. Buraya kadar yazdıklarım da bir şeye benzemedi zaten. Aman neyse. Her ihtimalde, bugün yazıya dökmek istediğim bir şey gördüm. Bu "yazıya dökmek" lafı pek hoş görünmedi şimdi. Muhtemelen, yaymcılar için okuyan ve sanki yayıncıların okurların "yazıya dökmek" gibi klişe ifadeleri görünce bunlara itiraz ettikten sonra bastıkları kitaplarda olması gerektiğine inandıkları orjinalliği arayan okurlarca itiraz edilen şu klişeleşmiş ifadelerden biridir bu fakat her neyse işte bugün gördüğüm bir şeyle ilgili yapmak istediğim şey işte o, hani benim trajedinin sonenin odun kurallarından gözü korkan çünkü yazmaya alışkın olmayan bir amatörden başka bir şey olmamama rağmen. Ya nasıl yaptım bilmiyorum ama tekrar başa dönmüş durumdayım. Ben galiba bunun sonunu getiremeyeceğim. Aman be. Korkunun ecele faydası yok. Alm bir bayat laf daha. Ayrıca adamın eceli falan gelmemişti. Aa, bakın bu fena olmadı. Eğer şöyle yazsaydım: boynu fiil çekilir gibi çekilmiş züppenin fötr şapkasının sicimi sanki bir celladın askısı gibi sarılmıştı deseydim, orjinal olurdu. Allah bilir bu beni Academie Française'e, Cafe de Flore'a ve Sebastien-Bottin sokağına takılan beylerin arasına bile katardı. Neden yapamayacakmışım canım. Ayrıca yaza yaza yazar olunuyor. Bak bu da iyi oldu. Ölçüyü kaçırmamak lazım yalnız ha. Otobüs sahanlığındaki adam, yanındaki adama yolcular inip binerken yol vermek için kıpırdarken ayağına bastığını söyleyerek küfretmeye başladığında ölçüyü kaçırmıştı. Hele bu şekilde itiraz ettikten sonra otobüsün iç tarafında boş bir koltuk görür görmez koşup oturarak kantarın topuzunu iyice kaçırmıştı. Vay canına, hikâyenin yansına geldim bile. Nasıl becerdim inanamıyorum. Yazmak gerçekten çok keyifli. Fakat en zor tarafına daha gelmedim. En çok zanaat göstermem gereken kısmına. Geçiş bölümüne. Geçecek bir şey de olmadığından daha da zor. Burda dursam daha iyi olacak.</p>

  <p class="calibre1"><a id="bookmark50"></a><span class="calibre4">Takmadan</span></p>

  <p class="calibre1"><a id="bookmark51"></a>i.</p>

  <p class="calibre1">Otobüse bindim.</p>

  <p class="calibre1">"Porte Champerret'den geçer mi?" "Okumanız yok mu?"</p>

  <p class="calibre1">"Kusura bakmayın".</p>

  <p class="calibre1">Biletlerimi karnının üzerinde doğradı. "Buyrun."</p>

  <p class="calibre1">"Eyvallah."</p>

  <p class="calibre1">Etrafa bakındım.</p>

  <p class="calibre1">"Beyefendi dikkat etsenize."</p>

  <p class="calibre1">Şapkasının etrafında ip gibi bir şey var. "Önünüze baksanıza."</p>

  <p class="calibre1">Boynu çok uzun.</p>

  <p class="calibre1">"La havle vela kuvvete."</p>

  <p class="calibre1">Şimdi de boş bir yere oturmak için seğirtiyor. "Amaan bana ne."</p>

  <p class="calibre1">Bunu kendi kendime dedim.</p>

  <p class="calibre1">Otobüse bindim.</p>

  <p class="calibre1">"Place de la Contrescarpe'a gidiyor mu?"</p>

  <p class="calibre1">"Okumanız yok mu?"</p>

  <p class="calibre1">"Pardon."</p>

  <p class="calibre1">Laternasını işletiyor ve biletlerimi üzerlerine ufak bir ezgi konmuş olarak geri veriyor.</p>

  <p class="calibre1">"Buyrun".</p>

  <p class="calibre1">"Teşekkürler."</p>

  <p class="calibre1">Saint-Lazare garından geçiyoruz.</p>

  <p class="calibre1">"Aa, bu demin gördüğüm adam".</p>

  <p class="calibre1">Kulak kabartıyorum.</p>

  <p class="calibre1">"Paltona bir düğme daha diktirmen lazım".</p>

  <p class="calibre1">Nereye olduğunu gösteriyor.</p>

  <p class="calibre1">"Paltonun kesimi çok geniş".</p>

  <p class="calibre1">Doğru valla.</p>

  <p class="calibre1">"Amaan bana ne".</p>

  <p class="calibre1">Bunu kendi kendime dedim.</p>

  <p class="calibre1"><a id="bookmark52"></a><span class="calibre4">Taraf tutarak</span></p>

  <p class="calibre1">Otobüs, ölçüsüzce rötar yaptıktan sonra nihayet köşeden gözüktü ve kaldırımın yanında durdu. Birkaç kişi indi, birkaç kişi bindi: ben binenler arasmdaydım. Sahanlığa doğru itelendim, kondüktör bir gürültü üretecini vahşice çekti ve otobüs hareket etti.</p>

  <p class="calibre1">Elimdeki ufak koçandan, göbeğinin üzerinde kutu olan adamın iptal edeceği sayıda bileti koparmakla meşgulken, komşularımı incelemeye başladım. Komşularım hiç ilginç değildi. Hiç kadın yoktu. O zaman Ügisiz bir ifade takınalım bakalım dedim. Kısa süre sonra etrafımdaki bu çamur yığınının kaymak tabakasını farkettim: yirmi yaşlarmda, uzun bir boynun üzerinde ufak bir kelle, ufak kellesinin üzerinde koca bir şapka, ve koca şapkasının çevresinde örgülü bir kurdela olan bir oğlan.</p>

  <p class="calibre1">Ne meymenetsiz bir tip, dedim kendi kendime.</p>

  <p class="calibre1">Meymenetsiz olmakla kalmıyordu, kavgacıydı bir de üstüne üstlük. Kendi kendini neredeyse gazaba gelecek ölçüde kızıştırdıktan sonra, kendi halinde bir vatandaşı ne za-</p>

  <p class="calibre1">man otobüse inen ya da binen bir yolcu geçse ayaklarını la-mine etmekle suçladı. Öbür adam buna ters ters baktı, şüphe yok ki bakarken bir yandan da hayatın değişen koşullarında yanında sürüklediği hazır sözler repertuarından yeterince saldırgan bir yanıt bulmaya çalışıyordu, ama o gün pek formunda değildi galiba. Genç adama gelince, suratına tokatı yiyeceğinden korkmuştu; bir koltuğun beklenmedik bir şekilde düşman işgalinden kurtuluşundan koltuğa doğru seğirtip oturarak faydalandı.</p>

  <p class="calibre1">Ondan daha önce indim ve bu yüzden davranışlarını gözlemlemeye devam edemedim. Onu unutuşun çöplüğüne mahkum etmek üzereydim ki, iki saat sonra, ben otobüste, o kaldırımda olmak üzere, onu Cour de Rome'da gördüm, eşit derecede tiksindirici görünüyordu.</p>

  <p class="calibre1">Zerafet meselelerinde ona akıl hocalığı yaptığını sandığım bir arkadaşının eşliğinde volta atıyordu; arkadaşı ona züppece bir kılı kırk yarmayla, paltosunun klapalarının arasındaki mesafeyi oraya bir ek düğme koydurarak azaltmasını tavsiye ediyordu.</p>

  <p class="calibre1">Ne meymenetsiz bir tip, dedim kendi kendime.</p>

  <p class="calibre1">Sonra ikimiz, ben ve otobüsüm, yolumuza devam ettik.</p>

  <p class="calibre1"><a id="bookmark53"></a><span class="calibre4">Sone</span></p>

  <p class="calibre1">Tüysüzdü façası, şapka ve kurdele, acemi sıpası! bir ense: seyirlik, ve uzun mu uzun. Meşguldu gündelik derdiyle: binsem, ah bir otobüs gelse.</p>

  <p class="calibre1">Geldi bir tane, on numara hem, enfes! Sahanlıkta sıkışmak gerek, tevekkül, pek çok kalabalık, edilmez tahayyül.</p>

  <p class="calibre1">Bir de kokutmuşlar, alınmıyor nefes.</p>

  <p class="calibre1">İlk kıtada andığım zürefacık: "Of!" dedi bir vatandaşa, kendinden emin: "Ayağıma yaptığını yapmaz Moskof!"</p>

  <p class="calibre1">Cevabını alınca, birden pek munis, tüydü. Çok sonradan, dinliyordu pişkin: "Düğme yükselirse olacak palto mis".</p>

  <p class="calibre1">S meridyeninde, her zamanki kokunun dışında, öyle bir koku vardı ki: alabacak çadırının, efe göğsünün, hırtlığın, ijkililiğin, menopozun, öperse şutlanan şu üvey kızın kokusu gibi bir koku; yeniyetme, uzun bir boynun o malum kokusu vardı, örgülü bir sicimin ter kokusu gibi bir şey, kızgınlığın o sası kokusu, sanki hem ishal olmuş, hem kabız olmuş gibi bir pis koku; öylesine kendine has bir kokuydu ki bu, iki saat sonra Saint-Lazare garından geçtiğim zaman, onları kolayca tanıdım ve kötü yerleştirilmiş bir düğmeden yükselen kozmetik, modaya uygun ve terzihaneden çıkma bir kokunun içinde bile kim olduklarını saptadım.</p>

  <p class="calibre1">Bu otobüsün belirgin bir tadı vardı. Tuhaf, ama yok sayılması olanaksız bir lezzet. Her otobüsün tadı farklıdır. Sık sık duyarsımz bu lafı, doğrudur da gerçekten; kendiniz de deneyin, göreceksiniz. Bu otobüste de —S hattıydı, öyle çok gizli kapaklı yapmayalım bu öyküyü— sanki ızgara fıstık aromasının bir esintisi var gibiydi, çok ayrıntıya girmeden söylemek gerekirse. Sahanlığın da kendine has bir bükesi vardı, yalnızca ızgara edilmiş değil bir de üzerine basılmış fıstık tadı. Sahanlığın bir metre altmış santim üzerinde duran bir gurman, tabii böyle biri yoktu ama olsaydı, oldukça ekşi bir tadı olan bir nesneyi farkedebilirdi; otuz yaşlarında bir adamın ensesiydi bu. Buradan da yirmi santimetre yukarı çıkınca, rafine damaklar için, çok hafif bir kakao tadının gölgesini taşıyan bir örgülü sicimin tadına bakma fırsatı çıkıyordu. Bundan sonra da tartışmanın çiklet lezzetini, sinirlenmenin kestanelerini, gazabın üzümlerini ve keskin mi keskin zehir acısmı tadabiliyorduk.</p>

  <p class="calibre1">İki saat sonra ise, sıra tatlıya gelmişti: Bir palto düğmesi... tam anlamıyla bal badem.</p>

  <p class="calibre1">Otobüsler yumuşaktır, özellikle bacaklarınızın arasına alıp onları iki elinizle birden, kafadan kuyruğa doğru, motordan sahanlığa doğru okşarsanız. Ama sahanlığa vardığınız zaman elinize daha sert ve pürtüklü bir şey gelir, bu da boru ya da el rayı dediğimiz nesnedir; kimi zaman da daha yuvarlak ve elastik bir şey elinize gelir ki bu da birinin kalçasıdır. Bazen bu kalçadan iki tane olur ki, bu durumda da cümleyi çoğul olarak kurarsımz. Bunların dışmda, dangalakça sesleri istifrâ etmekte olan silindirik ve çarpıntılı bir objeyi elinize alabilirsiniz; hatta, bir haç kolyesinden daha yumuşak, dikenli telden daha ipeksi, halattan daha kadifemsi, kablodan daha nazenin örgülü spirallerle çevrilmiş bir çanağı bile tutabilirsiniz. Ya da, parmağınız <span class="calibre2">insanların</span> sıcak yüzünden biraz cıvıklaşmış ve yapışkanlaşmış pıhtı-lılığına bile dokunabilir.</p>

  <p class="calibre1">Sonra, eğer bir-iki saat sabredebilirseniz, eciş bücüş bir istasyonun önünde, ılık elinizi doğru yerinde olmayan bir korozo düğmenin o enfes tazeliğine daldırabilirsiniz.</p>

  <p class="calibre1">Genel olarak yeşil bir etki bırakıyor, tepesi beyaz, dikdörtgen ve pencereleri var. Pencere çizmek hiç de kolay bir iş değil valla. Sahanlığın belli bir rengi yok, illa da bir şey demek gerekiyorsa yarı gri, yarı kahverengi diyelim. En önemli özelliği kıvrımlarla dolu olması, hani size kalsa höt-lerle dolu dersiniz ya, işte öyle. Ha unutmadan, vakit öğle vakti, trafiğin kalabalık zamanı, olağanüstü bir harala gürele hüküm sürüyor. Buna biraz yaklaşabilmek için, yeryüzünün magmasından çok açık aşı boyası renginde bir dikdörtgen çıkartmanız, onun üzerine açık aşı boyası renginde bir oval oturtmanız, ve tekrar bunun üzerine de koyumtrak aşı boyası renginde bir şapka, yerleştirip bunu kızıl-kahve-rengi bir sicimle sarmanız gerekiyor, işte böylesi bir harala gürele. Sonra ördek pisliği renginde bir parçayı hiddeti temsil etmek için, kırmızı bir üçgeni kızgınlığı ifade etmek <sup class="calibre5">x</sup>Çin, ve bir idrar atımı miktarı yeşili de bastırılmış safrayı ve püsküren dehşeti resmetmek için ekleyelim.</p>

  <p class="calibre1">Bundan sonra, şu güzelim şirin ufacık deniz mavisi paj. tolardan çizin ve bunun üstlerine doğru, tam yaka açıklığj. nın altına, ufacık tefecik, şirin mi şirin, büyük bir özenle ve hassasiyetle çizilmiş bir düğmecik ekleyiverin.</p>

  <p class="calibre1">Vaklayarak ve pırtlayarak gelen S hattı sessiz kaldırımın yanında acı bir fren yaptı. Güneşin trombonu öğle vaktinin önüne mi bemol koymuştu? Tulum çıkarmış yolcular, sayılarını haykırdılar. Bunlarm bazıları seslerini yarım ses yükseltti, bu da onları Porte de Champerret'nin şakıyan kemerlerine kadar taşımaya yetti. Nefes nefese kalmış seçkinlerin arasmda, bir klarnet borusu vardı ki, zamanm acımasızlığı onu insan şekline sokmuş, bir şapka imalatçısının sapkınlığı da, muhtemelen, dümbeleğinin üzerine giymesi için, telleri çelenk şeklinde örülmüş bir gitarı andıran bir enstrüman vermişti. Birden bire, acar seyyahlarla açar seyyahele-rin arasında kimi minör uyguların oluştuğu, hırslı kondüktörün kuzu gibi meleyen tremololar çıkardığı bir anda, kontrbasın hiddetinin sinirlenmiş bir trompetin ve korkudan titreyen bir fagotun sesleriyle karıştığı bürlesk bir ka-kafoni patlayıverdi.</p>

  <p class="calibre1">Sonra, bir iç çekme sesi, ardmdan bir es, ve bunu izleyen ikilik bir es'ten sonra, bir üst oktava çıkmakta olan bir düğmeden gelen muzaffer bir melodi yankılandı.</p>

  <p class="calibre1"><a id="bookmark54"></a><span class="calibre4">Telgraf</span></p>

  <p class="calibre1"><span class="calibre2">OTOBÜS DOLU STOP UZUN ENSELİ OĞLAN SİCİM ÇEVRİLİ ŞAPKA KİMLİĞİ BELİRSİZ YOLCUYA NEDENSİZCE HAKARET STOP PARMAKLAR UF OLDU TOPUK PARMAK BİLEREK TEMAS NİÇİN STOP OĞLAN BOŞ KOLTUK İSTİKAMETİNDE TERK STOP SAAT 1400 YER ROME OĞLAN ARKADAŞINDAN BİÇKİDİKİŞ TAVSİYESİ ALDI STOP DÜĞMEYİ OYNAT STOP İMZA ARCTURUS</span></p>

  <div class="calibre6">
    <div class="calibre6"><img alt="" class="calibre7" src="../Images/main-1.png" /></div>
  </div>

  <p class="calibre1">Şapka var ya</p>

  <p class="calibre1">şapka varon</p>

  <p class="calibre1">kurdelasız</p>

  <p class="calibre1">kurdelason</p>

  <p class="calibre1">otobüste</p>

  <p class="calibre1">otobüson</p>

  <p class="calibre1">İşin aslı</p>

  <p class="calibre1">işin aslon</p>

  <p class="calibre1">kalabalık</p>

  <p class="calibre1">kalabalon</p>

  <p class="calibre1">koca bebe</p>

  <p class="calibre1">deve boyon</p>

  <p class="calibre1">döndü yana</p>

  <p class="calibre1">döndü yanon</p>

  <p class="calibre1">komşusuna</p>

  <p class="calibre1">komşusunon</p>

  <p class="calibre1">otobüste</p>

  <p class="calibre1">otobüston</p>

  <p class="calibre1">oysa komşu</p>

  <p class="calibre1">oysa komşon</p>

  <p class="calibre1">bir kodu mu</p>

  <p class="calibre1">otortoron</p>

  <p class="calibre1">cevabını</p>

  <p class="calibre1">yapıştıron</p>

  <p class="calibre1">otobüste</p>

  <p class="calibre1">otobüson</p>

  <p class="calibre1">koca bebe</p>

  <p class="calibre1">deve boyon</p>

  <p class="calibre1">çenesini</p>

  <p class="calibre1">hemen kapon</p>

  <p class="calibre1">otobüs es</p>

  <p class="calibre1">otobüsson</p>

  <p class="calibre1">boş koltuğa</p>

  <p class="calibre1">hemen popon</p>

  <p class="calibre1">Ah bir koltuk</p>

  <p class="calibre1">kıçım rahat</p>

  <p class="calibre1">etrafıma</p>

  <p class="calibre1">bakınarak</p>

  <p class="calibre1">gördüm onu</p>

  <p class="calibre1">biraz sonron</p>

  <p class="calibre1">Sen Lazar'da</p>

  <p class="calibre1">Sen Lazardon</p>

  <p class="calibre1">hani gar var</p>

  <p class="calibre1">isitasyon</p>

  <p class="calibre1">koca bebe</p>

  <p class="calibre1">deve boyon</p>

  <p class="calibre1">diyordu ki</p>

  <p class="calibre1">"pardon pardon"</p>

  <p class="calibre1">kankasına</p>

  <p class="calibre1">kankon kankon</p>

  <p class="calibre1">"düğmem için</p>

  <p class="calibre1">düğmem tapon"</p>

  <p class="calibre1">otobüste</p>

  <p class="calibre1">otobüston</p>

  <p class="calibre1"><span class="calibre2">Hikâyeme</span></p>

  <p class="calibre1"><span class="calibre2">hikâyemon</span></p>

  <p class="calibre1"><span class="calibre2">güldüyseniz</span></p>

  <p class="calibre1"><span class="calibre2">güldüysenon</span></p>

  <p class="calibre1"><span class="calibre2">dikkat edin</span></p>

  <p class="calibre1"><span class="calibre2">dikkat edon</span></p>

  <p class="calibre1"><span class="calibre2">günün biri</span></p>

  <p class="calibre1"><span class="calibre2">günün biron</span></p>

  <p class="calibre1"><span class="calibre2">otobüste</span></p>

  <p class="calibre1"><span class="calibre2">otobüston</span></p>

  <p class="calibre1"><span class="calibre2">siz de bakın</span></p>

  <p class="calibre1"><span class="calibre2">siz de bakon</span></p>

  <p class="calibre1">koca bebe</p>

  <p class="calibre1">deve boyon</p>

  <p class="calibre1">şapkasına</p>

  <p class="calibre1">şapkasınon</p>

  <p class="calibre1">düğmesine</p>

  <p class="calibre1">düğmesinon</p>

  <p class="calibre1">otobüste</p>

  <p class="calibre1">otobüston</p>

  <p class="calibre1">otobüs es</p>

  <p class="calibre1">otobüsson</p>

  <p class="calibre1">Nöğle birgü rubir yedoğ üşün sotob asaha ünark ndaço nlığı boyun kuzun apkas luveş gülüb maör imtak irsic nçbi-ra mışge rdüm damgö. Yamnd aniden şusuna akikom ekmeye nutukç mezam başlad siinse anbiri nsekas yadabi ğı-naba tenaya ıiddia stığm du ediyor. Oltukbo amabirk tartışın şalmca aterket ayıhızl alanyer tiveboş eğirtti edoğrus.</p>

  <p class="calibre1">Ç saat son onu bir ka saintlaz ra tekrar ın önünde arega-rın epaltosu kendisin ğmesinib nun üst dü ükseltti irazcıky öyleyenb rmesinis şıylahar irarkada r sohbete aretlibi 1de-gördü dalmış ha m.</p>

  <p class="calibre1">Gün bir doğru öğleye S bir arka otobüsünün çok sahanlığında boyunlu uzun şapkasına ve bir örgülü takmış sicim bir genç gördüm adam. Komşusuna nutuk aniden yanındaki ne zaman çekmeye başladı ya da birisi inse ayağına bastığını binse kasten iddia ediyordu. Boşalınca tartışmayı hızla ama bir koltuk yere doğru seğirtti terketti ve boşalan.</p>

  <p class="calibre1">Sonra tekrar Saint-Lazare onu birkaç saat üst düğmesini birazcık yükselttirmesini garının önünde, kendisine paltosunun bir sohbete dalmış halde söyleyen bir arkadaşıyla hararetli gördüm.</p>

  <div class="calibre6"><img alt="" class="calibre8" src="../Images/main-2.png" /></div>

  <p class="calibre1">S otobüsü evreninde, oturan yolcuların kümesi olan 0 ve ayakta duran yolcuların kümesi olan A kümelerini ele alalım. Belli bir durakta, bekleyen yolcuların kümesi olan Y bulunur. B binen yolcuların kümesi olsun; bu küme, bir yandan Y kümesinin bir alt kümesidir; öte yandan da otobüsün içine devam etmeyip sahanlıkta kalan yolcuların kümesi olan P ile, otobüsün içine giren yolcuların kümesi olan O kümelerinin birleşim kümesine eşittir. Ö kümesinin bir boş küme olduğunu ispatlaym.</p>

  <p class="calibre1">Z züppelerin kümesi, { z } de Z ile P kümelerinin, tek bir elemana indirgenmiş olan kesişim kümesi olsun. { z } kümesinin ayakları ile (P kümesinin z elemanından farklı herhangi bir elemanı olan) y elemanının örten eşlemesi, z elemanı tarafından seslendirilen sözcüklerden oluşan bir L kümesini oluşturur. Böylece, Ö kümesi artık bir boş küme değildir; Ö kümesinin bu işlemden sonra z elemanından oluştuğunu ispatlayın.</p>

  <p class="calibre1"><span class="calibre2">T,</span> Saint-Lazare garının önünde bulunan <span class="calibre2">yayaların kü</span>mesi; { z, z' ), Z ile T kümelerinin kesişim kümesi; D, z elemanının pardesüsündeki düğmelerin kümesi; D' bu düğmelerin z' elemanına göre olası yer değiştirmelerinin kümesi olsun. D kümesinin <span class="calibre3">U</span> kümesine birebir eşlenmesinin örten bir eşleme olmadığını ispatlayın.</p>

  <p class="calibre1"><a id="bookmark55"></a><span class="calibre4">Tanımsal</span></p>

  <p class="calibre1"><span class="calibre2">Alfabenin yirmi ikinci harfi yolcu taşıyan, motorlu, büyük taşıtında, boynunun arkası çok iki ucu arasında fazla uzaklık olan ve başındaki (özellikle insan başı), serindeki keçe, hasır gibi maddelerden yapılan başlığın etrafına geniş ipekli şerit yerine keten, kenevir gibi bitkilerin liflerinden yapılan ince ip, kınnap sarılmış bir giyinişte, söz söyleyişte, dilde, düşünüşte toplumun gülünç ve aykırı saydığı yapmacıklara ve aşırılıklara kaçan, snop gördüm. Bu giyinişte, söz söyleyişte, dilde, düşünüşte toplumun gülünç ve aykırı saydığı yapmacıklara ve aşırılıklara kaçan, snop, başka bir yolculuğa çıkmış kimseyi ayaklarına vücudunun ağırlığını verecek biçimde ayak tabanım bir yere veya bir şeyin üzerine koymakla suç yükledikten, itham ettikten sonra, boşalan bir kol dayayacak yerleri olan geniş ve rahat sandalyeye vücudun belden yukarısı dik duracak biçimde ağırlığını kaba etlere vererek bir yere yerleşti.</span></p>

  <p class="calibre1"><span class="calibre2">120 dakika sonra, onu yolcu ve eşya ulaşımını sağlamak için demir yolu ile ilgili birçok kuruluşun bulunduğu yerin,</span></p>

  <p class="calibre1">bir yapının veya yapı grubunun ortasında kalan üstü açık, <span class="calibre2">duvarla</span> çevrili alanında gördüm, yanında başka bir giyinişte, söz söyleyişte, dilde, düşünüşte toplumun gülünç ve aykırı saydığı yapmacıklara ve aşırılıklara kaçan, snop ona <span class="calibre2">soğuk</span> havalarda öbür giyeceklerin üstüne giyilen kalın kumaştan giysisindeki bir giyecek, yorgan vb.nin bazı yerlerine iükleyici veya süs olarak dikilen kemik, metal, sedef gibi sert maddelerden yapılmış küçük tutturmalık hakkında bir konuda yol gösteriyor, akıl öğretiyordu.</p>

  <p class="calibre1"><a id="bookmark56"></a><span class="calibre3">Tanka</span></p>

  <p class="calibre1"></p>

  <p class="calibre1">Otobüs gelir</p>

  <p class="calibre1">Şapkalı yolcu var ya:</p>

  <p class="calibre1">Kavga çıkartır.</p>

  <p class="calibre1"></p>

  <p class="calibre1">Sonra Saint-Lazare önü:</p>

  <p class="calibre1">Bir düğme meselesi.</p>

  <p class="calibre1">otobüs</p>

  <p class="calibre1">dolu</p>

  <p class="calibre1">yürek</p>

  <p class="calibre1">boş</p>

  <p class="calibre1">ense</p>

  <p class="calibre1">uzun</p>

  <p class="calibre1">kurdela</p>

  <p class="calibre1">örgülü</p>

  <p class="calibre1">ayaklar</p>

  <p class="calibre1">yamyassı</p>

  <p class="calibre1">yamyassı ve yassıltılmış</p>

  <p class="calibre1">koltuk</p>

  <p class="calibre1">boş</p>

  <p class="calibre1">ve binlerce lambası sönmüş istasyonun yanındaki beklenmedik karşılaşması o yüreğin, o ensenin, o kurdelanın, o ayakların, o boşalmış yerin ve o düğmenin.</p>

  <p class="calibre1"><a id="bookmark57"></a><span class="calibre3">Çeviri</span></p>

  <p class="calibre1">Y hatıratı otogestiyonunda, trajikomedinin coğrafyalı zamanlaması. Otuz iki yaşamöykülerinde bir tipoloji, kurgan yerine sidiktorbası sarılmış Fransız şaplaklama, pek uzun boyutlu, sanki boyutunu birisi çekiştirmiş gibi. İnsancılıklar iniyor. Sözcü konukluğu tipoloji, yanaşıklığında duran adamsendeciliğin birinden rahatsız oluyor. Adam-sendeciliği, ne zaman birisi geçse, kendisini itfaiyeyle suçluyor. Ağlamaklı bir sesçi tonlaması, ama aslında saldırgan olmaya çalışıyor. Boş bir kolye görünce hemen kolyeye çöküyor.</p>

  <p class="calibre1">İki sabahçılık sonra, onunla Courbe de Roncq'da, Saint-Dizier garantilemesinin önünde karşılaşıyorum. Yanında bir arkasızlığı var, diyor ki: "Pampalına bir düğüm daha diktirmelisin." Nereye diktirmesi gerektiğini gösteriyor (klasisizmlere) ve nedensizliğini söylüyor.</p>

  <p class="calibre1"><a id="bookmark58"></a><span class="calibre3">Lipogram</span></p>

  <p class="calibre1"><span class="calibre2">Neler oldu neler.</span></p>

  <p class="calibre1"><span class="calibre2">Bir Temmuz günü, öğle. S Otobüsü geldi. Otobüste, pek uzun enseli ve serpuşu kurdele yerine sicimle çevrelenmiş bir genç gördüm. Bu genç, komşusu bir beyefendiye beklenmedik bir şekilde çıkıştı; diğerlerinin her inişinde ve binişinde bile bile tepesine çıktığını söylüyordu. Neyse ki, birden boş bir yer görünce hemen o yere doğru seğirtti ve oturdu.</span></p>

  <p class="calibre1"><span class="calibre2">Çok geçmeden, efendimiz Mesih'in eliyle diriltilmiş kutsi kişinin ismi verilerek, trenlerin yolcu indirmesi ve bindirmesi niyetiyle yerden yükseltilmiş köşk irisinin önünde, bu genci yine gördüm. Bir dostu ile birlikteydi; dostu, bizimkine, ceketinin üzerine giydiği kışlık elbisesine yeni bir düğme ekletmesi gerektiğini söylüyordu.</span></p>

  <p class="calibre1"><span class="calibre2">Kişniş otlu köfteler.</span></p>

  <p class="calibre1"><a id="bookmark59"></a><span class="calibre3">Ottübaaziçi ("Anglicismes</span><span class="calibre2">"</span> <span class="calibre3">yerine)</span></p>

  <p class="calibre1"></p>

  <p class="calibre1"><span class="calibre2">—Abi, bigün ööleyin, bizim skuulbas pekd bi haldeydi ve nekst tu mi böyle ilonceytıd nekli, kafasındada etrafına pleytıd kord sörkıl edilmiş bir het olan bi leymır wardı. On-beş minit leytır, bu leymır yanındaki kuul bi aabiyi ne zaman birileri otobüse gedon ya da gedof etse ayaklarına tri-id etmekle bleym etti.</span></p>

  <p class="calibre1"><span class="calibre2">—Triid diil olm tred.</span></p>

  <p class="calibre1"><span class="calibre2">—Yok lan, triid.</span></p>

  <p class="calibre1"><span class="calibre2">—Dont tred on mi hesabı olm.</span></p>

  <p class="calibre1"><span class="calibre2">—Haa dooru lan. Neyse aabi soona kuul herif buna öyle bi rigaard attı ki, leymır anında suspus oldu. Soora bi si-it veykınt olunca immidiyıtli ordan eskeyp etti.</span></p>

  <p class="calibre1"><span class="calibre2">—E soora?</span></p>

  <p class="calibre1"><span class="calibre2">—Aabi inanırmısm soora aynı leymıra mittörme girce-em anfinin önünde bidaa bamp ettim. Yanında kendisi gibi bir tikky daa wardı, tikky buna paltosundaki bir batmı beş santim haayır süv ettirmesini sacest ediyordu.</span></p>

  <p class="calibre1"><span class="calibre2">—Ee?</span></p>

  <p class="calibre1"><span class="calibre2">Prosthesis</span></p>

  <p class="calibre1"></p>

  <p class="calibre1"><span class="calibre2">Übir ogün söğle avakti icivarı, obir totobüsün parka asa-hanlığında, Omonceau aparkından açok tuzaklarda solmayan ebir oyerde, oboynu ipek kuzun solan eve akafasında, tetrafında ikurdela eyerine zörgülü ebir isicim dolan ibir aşapkayı eteşhir yeden obir ügenç madam idikkatimi eçek-ti. Kaniden, ayanmdakine unutuk üçekmeye abaşladı, ane üzaman ayolcular binse ya da ebinse akasten dayaklarım sezdiğini middia yediyordu. Afakat atartışmayı ohızla ster-ketti eve ekendini iboş abir skoltuğa sattı.</span></p>

  <p class="calibre1"><span class="calibre2">Obir tkaç tsaat osonra, donu stekrar Esaint-Blazare ağarının dönünde ögördüm; skendisine apaltosunun üdüğme-si zhakkmda takıl everen ebir sarkadaşıyla akonuşmaya ddddddddddddddddddddddddddddalmıştı.</span></p>

  <p class="calibre1"><span class="calibre2">Epenthesis</span></p>

  <p class="calibre1"></p>

  <p class="calibre1"><span class="calibre2">Biir güjn öğüle vakati civsan, bair S otobütsünün anka sahanelığında, enisesi çonk uzuun olgan vee kafassında kuridela yeringe örügülü buir siycimle kuşaltılmış biür şa-pika giyimiş birr geneç adham görüdüm. Hijç hesapita yo-kiken yanımdaki adhama nuttuk çekhmeye başıladı, nie zamaan yolucular inese yia dha binese kasiten ayyaklannı ezdiğiini ididia ediyorudu. Fakıat taratışmayı hızila teriket-ti vüe kenidini booş biör kolutuğa atıtı.</span></p>

  <p class="calibre1"><span class="calibre2">Biar kıaç sahat sonura, ongu tekırar Satint-Labzare gar-rının öndünde görüdüm; kenidisine palatosunun düğüme si hakakında aklıl versen brir arıkadaşıyla konuşumaya dalmışşşşşşşşşşşşşşşşşşşşşşşşşşşşşşşşşşşşşştı.</span></p>
</body>
</html>
