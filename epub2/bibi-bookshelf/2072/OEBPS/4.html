<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="tr-TR">
			<div class="Basic-Text-Frame">
				<p class="B-l-m-Ba-l----2" id="toc_marker-1"><span class="Font-Style97 char-style-override-11">SUNUŞ</span></p>
				<p class="Normal-5"/>
				<p class="Normal-5">B<span class="Font-Style106-2" style="font-size:1em;">ugün tarihçiler için II. Abdülhamid döneminin en fazla dikkat çeken hususiyetlerinden biri, Osmanlı imparator­luğunun vilayetleri hakkında günümüze intikal eden çok sayıdaki rapor ve bir o kadar da seyahatname türünde eser kal­mış olmasıdır. Özellikle XIX. yüzyılın ikinci yarısından itibaren artmaya başlayan risale benzeri bu tür raporlar, özellikle belli bir coğrafyanın ve o coğrafyada hayat süren insanların gündelik ha­yatları kadar, ekonomik ve eğitim durumları, adetleri, inanışları, yöneticilerin olumlu veya olumsuz uygulamaları hakkında bilgi verdiği gibi, bulundukları bölgenin stratejik konumu sebebiyle ya­bancı devletlerden oraya ilgi duyanlarla alakalı bilgileri ve bölge­de oynanan oyunları inceleyen, alınması gereken tedbirleri siyasi ve askeri açıdan ele alan resmî veya yarı resmî belge niteliğinde metinlerdir.</span></p>
				<p class="Normal-5"><span class="Font-Style106-2" style="font-size:1em;">Bu raporlar sayesinde bugün imparatorluğun en uzak bölgele­ri ve vilayetleri hakkında bilgi sahibi olmak, yaklaşık yüz-yüz elli yıl önceki konumlarını tanımak mümkün olmaktadır. Bunlar ara­sında Yemen, Hicaz, Necid, Basra, Bağdad, Kudüs, Filistin, Ha-leb ve Suriye gibi Arap vilayetleri ve şehirleri yanında Mısır, Trab-lusgarp, Bingazi, Tunus gibi Kuzey Afrika vilayetleri, hatta Sudan ile birlikte Afrika’nın Kızıldeniz ve Hind Denizi kıyısındaki liman şehirleri ve küçük devletleri, Balkanlarda yer alan Yanya, İşkod-ra, Kosova, Üsküp, Manastır, Tuna ve diğer Bulgaristan şehirle­rini saymak mümkündür. Bugün adeta her biri bir devlet olan bu vilayetlerin yakın dönem tarihleri bu belgelerin incelenmesi ile yakından ilgilidir.</span></p>
				<p class="Normal-5"><span class="Font-Style106-2" style="font-size:1em;">Döneminin ünlü devlet adamları veya mülkî ve askerî yöneti­cileri tarafından hazırlanan bu raporlar bugün bizim için en kıy­metli bilgi hazinelerini teşkil etmektedir. Ne yazık ki bütün bu ra­por ve seyahatname benzeri eserlerin tam bir envanteri henüz çı­karılabilmiş değildir.</span></p>
				<p class="Normal-5"><span class="Font-Style106-2" style="font-size:1em;">Bu türden eserlerin Osmanlı tarihinin son dönemi için oluştur­duğu kaynak değeri yanında, her birinin kendi bölgelerine göre ayrı ayrı etüt edilmesi ve değerlendirilmesi halinde hiç şüphesiz bütün imparatorluk topraklarını yeniden tanımak ve günümüz için bazı yeni sonuçlar çıkarmak mümkün olacaktır.</span></p>
				<p class="Normal-5"><span class="Font-Style106-2" style="font-size:1em;">Elinizdeki kitap bu tür bir rapordan oluşmuş genelde Kuzey Afrika’daki Bingazi bölgesi, özelde ise bu bölgede yaşayan Senu-sî hareketinin lideri Muhammed Mehdî es-Senûsî ve müntesiple-ri hakkında bilgiler veren bir seyahatnamedir. Bu kitap sadece Kuzey Afrika’daki Osmanlı yönetimi ve meselelerini değil, Büyük Sahra çöllerinde aylar süren seyahatlerin gizemini, bölge insanı­nın çöle uyum sağlamış hayat standartlarını, kabile insanlarının farklı karakterlerini de anlatmaktadır.</span></p>
				<p class="Normal-5"><span class="Font-Style106-2" style="font-size:1em;">Kitap günümüz alfabesine aktarılırken -yazarının aslen Arap olması dikkate alınmakla beraber- döneminin Türkçesine müda­hale edilmemiş, sadece bazı terkiplerin doğru anlaşılabilmesi için sayfa altlarına (*) yıldız işaretiyle açıklamaları yapılmıştır. Ayrıca daha geniş bir okuyucu kitlesinin yararlanacağı düşüncesiyle de kitabın sonuna bir lügatçe ilave edilmiştir.</span></p>
				<p class="Normal-5"><span class="Font-Style106-2" style="font-size:1em;">Sadık el-Müeyyed’in </span><span class="Font-Style99-2" style="font-size:1em;">Afrika Sahrâ-yı Kebîrinde Seyahat </span><span class="Font-Style106-2" style="font-size:1em;">adlı kitabı hazırlanırken yazarının hayat hikayesini araştırmak ise ba­na düşmüştür. Arşiv çalışmalarım sırasında bana yardımcı olan öğrencilerim M. Sait Türkhan ve Emel Soyer’e, bugünkü alfabe­ye aktarılan kitap metnini yeniden kontrol ederek yazma nüsha­sı ile karşılaştıran Selman Soydemir’e bu vesile ile teşekkür etmek isterim.</span></p>
				<p class="Normal-5"><span class="Font-Style106-2" style="font-size:1em;">Son olarak bu tür kitapları yayımlama kararlılığı içinde gördü­ğüm ve bir seri oluşturacaklarını ümit ettiğim Çamlıca Basım Yayın yöneticilerine gösterdikleri ilgiden dolayı şükranlarımı belirtmeyi bir vazife bilirim.</span></p>
				<p class="Normal-5 para-style-override-14"><span class="Font-Style106-2" style="font-size:1em;"><br/><br/></span></p>
				<p class="Normal-5 para-style-override-15"><span class="Font-Style106-2" style="font-size:1em;">Beylerbeyi, 8 Haziran 2008 </span></p>
				<p class="Normal-5 para-style-override-16"><span class="Font-Style106-2 char-style-override-12" style="font-size:1em;">Prof. Dr. İdris Bostan</span></p>
			</div>
		</div>
	</body>
</html>