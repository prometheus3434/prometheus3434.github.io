<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_32">25</h3>

  <p class="block_2">&nbsp;</p>

  <p class="block_3">Artık, Janina’nın saçında toka ya da ayaklarında çorap olmuyordu. Ayakkabılarının bağları kopmuştu ve yürürken kuşlar gibi kanat çırpıyorlardı. Ayakkabılar artık çamurlu birer hurdaya dönüşmüşlerdi. Bir süre tükürükle parlatmak için uğraştım, ama çamur çok fazlaydı. Görüp görebileceğim en iyi yansımam ayakkabılardaki parıltıyla birlikte yok olup gitmişti.</p>

  <p class="block_3">Janina çok ağlıyordu. Tekmeler atıyordu. Çığlıklar atıyordu. Bazen annesine de bağırıyordu. “Anne, anne, bana yumurta turşusu yap!...Yap!...Yap!” Salamura yumurtayı her şeyden çok sevdiğini söylüyordu Janina. Ama annesinin yaptığı tek şey onu köşedeki şiltenin üzerine yatırmak oluyordu.</p>

  <p class="block_3">Janina ağladığı kadar da gülüyordu. Ama yalnızca gülmüyordu, uluyordu. Özellikle de Himmler’in Shepsel Amcaya benzediğini söylediğimde. Yerde oturmuş sırayla birbirimizin kafasındaki bitleri ayıklıyorduk, tam o sırada Shepsel Amca, “Maymunlara benziyorsunuz,” dedi ve ben de Janina’ya “Himmler maymuna benziyor,” diye fısıldadım ve o anda Janina öyle bir gülme krizine tutuldu ki, hızla arkaya doğru düştü, kafasını yere çarptı, bitler Janina’nın saçlarından fırladılar, Janina’nın başı öyle acımıştı ki, gülse mi ağlasa mı bilemedi, bu yüzden o da hem güldü hem ağladı.</p>

  <p class="block_3">Bir gün Janina bahçede bana doğru koştu. “İneği buldum!” diye bağırdı, elimi yakaladı ve koştuk. Beni bombalanmış bir dondurmacıya götürdü. İki duvar hâlâ ayaktaydı. Duvarlardan birinde yan yatmış bir resim asılıydı -bir inek resmi.</p>

  <p class="block_3">Janina bana hep böyle oyunlar yapıyordu. Bir keresinde beni kandırıp sarı taşlı kolyemi kendi boynuna taktırdı. Günlerce çıkarmadı. Geri almak istediğimde, çıkarıp duvara fırlattı. Buna inanamadım.</p>

  <p class="block_3">Öyle kızdım ki, merdivenlere benim için bıraktığı hediyeleri sakladığım torbayı duvara fırlattım ben de.</p>

  <p class="block_3">Janina benim şapkamı duvara fırlattı.</p>

  <p class="block_3">Duvarın öteki tarafından içi doldurulmuş mavi-altın sarısı bir oyuncak domuz getirmişti. Onu sakladı. Arayıp buldum ve duvara fırlattım.</p>

  <p class="block_3">Bundan sonra yalan söylemedi. Onun eşyalarını fırlatıp atsam bile bana yeni şeyler vereceğini söyledi. Ona inandım. Kendimi kötü hissettim. Yeni hediyemin palto-yatağımın altında olduğunu söyledi. Gidip baktım. Bir sıçan kemiğiydi.</p>

  <p class="block_3">Beni kışkırtıp peşine düşürmeyi çok seviyordu. Peşine düşsem de düşmesem de, o her zaman kaçıyordu. Eğer peşinden gitmesem, durup bana nanik yapıyor ve “Salak şapşal!” diye bağırıyordu. Bir keresinde hiç peşime düşmek zorunda kalmadan pencereden eğilip başıma bir şalgam attı. Şalgamı toprağın içinden aldım, cebime koydum ve Janina’nın arkasından koştum. Onu yakaladığımda, omuzlarından tutup sarstım ve bir daha asla yiyeceklere böyle davranmaması gerektiğini söyledim. Ama o yalnızca güldü, ben de çamurlu şalgamı suratına sürdüm ve onu daha şiddetle sarstım, ben daha sert sarstıkça o daha çok gülmeye başladı.</p>

  <p class="block_3">Zamanla Janina’nın sesine -konuşurken, sızlanırken, dırdır ederken, gülerken, ağlarken- öyle alıştım ki, o sustuğunda bile sesini duyuyordum. Bir gün bir şeylerin yolunda gitmediğini hissettim, ama ne olduğunu bilmiyordum. Bunun Janina’nın yokluğundan kaynaklandığını anlamamıştım. Sesini bütün gün hiç duymamıştım, kendisini de hiç görmemiştim. O gece de, her zaman olduğu gibi, her türlü faaliyet durmuştu. Gün ışığının sonu bizim de sonumuz oluyordu. Tavandaki ampul şimdi artık hiç yanmıyordu. Bay Milgrom’un hapları ve şurupları için artık kapıyı çalan yoktu. Shepsel Amca, Lutheran olmakla ilgili kitabını bir kenara bırakmıştı. Bayan Milgrom herhangi bir işi bırakmak zorunda değildi çünkü hiçbir işe başlamıyordu. Bütün gün ve gece arkası bize dönük olarak şiltenin üzerinde yatıyordu, yalnızca öksürdüğü zaman hareket ediyordu.</p>

  <p class="block_3">Janina genellikle karanlıkta -parmaklarının ucuyla hissederek- beş-taş oynamaya devam ediyordu; babası, “Janina,” deyince de oynamayı bırakıp yanımdaki paltonun üzerine uzanıyordu. Ama bu gece ben yattığımda o çoktan kendi paltosunun üzerine yatmıştı. Artık hemen her gece yeni ailemle birlikte uyuyordum. Bay Milgrom her zaman bize iyi geceler diyordu, önce Janina’ya sonra bana. Hep bu ânı beklerdim ben, çünkü hiç kimse daha önce bana iyi geceler dilememişti. Bu gece, Bay Milgrom, “İyi geceler, Janina,” dediğinde hiçbir yanıt gelmedi.</p>

  <p class="block_3">Her zamanki gibi, herkes uyuyuncaya kadar bekledim. Bunu yapmak hoşuma gidiyordu. Birisi gittiğimi duyarsa yasaklanacakmışım gibi yapmaktan hoşlanıyordum. Kalktım ve sessizce odadan çıktım. Bunu hemen her gece yapıyordum. Ayaklarımın ucuna basarak ay ışığıyla aydınlanmış avluya ve oradan da caddeye çıktım. İçgüdülerim cesur ve ele geçmez olmamı söylüyordu, ama sinsi ve aldatıcı davranmak da zevk veriyordu bana.</p>

  <p class="block_3">Caddeler terk edilmiş gibi görünüyorlardı, ama göründükleri kadar ıssız olmadıklarını biliyordum. Duvar boyunca bir yerde Büyük Henryk’in omuzlarına Küba’yı alıp, upuzun boyuyla dikildiğini ve Küba'nın dikenli telin üzerine iki kalın palto atarak telin üzerinden öteki tarafa indiğini ve sonra Büyük Henryk’in onu tekrar geri çekebilmesi için duvarın üzerinden bir ip attığını biliyordum.</p>

  <p class="block_3">Ayaklarımın altında, gün ışığının sıçanların ve bok ırmaklarının üzerine hiç düşmediği lağım kanallarında, Enos’un ve Ferdi’nin ve tek-kollu Olek’in lağım duvarlarının diplerinden sessizce ilerlediklerini, o pis kokuların arasında Ferdi’nin sigarasından nefesler çekerek kendilerine, küçücük de olsa, bir ışık sağladıklarını biliyordum.</p>

  <p class="block_3">Hepsinin benimle birlikte gelmek istediklerini biliyordum. Keşke biz de iki tuğlalık delikten sığabilseydik diye düşündüklerini biliyordum.</p>

  <p class="block_3">Uri’ye gelince, ondan kimsenin haberi yoktu. Bir yerlerdeydi, bir şeyler yapıyordu.</p>

  <p class="block_3">Bir gölgeden ötekine, caddeyi hızla geçtim. Bir kapının gölgesine sığındım. Gece, dikenli tellerin ötesinde ışıl ışıldı. Sesler havada yüzüyordu: bir şıngırtı, bir çınlama, bir insan sesi, bir müzik parçası. Devriye gezen Kapoları görmek için eğildim. Bir kol boyu ötemde, ay ışığında birisi duruyordu. Buna inanamadım.</p>

  <p class="block_3">“Janina!”</p>

  <p class="block_3">“Seni izledim.”</p>

  <p class="block_3">Sırıtıyordu. Onu kapının gölgesine çektim.</p>

  <p class="block_3">“Geri dön,” dedim.</p>

  <p class="block_3">“Hayır.”</p>

  <p class="block_3">“Geri dön.”</p>

  <p class="block_3">“Seninle geliyorum.”</p>

  <p class="block_3">Gözleri iki damla ay ışığıydı.</p>

  <p class="block_3">“Sen yeterince küçük değilsin,” dedim, aptalcaydı bu.</p>

  <p class="block_3">“Senden daha küçüğüm ben.”</p>

  <p class="block_3">“Seni götürmüyorum.”</p>

  <p class="block_3">“Götürmek zorundasın. Sen benim ağabeyimsin.”</p>

  <p class="block_3">Bu söz beni bir an için durdurdu. Ve sonra, işte tam da bu yüzden ona izin vermemem gerektiğini düşündüm.</p>

  <p class="block_3">“Hayır!”</p>

  <p class="block_3">“Evet!”</p>

  <p class="block_3">Yüzüne bir tokat attım. Ay ışığı damlaları titreştiler.</p>

  <p class="block_3">O da benim yüzüme bir tokat attı.</p>

  <p class="block_3">Hepsi buydu işte.</p>

  <p class="block_3">Caddeyi ok gibi geçip duvara ulaştım ve bir çırpıda iki tuğla genişliğindeki delikten öteki tarafa geçtim. Hemen ardımdan, Janina da süzülerek delikten geçip yanıma geldi.</p>

  <p class="block_11" id="calibre_pb_26">&nbsp;</p>
</body>
</html>
