<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_49">41</h3>

  <p class="block_2">&nbsp;</p>

  <p class="block_3">Bir oğlan çocuğuyla karşılaştım. Raylara taş atıyordu. Yanında siyah-beyaz bir köpek vardı. Köpek beni görünce üzerime doğru koştu. Korkmuştum; ama köpek kuyruğunu salladı ve kolumdaki kabuk bağlamış yarayı yaladı.</p>

  <p class="block_3">Çocuk, “Kimsin sen?” diye sordu. Temiz giysiler ve ayakkabılar giyiyordu. Hiç yarası yoktu. “Misha,” dedim. “Suyun var mı?”</p>

  <p class="block_3">Güneş çelik rayların üzerinde parıldadı.</p>

  <p class="block_3">“Kulağın nerde?” diye sordu çocuk.</p>

  <p class="block_3">“Stawki İstasyonu’nda.”</p>

  <p class="block_3">“Nereye gidiyorsun?” dedi.</p>

  <p class="block_3">“Fırınlara.”</p>

  <p class="block_3">“Ne fırını?”</p>

  <p class="block_3">“Trenlerin gittiği fırınlara.”</p>

  <p class="block_3">“Neden fırınlara gidiyorsun?”</p>

  <p class="block_3">“Janina orada,” dedim. “Onu tanıyor musun?”</p>

  <p class="block_3">Başını iki yana salladı.</p>

  <p class="block_3">“Uri’yi tanıyor musun? Doktor Korczak’ı tanıyor musun? Suyun var mı?”</p>

  <p class="block_3">“Kulağına dokunabilir miyim?”</p>

  <p class="block_3">Evet dedim. Uzandı. Dokunduğunu sanıyorum, ama hissedemiyordum.</p>

  <p class="block_3">Yüzüme baktı. “Sen Yahudi misin?”</p>

  <p class="block_3">“Evet. “ Cebimden kol bandımı çıkardım, sağlam koluma taktım. “Gördün mü?”</p>

  <p class="block_3">“Evet.”</p>

  <p class="block_3">Köpekle birlikte otların arasında kayboldu. Elinde bir maşrapa suyla döndü. İçtim.</p>

  <p class="block_3">Yürümeye devam ettim.</p>

  <p class="block_3">Gündüz. Gece. Gündüz. Gece.</p>

  <p class="block_3">Bana dikenli telleri anımsatan dikenli sarmaşıklardan böğürtlen yedim. Topraktan arpacık soğanları topladım. Hendeklerden su içtim. Avucuma su almak için eğildiğimde zil sesi gözlerimde çınlıyordu.</p>

  <p class="block_3">Çelik raylar güneşte parıldıyorlardı. Sanki kışmış gibi titriyordum. Kulağımdaki yara kurumamıştı. Otların arasında uyandım. Rayların üzerinde uyandım. Çelik raylar, tıpkı gümüş yılanlar gibi, kıvrıla kıvrıla uzaklaşıyorlardı. Birçok yerdeydim ve yalnız değildim.</p>

  <p class="block_3">Buffo oradaydı; gülümsüyordu, beni bekliyordu. Nane kokusunu duyabiliyordum.</p>

  <p class="block_3">Mor adam tıngırdayıp duran müzikte atlıkarıncaya biniyordu.</p>

  <p class="block_3">Kaldırımlarda yatan ve gazete kâğıtlarına sarılmış cesetler gördüm.</p>

  <p class="block_3">Uri’nin başıma vurduğunu hissettim ve bana aptal dediğini duydum.</p>

  <p class="block_3">Himmler’in arabasının durduğunu ve Himmler’in arabadan inip, uygun adımlarla bana doğru yürüdüğünü ve karşımda topuklarını birbirine vurduğunu ve selam verip, “Hanukkah!” dediğini gördüm.</p>

  <p class="block_3">Yetimleri gördüm. Raylar boyunca yürüyorlardı, başlarında Doktor Korczak vardı. Yetimler uygun adımlarla yürüyor ve şarkı söylüyorlardı; ayakkabıları aynı anda hep birlikte yere vuruyordu, sonra fırının kapıları açıldı ve fırının içine yürüdüler; başları dikti, uygun adım yürüyor ve şarkı söylüyorlardı.</p>

  <p class="block_3">Her gün, Bay Milgrom saçımı okşuyordu.</p>

  <p class="block_3">Her gün, Küba gülüyordu.</p>

  <p class="block_3">Her gün Janina’yı aradım ve hiçbir gün bulamadım. Onun sürekli varlığına, yaptığım her şeyi taklit etmesine alışmıştım. Taklit edildiğimi görmek için çevreme bakmayı sürdürdüm, ama benden başka hiç kimse yoktu.</p>

  <p class="block_3">Bir gün gözlerimi açtığımda, bir adamın tepemde dikildiğini gördüm.</p>

  <p class="block_11" id="calibre_pb_41">&nbsp;</p>
</body>
</html>
