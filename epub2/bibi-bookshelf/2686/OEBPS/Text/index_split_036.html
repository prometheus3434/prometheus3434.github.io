<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_44">36</h3>

  <p class="block_2">&nbsp;</p>

  <p class="block_3">Daha bir dakika öncesine kadar yalnız yürürken -bomba çukuruna gidiyordum- birdenbire yanımda birisi belirdi. Şaşkınlık içinde haykırdım. “Uri!” Uzun zamandır ortalarda yoktu. Onu kucakladım. Beni itti.</p>

  <p class="block_3">“Kes sesini,” dedi. “Dinle yalnızca.” Başımın arkasına bir tokat attı. “Dinliyor musun?”</p>

  <p class="block_3">“Evet,” dedim.</p>

  <p class="block_3">“Buradan git,” dedi.</p>

  <p class="block_3">“Buradan git?”</p>

  <p class="block_3">Onun da kolunda aynen benimki gibi mavi-beyaz bant vardı.</p>

  <p class="block_3">“Bir kez daha söylemeyeceğim. Git. Buradan”</p>

  <p class="block_3">Kafam karışmıştı. “Nereden çekip gideyim?”</p>

  <p class="block_3">“Gettodan çık git. Varşova’dan çık git. Her yerden çık git. Çek git işte. Git. Ve arkana bakma.”</p>

  <p class="block_3">Uri’nin yüzünde yara ya da çıban yoktu. Giysileri temizdi. Ayağında ayakkabılar vardı.</p>

  <p class="block_3">Gözleri çukura kaçmış, paçavralar içinde bir iskelet önümüze çıktı. Kız mı erkek mi olduğunu anlayamadım. Elini bize doğru uzattı. Uri cebinden iri bir turşu çıkardı. Bir parça ısırdı; parçayı ağzından çıkardı ve uzanan avuca koydu. Yürümeye devam ettik.</p>

  <p class="block_3">“Neden?” diye sordum.</p>

  <p class="block_3">“Boşaltıyorlar,” dedi. Yakında başlayacaklar. Gettoyu temizliyorlar.”</p>

  <p class="block_3">“Boşaltma?”</p>

  <p class="block_3">“Boşaltıyorlar. Hepinizden kurtuluyorlar. Sizi trenlere doldurup götürecekler.”</p>

  <p class="block_3">Bu hoşuma gitti. “Nereye?” dedim. “Rusya? Washington Amerika?”</p>

  <p class="block_3">Parmaklarını boynuma doladı. Sıktı. “Bilmiyorum. Sen de bilmek istemezsin. Ne olursa olsun hiçbir trene binme. Trenler geldiğinde burada olma. Git. Çek git. Kaç. Hep koş.” Gökyüzüne baktı. “Hep.”</p>

  <p class="block_3">Ben de onunla birlikte gökyüzüne baktım; ama hiçbir şey yoktu orada.</p>

  <p class="block_3">Uri gözlerini dikip bana baktı. “Sana duvarın öteki tarafına nasıl geçtiğini hiçbir zaman sormadım.”</p>

  <p class="block_3">Ona iki tuğlalık deliği anlattım.</p>

  <p class="block_3">Başını salladı. Sırıttı. “Seni küçük hergele. Bazı işlerde çok becerikli olduğunu biliyordum.”</p>

  <p class="block_3">“Seni Mavi Deve Oteli'nde gördüğüm günü anımsıyor musun?” diye sordum; heyecan içindeydim.</p>

  <p class="block_3">Parmağını kıvırıp eklem yeriyle alnıma vurdu. “Beni hiçbir yerde görmedin, duyuyor musun? Beni hiç görmedin. Beni tanımıyorsun.” Bir eklem darbesi daha. “Anladın mı?”</p>

  <p class="block_3">Başımı evet anlamında salladım; ama anlamamıştım.</p>

  <p class="block_3">“Gitmem gerek,” dedi. “Al.” Kalan turşuları bana verdi Geri çekildi. Baştan aşağıya süzdü beni. Başını salladı. Üzgün görünüyordu. “Hiç olmadığın kadar karasın.” Parmağına tükürdü ve yanağımı ovdu. “Gitmeden önce biraz su bul ve yüzünü yıka.” Yıkıntılara uzandı ve bir avuç beyaz toprak aldı. “Bunu görüyor musun? Yüzünü bununla ov. Ellerini de.” Ellerimi bu tozla yıkadı. Onunkilerden daha beyaz oldular. “Gördün mü? Gitmeden önce” -kolumdaki bandı gösterdi- “bu şeyi kolundan çıkar.” Saçımdan yakaladı ve sersemleyinceye kadar başımı salladı. “Hiç kimseye bakma. Hiçbir şey için durma. Sen Yahudi değilsin. Çingene de değilsin. Sen hiç kimsesin.” Suratıma vurdu. “Söyle hadi.”</p>

  <p class="block_3">“Ben hiç kimseyim.”</p>

  <p class="block_3">Beni bıraktı: Geri çekildi. Kırmızı saçı öyle kısa kesilmişti ki, şapkasının altında bir pas lekesi gibi görünüyordu. Döndü ve yürüyüp uzaklaştı. Geri geldi. Boynumu tutup sıktı. “Bizim çocuklara da söyle bunu,” dedi. Çevresine bakındı. “Onlar nasıl? İyiler mi?”</p>

  <p class="block_3">“Olek dışında,” dedim. “Olek’i asılar. Boynunda bir yaftayla.” Uri gözlerini dikmiş bakıyordu. “Onlar da çalıyorlar, benim gibi. Ama delikte geçerek değil. Onlar çok büyükler.”</p>

  <p class="block_3">Uzun bir süre gökyüzüne baktı. Gözlerini kapattı. Dönüp tekrar bana baktı. Elini cebine soktu ve bana bir şey uzattı. “Al.” Dönmemek üzere yürüyüp uzaklaştı.</p>

  <p class="block_3">Bu bir şeker parçasıydı. Üzerindeki çikolata eriyordu. Yedim. İçi fındıklı kremalı şekerdi.</p>

  <p class="block_3">Doğruca kasap dükkânı yıkıntılarına bizim çocukların yanına gittim. Onlara Uri’yi gördüğümü söyledim. “Gitmemiz gerektiğini söylüyor.”</p>

  <p class="block_3">Küba güldü. “Gitmek? Nereye gidecekmişiz?”</p>

  <p class="block_3">“Gettonun dışına,” dedim. “Her yerin dışına. Koşmak zorundayız. Sonsuza kadar koşmak!”</p>

  <p class="block_3">Küba ve Ferdi güldüler. Enos gülmedi. “Neden?” diye sordu.</p>

  <p class="block_3">“Boşaltıyorlar.”</p>

  <p class="block_3">Çocuklar birbirlerine baktılar.</p>

  <p class="block_3">Ferdi, “Bu ne demek?” dedi.</p>

  <p class="block_3">“Bilmiyorum,” diye yanıt verdi Enos. Ama bildiğini anlamıştım.</p>

  <p class="block_3">Büyük Henryk gürledi: “Koşun!”</p>

  <p class="block_3">Turşuları evdekilere sakladım. Onlar çiğnerken, “Gitmeliyiz,” dedim. Odaya yeni gelenler duymasın diye bunu sessizce söyledim.</p>

  <p class="block_3">“Neden söz ediyorsun sen?” dedi Shepsel Amca.</p>

  <p class="block_3">“Uri trenlerin bizi alıp götürmek üzere geleceklerini söyledi. Kaçmamız gerektiğini söylüyor.”</p>

  <p class="block_3">Bay Milgrom, “Uri kimdir?” diye sordu.</p>

  <p class="block_3">“Uri benim arkadaşım.”</p>

  <p class="block_3">“Senin arkadaşın aptalmış,” dedi Shepsel Amca. “Niye sizi alıp başka bir yere götürsünler? Zaten domuz gibi ahıra tıkmışlar. Size daha başka ne yapabilirler ki? Parmağıyla hepimizi işaret ederek ‘Siz’ diyorum, çünkü ben artık sizden biri değilim.” Dudaklarından akan turşu suyunu yaladı. “Ben Lutheran’ım. Bunu herkes biliyor. Korkacak bir şeyim yok. Ben yalnızca sizi düşünüyorum” -kitabını Bay Milgrom’un yüzüne doğru uzattı; şu Hanukkahlarınız ve inatçılığınız yüzünden. Siz!”</p>

  <p class="block_3">Janina babasının kolunu çekti. “Ben trene binip gitmek istiyorum, Tata.”</p>

  <p class="block_3">Bay Milgrom, Janina’nın eline hafifçe vurdu. “Tren falan olmayacak. Shepsel Amca haklı. Bize yapabilecekleri başka şey yok.”</p>

  <p class="block_11" id="calibre_pb_36">&nbsp;</p>
</body>
</html>
