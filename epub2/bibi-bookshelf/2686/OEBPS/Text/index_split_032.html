<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_38">31</h3>

  <h3 class="block_10" id="toc_id_39">KIŞ</h3>

  <p class="block_2">&nbsp;</p>

  <p class="block_3">Ay ışığında duvarın öteki tarafına açılan iki tuğlalık deliğe doğru sallana sallana yürürken ölü bir yaprak kayarcasına uçuştu. Kolumdaki bandı çıkardım. Janina arkamda bir yerdeydi, biliyordum. Bu acı soğuk gecede Varşova caddeleri gettodakiler kadar boştu, ama Mavi Deve Oteli her zaman ışıl ışıl ve sıcaktı.</p>

  <p class="block_3">Döner kapıdan geçerken lobide kırmızı bir kafa ilişti gözüme. Kapıyla birlikte bir tur attım ve içerde durdum. Bu Uri’ydi! Güzel giysiler giymişti -beyaz gömlek, siyah pantolon, siyah ayakkabılar. Kısa bir süre onu seyrettim. İterek yürüttüğü tekerlekli bir çöp kutusuna sigara küllüklerini boşaltıyordu. “Uri!” diye seslendim. Beni duymadı. Lobinin arka tarafındaki koridora doğru gidiyordu. “Uri!”</p>

  <p class="block_3">Arkasından koştum. Koridora geldiğimde o gitmişti. Karanlık odalara bakarak koridor boyunca yürüdüm. Birdenbire ayaklarım yerden kesildi ve bu odalardan birinin içine uçtum. Kapı hızla kapandı. Hiçbir şey göremiyordum, ama beni tutup çekenin ve kulağıma bir şeyler fısıldayanın Uri olduğunu biliyordum. “Ne arıyorsun burada?”</p>

  <p class="block_3">“Seni gördüm. Ahh!” Kolumu sıkıyordu. “Sana seslendim. Beni duymadın mı? Burada ne yapıyorsun?”</p>

  <p class="block_3">Beni sarstı. “Benim burada ne yaptığımı boş ver. Çamaşırhanede çalışıyorum. Eğer seni bir daha burada görürsem, sana ateş etmelerini söyleyeceğim onlara. Benim adım burada Uri değil. Beni bir daha asla asla böyle çağırma.” Eliyle boynumu sıkıyordu. Soluğu yüzümü yaladı. “Duydun mu?”</p>

  <p class="block_3">Başımı evet anlamında salladım; boğuluyordum.</p>

  <p class="block_3">“Bir daha buraya gelme. Defol. Şimdi!”</p>

  <p class="block_3">Kapı açıldı ve aydınlık koridora fırlatıldım.</p>

  <p class="block_3">Caddeye çıkınca, Janina’yı görürüm diye umuyordum. Her zaman çevremde oluyordu, peşimden geliyordu ama gelmiyormuş gibi yapıyordu. İçimden bir şey İyi dedi. Bir başka şey de Bu hoşuma gitmiyor dedi.</p>

  <p class="block_3">Her zamanki gölgelerimde ve ara sokaklarımda gözden kayboldum. Bu gece yeni yerler aramıyordum. Tanıdık ve güvenilir çöp tenekelerine ve korunmasız evlerin kilerlerine, ikimizin de çok iyi bildiği yerlere, gittim. Janina’yla karşılaşırım diye umuyordum hâlâ. Çevreme bakınmaya devam ettim. Janina ortalıkta yoktu.</p>

  <p class="block_3">Alışverişimi bitirdiğimde ay, her zamanki gibi, gökyüzünü yarılamıştı. Bu gece dolunay vardı, ayın bu durumunu hiç sevmiyordum. Normalde, hızla duvara koşar ve hiç beklemeden delikten içeri dalardım. Bu kez, gölgelerde sinerek, duvarda bekledim.</p>

  <p class="block_3">Uzun süre böyle kalamazdım. Duvarda devriyeler vardı. Gecenin bu saatinde Varşova’da hareket eden tek şey devriyelerdi. Bir küçük gölge parçasının koparak duvara, bana gelmesini ümit ederek beklemeye devam ettim. Duvarın öteki tarafında bir yerde bir köpek havladı, bir düdük çaldı. Öteki çocukları düşündüm. Güvende olmalarını diledim.</p>

  <p class="block_3">Duvar boyunca bir şey kıpırdadı. Ay ışığında bir gümüş ışıltısı. Bir devriye geliyordu. Delikten önce çuvalımı attım, sonra kendim geçtim.</p>

  <p class="block_3">Bir dakika sonra Janina’yı gördüm. Bir caddenin köşesindeydi, hiç kıpırdamadan duruyordu, yiyecek çuvalını hemen yanına yere bırakmıştı; saklanmaya çalışmıyordu bile. Seslenmek istemedim. Arkadan sessizce yaklaştım. Kıpırdamıyordu. Bir şeye bakıyor gibiydi. Yukarı bakıyordu. Ve sonra gördüm. Ampulü uzun zamandır ışıldamayan bir sokak lambasının demirine asılı bedeni gördüm. Boynundan asılmıştı.</p>

  <p class="block_3">Asılı bir bedenin Janina’yı neden durdurduğunu merak ettim. Bu, gördüğü ilk beden değildi. Ölüm bize yaşam kadar tanıdıktı. Hâlâ nefes alan, yürüyen o insanlar bile sanki binlerinin kendilerine ölü olduklarını söylemesini bekliyor gibiydiler.</p>

  <p class="block_3">Peki, neden yüreğim göğsümü parçalamasına atıyordu? Çünkü bu bedenin, artık, Janina’nın tam arkasında olduğum için görebiliyordum, tek kolu vardı. Bu, Olek’ti. Göğsünde bir yafta asılıydı. Ay ışığında sözcükleri görmek kolaydı, ama okuyamadım. Olek’in yere düşen gölgesi de asılıydı ve sallanıyordu.</p>

  <p class="block_3">BEN</p>

  <p class="block_3">BİR</p>

  <p class="block_3">HIRSIZDIM</p>

  <p class="block_3">Ertesi gün Enos bana yaftada ne yazdığını söyledi.</p>

  <p class="block_3">“Hepimizi asacaklar,” dedi.</p>

  <p class="block_3">“Beni değil,” dedim. “Beni yakalayamazlar.”</p>

  <p class="block_3">“Beni değil,” dedi Janina da. “Beni yakalayamazlar.” Enos güldü.</p>

  <p class="block_3">Kasap dükkânının yıkıntılarında bir taşın üzerinde oturuyorduk. Hiç kimse konuşmuyordu. Ferdi sigara içiyordu. Küba toprağa bakıyordu. İlk kez söyleyecek komik bir şeyi yoktu. Büyük Henryk avaz avaz bağırıyordu. Ayakkabılarını çıkardı ve donmuş toprağa vurmaya başladı. Sonra ayakkabıları fırlatıp attı ve bir süre daha bağırdı.</p>

  <p class="block_3">“Uri’yi gördüm,” dedim.</p>

  <p class="block_3">Hiç kimse başını kaldırıp bakmadı.</p>

  <p class="block_3">Janina toprağa tükürdü. “Senin meleklerinden nefret ediyorum.”</p>

  <p class="block_3">Ertesi gün ilk kar tanecikleri düşmeye başladı. Çocuklar yüzlerini gökyüzüne kaldırdılar, dilleriyle kar tanelerini yakalamaya çalıştılar.</p>

  <p class="block_3">Yetimhaneye gittim. Doktor Korczak yetimlere bir şarkı öğretiyordu. Beni görünce, “Misha, gel bize katıl. Bizimle şarkı söyle,” dedi. Çocukların arasında durup sözcükleri onlarla birlikte söyledim. Şarkıdan sonra her birimize lahanalı kek ve bir kaşık dolusu yağ verildi. Doktor Korczak'ı yerken hiç görmemiştim. Herkesin ayakkabıları vardı. Oradan ayrıldıktan sonra, gettonun caddelerinde dolaşıp kar altında şarkımı söyledim. Gazete kâğıdı yiyen bir çocuk gördüm.</p>

  <p class="block_3">Birisi seslendi: “Misha Pilsudski! Misha Milgrom!”</p>

  <p class="block_3">Sesi tanıdım, ama kulaklarıma inanamadım. Dönüp baktım. Shepsel Amca’ydı. Yahudilerin gettoda yürüdükleri günden beri Shepsel Amca, avludaki sıralanmalar dışında odadan çıkmamıştı. Gülümsüyor, tüm dünyaya sararmış dişlerini gösteriyordu. “Misha...Misha...Ne güzel bir gün, değil mi?”</p>

  <p class="block_3">Çevreme bakındım. Bana göre herhangi bir gündü bu da. Gri. Caddenin ucunda bir adam kafasını taş duvara vuruyordu.</p>

  <p class="block_3">Ama ben uyumlu biriydim. “Evet,” dedim.</p>

  <p class="block_3">“Evet...evet...” Shepsel Amca çevresine baktı. Gözlerini kapattı, derin bir nefes aldı ve bir süre öylece durdu. Uyuduğunu sandım. Caddenin öbür ucundaki adamın kafası kıpkırmızı olmuştu, ama başını hâlâ duvara vuruyordu. Shepsel Amca gözlerini açtı ve bana gülümsedi. Son zamanlarda, odada kendisini Yahudilikten Lutheranlığa dönüştürecek kitabı okurken yüzünde bu gülümsenin aynısını görüyordum. Shepsel Amca şapkamı çıkardı, saçımı karıştırdı. Sirkeler bebek kar tanecikleri gibi saçımdan uçuştular. Şapkamı tekrar taktı. Düşteymiş gibi başını salladı. Birdenbire yüzündeki ifade değişti. Kafası karışmış gibiydi. Yüzüme, sanki beni tanımıyormuş gibi, uzun uzun baktı. “Gidiyorsun. Her gece gidiyorsun,” dedi. “Neden geri geliyorsun?” Buna bir yanıtım yoktu. Belki Shepsel Amca yanıtı yüzümden okudu; çünkü bir süre sonra dönüp yürüdü ve uzaklaştı. Caddenin öbür ucundaki adam yerde yatıyordu.</p>

  <p class="block_3">Ayaklarım beni odaya geri götürdü. Bayan Milgrom her zamanki gibi şiltenin üzerinde yatıyordu, yüzü duvara dönüktü. Her günkü gibi görünüyordu, ama ben yine de onun ölmüş olduğunu bakar bakmaz anladım. Bay Milgrom şiltenin kenarında oturuyordu. Janina da kucağındaydı. Başını babasının göğsüne dayamıştı ve ağlıyordu. Babası onu öne arkaya sallıyordu. Janina bana baktığında, gözlerinin parıldadığını gördüm.</p>

  <p class="block_3">Bay Milgrom beni ailenin bir bireyi olarak kabul ettiğinden beri Bayan Milgrom’a “Anne,” demek istemiştim. Bir kere böyle yaptım ve Bayan Milgrom bana “Ben senin annen değilim,” dedi. Şaşırmıştım. Bunu tekrar denediğimde sırtını sonsuza dek odaya döndü. Ve şimdi ölmüştü. Ve Bay Milgrom’un gözleri beni üzüyordu. Doktor Korczak’ın bana sık sık yaptığı gibi, elimi Bay Milgrom’un omzuna koydum. Islak gözlerine baktım ve “Tata,” dedim. Beni de Janina’nın yanına kucağına oturttu ve şimdi ben de bir öne bir arkaya sallanıyordum. Kız kardeşim gibi ağlamaya çalıştım, ama aklım hep Bayan Milgrom’un meleğindeydi.</p>

  <p class="block_3">Bütün gece Bayan Milgrom’un cesediyle oturduk yalnızca, odaya döner dönmez yatıp uyuyan Shepsel Amca dışında. Sabahleyin Bay Milgrom gitti ve görevliyle birlikte geri döndü. Görevliye küçük bir şişe hap verdi. Bu hapları bugün için sakladığını söyledi. Şiltenin altından kâse biçimli bir kumaş parçası çıkardı. Bunun ne olduğunu merak ettim. Bay Milgrom bu şeyi alıp başına koydu. Bu bir şapkaydı.</p>

  <p class="block_3">Görevli ve iki yardımcısı Bayan Milgrom’u, bir el arabasının beklediği avluya taşıdılar. Bayan Milgrom arabaya koyuldu ve üzeri bir zamanlar battaniye olan lahana renkli bir paçavrayla örtüldü.</p>

  <p class="block_3">Görevli başa geçip avludan dışarı yürüdü. Arkasında yardımcıları el arabasını çekiyorlardı.</p>

  <p class="block_3">Onların arkasında da üçümüz yürüyorduk. Shepsel Amca odada kaldı.</p>

  <p class="block_3">Olabilecek en küçük yürüyüş grubuyduk. Yol boyunca birçok cesetler gördük. Bazılarını toplamayışımıza şaşırmıştım. Ama bir yandan da bu beni mutlu etmişti, çünkü Bayan Milgrom’un bir ceset yığının altında kalmasını istemiyordum.</p>

  <p class="block_3">Daha önce hiç bu kadar yavaş olmamıştım. Kaçmıyor olsam bile, ya koşuyor ya da hiç değilse hızlı yürüyordum. Her şeyi hızlı yapıyordum. Bay Milgrom’a ve Janina'ya ayak uydurmak için kendimi zorladım. Bay Milgrom elimi tutuyordu. İçimden, sürekli olarak, Arabada annemin ölüsü yatıyor. Ondan daha hızlı yürümemeliyim, diyordum.</p>

  <p class="block_3">Yetimhaneyi geçtik. Doktor Korczak kapıda duruyordu. Ellerini birleştirdi, gözlerini kapadı ve bir şeyler mırıldandı. Sözcükleri duyamadım, ama soğuk kış havasında ağzından buhar halinde çıktıklarını görebiliyordum.</p>

  <p class="block_3">Ters yöne giden birçok kadın yanımızdan geçti. Hepsi paltolar giyinmişler ve tilki ya da başka kürklere sarınmışlardı. Çok üzgün görünüyorlardı. Bazıları ağlıyordu. Bütün kürkleri Stawki İstasyonu’na teslim etmeleri emredilmişti.</p>

  <p class="block_3">Uygun adım yürüyen bir adam yanımızdan geçti. Üzerinde gömlek ya da palto yoktu, ayaklarında ayakkabı yoktu ya da paçavra sarılı değildi. Ağzına tuttuğu gümüş bir borudan klakson sesleri çıkarıyordu. Boruyu havada sallıyor ve bağırıyordu: “Çocuklar! Çocuklar! Benimle gelin! Şekerleme dağına gidiyoruz! Beni izleyin! Beni izleyin!”</p>

  <p class="block_3">Gesia Caddesi’ndeki mezarlığın kapısında Bay Milgrom bekçiye bir şişe hap verdi ve içeri girdik. Mezarların arasındaki boş bir alana gittik. Görevlinin yardımcıları bir yerlerden kürek bulup bir çukur kazdılar. Yan yatmış bir mezar taşının üzerine bir karga tünemişti. Gözlerini hiç kaçırmadan yüzüme bakıyordu. Benimle konuştuğunu düşündüm. Çatlak sesiyle aynı şeyi tekrar tekrar söylüyor gibiydi. Ne dediğini anlayamıyordum. Bayan Milgrom’un yanından ayrıldım ve kargaya doğru yürüdüm. “Ne?” diye seslendim.</p>

  <p class="block_3">Karga son bir kez konuştu ve uçup gitti.</p>

  <p class="block_3">Adamlar Bayan Milgrom’u mezarın içine yatırırken, duvarın öteki tarafına ilk bomba düştü. Düşüşünü ayaklarımın altında hissettim. Başımı kaldırıp baktım. Bombalar yağmur gibi yağıyordu. Sanki bütün ölüler mezarlarını bir anda terk etmeye karar vermişler gibi yer sarsılıyordu. Görevli, yardımcıları ve mezarlık bekçileri hep birlikte kaçtılar. Bay Milgrom hiç kıpırdaman duruyor ve sabit gözlerle çukura bakıyordu.</p>

  <p class="block_3">Bizim tarafımızda, birkaç blok ötede bir bomba patladı. Onu başkaları izledi. Bay Milgrom bize baktı. “Çocuklar,” dedi. İkimizi de kaldırıp mezarın içine, Bayan Milgrom’un yanına indirdi. “Gözlerinizi koruyun.” Bayan Milgrom’un ayaklarına sarılı battaniye parçasının üzerinde kıvrılıp birbirimize sarıldık. Toprak bir yürek gibi atıyordu. Başımı kaldırıp yukarı baktığımda Bay Milgrom’un mezarın kenarında oturduğunu gördüm; ayakları tepemizde sallanıyordu.</p>

  <p class="block_3">Janina cebinden bir şey çıkardı. Bu bir sütleğen tohumuydu. Arka sokakların birinden koparmış olmalıydı. İçi boş gibiydi. Janina içine üfledi. Üç dört pamukçuk gökyüzüne yükseldi. Yavaşça uçuşarak mezardan çıktılar, Bay Milgrom’un yanından geçtiler, üzerimizdeki gri gökyüzü dikdörtgeninde siyah gözyaşları gibi düşen bombaların arasına karıştılar.</p>

  <p class="block_11" id="calibre_pb_32">&nbsp;</p>
</body>
</html>
