<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_12">9</h3>

  <h3 class="block_10" id="toc_id_13">KIŞ</h3>

  <p class="block_2">&nbsp;</p>

  <p class="block_3">Geceleyin geldiler. Yukarıda seslerini duydum. Bağırtıları. Kahkahaları. Camların kırıldığını. Saç toniği şişeleri! Tüm o güzelim renkler.</p>

  <p class="block_3">Uri beni yataktan çekti. “Palto! Palto!” Karanlıkta paltomu arayıp buldum. “Ayakkabılar!” Ayakkabılarımı kaptım. Beni arka bahçeye açılan tavan kapısına sürükledi.</p>

  <p class="block_3">Dışarı çıktığımızda, “Koş!” diye bağırdı.</p>

  <p class="block_3">Kıpırdamadım. “Şekerlerim!”</p>

  <p class="block_3">Suratıma bir tane vurdu. Koştuk. Arkamızdan bağırtılar. Silah sesleri. Sarı taş boğazıma çarpıyordu.</p>

  <p class="block_3">Uzun bir süre koştuk, ayakkabılarımızı giymek için durduk, tekrar koştuk. Karşımıza bombalanmış bir binanın eğri büğrü duvarları çıktı. Yıkıntıların arasından yolumuzu bulmaya çalıştık. Cam parçaları ay ışığında parlıyordu. Sağa sola saçılmış tuğlaların ve yıkılıp düşmüş kerestelerin üzerlerini kaplayan kırağı ışıldıyordu. Uri elimi tuttu. Molozların arasından aşağıya doğru indik.</p>

  <p class="block_3">Uri çevreyi yokladı, bir yer buldu. “Tamam,” dedi. “Uyu.”</p>

  <p class="block_3">Uyudum. Düşümde suyun altında durduğumu gördüm. Yüzüme, gözlerime akan bir şelale belki; ya da bir çeşme.</p>

  <p class="block_3">Nefes almak için debelenerek uyandım. Yukarıda, moloz yığınının kenarında, omzunda bir okul çantası asılan bir oğlan çocuğu, arkasında mavi gökyüzüyle, durmuş suratıma işiyordu.</p>

  <p class="block_3">Uri, “Defol!” diye bağırdı ve bir tuğla fırlattı. Oğlan bir anda kayboldu.</p>

  <p class="block_3">O yerden bir başkasına, oradan da bir başkasına gittik. Bir sürü yerde yattık. Hepsi soğuktu. Bazen kulaklarımda karla uyanıyordum. Bir daha asla yataklarda uyumadık, sandalyelerde oturmadık ya da yiyecek bir şeyler almak için buzdolabına uzanmadık.</p>

  <p class="block_3">Sokaklarda dolanıyorduk. Uri sürekli çevreyi kolluyordu. Bazen beni hızla bir kapı aralığına ya da binaların arasındaki karanlık bir yere çekiyordu. Vitrininde yıldız olan hiçbir dükkâna girmiyorduk.</p>

  <p class="block_3">Ne zaman bir at sesi duysam Greta mı diye bakıyordum.</p>

  <p class="block_3">Uri turşu bulmak için her seferinde daha uzağa gitmek zorundaydı. Konserve et ve sebze, kavanozlarla komposto ve fıstık bulmaya devam ediyordu. Her zaman aynı şeyden iki tane alıyordu. Şekeri yalnızca benim için çalıyordu. Fındıklı kremalı şeker bulduğumda gülmekten çiğneyemiyordum.</p>

  <p class="block_3">Eskiden gittiğim her yerde kahverengi kâğıt ekmek torbaları görürdüm. Şimdi artık çok fazla yoktu bu torbalardan.</p>

  <p class="block_3">Bir gün bir somun ekmek aşırdığımda kadın arkamdan, “Dur! Pis Yahudi!” diye bağırdı.</p>

  <p class="block_3">Ellerini havaya savurdu. Kaldırımdaki insanlara seslendi. “Pis Çingene! Durdurun onu!” Sonra, peşimden koşmaya başladı. Tilki kürkünün kahverengi burnu omzunda bir aşağı bir yukarı zıplayıp duruyordu.</p>

  <p class="block_3">Daha önce ekmekli bir kadına hiç kızmamıştım. Torbayı ters çevirdim ve somunu yere düşürdüm. Üstünde sıçrayıp iki ayağımla ezdim. Sonra da bir tekme vurup caddeye attım. Koşarak gelen kadına güldüm ve “Pis ekmekli kadın!” diye bağırdım ve tabanları yağladım.</p>

  <p class="block_3">Ertesi gün beş somun çaldım. Her bir somunu kapıp kaçtığım kişinin yüzüne karşı bağırarak adımı söyledim: “Misha Pilsudski!”</p>

  <p class="block_3">“Misha Pilsudski!”</p>

  <p class="block_3">“Misha Pilsudski!”</p>

  <p class="block_3">“Misha Pilsudski!”</p>

  <p class="block_3">“Misha Pilsudski!”</p>

  <p class="block_3">Yanına döndüğümde, Uri, “Seni guguk kuşu,” dedi. “Bu kadarı çok fazla. Ziyan ediyorsun.” Somunların dördünü aldı. ”Bunları yetimlere vereceğim.”</p>

  <p class="block_3">“Yetimler nedir?” diye sordum.</p>

  <p class="block_3">“Annesi babası olmayan çocuklar,” dedi Uri.</p>

  <p class="block_3">“Senin gibi mi?”</p>

  <p class="block_3">“Benim gibi, Küba gibi, hepimiz gibi.”</p>

  <p class="block_3">“Ben hariç,” dedim. “Benim bir annem ve babam ve yedi erkek kardeşim ve beş kız kardeşim var.” “Unutmuştum,” dedi. “Sen hariç.”</p>

  <p class="block_3">Ekmekleri yetimlere götürdük. Gri taştan dikdörtgen bir binada yaşıyorlardı. Uri zili çaldı. Kapı açıldı.</p>

  <p class="block_3">Uri, “Doktor Korczak, yetimler için ekmek getirdim,” dedi.</p>

  <p class="block_3">Adam yüzümüze baktı. Keldi. Başının üzerinde olması gereken saçlar sanki yüzünün alt kısmında toplanmış gibiydi, çünkü kalın beyaz bir bıyığı ve süpürge gibi bir keçi sakalı vardı. Gülümsedi ve başını salladı. “Teşekkür ederim,” dedi. Arkasındaki loş koridorda bir yetim görmeye çalıştım, ama kapıyı kapattı.</p>

  <p class="block_3">Aklıma bir fikir gelmişti. Ertesi gün iki somun ekmek aşırdım. Birini Uri’ye verdim, diğerini de küçük kız Janina’nın evine götürdüm. Gece kar yağmıştı. Bahçeyi kaplayan beyaz örtünün içinden kahverengi çalılar fışkırmıştı.</p>

  <p class="block_3">Karları iterek en üst basamağa kadar çıktım. Somunu bıraktım, kapıyı çaldım ve kaçtım.</p>

  <p class="block_3">Ertesi gün geri gelip baktım. Ekmek yoktu.</p>

  <p class="block_3">İşte her şey böyle başladı.</p>

  <p class="block_11" id="calibre_pb_10">&nbsp;</p>
</body>
</html>
