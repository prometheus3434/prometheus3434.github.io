<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_16">12</h3>

  <p class="block_2">&nbsp;</p>

  <p class="block_3">Doktor Korczak’a ve yetimlere kara elmasları götürmeye devam ettim. Fırsat bulduğumda, Janina’nın arka merdivenlerine de kara elmas ve yiyecek bırakıyordum. Artık o merdivenlere benim için hediye bırakılmadığını fark etmeye başladım. Bir gün arka kapıyı çaldım. Bir adam açtı. Çoraplı olduğu halde onun bir Çizme olduğunu anladım. Gri ve gümüş ceketi iliklenmemişti, lekeli gömleği ve askıları görünüyordu. Bir elinde bira kupası vardı.</p>

  <p class="block_3">“Janina ve ailesi nerde?” diye sordum.</p>

  <p class="block_3">Bana Çizme dilinde bir şeyler homurdandı. Nefesi soğan kokuyordu.</p>

  <p class="block_3">Daha güçlü bir sesle tekrarladım: “Janina!”</p>

  <p class="block_3">Bir yudum bira içti. Elimdeki kömür torbasını gösterdi. Torbayı kaldırdım. “Kara elmaslar,” dedim. “Janina için.” Torbayı elimden çekip aldı.</p>

  <p class="block_3">Parmağını bana doğru uzattı. “Jude?”</p>

  <p class="block_3">Bildiğim bir sözcüktü bu. “Hayır,” dedim. “Ben Çingene’yim.”</p>

  <p class="block_3">Sanki daha iyi duymak istermiş gibi başını dikleştirdi.</p>

  <p class="block_3">Hazırolda duruyordum. “Çingene!”</p>

  <p class="block_3">Elini kaldırdı. Şöyle düşündüm: Beni selamlayacak.</p>

  <p class="block_3">* (Alm.) Yahudi. Ç.N.</p>

  <p class="block_3">Ama selamlamadı. Beni tokatladı. Ve elindeki kupayı ters çevirip birayı başımdan aşağıya döktü.</p>

  <p class="block_3">Kömür torbasını elinden çekip aldım. Torbayı salladım ve bütün gücümle çoraplı ayaklarına vurdum. Uludu. Kaçtım.</p>

  <p class="block_3">Bir sabah ahırda uyandıktan sonra, işediğimiz bölmeye doğru giderken, bir başka bölmede bir adam gördüm.</p>

  <p class="block_3">Fasulye gibi kıvrılmıştı. Uzun siyah bir palto giyiyordu. Gidip yanına çömeldim. Birdenbire bir gözünü açtı ve bana baktı. Doğrulup oturdu.</p>

  <p class="block_3">“Burada mı oturuyorsun?” diye sordum.</p>

  <p class="block_3">Samanlar saçma takılmıştı. “Benim yaşadığım bir yer yok,” dedi.</p>

  <p class="block_3">Ona, “Ben burada arkadaşım Uri’yle yaşıyorum,” dedim. “Bizimle birlikte yaşamak ister misin?”</p>

  <p class="block_3">Sanki bir şey arıyormuş gibi çevresine bakındı. Omuzlarını silkti. “Olabilir.”</p>

  <p class="block_3">“Daha önce büyük bir evde mi yaşıyordun?” dedim. Janina’yı düşünüyordum.</p>

  <p class="block_3">“Ev büyüktü,” dedi, “ama ben yalnızca iki odasında yaşıyordum.</p>

  <p class="block_3">“Çocuklarınla mı?”</p>

  <p class="block_3">Yüzüme baktı. “Kitaplarımla.”</p>

  <p class="block_3">Yüzünü inceledim. “Yahudi değilsin, öyle değil mi?” diye sordum.</p>

  <p class="block_3">Gözleri hareketlendi. Oturduğu yerde dikleşti. “Neden soruyorsun?”</p>

  <p class="block_3">“Sakalın yok.”</p>

  <p class="block_3">Ayağa kalktı. Yandaki ahıra baktı. “Çünkü ben Yahudi değilim. Birisi sormanı mı istedi senden?”</p>

  <p class="block_3">“Hayır.”</p>

  <p class="block_3">“Ben Yahudi değilim. Bana inanıyor musun?” diye tekrarladı.</p>

  <p class="block_3">“Evet,” dedim. “Ben de Yahudi değilim. Ben Çingene’yim. Yahudi olmadığım için seviniyorum.”</p>

  <p class="block_3">En yakın pencereye gitti ve dışarı baktı. “Seviniyorsun, öyle mi?”</p>

  <p class="block_3">“Öyle sanıyorum,” dedim. “Ama bazen tam olarak emin olamıyorum. Yahudiler vuruluyorlar, atlara ters bindiriliyorlar ve sakallarıyla kaldırımları süpürüyorlar. Ama benim sakalım yok. Ayrıca, sanırım, boyanmak hoşuma gidebilir.”</p>

  <p class="block_3">Bana bakıyordu, ama beni görmüyor gibiydi.</p>

  <p class="block_3">“Biraz domuz sosisi ister misin?” diye sordum. “Bizim domuz sosisimiz var.”</p>

  <p class="block_3">Bekledim. Sonunda başını evet anlamında salladı.</p>

  <p class="block_3">Domuz sosisi getirmek için gittim. Döndüğümde adam yoktu.</p>

  <p class="block_3">Uri’yle birlikte caddelerde yürürken mutlaka uymam gereken kurallar vardı. Nereye gittiğimi biliyormuş gibi yürümem gerekiyordu. Doğrudan ileri bakmalıydım. Gülmemeli, çığlık atmamak, dans etmemeli ya da dikkat çekecek herhangi bir şey yapmamalıydım.</p>

  <p class="block_3">“Görünmez ol,” diyordu Uri.</p>

  <p class="block_3">“Melek gibi mi?” diye soruyordum.</p>

  <p class="block_3">Beni dikkate almıyordu. Saklayacak hiçbir şeyim yokmuş gibi, sanki oraya aitmişim gibi görünmem gerektiğini söylüyordu. “Hepsinden önemlisi,” diyordu Uri, göğsümü parmağıyla dürterek, “suçlu gibi görünme.”</p>

  <p class="block_3">“Suçlu ne demek?” diye sordum.</p>

  <p class="block_3">“Yapmaman gereken bir şeyi yapmış olmak demek.”</p>

  <p class="block_3">“Bu kolay,” dedim. “Ben suçlu değilim.” Janina’nın doğum günü pastasını çaldığımı unutmuştum.</p>

  <p class="block_3">“İyi,” dedi. “O zaman öyle görünme.”</p>

  <p class="block_3">Bir ayna parçası buldum. Kendime baktım. Suçlu görünmeme alıştırması yaptım. Ahırda, ileri bakarak ve sanki saklayacak hiçbir şeyim yokmuş gibi görünmeye çalışarak ileri geri yürüdüm. Dışarı çıktığımızda, kentin merkezindeki kalabalıkların arasında, Uri’ye, “Bak!” dedim ve caddeyi tek başıma karşıdan karşıya geçtim. Başımı dik tutuyordum. Doğruca ileri bakıyordum. Herhangi bir insan kadar suçsuz görünerek ve sanki nereye gittiğimi kesinlikle biliyormuş gibi bir tavır takınarak yürüyordum. Bir otomobil bana çarptı.</p>

  <p class="block_3">Hafif bir darbeydi yalnızca. Otomobil acı bir fren sesiyle durdu ve çarpmanın etkisiyle ayaklarım yerden kesildi. Sürücü çığlıklar atıyor, insanlar bakıyordu. Sonrasında Uri’nin beni bir yandan paltomun yakasından tutup sürüklerken bir yandan da kıçıma tekmeler attığını ve insanların güldüklerini hatırlıyorum.</p>

  <p class="block_3">Uri gülmüyordu. Beni gözden uzak bir ara sokağa kadar sürükledi ve bir kömür çuvalı gibi yere bıraktı. Yüzüme tıslayarak, “Sana dikkati üzerinde toplama demedim mi ben, seni aptal, küçük hergele?”</p>

  <p class="block_3">Yüzüne baktım. Başımı evet anlamında salladım. Aptallığa geri dönüş.</p>

  <p class="block_3">Onu hiç bu kadar kızgın görmemiştim. Saçı her zamankinden daha kırmızı görünüyordu, ne var ki bu kez güldüğü için değildi. Alnıma bir yumruk indirdi. Kafamın arkası duvara çarptı. “Bir gün, hayatta kalmanı sağlamak için, seni öldürmek zorunda kalacağım.” Kollarını açarak aşağı yukarı salladı. “Kafana göre mi davranmak istiyorsun? Tek başına mı dolaşmak istiyorsun? Benim sözlerimi dinlemek istemiyor musun? Tamam, devam et!” Beni tekmeledi. “Haydi yürü!” Sert adımlarla çıkıp gitti. Caddeye çıktığında ben de yanındaydım.</p>

  <p class="block_3">O anda bir daha asla Uri’ye karşı gelmeyeceğimden kesinlikle emin olmuştum. Ama güzel atlar konusunda nasıl davranacağımı bilmiyordum.</p>

  <p class="block_11" id="calibre_pb_13">&nbsp;</p>
</body>
</html>
