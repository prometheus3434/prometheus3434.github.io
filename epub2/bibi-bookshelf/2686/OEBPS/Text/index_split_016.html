<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_19">15</h3>

  <h3 class="block_10" id="toc_id_20">SONBAHAR</h3>

  <p class="block_2">&nbsp;</p>

  <p class="block_3">İnsanlar gidiyorlardı. Bu kadar insanın bir arada yürüdüğünü hiç görmemiştim. Bir caddenin köşesinde durup onları izledik.</p>

  <p class="block_3">Bu insanlar Yahudi’ydiler. Kollarına taktıkları bantlardan biliyordum bunu. Her Yahudi mavi yıldızlı beyaz bir kol bandı takmak zorundaydı. Kimin Yahudi olduğunu anlamak için çok yardımcı oluyordu bu, çünkü artık Yahudilerin sakalları yoktu. O ana kadar yalnızca şurada burada birkaç Yahudi görmüştüm. Bu kadar çok olduklarını bilmiyordum.</p>

  <p class="block_3">Farklı yerlerden, farklı sokaklardan geliyorlar, ama hepsi aynı yöne doğru gidiyorlardı. Küçük çocuklar içleri tıka basa oyuncak, kap kacak ve kitap dolu küçük el arabalarını çekiyorlardı. Yetişkinlerin çektiği mobilya, giysi, resim ve halı dolu dört tekerlekli arabalar sağa sola yalpalayarak ilerliyorlardı. Belli ki evlerindeki tüm eşyalarını bu el arabalarına ve omuzlarında taşıdıkları çuvallara doldurmuşlardı. Büyük arabaları atlar, küçük arabaları da insanlar çekiyordu. Atların ve insanların görünüşleri birbirine benziyordu; yere bakarak bezgin yürüyorlardı; yüklerinin ağırlığıyla öne doğru eğilmişlerdi. Atların beyaz bantları yoktu, ama onların da Yahudi oldukları çok açık belliydi.</p>

  <p class="block_3">Bu, mavi-beyaz bir geçit töreniydi - ne kadar da farklıydı Çizmelerin geçit töreninden! Çok yavaş, çok sessizdi, bir bebek ağlaması bile duyulmuyordu. Binlerce Çizmenin gümbürtüsü yerine şimdi yırtık pırtık ayakkabıların sürümesi vardı; tankların homurtusu yerine el arabalarının tekerleklerinin çekirgeleri anımsatan cılız sesleri duyuluyordu.</p>

  <p class="block_3">Elimi gözüme siper ettim. “Nereye gidiyorlar?” diye sordum Uri’ye.</p>

  <p class="block_3">“Gettolara,” diye yanıt verdi.</p>

  <p class="block_3">“Getto nedir?”</p>

  <p class="block_3">“Lanetlilerin yaşadığı yer.”</p>

  <p class="block_3">İnsanlar çok sessizdiler ama arkalarında çok gürültü vardı. Islıklar, sevinç çığlıkları ve kırılan camların sesleri duyuluyordu. Bu insanlar evlerini terk ederken diğerleri bu evlere hücum ediyorlardı. Avlularda yumruklaşmalar oluyordu. İnsanlar merdivenlerden yuvarlanıyorlardı. Üst katların pencereleri hızla açılıyor, evlerin yeni sahipleri aşağıda yürüyenlerin tepesinden, “Bu ev bizim artık!” diye bağırıyorlardı.</p>

  <p class="block_3">Ama benim, her neredelerse, bu getto denilen yerler daha çok ilgimi çekmişti. “Sıkıyönetim başlamadan dön.” Artık Uri’nin bana tek uyarısı buydu.</p>

  <p class="block_3">Yahudilerle birlikte yürüdüm. Bir süre her şey çok heyecanlı geldi bana. Çizmelerin o büyük geçit töreninden beri böyle bir yürüyüşte yer almayı istiyordum hep. Ve böylece kendi imgelemimin geçit töreninde, bezgin yürüyen Yahudilerin yanından ardı ardına geçerek, başım dik, kollarımı sallayarak, kaz adımlarıyla yürümeye başladım. Beni fark eden oldu mu bilmiyorum. Hiç kimse hiçbir şey söylemedi. Ama çok geçmeden hayal gücüm zayıfladı, yavaşladım ve diğerlerinin adımlarına ayak uydurarak yürümeye başladım.</p>

  <p class="block_3">Neden sonra, Uri yaşlarındaki bir çocuğun yanında yürüdüğümü fark ettim. İçinde kabak varmış gibi görünen bir çuvalı peşinden sürüklüyordu.</p>

  <p class="block_3">“Uri’yi tanıyor musun?” diye sordum.</p>

  <p class="block_3">Oğlan hiç aldırmadan ileri bakarak yürümeye devam etti.</p>

  <p class="block_3">Tekrar, daha yüksek sesle sordum. “Uri’yi tanıyor musun?”</p>

  <p class="block_3">Benim orada olduğumun farkında değilmiş gibiydi. Bu beni durdurmadı. Konuşmaya kararlıydım.</p>

  <p class="block_3">“Uri’nin saçı kızıl. O Yahudi değil.” Uri’yi ele vermemek için her zaman çok özen gösteriyordum. “Kol bandına dokunabilir miyim?” Tepki vermedi. Dokundum. “Ben Çingene’yim,” dedim. “Belki bir gün benim de kol bandım olur.”</p>

  <p class="block_3">Cebimden bir sosis çıkardım. (Bulabildiğim sürece yanımda sosis taşıyordum ve gün boyu yiyordum.) Ona uzattım. “Sosisimden bir parça ister misin?” İlk kez gözlerinin kıpırdadığını gördüm. Sonra, oğlanın öteki yanında yürüyen kadın, “Onun karnı aç değil. Lütfen git.” dedi.</p>

  <p class="block_3">Bunun hiç de hoş olmadığın düşündüm, ama kadının dediğini yaptım. Sırayla insanların yanına gidip sordum: “Gettoya mı gidiyorsun? Gettoda güzel bir evin olacak mı? Getto ne kadar uzakta?” Hiç kimse yanıt vermiyordu. Hepsine ayrı ayrı sosis teklif ettim, ama hiç kimse istemedi. Bazı kadınların omuzlarındaki tilkiler dışında hiç kimse beni görmüyordu, ya da ben böyle düşünüyordum. Tilkiler küçük siyah gözleriyle sürekli bana bakıyorlardı.</p>

  <p class="block_3">Bir ara benekli bir kısrak gördüm. “Greta!” diye bağırdım ve ona doğru koştum. Ama o yalnızca salyalarını başıma akıttı ve ben de onun Greta olamayacağını anladım.</p>

  <p class="block_3">Çocukların şarkı söylediğini duydum; tanıdık bir ses, “İhtiyar Adamın Kazları! Bir! İki! Üç!” diyordu.</p>

  <p class="block_3">Koştum. “Doktor Korczak!” Duramayıp ona çarptığımda sendeledi ve güldü. “Doktor Korczak, siz de gettoya mı gidiyorsunuz?”</p>

  <p class="block_3">“Evet,” dedi, “Hepimiz gidiyoruz.”</p>

  <p class="block_3">“Harika bir yer mi orası?” diye sordum.</p>

  <p class="block_3">Gülümsedi. “Biz harika yapacağız.”</p>

  <p class="block_3">Yetimlerle birlikte yürüdüm. Şarkı söylüyorlardı. Sözleri bilmiyordum, bu yüzden ben de yalnızca yüksek sesle bağırarak onlara katıldım. Onlarla birlikteyken ben de yetim olmak istiyordum. Şarkıların arasında el arabalarının tıkırtıları ve insanların ayak sesleri duyuluyordu. Bir ara yüksekteki bir pencereden bir ses geldi: “Yetim pastası!<sup class="calibre5">1</sup>” Sonra Janina’yı gördüm. Ailesiyle birlikte ağır ağır yürüyordu. Omzundaki çuval neredeyse yere düşecek gibiydi. Yanına koştum. “Janina!”</p>

  <p class="block_3">Yüzüme baktı. Gülümsedi. “Misha!”</p>

  <p class="block_3">Çok sevinçliydim: “Gettoya mı gidiyorsun? Neredeydin? Evinizde başka birisi var. Ondan hoşlanmadım. Kafama bira döktü. Ben de ayağına vurdum.” Güldü. Tekrar söyledim. “Ayağına vurdum!” Daha yüksek sesle güldü.</p>

  <p class="block_3">“Janina,” dedim, “Doktor Korczak dışında hiç kimse beni görmüyor.”</p>

  <p class="block_3">Bir ses geldi. “Seni görüyorlar.” Arkamızda yürüyen bir adam söylemişti bunu. Ardından çektiği tıka basa yüklü araba kayışlarla omuzlarına bağlıydı. Yemek masasının çevresinde gördüğüm yüzlerden biriydi.</p>

  <p class="block_3">Janina, “Bu benim babam,” dedi.</p>

  <p class="block_3">Janina’nın babasına dönüp, “Bana bakmıyorlar,” dedim. Arkasındaki araba gıcırdıyor, çatırdıyordu.</p>

  <p class="block_3">“Senden korkuyorlar,” dedi.</p>

  <p class="block_3">Güldüm. “Hiç kimse benden korkmaz.”</p>

  <p class="block_3">Janina yüzüme pis pis baktı. “Babama gülme,” dedi. “Eğer senden korktuklarını söylüyorsa, korkuyorlardır.” Başımı kaldırıp Janina’nın babasına baktım. Diğerleri gibi o da dosdoğru ileri bakıyordu. Gözleri, Janina’nınkiler gibi iri ve kestane rengiydi.</p>

  <p class="block_3">“Benden neden korkuyorlar?” diye sordum.</p>

  <p class="block_3">Babası yanıt vermeden Janina atıldı. “Çünkü sen Yahudi değilsin, ne sanıyorsun ki?”</p>

  <p class="block_3">Böyle bir şeyi düşünemiyordum: İnsanlar beden korkuyor. Sosisimi çıkardım. “Biraz ister misin?”</p>

  <p class="block_3">“Hayır!” diye bir kadın sesi duyuldu, ama artık çok geçti. Janina sosisi kapmış ve büyük bir parça ısırmıştı. Babasına uzattı. Babası bir süre sosise baktı ve sonra bir parça ısırdı. Yanındaki kadına uzattı, ama kadın başını iki yana salladı. Bir başka el uzanıp sosisi kaptı. Bu elin sahibi sosisi bitirdi.</p>

  <p class="block_3">“Bu benim amcam Shepsel,” dedi Janina. “Bizimle yaşıyor.”</p>

  <p class="block_3">Janina’nın çuvalına uzandım. “Ben taşımak istiyorum.”</p>

  <p class="block_3">Çuvalı bana verdi ve hiç beklemeden sekerek uzaklaştı. Çuvalı omzuma attım. Beni geriye doğru çekti. “Ne var bunun içinde?” diye seslendim.</p>

  <p class="block_3">Janina seke seke geri geldi. “Sevdiğim her şeyi, kaykayım dışında. Annem, kaykayımı getirmeme izin vermedi. “ Dönüp babasının yanında yürüyen kadına baktı.</p>

  <p class="block_3">‘Janina’nın kolundaki bandı gösterdim. “Bunu seviyor musun?” diye sordum.</p>

  <p class="block_3">Janina’nın annesi, “Tobiasz dedi.</p>

  <p class="block_3">“Önemli değil,” dedi babası. “Bu, o çocuk.”</p>

  <p class="block_3">“Biliyorum. Hırsız.”</p>

  <p class="block_3">“Önemli değil.”</p>

  <p class="block_3">Sonra birden ön taraftan bir gürültü geldi. El arabasının tekerleklerinin takırtısı çoğaldı. Janina'nın babası, “Gelin... gelin...” diye bağırdı ve neredeyse yere değecek kadar eğilip kayışlara asıldı. Yürüyüş hızlanmıştı. Yere düşen kaplar hasta yemek arabalarının çanları gibi sesler çıkarıyordu. İnsanlar bağırıyorlardı. İnsanlar koşuyorlardı.</p>

  <p class="block_3">1</p>

  <p class="block_3">(İng. orijinali 'orphan pie' ve ‘orfın pay’ diye okunur) Çikolatalı, vişneli bir pasta. Birebir çevrildiğinde 'yetim pastası’ anlamına geliyor. Yetimlere yönelik bir aşağılamayı vurgulamak için kullanılmış. Ç. N.</p>

  <p class="block_11" id="calibre_pb_16">&nbsp;</p>
</body>
</html>
