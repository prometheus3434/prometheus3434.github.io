<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_21">16</h3>

  <p class="block_2">&nbsp;</p>

  <p class="block_3">“Bir dolap mı?” dedi Uri.</p>

  <p class="block_3">“Bir dolap,” dedim. Ahırdaki bölmemizi ikiye ayıracak biçimde ayağımla toprağa bir çizgi çizdim. “Bu büyüklükte. Shepsel Amca böyle söyledi. “Bir dolapta yaşayacağız,’ dedi.”</p>

  <p class="block_3">Uri’ye o günü anlatıyordum. Janina ve ailesiyle nasıl karşılaştığımı, herkesin gettoya nasıl koştuğunu ve bu yüzden gettonun ne kadar güzel bir yer olduğunu anladığımı söyledim. Yüksek binalarla çevrili toprak bir avluya nasıl gittiğimizi, Janina’nın babasının Shepsel Amca’ya nasıl “Çabuk! Çabuk!” diye bağırdığını ve evlerden birine dalışını ve merdivenlerden çıkışını ve Janina’yla benim onun ardından koşuşumuzu ve Shepsel Amcanın dördüncü kattaki kapılardan birinin önüne oturuşunu ve Janina’yla benim de onun yanına çöküşümüzü ve Janina’nın annesiyle babasının merdivenleri tökezleyerek tırmanıp dördüncü kata çıkıncaya kadar bekleyişimizi anlattım. Sonra tekrar aşağıya inip el arabalarını boşalttık ve eşyaları yukarıya taşıdık. Bazı şeyleri iki ya da üç kişinin taşıması gerekiyordu, ama kapının önünde her zaman biri beklemek zorundaydı ve burası “bir tımarhane” gibiydi -Janina’nın annesi söylemişti bunu, “tımarhane” - çünkü bir sürü insan aynı şeyi yapıyordu, yalnızca tek merdiven vardı ve her kapının önünde birisi bekliyordu.</p>

  <p class="block_3">Her şey yukarıya taşındıktan sonra, Janina’nın babası ve Shepsel Amca el arabasını çekiçlerle ve tekmelerle kırıp parçaladılar ve bu gri renkli eğri büğrü tahta parçalarını ve hatta tekerlekleri bile yukarıya taşıdılar. Sonunda her şey içeri taşındığında Janina’nın babası kapıyı kapattı, Shepsel Amca işte o zaman söyledi bunu: “Bir dolapta yaşayacağız.”</p>

  <p class="block_3">Uri’ye, ben oradan ayrılırken olanları da anlattım. Janina benimle birlikte avluya kadar gelmek istedi, ama annesi hayır dedi. Bu yüzden o da hemen kapının önündeki sahanlığa kadar geldi ve sonra, “Bekle,” diyerek içeri geri döndü. Dışarı çıktığında sırıtıyordu. “Gözlerini kapat ve elini uzat.” Söylediğini yaptım. Avucumda bir şey hissettim. “Aç.”</p>

  <p class="block_3">Bu bir şekerdi, içi fındıklı kremalı bir şeker. Ama yarımdı; ortasındaki fındığın bile yarısı yoktu.</p>

  <p class="block_3">“Isırıncaya kadar ne olduğunu bilmiyordum,” dedi Janina. “Sonra senin için sakladım.”</p>

  <p class="block_3">Şekeri yedim. Uzun zamandır yememiştim. Bir daha hiçbir zaman yiyemeyeceğimi düşünmüştüm hep. Janina sırıtmaya devam ediyordu. Koşarak merdivenlerden indim.</p>

  <p class="block_3">Tekrar gettoya gittiğimde yol üzerinde bir duvarla karşılaştım. Adamlar, bu duvarı tuğlalarla örüyorlardı. Benim boyumun üç katı yüksekliğindeydi. Henüz tamamlanmamış bir bölüme gelinceye kadar duvar boyunca yürüdüm. Burada yalnızca birkaç sıra tuğla dizilmişti. Üzerinden atladım. Birisi bağırdı. Koştum.</p>

  <p class="block_3">Koşmak kolay değildi çünkü büyük bir çuval taşıyordum. Bu kez çuval yiyecekle doluydu. “Hasat” zamanıydı ve hızlı el ve ayaklar sayesinde çok iyi ürün kaldırmıştım.</p>

  <p class="block_3">Evi buldum. Niska caddesindeydi. Merdivenleri çıkıp kapının önüne geldim. Tıkırdattım. Boğuk bir ses, “Kim o?” dedi.</p>

  <p class="block_3">“Misha Pilsudski.”</p>

  <p class="block_3">Bir çığlık duydum, ardından kilidin takırtıları geldi. Kapı açıldı. Janina kollarını havaya doğru savurdu. “Misha!”</p>

  <p class="block_3">Janina’nın annesi odanın bir köşesindeki bir şiltenin üzerinde yatıyordu. Tek gözünü açtı ve “Yine mi sen?” diye homurdandı.</p>

  <p class="block_3">Janina, çuvalı göstererek, “Bu nedir?” diye sordu.</p>

  <p class="block_3">Shepsel Amca kapıyı hızla kapattı ve kilitledi.</p>

  <p class="block_3">“Yiyecek,” dedim. Odanın ortasında kare bir masa vardı. Çuvalı masanın üzerine boşalttım.</p>

  <p class="block_3">Janina ellerini çırptı. “Yiyecek!”</p>

  <p class="block_3">Şalgamlar ve elmalar masanın üzerinde yuvarlanıp yere düştüler. Havuç ve kereviz demetleri, ekmekler ve reçel kavanozları, şeker pekmezi ve şeker dolu torbalar ve sosis kangalları vardı. Herkes masanın çevresinde toplandı. Janina’nın annesi bile yattığı şilteden kalktı.</p>

  <p class="block_3">Janina’nın babası, “Nerden buldun bunları?” diye sordu.</p>

  <p class="block_3">“Bir sürü yerden,” dedim.</p>

  <p class="block_3">Shepsel Amca bir havuç alıp ikiye böldü. “Pis kokulu, ayağına çabuk hırsız.”</p>

  <p class="block_3">Janina<sup class="calibre5">’</sup>nın annesi beyaz, tozlu bir torbayı açtı. Parmağını batırıp bu beyaz tozu tattı. “Kabartma tozu. Pişirmek için fırın gerekli. Burada fırın görüyor musunuz? Şilteye geri döndü. Yüzünü duvara dönüp yattı. “Fırınları anımsıyorum. Benim de bir tane” -öksürdü- “vardı bir zamanlar. Bir zamanlar ben de insandım.”</p>

  <p class="block_3">Shepsel Amca üzgün gözlerle ona baktı. “Bir zamanlar.”</p>

  <p class="block_3">“Dışarıda bir duvar var,” dedim. “Niye var o duvar?”</p>

  <p class="block_3">Shepsel Amca, “Ayak takımını içeri sokmamak için,” dedi, sesi alaycıydı.</p>

  <p class="block_3">“İçeri nasıl girdin?” diye sordu Janina bana.</p>

  <p class="block_3">Ona duvarda alçak bir yer bulduğumu ve kolayca üzerinden atladığımı söyledim.</p>

  <p class="block_3">“Ben her yere girebilirim,” diye ekledim. Övünmüyordum. Bir gerçeği dile getiriyordum. Ufak tefek oluşumu, çabukluğumu sevmeye başlamıştım. Bazen kendimi, göze görünmeden her yere süzülüveren bir böcek ya da minik bir kemirgen gibi hissediyordum.</p>

  <p class="block_3">Kapı çalındı. Shepsel Amca parmağını hızla dudaklarına götürdü. “Susun,” diye fısıldadı. “Burada yokuz.” Sonra eğildi ve Janina’nın babası, “Kim var orada?” diye seslendi.</p>

  <p class="block_3">Kapıdan, “Hiram Lefkowitz,” Diye yanıt geldi.</p>

  <p class="block_3">Janina’nın babası kilidi açtı. “Tamam, içeri gel.”</p>

  <p class="block_3">Shepsel Amca masadaki yiyeceklerin üzerine bir palto atarken, Hiram Lefkowitz içeri girdi. Şapkasını çıkardı ve bir kâğıt uzattı. “Doktor Milgrom Janina’nın babası kâğıdı aldı. “Ben doktor değilim.” Yerde duran bel yüksekliğindeki kutuya benzeyen şeyin yanına gitti ve hızla çekti. Kutu iki yana kanat gibi açıldı. Bu bir sürü küçük çekmecesi olan bir sandıktı. Her iki yanındaki raflarda kiminin içinde tozlar, kiminin içinde çeşitli renklerde sıvılar bulunan kavanozlar sıralanmıştı. Bana berber dükkânını anımsattı. Tüm kent boyunca süren o sarsıntılı yolculuk sırasında bu şişelerin nasıl olup da sağlam kalabildiklerini merak ettim.</p>

  <p class="block_3">Janina’nın babası çekmeceden bir şey aldı, küçük bir zarfa koydu ve adama verdi. Adam cebinden bir elma çıkardı. Ağlamak üzereymiş gibiydi. “Keşke”</p>

  <p class="block_3">“Git,” dedi Janina’nın babası ve adamı kapıya doğru götürdü. “Gerek yok. Git.”</p>

  <p class="block_3">Adam dönüp Bay Milgrom’a dokundu. “Şalom.”</p>

  <p class="block_3">“Şalom.”</p>

  <p class="block_3">Shepsel Amca kapıyı kapatıp kilitledi. Parmağını Janina’nın babasının yüzüne doğru salladı. “Yarın herkes öğrenir. Hepsi üzerimize hücum eder.”</p>

  <p class="block_3">Bay Milgrom Kanatları kapattı ve çekmeceli sandık yeniden sıradan bir kutu haline geldi. “Ne yapmamı bekliyorsunuz ki? Hepsini kendimize saklamamı mı? Bana reçete verdi. Ben de işimi yaptım.”</p>

  <p class="block_3">“Bir haftaya kadar hiçbir şey kalmayacak. Sıfırı tüketeceksin.”</p>

  <p class="block_3">“Buradan ancak mezara, gideriz.” Odadaki tek pencereden dışarıyı gösterdi. “O duvarı yalnızca bir hafta için mi yaptıklarını sanıyorsunuz?” Bağırıyordu.</p>

  <p class="block_3">Janina’nın annesi şiltenin üzerinde inliyordu.</p>

  <p class="block_3">Janina ve ben daha sonra bizim köşemiz olacak olan köşedeydik. Janina bana, “Benim babam eczacıdır,” dedi “Eczacı nedir?” diye sordum.</p>

  <p class="block_3">“Eczacı ilaç yapar.”</p>

  <p class="block_3">“İlaç nedir?”</p>

  <p class="block_3">Yüzüme tuhaf tuhaf baktı. “İlaç, hasta oldukları zaman insanları iyileştirir. Haplar ve Hint yağı gibidir.” Yüzünü buruşturdu. “Öğğ.”</p>

  <p class="block_3">“Baban Tobiasz Milgrom, “dedim.</p>

  <p class="block_3">Yüzü ışıldadı. “Evet.”</p>

  <p class="block_3">“Sen Janina Milgrom’sun.”</p>

  <p class="block_3">“Evet!”</p>

  <p class="block_3">“Ben Misha Plisudski’yim.”</p>

  <p class="block_3">Ellerini çırptı. “Evet!”</p>

  <p class="block_3">Shepsel Amca bize baktı. Janina ona dilini çıkardı. Ben de kıkır kıkır güldüm. Şimdi artık yalnızca kendi soyadımı değil, başkalarının soyadlarını da biliyordum. Sanki gıdıklanmış gibi gülüyordum.</p>

  <p class="block_11" id="calibre_pb_17">&nbsp;</p>
</body>
</html>
