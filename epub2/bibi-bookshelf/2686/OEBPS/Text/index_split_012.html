<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="block_10" id="toc_id_15">11</h3>

  <p class="block_2">&nbsp;</p>

  <p class="block_3">Sanki Uri’nin sözlerini doğrularmış gibi ekmek, kısa bir süre sonra, yenecek değil de inanılacak bir şey haline geldi.</p>

  <p class="block_3">Bir gün yine her zamanki yerime gittim. Fırınlara yakın cadde köşeleri -bunlar en güzel yerlerdi. İlkinde beklemeye başladım. Ekmek torbasıyla gelen hiç kimse olmadı. Aslında fırından çıkan hiç kimse yoktu. Bir sonraki noktaya gittim. Aynı şey. Bütün gün bir köşeden ötekine dolaştım. Değişen hiçbir olmadı. Bir tek somun bile görmedim.</p>

  <p class="block_3">Neredeyse hiç yapmadığım bir şeyi yaptım, fırından içeriye girdim. Burası camına sarı yıldız çizilmiş bir fırındı. Şaşkınlık içindeydim. Duvarları kaplayan raflarda, tek başına kalmış hüzünlü bir sandviçten başka hiçbir şey yoktu. Vitrinde iki ya da üç kek vardı.</p>

  <p class="block_3">Fırıncı arkadaki odadan çıkıp geldi. “Bir şey mi almak istiyorsun?” diye homurdandı.</p>

  <p class="block_3">Gözlerimi dikmiş sandviçe bakıyordum. Hiç yoktan iyiydi. Ama benim uzanamayacağım kadar yüksekteydi. Bu durumda hızlı ve eli çabuk olmamın bir yararı yoktu. Ona sarı taşımı gösterdim. “Değişelim mi?” dedim. Taşı ona vermeyecektim. Yalnızca ekmeği aşağıya indirmesi için numara yapmak istedim.</p>

  <p class="block_3">Yüzü kıpkırmızı oldu. Parmağını kapıya doğru uzattı. “Dışarı! Defol buradan, seni küçük hırsız!” Bana doğru atıldı; ama ben çoktan fırlamıştım.</p>

  <p class="block_3">Ahıra döndüğümde, Uri’ye, “Artık ekmek yok,” dedim.</p>

  <p class="block_3">“Turşu yemeyi öğren,” dedi.</p>

  <p class="block_3">Öğrendim. Birçok şeyi yemeyi öğrendim. Eğer caddelerde, tilki-yüzlü kürklü kadınların kollarının altında hiçbir yiyecek yoksa dükkânlara gidiyordum. Eğer dükkânların rafları boşsa, evlere giriyordum. Evlerde, özellikle de tilki-yüzlü kürklü kadınların yaşadığı büyük, güzel evlerde her zaman yiyecek oluyordu.</p>

  <p class="block_3">Sabırlı olmak zorundaydım. Kilitlenmemiş kapı bulmak kolay olmuyordu. Bu büyük, güzel evlerin hemen önünde oynayan çocukları kollamayı öğrendim. Bu çocuklar eve geri döndüklerinde kapıyı kapatmayı çoğunlukla unutuyorlardı. Böylece ben de, bazen çocukların hemen arkasından, içeri giriyordum. Bazı çocuklar dönüp bana bakıyorlar ve “Kimsin sen?” diye soruyorlardı, “Misha Pilsudski,” diyordum. Bazı çocuklar hiçbir şey söylemiyorlardı. Onlarla birlikte içeri girdiğime göre, o evden biri olduğumu düşünüyorlardı sanırım.</p>

  <p class="block_3">Doğruca yemek odasına ya da mutfağa gidiyordum. Bundan sonrası insanların kim ve nerede olduklarına bağlıydı. Eğer yalnızca çocuklar varsa, “Kurabiyeler nerde?” ya da “Şekerler nerde?” diye sorabiliyordum. Eğer çevrede yetişkinler varsa, ilk gördüğüm şeyi kapıp kaçıyordum. Eğer kimse yoksa ya da yalnızca çok küçük bir çocuk varsa, alış verişimi mutfakta yapıyordum.</p>

  <p class="block_3">Bir keresinde kilitli olmayan arka kapısından bir eve girdim. Sesler ve gülüşmeler duydum. Mutfağa doğru yürüdüm ve kendimi birdenbire, ailenin uzun bir masanın çevresinde yemek yediği bir odanın kapısında buldum. Yiyecekler, gümüşler ve kristaller ışıl ışıldı. Masanın ortasında kızarmış büyük bir kuş, belki bir kaz ya da hindi, duruyordu. Onları şaşırtmış olmalıydım, çünkü ben gözlerimi dikmiş masaya bakarken onlar da gözlerini dikmiş bana bakıyorlardı, ama bu uzun sürmedi. Her zamanki gibi ilk harekete geçen ben oldum. Bu benim öğrendiğim ilk yaşam kuralıydı; ama kafamın içindeki bir düşünceden çok kaslarımdaki bir hareketlenmeydi: Her zaman önce davranan sen ol. Bu olduğu sürece onlar beni yakalamak zorunda kalıyorlardı ve ben bir türlü yakalanamıyordum.</p>

  <p class="block_3">Kuşu bacağından yakalayıp çektim ve onlar daha yerlerinden kalkmadan arka kapıdan yıldırım gibi kaçtım. Kuşkusuz, bunu aynı evde bir seferden çok yapamıyordum; ama Varşova’da bir sürü büyük, güzel ev vardı.</p>

  <p class="block_3">Yatarken Uri beni bileğine bağlıyordu, böylece geceleri Janina’ya yiyecek götüremiyordum. Gündüz, yiyecekleri -bir kavanoz reçel, kızarmış but- arka merdivenlere bırakıyordum, ama çalınıp çatınmadıklarından asla emin olamıyordum.</p>

  <p class="block_3">Ekmek ortadan kaybolmaya başladığında, ağaçlar da yavaş yavaş kaybolmaya başladılar.</p>

  <p class="block_3">Gittiklerini bir sabah erken saatlerde duydum. Bileğime bağlı ipin çekildiğini hissettim. Yüksek pencereden dışarı bakan Uri’nin yanına gittim. Dışarıda, adamlar dizlerine kadar kara batmış bir durumda, ağaçları kesip indiriyorlardı.</p>

  <p class="block_3">“Ağaçları neden kesiyorlar?” diye sordum.</p>

  <p class="block_3">“Ateş yakmak için,” dedi. “İnsanlar kömür bulamıyorlar. Üşüyorlar.”</p>

  <p class="block_3">Yiyecek bulmak için gittiğimiz her yerde balta ve testere sesleri duyuyorduk. Ve ağaçların seslerini… Ağaçlar, nerdeyse hiç ses çıkarmadan, kar yığınlarının içine devriliyorlardı. Bazılarından bir inilti geliyordu. Bazıları protesto çığlıkları atıyorlardı. Üzeri yumrularla dolu dev yapılı bir canavara benzeyen bir ağaç, tıpkı bebek ağlaması gibi ince bir feryatla devrildi.</p>

  <p class="block_3">Çok geçmeden parklarda kurumuş otlar ve bodur köklerden başka hiçbir şey kalmadı.</p>

  <p class="block_3">Bir gün Uri tek başına gidip bir çuval kömürle döndü. “Kara elmaslar,” dedi. Bu kara elmasları, yetimleri ısıtsın diye, Doktor Korczak’a götürdü.</p>

  <p class="block_3">Ertesi gün ben de kara elmas aramaya gittim. Yıkılmış binaların molozlarını diplerine kadar aradım, kömür kovalarını karıştırdım. Bir parça şurada, bir parça burada buldum, ama bunlar daha çok kömür tozuydu. Sonunda torbamı doldurduktan sonra, hızla yetimhaneye gidip pirinç tomağı çaldım.</p>

  <p class="block_3">Yetim bir oğlan çocuğu kapıyı açtı. Beni gördüğünde ağzı açık kaldı, gözleri yuvalarından fırladı. “Ben yetim değilim! Benim yedi erkek ve beş kız kardeşim var!” deyiverdim. Torbayı kaldırıp ona doğru uzattım. Kaçtı.</p>

  <p class="block_3">Hemen ardından Doktor Korczak göründü. Torbayı yine kaldırıp uzattım. “Kara elmaslar,” dedim. “Sizi ısıtır.”</p>

  <p class="block_3">Doktorun büyük beyaz bıyığı iki yöne doğru yayıldı, güldü. Parmağını bana doğru uzatarak, “Kara elmas sensin,” dedi. İçeri gitti. Elinde bir aynayla geri döndü. “Bak.”</p>

  <p class="block_3">Aynada kömür kadar kara bir surat bana bakıyordu. Gözlerin bu kadar beyaz olduğunu hiç bilmiyordum. Geri kalan yerlerime, ellerime, giysilerime baktım. Yürüyen bir kömür parçası gibiydim. “Kapkarayım,” dedim.</p>

  <p class="block_3">Doktor Korczak yine güldü. “Şimdi seni beyazlatırız. “ Kömür torbasını aldı ve içeri girmem için kenara çekildi.</p>

  <p class="block_3">Ellerini iki yana açarak, “Harikalar evimize hoş geldin,” dedi.</p>

  <p class="block_3">Çok geçmeden banyo küveti denen bir şeyin içindeydim ve diz çökmüş bir kadın beni sabun ve fırçayla ovuyordu. Ben yeniden beyazlaştıkça ve boynumdaki taş yeniden sarılaştıkça, su Çizmeler gibi karardı.</p>

  <p class="block_3">Uzak odalardan gülüşmeler ve koşan ayak sesleri duyuyordum. Yetim gözlerini üzerimde hissettim, ama hiç kimseyi göremiyordum.</p>

  <p class="block_3">Doktor Korczak bana yeni giysiler getirdi; bunu yapan ikinci kişiydi. Giysileri giyerken, “Evet, küçük şirin şey, sanırım sen bir Çingene’sin. Haklı mıyım?”</p>

  <p class="block_3">“Evet,” dedim. “Eskiden aptaldım, ama şimdi şapşalım.”</p>

  <p class="block_3">Güldü. Çok güldü. “Kim söyledi bunu sana?”</p>

  <p class="block_3">“Uri,” dedim. “Uri benim arkadaşımdır. Sen meleklere inanır mısın?”</p>

  <p class="block_3">Gülmeyi kesti. Dik dik yüzüme baktı. “Evet, ben meleklere inanırım.”</p>

  <p class="block_3">“Ben de inanıyorum,” dedim, artık kesin olarak karar vermiştim. “Uri, ekmeğe inanıyor.”</p>

  <p class="block_3">Doktor Korczak olumlu anlamda başını salladı. “Evet, ekmeğe ben de inanıyorum.” Hep gülümsüyordu. Bıyığı bu gülümsemeyi ikiye katlıyordu. “Senin adın ne, küçük adam?”</p>

  <p class="block_3">“Misha Pilsudski,” dedim, gururla.</p>

  <p class="block_3">Kaşları yukarı kalktı. “Ah! Evet.” Yine başını salladı ve gözlerini kapattı. Adımı duymuş, diye düşündüm. “Misha Pilsudski...” Sanki adımın tadını almaya çalışıyor gibiydi. “Söyle bakalım, Misha Pilsudski, nerede yaşıyorsun sen?”</p>

  <p class="block_3">“Bir ahırda,” dedim. “Uri’yle birlikte. Ama atlar yok artık.”</p>

  <p class="block_3">“Peki, söyle bakalım, Misha Pilsudski, yetim misin sen?”</p>

  <p class="block_3">Keçi sakalını bıyığından da çok sevmiştim. Yumuşacık ve bembeyazdı. Yüzümü sakalına sürmek istedim. Sakalına tırmanmak orada yerleşip dışarıyı gözetlemek istedim. Sanırım yetim olmamı çok istiyordu. Onu düş kırıldığına uğratmak hiç hoşuma gitmiyordu. “Ah, hayır,” dedim. “Benim yedi erkek ve beş kız kardeşim var. Ve bir de annem ve babam ve yüz dokuz yaşında bir büyük-büyük-büyük annem ve -eğer bulabilirsem- Greta adlı bir atım var.” Ona Çizmelerin bizi nasıl bombaladıklarını ve tüm öyküyü anlattım.</p>

  <p class="block_3">Sonra Doktor Korczak beni birkaç dakika yalnız bıraktı. Döndüğünde beni büyük bir ön odaya götürdü. Şaşırmıştım. Oradaydılar, tüm yetimler, yetim oğlanlar ve yetim kızlar, hepsi bir duvardan ötekine sıralar halinde dizilmişlerdi.</p>

  <p class="block_3">Doktor Korczak parmaklarını şaklattı herkes aynı anda bağırdı: “Teşekkürler, Misha Pilsudski!”</p>

  <p class="block_3">Rahatsız olmuştum. Ne söyleyeceğimi bilemedim. Doktor Korczak elimi sıktı ve bana ön kapıyı açtı. “Yine gel bizi görmeye,” dedi. Yeni giysilerimle yürüyüp uzaklaştım.</p>

  <p class="block_11" id="calibre_pb_12">&nbsp;</p>
</body>
</html>
