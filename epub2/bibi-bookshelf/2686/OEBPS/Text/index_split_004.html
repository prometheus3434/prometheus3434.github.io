<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_5">3</h3>

  <p class="block_2">&nbsp;</p>

  <p class="block_3">Beni diğerleriyle tanıştırmaya götürdü. Bir ahırdaydık. Her yerde atlar vardı. Genelde dışarıda caddelerde olurlardı, ama şimdi ahırdaydılar; çünkü Çizmeler kenti bombalıyorlardı ve bu da atlar için çok tehlikeliydi. Üzgün yüzlü gri bir atın bölmesinde, bacaklarının hemen yanında oturuyorduk. At sıçtı. Çocuklardan ikisi kalkıp diğer bölmeye, bir başka atın yanına gittiler. Sonra geri geldiler. Biri, “Ben boku alırım,” dedi. Sigara içen bir oğlan “Nerden buldun onu?” diye sordu.</p>

  <p class="block_3">“Nehrin orda,” dedi Uri. “Fırından çıkan zengin bir kadının somununu kaptı.”</p>

  <p class="block_3">Başka bir çocuk, “Sen niye onun elinden almadın?” dedi. Bu çocuk kendi suratı kadar uzun bir puro içiyordu.</p>

  <p class="block_3">Uri bana baktı. “Bilmiyorum.”</p>

  <p class="block_3">“Bu bir cüce,” dedi biri. “Şuna baksanıza.”</p>

  <p class="block_3">Bir başkası, “Ayağa kalk,” dedi.</p>

  <p class="block_3">Uri’ye baktım. Uri parmağını salladı. Kalktım.</p>

  <p class="block_3">Biri, “Şuraya git,” dedi. Sırtımda, beni ata doğru iten bir ayak hissettim.</p>

  <p class="block_3">“Gördünüz mü,” dedi sigara içen, “Atın kıçına kadar bile gelmiyor.”</p>

  <p class="block_3">Arkamdan bir ses ciyakladı. “At bunun kafasına bir şapka kondurabilir!”</p>

  <p class="block_3">Hepsi birden, Uri bile, uluya uluya güldüler. Duvarların ötesinde patlamalar devam ediyordu.</p>

  <p class="block_3">Sigara içmeyen çocuklar yemek yiyorlardı. Ahırın bir köşesinde benim boyum yüksekliğinde bir yığın vardı. Değişik şekilli ekmekler, boy boy ve renk renk sosisler, meyveler ve şekerlemelerden oluşan bir yığındı bu. Ama yiyecekler yalnızca yarısını oluşturuyordu. Diğer her türlü şey de parıldıyordu içinde. Saatler, taraklar, kadınların dudak boyalarını ve gözlükler gördüm. Çevreyi gözetleyen bir tilkinin ince yassı yüzünü gördüm.</p>

  <p class="block_3">Birisi, “Adı ne bunun?” diye sordu.</p>

  <p class="block_3">Uri başını bana doğru salladı. “Adını söyle onlara.”</p>

  <p class="block_3">“Durhırsız,” dedim.</p>

  <p class="block_3">Birisi horoz gibi yürüdü, “Konuşuyor bu!”</p>

  <p class="block_3">Ötekiler ağızlarından dumanlar savurarak güldüler. Bir tanesi gülmüyordu. Her iki kulağının arkasında bir sigara vardı. “Bence bu bir guguk kuşu.”</p>

  <p class="block_3">İçlerinden biri ayağa kalktı ve yanıma geldi eğildi. Kokladı. Burnunu sıktı. “Kokuyor bu.” Dumanı suratıma üfledi.</p>

  <p class="block_3">“Bakın,” diye seslendi birisi, “duman bile ona dayanamıyor. Yeşile dönüşüyor!”</p>

  <p class="block_3">Güldüler.</p>

  <p class="block_3">Duman üfleyen geri çekildi. “Peki, Durhırsız, sen korkak bir guguk kuşu musun?”</p>

  <p class="block_3">Ne söyleyeceğimi bilemiyordum.</p>

  <p class="block_3">Gülmeyen çocuk, “Salak bu,” dedi. “Başımıza bela olacak.”</p>

  <p class="block_3">Uri, “Çok hızlı,” dedi. “Ve küçük.”</p>

  <p class="block_3">“O bir cüce.”</p>

  <p class="block_3">“Cüce olması iyi,” dedi Uri.</p>

  <p class="block_3">Çocuklardan biri, yüzüme bakıp, “Sen Yahudi misin?” dedi.</p>

  <p class="block_3">“Bilmiyorum,” dedim.</p>

  <p class="block_3">Ayağımı tekmeledi. “Nasıl bilmezsin? Ya Yahudi’sin ya da Yahudi değilsin.”</p>

  <p class="block_3">Omuz silktim.</p>

  <p class="block_3">Gülmeyen çocuk, “Söyledim size, salak bu,” dedi.</p>

  <p class="block_3">“O daha küçük,” dedi Uri. “Henüz daha küçük bir çocuk.”</p>

  <p class="block_3">Duman üfleyen, “Kaç yaşındasın?” diye sordu.</p>

  <p class="block_3">“Bilmiyorum,” dedim.</p>

  <p class="block_3">Duman üfleyen ellerini havaya savurdu. “Sen hiçbir şey bilmez misin?”</p>

  <p class="block_3">“Aptal bu.”</p>

  <p class="block_3">“Aptal bir Yahudi.”</p>

  <p class="block_3">“Aptal, pis kokulu bir Yahudi.”</p>

  <p class="block_3">“Çelimsiz, aptal, pis kokulu bir Yahudi!”</p>

  <p class="block_3">Daha çok gülüşmeler oldu. Her güldüklerinde birbirlerine ve ata yiyecekler fırlatıyorlardı.</p>

  <p class="block_3">Duman üfleyen, parmağının ucuyla burnuma bastırdı. “Sen bunu yapabilir misin?” Yüzü tavana bakıncaya kadar arkaya doğru eğildi. Yanakları, hatta gözleri şişinceye kadar sigaranın dumanını içine çekti. Suratı balona benzemişti. Sırıtan bir balon. Ağız dolusu sigara dumanıyla beni mahvedeceğini düşündüm, ama böyle yapmadı. Ata döndü, kuyruğunu kaldırdı ve gümüş rengi dumanı atın kıçına doğru üfledi. At kişnedi.</p>

  <p class="block_3">Herkes uludu. Gülmeyen çocuk bile. Hatta ben bile.</p>

  <p class="block_3">Uzaktan gelen gümlemeler kalbimin koştuktan sonraki çarpması gibiydi.</p>

  <p class="block_3">“Bu mutlaka Yahudi’dir,” dedi birisi.</p>

  <p class="block_3">“Yahudi nedir?” diye sordum.</p>

  <p class="block_3">“Şu kavruğa cevap verin,” dedi bir başkası. “Yahudi’nin ne olduğunu söyleyin ona.”</p>

  <p class="block_3">Gülmeyen çocuk yerdeki samanı ayağıyla tekmeleyip o âna kadar hiç konuşmayan bir çocuğa doğru fırlattı. Bu çocuk tek kolluydu. “Bir Yahudi o.” Kendini gösterdi. “Bu bir Yahudi.” Ötekileri işaret etti. “O bir Yahudi. O bir Yahudi. O bir Yahudi.” Atı gösterdi. “O bir Yahudi.” Diz çöktü ve at bokunun yanındaki samanları karıştırdı. Bir şey buldu. Bana doğru uzattı. Küçük kahverengi bir böcekti. “Bu bir Yahudi. Bak. Bak!” Geri çekildim. “ Yahudi bir hayvandır. Yahudi bir böcektir. Yahudi böcekten de daha küçük bir şeydir.” Böceği fışkının içine attı. “Yahudi odur.”</p>

  <p class="block_3">Diğerleri sevinçle el çırptılar.</p>

  <p class="block_3">“Evet! Evet!”</p>

  <p class="block_3">“Ben bir at bokuyum!”</p>

  <p class="block_3">“Ben bir kaz bokuyum!”</p>

  <p class="block_3">Çocuklardan biri beni gösterdi. “Bu kesinlikle bir Yahudi. Baksanıza şuna. Eğer ben Yahudileri tanıyorsam bu kesinlikle bir Yahudi.”</p>

  <p class="block_3">“Bu yüzden o da listede.”</p>

  <p class="block_3">Konuşan oğlana baktım. Sosis yiyordu. “Ne listesi?” diye sordum.</p>

  <p class="block_3">Homurdandı. “Çilekli babka*”</p>

  <p class="block_3">“Hepimiz listedeyiz,” dedi bir başkası. “Hem de kesinlikle.”</p>

  <p class="block_3">Gülmeyen çocuk, “Sen kendi adına konuş,” dedi. Gelip önümde durdu. Eğildi ve boynumdaki bir sicimin ucuna asılı sarı taşı parmaklarıyla evirip çevirdi. “Bu nedir?” diye sordu.</p>

  <p class="block_3">“Bilmiyorum,” dedim.</p>

  <p class="block_3">“Nerden buldun bunu?”</p>

  <p class="block_3">“Hep vardı.”</p>

  <p class="block_3">Taşı bıraktı. Bir kol boyu kadar geri çekildi. Parmağını tükürüğüyle ıslatıp yanağıma sürdü. “Çingene bu.”</p>

  <p class="block_3">*Polonya’ya özgü, mayalı hamurdan yapılmış kahveli üzümlü kek. Ç. N.</p>

  <p class="block_3">Nefesler merakla tutuldu. Hepsi birden üzerime doğru eğildiler, sigaralarını püfletiyor, tütün çiğniyorlardı.</p>

  <p class="block_3">“Nerden anladın?”</p>

  <p class="block_3">“Gözlerine bakın. Ne kadar kara. Ve teni. Ve bir de bu.” Sarı taşı işaret etti.</p>

  <p class="block_3">Duman üfleyen, “Sen Çingene’sin, öyle değil mi?” dedi.</p>

  <p class="block_3">Bu bana tanıdık geldi. Bu sözcüğü daha önce, çevremde, bir odada, bir vagonun yanında duymuştum.</p>

  <p class="block_3">Başımı evet anlamında salladım.</p>

  <p class="block_3">Sosis yiyen, “Buradan dışarı atın onu,” dedi. “Bizim Çingenelere ihtiyacımız yok. Onlar pis.”</p>

  <p class="block_3">Duman üfleyen güldü. “Şu konuşana bakın.”</p>

  <p class="block_3">Tek kollu oğlan ilk kez konuştu. “Yahudilerden sonra en çok Çingenelerden nefret ederler.”</p>

  <p class="block_3">Bir başkası, “Arada fark var,” dedi. “Çingenelerden herkes nefret etmez, ama bizden nefret etmeyen yok. Hiç kimseden bu kadar nefret edilmiyor. Hatta Washington Amerika’da bile bizden nefret ediyorlar.”</p>

  <p class="block_3">Birisi, “Çünkü biz bebekleri haşlarız ve pesah<sup class="calibre5">1</sup> bayramında yeriz!” diye homurdandı, ürkütücüydü.</p>

  <p class="block_3">Hepsi birden gülüp birbirlerine yiyecek attılar.</p>

  <p class="block_3">“Biz insan kanı içeriz!”</p>

  <p class="block_3">“Bir kamışla burun deliklerinden insanların beyinlerini emeriz!”</p>

  <p class="block_3">“Yamyamlar bile bizden nefret eder!”</p>

  <p class="block_3">“Maymunlar bile bizden nefret eder!”</p>

  <p class="block_3">“Hamamböcekleri bile bizden nefret eder!”</p>

  <p class="block_3">Sözcükler ve kahkahalar ve ekmekler ve sosisler, sigara dumanının içinde ve atların bacaklarının arasında uçuşuyordu. Eller yığına uzanıyordu. Altın bilezikler, reçel kavanozları, küçük boyalı hayvanlar ve dolmakalemler havada uçuyordu. Havada uçuşan bu nesneler çarptıkça atlar böğürlerini titretiyorlardı. Beyaz-mor cam bir balık alnıma çarptı. Bir tilki kürkü uçarak yanımdan geçti. Çocuklardan biri onu omuzlarına alıp, burnunu öperek kırıta kırıta yürüdü.</p>

  <p class="block_3">Sonra ahır bakıcısı bağırarak geldi, hepimiz koştuk, hamamböcekleri gibi dışarı kaçıştık. Ben Uri’yle birlikte koşuyordum, patlama sesleri daha yüksekti şimdi ve gökyüzü kahverengi ve siyahtı.</p>

  <p class="block_3">Caddelerden ve ara sokaklardan koşarak küçük tuğla bir binanın arkasına gittik. Uri tahta bir kapağı iterek açtı ve karanlık, soğuk bir bodruma daldık. Uri, gün ışığını dışarıda bırakarak kapağı çekip kapattı, sonra duvardaki bir anahtarı çevirdi ve tavandaki örümcek ağlarının arasında çıplak bir ampul yandı.</p>

  <p class="block_3">Uri yukarıyı işaret etti. “Orası bir berber dükkânı. Berber gitti. Her şeyi bıraktı. Yarın gösteririm sana.”</p>

  <p class="block_3">Bu bodrum bir evdi. Yerler halı kaplıydı. Bir yatak, bir sandalye, bir radyo ve bir çekmeceli sandık vardı. Hatta bir buzdolabı bile vardı.</p>

  <p class="block_3">Uri, “Bu gece sen yerde yatarsın,” dedi. “Yarın sana bir yatak bulurum.”</p>

  <p class="block_3">Patlamalar durmuştu ya da belki ben artık duyamıyordum. Ekmek, reçel ve tuzlanmış et yedik.</p>

  <p class="block_3">“Ne için listedeyim ben?” diye sordum.</p>

  <p class="block_3">Yüzüme baktı. “Duydun işte. Çilekli babka. Ye hadi.”</p>

  <p class="block_3">1</p>

  <p class="block_3">*Yahudilerin Mısır’dan çıkışlarını kutladıktan bayram; hamursuz bayramı. Ç. N.</p>

  <p class="block_11" id="calibre_pb_4">&nbsp;</p>
</body>
</html>
