<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_42">35</h3>

  <h3 class="block_10" id="toc_id_43">İLKBAHAR</h3>

  <p class="block_2">&nbsp;</p>

  <p class="block_3">“Ne oluyor?” dedi Janina. Pencereye gitti. İkizler arkasından koştular.</p>

  <p class="block_3">Odadaydık. Gündüzdü. Dışarıdan sesler geliyordu. Ben de pencereye gittim.</p>

  <p class="block_3">Aşağıda avluda çocuklar şarkı söylüyorlardı. Sesleri daha çok karga sesine benziyordu. Yukarıdan onlara baktığımızı hissedince başlarını yukarı bize doğru çevirdiler; yalnızca paçavralardan ve gözlerden ibarettiler.</p>

  <p class="block_3">“Neden şarkı söylüyorlar?” diye sordum.</p>

  <p class="block_3">Arkamdan Bay Milgrom’un sesi geldi. “Açlar. Yiyecek için şarkı söylüyorlar.”</p>

  <p class="block_3">“Hiç yiyeceğimiz yok bizim,” dedim.</p>

  <p class="block_3">Bu doğruydu. Her gece Janina ve ben Cennet’ten dönerken -Janina artık yeniden benimle birlikte gelmeye başlamıştı- bulduğumuz yiyeceklerin bir kısmını Doktor Korczak’ın yetimhanesinin penceresinden içeri atıyorduk ve kalanını da doğrudan eve getirip hemen yiyorduk.</p>

  <p class="block_3">Bay Milgrom, “Pencereden çekilin, çocuklar,” dedi.</p>

  <p class="block_3">Avludaki şarkılar bir süre daha sürdü; sonra kesildi.</p>

  <p class="block_3">Sinekler her zaman şarkı söylüyorlardı. Gün sıcaktı, cesetler soğuktu ve sinekler şarkı söylüyorlar ve çocukların gözlerindeki ve yaralarındaki sıvıları içiyorlardı. Hiç kimse gazetelerin altındaki cesetlerle ilgilenmiyordu; çünkü artık alacak ne giysi, ne de ayakkabı kalmıştı; yalnızca paçavralar vardı. Yaşayanların gözlerinin ardında meleklerin saklandığına inanıyordum, bekliyorlardı. Melekler ve kargalar birbirlerinin yanından geçiyorlardı; biri gidiyor, öbürü geliyordu.</p>

  <p class="block_3">Her gün Gesia Caddesindeki mezarlığın kapısında ceset vagonları diziliyordu.</p>

  <p class="block_3">Hırsızlar, boyunlarında birer yaftayla sokak lambalarının direklerinden hüzünlü meyveler gibi asılıyorlardı.</p>

  <p class="block_3">Borazancı, caddede bir aşağı bir yukarı gidip geliyor, gümüş flütünü çalıyor ve “Haydi, şekerleme dağına gelin!” diye bağırıyordu.</p>

  <p class="block_3">Pazar günleri Çizmeler kız arkadaşlarıyla geliyor, onların burunlarını sıkıyor, fotoğraf çekiyor ve biz güvercinlere ekmek parçaları atıyorlardı. Askerlerden biri ötekileri güldürüyordu; burnuna süs iğnesi takmıştı.</p>

  <p class="block_3">Yiyecek bulmak, Cennet’te bile, her geçen gün daha da zorlaşıyordu. Bazen yalnızca küflenmiş ekmek bulabiliyordum. Bazen çöp kutularında dibe birikmiş yağdan başka hiçbir şey olmuyordu. Kabım yoktu; bu yüzden yağı avcuma doldurup eve götürüyordum. Ötekiler de bu yağı avcumdan yiyorlardı.</p>

  <p class="block_3">Çalıntı yiyeceklere karşın, Janina çok zayıflamıştı. Yüzü bir tilkininki kadar küçülmüştü. Bedeni küçülüyor, ama gözleri büyüyordu.</p>

  <p class="block_3">Janina gene eski haline dönmüştü; sürekli konuşuyor, yakınıyor, nereye gitsem, ne yapsam gölge gibi peşimden geliyordu. Beni huzursuz ediyordu. Aslında kendiliğinden yaptığım şeyleri yapmakta tereddüt ediyordum. Janina da vazgeçer diye Buffo'yu taciz etmekten vazgeçmiştim; ama bu işe yaramadı. Aslında, daha da ileri gitmeye başladı. Gördüğü her şey Kapo’nun başına bela oluyordu. Onlara adlar takıyordu. Taş atıyordu. Arkalarından sessizce yaklaşıyor ve dizlerinin arkasına metal bir boruyla vuruyordu.</p>

  <p class="block_3">Janina’ya tokat attım. Bağırdım. Ama onu değiştiremedim. Ruh halini, taşkınlıklarını anlayamıyordum. Ben dünyayı, çoğunlukla, olduğu gibi kabul ediyordum. O etmiyordu. O da bana tokat atıyor ve beni tekmeliyordu. Zaman içinde onunla uğraşmanın kendimce en iyi yolunu buldum. Birçok gün en sevdiğim bomba çukuruna iniyor ve parmaklarımın arasındaki yağ kalıntılarını yalıyor ve gözlerimi kapatarak kadınların ellerinde şişkin torbalarla fırından çıkıp yürüdükleri o güzel günleri anımsıyordum.</p>

  <p class="block_11" id="calibre_pb_35">&nbsp;</p>
</body>
</html>
