<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_52">44</h3>

  <p class="block_2">&nbsp;</p>

  <p class="block_3">Dünya normale dönüyordu, ama benim dönecek normalim yoktu. Benim için normal çalınmış ekmek ve hendek suyuydu. Yavaş yavaş çatalı, parayı, diş macununu ve tuvaleti öğrenmeye başlamıştım.</p>

  <p class="block_3">Kırlarda en iyi becerdiğim şeyi yaptım. Çaldım. Taşıyabildiğim her şeyi kapıp kaçtım. Kendi kendimin eşeği haline geldim. Küçük bir el arabasını gittiğim her yere çekiyordum ve durduğum her yerde bir bayram yaratıyordum.</p>

  <p class="block_3">Çalmakta kimse elime su dökemiyordu; insanlar benim arabamda başka yerlerde bulamayacakları şeyleri görüyorlardı. Ve benim fiyatlarım ucuzdu. Hoş, fiyatlar hakkında hiçbir şey bilmiyordum. Her günün sonunda cebim nerdeyse arabam kadar boş oluyordu.</p>

  <p class="block_3">Ama kim aldırırdı ki? Çünkü sesimi keşfetmiştim. Beni büyüleyen o gezici satıcılardan biri olmuştum artık. “Hey! Satılık ekmek! Elmalar! Ayakkabılar! Sigaralar! Bayanlar için iç çamaşırları! Gelin ve görün! Şaşırtıcı fiyatlar!”</p>

  <p class="block_3">Beni, satmaktan çok konuşmak ilgilendiriyordu. Gettodan önce ve gettoda kısa bir sürede birkaç sözcük öğrenmiştim; ama savaşın sonuna kadar, tüm hayatımda, olsa olsa, iki bin sözcük konuşmuştum. Şimdiyse beni susturmak olanaksızdı. Arabam boş olsa bile, sırf kendimi duymak için konuşmaya devam ediyordum. Her yanımdan sözcük fışkırıyordu. Hiç bitmiyorlardı. Sözcükleri para ödemeden alabiliyordunuz. Hiç kimse peşime düşmüyor, “Dur! Hırsız! Sözcüklerimi çaldın!” diye bağırmıyordu.</p>

  <p class="block_3">Zaman geçti. Bir buharlı gemi bileti almaya yetecek kadar konuştum, çaldım, sattım ve Amerika’ya giden yığınlara katıldım.</p>

  <p class="block_3">Göçmen bürosundaki görevli, “Adın ne?” diye sordu. “Misha Milgrom,” dedim.</p>

  <p class="block_3">“Misha neymiş?” dedi. “Senin adın Jack.”</p>

  <p class="block_3">Jack Milgrom oldum.</p>

  <p class="block_3">İngilizce öğrendim. Konuşmaya devam ettim. Amerika’da bu benim bir satıcı olduğum anlamına geliyordu.</p>

  <p class="block_3">En iyi ürünleri satmak için kimse beni işe almadı. Sorun kısa boylu (1.55 metrede boyumun uzaması durmuştu), bozuk aksanlı ve kulaksız —kulağım artık bir karnabahar topağına benziyordu— oluşumdaydı. Onları suçlayamazdım. Kim böylesi bir görgüsüz yaratığa kapısını açardı? “İyi günler Bayan. Bir elektrikli süpürgeyle ilgilenir miydiniz?” Hiç umut yoktu.</p>

  <p class="block_3">Sonra o büyük fırsatı yakaladım. New Jersey, Atlantic City’de tahta rıhtımda mucizevî bir sebze doğrayıcı satmak üzere işe alındım. Bana bir masa ve bir yığın salatalık verdiler. Saat sabahın onu. İnsanlar önümde toplandı. Bu mucizevî doğrayıcının harika özelliklerini anlatmaya başladım. Birisi, “Ne o, yoksa kendi kulağını mı doğradın?” diye seslendi. Daha söyleyeceklerimin yarısına gelmemiştim ki son kişi de dönüp uzaklaştı. Çaresizdim. “Dur!” diye bağırdım. Dudaklarımdan sözcükler dökülmeye başladı. “Sana söylemem gereken bir şey var. Doktor Korczak haklıydı. Bir inek vardı. Ve bir şeker gibi yandı!”</p>

  <p class="block_3">İnsanlar durdular ve döndüler. Şöyle düşünüyorlardı: Neden söz ediyor bu? Bunun mucizevî doğrayıcıyla ne ilgisi var?</p>

  <p class="block_3">Konuşuyordum ya, gerisi önemli değildi.</p>

  <p class="block_3">“Himmler benim Shepsel Amcama benziyordu. Shepsel Amcam da tavuğa benziyordu.;.</p>

  <p class="block_3">“Sıçanların tadının nasıl olduğunu öğrenmek ister misiniz? Sıçanların tadı farelerin ki gibidir...</p>

  <p class="block_3">“Sizi son bir kez uyarıyorum: Atlıkarıncadan at almayın...”</p>

  <p class="block_3">Onlara, Janina dışında, gördüğüm, yaşadığım her şeyi anlattım. Tahta rıhtımda insanlar her iki yöne akıyorlardı. Dinlemek için duranlar: üç ya da dört kişi. Satılan mucizevî doğrayıcılar: sıfır. O günün sonunda işten kovuldum.</p>

  <p class="block_3">Ama başka bir şey bulmuştum.</p>

  <p class="block_3">Ertesi gün yeniden tahta rıhtıma gittim. Hıyar yoktu, doğrayıcı falan yoktu, yalnızca ben vardım; Çelik İskele’nin yanında dikilmiş, nutuk atıyordum. Sonra bir gün batıya, Philadelphia’ya giden bir otobüse bindim. Para kazanmak ve ucuz yatak bulmak için ilan dağıttım, benzin istasyonlarını temizledim, istiridyeleri soydum; ama asıl işim ağzımı çalıştırmaktı. O günlerde Philadelphia caddelerinde dolaşıyor olsaydınız, büyük bir olasılıkla beni duyardınız. On beşinci Cadde'de ve Pazar Caddesi’nde. Büyük Cadde’de ve Kestane Caddesi’nde. Duyardınız ve saçmaladığımı anlayınca dönüp, arkadaşınıza, “Al bir kaçık daha,” diye mırıldanarak yolunuza giderdiniz.</p>

  <p class="block_3">Bir caddenin köşesinde karımla tanıştım. On üçüncü Cadde’yle Pazar Caddesi’nin köşesinde. Soğuk bir Kasım günüydü. Durdu ve beni dinlemeye başladı. Bu oldukça ender görülen bir durumdu. Beş dakika sonra hâlâ oradaydı. Bu hiç duyulmamış bir şeydi. Sonra gitti. Ama bir süre sonra, bir sokak satıcısından aldığı bir torba kavrulmuş kestaneyle geri döndü. Bir tane bana verdi. Adı Vivian’dı.</p>

  <p class="block_3">Her gün geldi ve her gün daha uzun süre kaldı, her gün kestane getirdi.<sup class="calibre5">1</sup> Aklımı çelip beni o caddenin köşesinden başka yerlere -Hom &amp; Hardart’ta öğlen yemeğine, Rittenhouse Meydanı’nda yürüyüşe, zemin katındaki dairesinde kağıt oynamaya götürüyordu.</p>

  <p class="block_3">Sürekli olarak konuşuyordum, kendi öykülerimi anlatıyordum. Vivian benim cadde köşem olmuştu. Normal, mantıklı bir kişiydi, ama sanırım o sıralarda hafiften sıyırmıştı. Belki de benim konuşmalarım onu şaşkına çeviriyordu. Belki beni savaştan çıkmış yoksul bir göçmen ya da egzotik bir geçmişi olan birisi gibi görüyordu. Öyle ya da böyle, duygulu bir gününde, “Tamam, seninle evleneceğim,” sözleri dökülüverdi dudaklarından. “Sormuş muydum?” diye düşündüm.</p>

  <p class="block_3">Evlilik beş ay sürdü. Vivian, çok geçmeden, benimle evli olmanın, benimle kâğıt oynamaktan çok farklı olduğunu gördü.</p>

  <p class="block_3">Noel zamanı şarkı söyleyen çocuklar geldiklerinde kapıyı suratlarına çarptım.</p>

  <p class="block_3">Bir kitapçının vitrininde Hansel ve Gretel in bir baskısını gördüğümde, içeri girip kitabı kaptığım gibi paramparça ettim ve Vivian parasını ödemek zorunda kaldı.</p>

  <p class="block_3">Duş yaparken bazen soğuk suyu açtım, ama asla morarıncaya kadar suyun altında durmadım.</p>

  <p class="block_3">Tezgâhlardan elma aşırıyordum.</p>

  <p class="block_3">Gösterilerde tuhaf şeyler yapıyordum.</p>

  <p class="block_3">Yanlış yerlerde gülüyordum.</p>

  <p class="block_3">Sineklerin vızıldadıklarını duydum: “Varşova’yı anımsıyor musunuz? Ne festivaldi ama! Öyle çok pislik vardı ki, üzerlerinden kalkamıyorduk!”</p>

  <p class="block_3">Hiç nedensiz ağlıyordum.</p>

  <p class="block_3">Geceleri Çizmeler siyah alevler kusan dev gibi alev makineleriyle düşlerimde yürüyorlardı.</p>

  <p class="block_3">Sonunda Vivian bıktı. Evden ayrılırken, karnına baktım. “Hamile misin?” diye sordum.</p>

  <p class="block_3">“Hoşça kal,” dedi.</p>

  <p class="block_3">Kapıyı kapattı ve ben de cadde köşelerine döndüm. Elinizde iş çantanızla ya da alış veriş poşetleriyle aceleyle yürüdüğünüz günü anımsıyor musunuz? Park yerine doğru gittiğiniz zamanı? Yanından geçtiğiniz ve size sürekli bir şeyler anlatan o tek-kulaklı, ufak tefek komik yaratık bendim işte. Her gün Olek’ten, Uri’den, tavuk Himmler'den, palyaço Küba’dan ve kargalardan, siyah incilerden, sarı taşımdan, duvardan duvara uçuşan yiyeceklerden ve yanarak uçan inekten, uygun adım yürüyerek şarkılar söyleyen yetimlerden ve kaldırımı sakalıyla silen adamdan, Buffo’nun göbeğinden ve Doktor Korczak’ın sevimli keçi sakalından, beyaz eldivenli ve fotoğraf makineli kadınlardan, hiç olmayan atım Greta’dan -hepsi kafamın içinde karmakarışıktılar- söz eden o kaçık bendim işte. Tüm bu kişiler ve olaylar kim bilir ne kadar karmaşık bir biçimde dökülüyordu dudaklarımdan? Ve siz! Beni yaratan sizsiniz. “Ama ben dinlemiyordum bile,” diyorsunuz. “Seni anımsamıyorum bile.” Kendinizi kötü hissetmeyin. Önemli olan sizin dinlemeniz değil, benim konuşuyor olmamdı. Bunu şimdi anlayabiliyorum. Ben bir çılgın olarak doğdum. Bütün dünya delirdiğinde, ben buna hazırdım. İşte bu sayede hayatta kaldım. Ve bu çılgınlık sona erdiğinde, beni nerede bıraktı? Caddenin köşesinde, işte orada; ağzımı çalıştırarak, içimdekileri dökerek. Ve size işte orada ihtiyacım vardı. Siz, içimi döktüğüm şişeydiniz. Farklı şeyler yaptım. Hiç sokak konuşmacısı görmemiş olan yakın kentlere gittim. Norristown. Conshohocken. Glenside.</p>

  <p class="block_3">Yıllar, sözcükler gelip geçtiler.</p>

  <p class="block_3">Sonra bir gün, Philadelphia’da Belediye Binası’nın gölgesinde iki kadın durdu ve dinlemeye başladı. Yirmili yaşlarda görünüyorlardı. Küçük güneş şemsiyeleri gibi yüzlerini gölgelendiren geniş kenarlı şapkalar takmışlardı. Bir süre sonra birisi uzandı ve kulağımın yerindeki topağı avucunun içine aldı. Gülümsedi ve başını salladı ve “Seni duyuyoruz. Bu kadar yeter. Tamam,” dedi. Ve sonra yürüyüp gittiler ve ben de ters yönde yürüdüm ve bir daha asla bir cadde köşesinde durmadım.</p>

  <p class="block_3">Kızım beni bulduğunda bir markette rafları düzenliyordum.</p>

  <p class="block_3">Bugün “Poppynoodle! Poppynoodle!*”</p>

  <p class="block_3">Torunum diğer odadan çığlıklar atıyor. Koltuğumdan kalkıyorum ve bu kez ne olduğunu görmek için gidiyorum.</p>

  <p class="block_3">“Bana bak!”</p>

  <p class="block_3">Bakıyorum. Başının üzerinde durduğunu sanıyor, ama pembe spor ayakkabıları asla yerden kalkmıyor. Ve ben bir kez daha torunumun adını taşıdığı o küçük kızı anımsıyorum.</p>

  <p class="block_3">Janina.</p>

  <p class="block_3">Arkamdaki sesi duyduğumda 4 numaralı koridorda sabun kutularını yerleştiriyordum.</p>

  <p class="block_3">“Bay Milgrom?”</p>

  <p class="block_3">*(İng.)Muhtemelen yazar tarafından üretilmiş bir bileşik sözcük. Thesaurus’a göre “poppy” sözcüğü bilinen anlamlarının dışında “uyku veren, uykulu” anlamlarına geliyor. Yine Thesaurus’a göre “noodle” sözcüğünün de bilinen anlamlarının dışında “ahmak, alık, budala, şapşal vb.” gibi anlamları var. Buradan hareketle “poppy noodle” bileşik sözcüğü “uykulu-budala” şeklinde çevrilebilir. Ç. N.</p>

  <p class="block_3">Döndüm. Açık mavi etek ve rüzgârlık giyinmiş, koyu kahverengi saçlı genç bir kadındı bu. Küçük bir kızın elini tutuyordu. Küçük kız başını kaldırıp, hiç kırpıştırmadığı kocaman gözleriyle bana baktı.</p>

  <p class="block_3">“Baba,” dedi genç kadın.</p>

  <p class="block_3">Bakakaldım.</p>

  <p class="block_3">“Ben Katherine’im. Senin kızın. Yıllardır seni arıyorum.” Küçük kızı havaya kaldırdı ve önünde tuttu. “Bu benim kızım, Wendy. Senin torunun.”</p>

  <p class="block_3">“Ben dört yaşındayım,” dedi küçük kız. “Senin kulağına ne oldu?”</p>

  <p class="block_3">Annesi, “Wendy,” diye uyardı onu.</p>

  <p class="block_3">Yalnızca benim duyabildiğim uzak bir ses yanıt verdi: İki kez kurşunlandı. İlkinde bir Çizme, sonra da Uri tarafından.</p>

  <p class="block_3">“Benim büyükbabam olduğunu biliyor muydun?”</p>

  <p class="block_3">Hâlâ konuşamıyordum.</p>

  <p class="block_3">“Evet, büyükbabamsın,” dedi küçük kız. “El sıkışalım.” Elini uzattı. Ben de elimi uzattım. Elimi tuttu ve kuvvetle salladı. “Tanıştığımıza çok sevindim.”</p>

  <p class="block_3">Annesine baktım.</p>

  <p class="block_3">“Benim varlığımdan haberin yoktu, öyle değil mi?” dedi.</p>

  <p class="block_3">“Ben şey... boğazımı temizledim. “Emin değildim.”</p>

  <p class="block_3">Gülümsemesi ışıl ışıldı. “Neyse, buradayım işte. Yirmi-beş yaşındayım. Annem bana senden söz ediyordu. Dört yıldır senin için sakladığım bir şey var.”</p>

  <p class="block_3">Duraksadım. “Evet?”</p>

  <p class="block_3">“Wendy’nin göbek adı. Boş bıraktım. Bir gün seni bulacağımı biliyordum. Dört yıldır göbek adını bekliyor: Senin koymanı istiyorum.”</p>

  <p class="block_3">“Janina,” dedim.</p>

  <p class="block_3">Kızımın kahkahası bütün marketi çınlattı. “Hiç değilse bir dakika düşünürsün diye geçiriyordum aklımdan.” Küçük kızın yüzünü avuçlarına aldı ve kendine çevirdi. Başını onaylar biçimde salladı. “Wendy Janina. Tamam, adı bu.”</p>

  <p class="block_3">Küçük kız ellerini çırptı. Kendi çevresinde döndü. “Wendy Janina! Wendy Janina!”</p>

  <p class="block_3">Katherine, “Elkins Park’ta oturuyoruz,” dedi. “Fazladan bir odamız var. Kendi banyon olacak.”</p>

  <p class="block_3">4. koridorda önlüğümü çıkarıp attım'. Beni eve götürdüler.</p>

  <p class="block_3">Wendy Janina, başının üzerinde durmaya çalışıyor. Ayaklarını biraz daha hızla itiyor, ama küçük bedeni dengesini kaybediyor ve hızla sırt üstü yere düşüyor. Düştüğünde çıkan sesle irkiliyorum. Yerde yatarken gözleri beni buluncaya kadar çevresini tarıyor. Alt dudağı bükülüyor. Ağlasa mı ağlamasa mı diye düşünüyor. Gizliden gizliye her zaman ağlamasını istiyorum. Onun gözyaşlarını silen bir büyükbaba olmak istiyorum.</p>

  <p class="block_3">Kollarımı açıyorum. Kalkıp bana koşuyor. Onu kaldırıp kucağıma oturtuyorum. Başını göğsüme dayıyor. Ağlamıyor, kendini tutuyor.</p>

  <p class="block_3">Bir yıl ya da on yıl böyle kalmak isterim; ama kucağımdan iniyor ve “Dışarı!” diye bağırıyor. Parmağımı yakalıyor ve beni verandaya sürüklüyor.</p>

  <p class="block_3">“Ben burada oturacağım,” diyorum. Sallanır sandalyeye yerleşiyorum.</p>

  <p class="block_3">Wendy Janina, “Bana bak,” diyor ve salıncağa koşuyor.</p>

  <p class="block_3">İzliyorum. Bir öne bir arkaya sallanıyor. Arkasındaki akça ağaç ışıltılı turuncu renkte. Yıl görkemli bir sonla gidiyor. Her yanda sütleğen pamukçukları var.</p>

  <p class="block_3">Sütleğen renk değiştirmez. Sütleğen Ekim’de de Haziran'da olduğu kadar yeşildir.</p>

  <p class="block_3">Bir gün kızım Katherine’e, “Arabayla dolaşalım, kentin dışına çıkalım,” dediğimde ve yanıma bir mala ve bir kova aldığımda bana nedenini sormadı. “Burada dur,” deyip kazmaya başladığımda, “Sütleğen, doğru mu?” dedi yalnızca.</p>

  <p class="block_3">Başımı evet anlamında salladım.</p>

  <p class="block_3">Onu bahçenin sonuna, akça ağaçtan uzak bir yere diktiğimde karşı koymadı. Melek otları güneş ister.</p>

  <p class="block_3">Kızım sorularla beni sıkmıyor. Annesine anlattığım her şeyi, ki bu Janina dışında her şey demek, biliyor. Bunca yıl süren konuşmalarda, tüm o cadde köşelerinde kız kardeşimi kendime sakladım.</p>

  <p class="block_3">Bir keresinde Katherine bana, “Wendy’nin göbek adını neden Janina koyduğunu bana anlatacak mısın?” diye sordu.</p>

  <p class="block_3">“Bir gün,” dedim.</p>

  <p class="block_3">Sonunda Wendy Janina sallanmaktan bıkıyor. Ya da belki onu benim sallamam için sallanır sandalyeye oturmak istiyor. Gelip kucağıma atlıyor. “Salla, Poppynoodle !”</p>

  <p class="block_3">Sallıyorum. Gülümsüyorum. Gözlerimi kapatıyorum. Bana kim olduğumu, taşıdığım adları söyleyen tüm o sesleri düşünüyorum. Beni hırsız diye çağırın. Beni aptal diye çağırın. Beni Çingene diye çağırın. Beni Yahudi diye çağırın. Beni tek-kulak Jack diye çağırın. Hiç umurumda değil. Elleri boş kurbanlar bana bir zamanlar kim olduğumu söylemişlerdi. Sonra Uri söyledi. Sonra bir kol bandı. Sonra bir göçmen bürosu. Ve şimdi kucağımda bu küçük kız; sesi Çizmelerin ayak seslerini bastıran bu küçük kız. Onun sesi duyduğum son ses olacak. Bendim. Şimdi benim. Ben...Poopynoodle’ım.</p>

  <p class="block_2">&nbsp;</p>

  <p class="block_12" id="calibre_pb_44">&nbsp;</p>
</body>
</html>
