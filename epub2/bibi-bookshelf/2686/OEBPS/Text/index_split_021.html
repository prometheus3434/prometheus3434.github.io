<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_26">20</h3>

  <p class="block_2">&nbsp;</p>

  <p class="block_3">Elim kolum yiyecek dolu olarak geri geleceğimi umuyordum ve bu yüzden yiyecekleri duvardaki delikten birer birer sokmak zorunda kalacaktım. Ama yalnızca bir kavanoz balık konservesi buldum. Delikten geçerken kavanoz elimden düşüp kırıldı. Balık dilimlerini toplayıp üzerlerindeki tozları temizledim, birini yedim ve kalanları ceplerime doldurdum. Doğruca Milgromlara gittim.</p>

  <p class="block_3">Shepsel Amca her zamanki gibi karşıladı beni: “Ah, kokulu gelmiş.”</p>

  <p class="block_3">Dışarısı karanlıktı, ama bu gece elektrik vardı. Tavandan sarkan bir kablonun ucunda çıplak bir ampul sallanıyordu. Bayan Milgrom şiltenin üzerine uzanmıştı. Bay Milgrom odadaki tek masada, tek sandalyeye oturmuş haplarıyla ve şişeleriyle uğraşıyordu. Boynunun yan tarafında mor renkli büyük bir leke vardı. Patlıcana benziyordu.</p>

  <p class="block_3">Janina gülüyordu.</p>

  <p class="block_3">“Komik olan ne?” dedim.</p>

  <p class="block_3">“Sen.” Parmağını bana doğru uzattı. “Üzerine işemişsin.”</p>

  <p class="block_3">Başımı eğip baktım. Pantolonumun önü sırılsıklamdı. Ceplerime doldurduğum balık dilimlerinin suyuydu bu.</p>

  <p class="block_3">“Yiyecek getirdim!” dedim gururla. Balık dilimlerinin ceplerimden çıkardım ve masanın üzerine koydum. Shepsel Amca bir tane aldı. Kokladı. “Salamura Ringa.” Bayan Milgrom’un başını şilteden kaldırdığını gördüm.</p>

  <p class="block_3">Shepsel Amca aldığı parçayı mideye indiriverdi. Bay Milgrom ve Janina da birer dilim aldılar ve Bayan Milgrom’a götürdüler. İkisi de aynı anda aynı şeyi yaptıkları için güldüler. Bay Milgrom, Janina’nın başını göğsüne çekti. Anneyle ben ilgilenirim dedi.</p>

  <p class="block_3">Janina balık dilimini ampule doğru tuttu. Bir tarafındaki deri gümüş gibiydi. Dilimi defalarca çevirdi, inceledi. Sanki karamela şekeriymiş gibi her tarafını yaladı. Sonunda, ön dişleriyle ısırdı. Çiğnerken gözlerini kapattı, düşteymiş gibi gülümsedi. Balığını bitirmesi uzun zaman aldı.</p>

  <p class="block_3">Herkes salamura ringasını yerken yalnızca çiğneme sesleri duyuluyordu. Herkesin paltosu üzerinde, şapkası başında, atkısı boynunda ve ayakkabıları ayağındaydı. Yalnızca, balığı daha iyi hissetmek için, eldivenlerini çıkarmışlardı. Donmuş nefesleri ampulün donuk ışığında minik bulutlar oluşturarak yayılıyordu.</p>

  <p class="block_3">Son balık dilimi de bittiğinde, Janina beni gösterdi. Kızgın görünüyordu. “Sen yemedin.”</p>

  <p class="block_3">Oraya gelmeden önce balık yediğimi tam söylemek üzereyken bir makineli tüfek geceyi kurşun yağmuruna tutmaya başladı. Ses çok yakından geliyordu. Sonra çığlıklar, patlamalar, koşan ayak sesleri ve bağırmalar duyuldu: “Dışarı! Dışarı!”</p>

  <p class="block_3">Shepsel Amca salonun ortasında dikilmiş, ellerini havaya kaldırmış ve tavana doğru, “Buraya kadar! Her şey bitti! Bu kadar işte!” diye bağırıyordu.</p>

  <p class="block_3">Şiltenin üzerinden kalkması için karısını yardım eden Bay Milgrom, Shepsel Amca'ya dönüp, “Kes sesini,” diye bağırdı. Janina şaşkın şaşkın kapıya bakıyordu. Kapının öteki tarafında büyük bir kargaşa vardı.</p>

  <p class="block_3">Bay Milgrom, “Onlar içeri girmeden önce,” dedi, sesi sakindi, “aç kapıyı.”</p>

  <p class="block_3">Shepsel Amca tavana bakarak, “Buraya kadar! Buraya kadar!” diye bağırmaya devam ediyordu.</p>

  <p class="block_3">Bay Milgrom, “Hayır, dur,” dediğinde ben kapıyı açmak üzereydim. Duvarlardan birine siyah ve yeşil desenler işlenmiş büyük bir giysi çuvalı dayalıydı. Bay Milgrom çuvala uzandı ve içinden mavi-beyaz bir kol bandı çıkardı ve sağ koluma taktı. “Bunu senin için aldım,” dedi.</p>

  <p class="block_3">Kapıyı açtım. İnsanlar kapılara yığılıyorlar, merdivenlerden aşağıya yuvarlanarak iniyorlardı. Çığlıklar. Kırılan camlar. Silah sesleri.</p>

  <p class="block_3">Zemin kata indik. Janina elimi sıkıyordu. Titrediğini hissedebiliyordum. Ön avlu parlak ışıklarla apaydınlıktı. Elimi gözlerime siper ettim. Janina bana iyice sokuldu. Kör edici ışıkların içinden öfkeli çığlıklar yayılıyordu: “Kıpırdayın! Çabuk! Kıpırdayın, İbrahim’in aşağılık soyu! Kokuşmuş Siyonistler! Sizi pis Yahudi domuzları! Sıraya girin! Haydi, sıraya girin!”</p>

  <p class="block_3">İnsanlar asker gibi sıraya diziliyordu. Şöyle düşündüm: Belki de geçit törenine gidiyoruz. Kendimize yer bulduk. Dikildik.</p>

  <p class="block_3">“Sessiz olun iğrenç domuzlar!”</p>

  <p class="block_3">Bay Milgrom, “Dik durun, sağlıklı görünün,” diye fısıldadı.</p>

  <p class="block_3">Bayan Milgrom’un Homurdandığını duydum.</p>

  <p class="block_3">Biz sıraya girmeye çakşırken kar düşmeye başladı. Parlak ışıkta kar tanecikleri iri ve yıldız gibiydiler. Bay Milgrom, “Hazır olda durun, “ diye fısıldadı. Onun bu sözlerini çok fazla önemsemedim. Benim için kıpırdamadan durmanın nasıl olanaksız olduğunu bilmiyordu hiç. Ben hayatım boyunca beş saniyeden fazla hareketsiz durmamıştım. Yine de gayret ediyordum. Bir yanımda Bay Milgrom duruyordu, öbüründe Janina. Askerler bağırıyorlardı. Yeni kol bandımla şöyle düşündüm: Artık ben de bir Yahudi’yim. İbrahim’in aşağılık soyu... Bana bağırıyorlar. Ben önemliyim.</p>

  <p class="block_3">Dikkatle dinlemeye, ne söylediklerini duymaya çalışıyordum, ama “pis”, “aşağılık” ve “Yahudi” sözcüklerinden başka bir şey duymuyordum.</p>

  <p class="block_3">Ön tarafta bir şeyler oldu. Daha yüksek, daha acı çığlıklar gelmeye başladı. Boğuk bir patlama, sanki birisi bir oduna vuruyormuş gibi küt diye kof bir ses duydum. Önümdeki insan duvarının ardını görebilmek için yana doğru eğildim. Bay Milgrom beni hızla geri çekti. “Dikkat!” Mesajı almaya başlıyordum: Hazır olda durmak çok önemliydi. Belki de öndeki birisi bunu doğru dürüst yapmıyordu. Bu meydan okuyuşu kabullendim. Hazır ol istiyorsan, al sana hazır ol. Hazır olda duran bir sürü Çizme görmüştüm. Sırtımı dikleştirdim, topuklarımı tak diye birleştirdim, çenemi kaldırdım, doğruca önümdekinin sırtına baktım. Onlara o güne kadar görülmüş en iyi hazır ol duruşunu gösterdim. Çığlıklar devam ettiğine göre diğerlerinin bu işte benim kadar iyi olmadıklarını düşündüm.</p>

  <p class="block_3">Önümdeki sırt yeşildi. Yeşil paltolu bir kadın. Kar yağmaya devam ediyordu. Arada, bir kar tanesi burnumu gıdıklıyordu. Burnumu kıpırdatmadım. Gözlerimi de kıpırdatmıyordum. Nerdeyse nefes bile almıyordum. Kar taneleri düştükçe kadının yeşil paltosu beyaza dönüştü.</p>

  <p class="block_3">Önlerde bir yerde bir bebek çığlık atmaya başladı. Sonra sağ taraftan bir başka bebek çığlığı geldi. Sonra bir başkası. Bebeklerin çığlıkları yükseldikçe ışıklar daha da parlaklaştı.</p>

  <p class="block_3">“Yahudi köpekleri!”</p>

  <p class="block_3">“Pis domuzlar!”</p>

  <p class="block_3">“Küt! Küt!”</p>

  <p class="block_3">Çizmeler ve Kapolar sıraların arasına giriyorlar, insanların suratlarına bağırıyor, ellerindeki sopalarla ve tüfeklerle onları dürtüyor, suratlarına tükürüyorlardı. Bir Çizme, Bayan Milgrom'un önünde durdu. Gözümün ucuyla görebiliyordum. Bayan Milgrom’a bağırdı. Bayan Milgrom yere düştü. Çizme, “Kalk ayağa Yahudi köpeği! İğrenç kancık domuz! Kalk ayağa!” diye haykırıyordu. Eğer Bayan Milgrom’un ayağa kalkmasını istiyorsa, diye düşündüm, ne diye onu tekmeliyor ve sopasıyla dürtüyor? Hiç anlamıyordum bunu. Sonunda Bayan Milgrom ayağa kalkabildi.</p>

  <p class="block_3">Çizme beni ve Janina’yı geçti. Sanırım benim yüzüme baktı, ama arkasından vuran parlak ışıklardan yüzünü göremedim. Bir an, sanki hazır olda çok iyi durduğum için yakama madalya takıyormuş gibi gurur duydum.</p>

  <p class="block_3">Çizme, Shepsel Amca’nın yanına geldiğinde, “Aç ağzını,” diye hırıldadı. Shepsel Amca’nın ağlamaklı sesler çıkardığını duydum. “Ahhh.” Ağzını açmış olmalıydı, çünkü bir tüfek namlusunun yaklaştığını gördüm. Daha fazla dayanamadım. Görmek için başımı çevirdim. Namlunun Shepsel Amca’nın ağzına girip ittiğini gördüm. Shepsel Amca geriye doğru arkasındaki adamın üzerine düştü ve aynı şekilde bütün bir sıra insan geriye doğru birbirinin üzerine düşerek devrildi. Çizme buna güldü.</p>

  <p class="block_3">Tekrar hazır ola geçtim. Bunun benim de başıma gelmesini istemiyordum.</p>

  <p class="block_3">Ta başından beri, önümdeki yeşil paltolu kadının bir sorunu olduğunu anlamıştım. Hazır olda hiç de iyi duramıyordu. Bir o yana bir bu yana sallanıyordu, bazen başı düşüyordu ve omuzları da hiç dik değildi. Yanına gelen Çizme de bunu fark etmiş olmalıydı. Sopa iniverdi. Küt! Ve göğsüne bir başka darbe. Kar taneleri kadının omuzlarından yüzüme doğru uçuştular. Umarım Çizme yerimden hiç kıpırdamadığımı görmüştür diye düşündüm.</p>

  <p class="block_3">Kadının omuzları kısa sürede yeniden bembeyaz oldu. Şimdi artık başı sürekli olarak önüne düşüyordu. Ağladığını duyabiliyordum. Çizme tekrar yanına geldiğinde, ona, “Seni kokmuş kancık domuz! Domuz ahırı gibi kokuyorsun!” dedi. Onu tekrar sopayla dürttü ve kar taneleri omuzlarından tekrar uçuştu. Sonra, bütün Çizmelerin insanlara ne kadar kötü koktuklarını söylediğini duydum. Burunlarını tutuyorlardı. Şaşırmıştım. Kötü kokan tek kişinin kendim olduğunu sanıyordum.</p>

  <p class="block_3">Kokladım ve kokuyu ben de almaya başladım. Çevremdeki küçük sızlanmaların ve yakınmaların farkındaydım. Bu kokunun ne olduğunu biliyordum, ama Çizmelerin söylediklerine karşın, avluda gerçekten domuz yoktu, bu yüzden domuz pisliği de yoktu. Ama birden bağırsaklarımda dışarı çıkma ihtiyacı duydum ve o zaman ne olduğunu anladım. Orada çok uzun zamandır dikiliyorduk ve insanlar dışarı çıkmak zorunda kalıyorlardı, oysa öylece dikildiğimiz yerden başka ihtiyacımızı görebileceğimiz hiçbir yer yoktu. Bu yüzden insanlar oldukları yerde rahatlıyorlardı ve ben de bacaklardan aşağıya doğru karın içine akan sidiklerle birlikte gelen o hüzünlü ürpertiyi duyuyordum. Artık kendimi tutamaz duruma gelince ben de aynısını yaptım. Ama bu durumda bile muhteşem bir hazır ol çektim ve Çizmelere seslenip Hey, bana bakın! demek istedim.</p>

  <p class="block_3">Çığlıklar hiç kesilmiyordu. Artık insanlar avlunun her yerinde yere düşmeye başlamışlardı. Yere düşüyorlar, sendeleyerek ayağa kalkıyorlar ve yine düşüyorlardı. Yere düşmemiş olanları ayırt etmek kolaydı: bunlar omuzlarında ve başlarında en yüksek kar yığını olanlardı. Ben de artık başımdaki karın belli belirsiz ağırlığını hissedebiliyordum. Nasıl göründüğünü merak ettim. Kıpırdamamak için daha da çok acıya katlandım. Başımdaki karın düşmesini istemiyordum.</p>

  <p class="block_3">Taş meleği düşündüm. Karın üzerine yağışını ve kanatlarının üzerinde bir çizgi halinde birikişini hayalimde canlandırdım. İkisi de, hem melek hem kar, çok sessizler. Taş melekmişim gibi yaptım, gözlerimi kapattım ve kendimi olabildiğince zorlayarak taş melek olduğumu düşündüm, bir süre sonra omuzlarımdan kanatların fışkırdığına kendimi inandırdım. Başımı kaldırıp bakmak, kanatlarımı görmek istiyordum, ama ben taşmelektim, bu yüzden hareket edemezdim.</p>

  <p class="block_3">Daha sonra yüzümün karın içinde olduğunu ve Bay Milgrom’la Janina’nın beni ayaklarımdan çektiklerini fark ettim. “Ne oldu?” diye sordum.</p>

  <p class="block_3">Bay Milgrom bana bir tokat attı. “Sessiz ol. Seni dövecekler. Bayıldın. Kaskatısın. Biraz dizlerini bük.”</p>

  <p class="block_3">Yoruculuğu bir yana, her şey giderek karmaşıklaşıyordu. Hareket etmek durumundaydım, ama aynı zamanda kıpırdamamam gerekiyordu. Denedim. Dizlerimi büktüm. Çizmeler çığlık atıyordu. Bebekler çığlık atıyordu. Işıklar çığlık atıyordu. O kadar uzun süre ayakta durduk ki pantolonum kurudu.</p>

  <p class="block_3">Sonunda bizi bıraktıklarında, çatıların üzerinde gökyüzü griye dönüşmeye başlamıştı. Karın içinde düşe kalka yürüdük. Kalabalıklar banyolara yöneldiler. Her katta bir banyo vardı. Ben kendi adıma banyoları hiç anlamıyordum. Bir kez bile banyo kullanmamıştım, bir kez bile gereksinmemiştim. Dünya benim banyomdu.</p>

  <p class="block_3">Milgromlarla birlikte kendimi üst kata sürükledim. Shepsel Amca ve Bayan Milgrom bir düet şeklinde homurdanıyorlardı, sesleri her basamakta biraz daha yükseliyordu. Peşleri sıra odaya girdim. Tek istediğim şey uyumaktı. Yere yığıldım.</p>

  <p class="block_3">Uyandığımda, yeniden avluda, o kör edici ışıkların altında olduğumu sandım, ama üzerime düşen, pencereden süzülen güneş ışığıydı. Shepsel Amca dirseklerine dayanmış duruyordu, beni göstererek, “Bu neden burada yatıyor? Kokuyor bu,” dedi.</p>

  <p class="block_3">Bay Milgrom, “Bunu söylemek hiç hoşuma gitmiyor, ama son günlerde sen de gül bahçesi gibi kokmuyorsun,” dedi.</p>

  <p class="block_3">Shepsel Amca yeri yumrukladı. “O aileden biri değil.”</p>

  <p class="block_3">Bay Milgrom, Shepsel Amca’nın gözlerinin içine baktı. “Artık öyle.”</p>

  <p class="block_11" id="calibre_pb_21">&nbsp;</p>
</body>
</html>
