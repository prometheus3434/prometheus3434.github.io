<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_33">26</h3>

  <p class="block_2">&nbsp;</p>

  <p class="block_3">Janina şaşkınlık içinde bakakaldı. “Kentin kalan bölümü -hâlâ yerinde duruyor!”</p>

  <p class="block_3">Yanına koştum. Kolundaki bandı çekip aldım ve cebine tıkıştırdım. Kendi bandımı da çıkardım. “Gördün mü, unutturuyorsun işte bana.” Ayağımı yere vurdum.</p>

  <p class="block_3">Duvarın yanında görünmek iyi değildi. Kaldırımda yürümeye başladım. Ardımda Janina’nın ayak seslerini duyuyordum. Daha hızlı yürüdüm. Belki beni izlemesine engel olamazdım, ama hep yanımda taşımaya da hiç niyetim yoktu. Gettoda her şey griydi: insanlar griydi, sesler griydi, kokular griydi. Burada ise her şey renkliydi benim için: tramvayların kırmızı çınlamaları, gramofonlardan yayılan mavi müzik, insanların gümüş rengi kahkahaları. Atlıkarıncanın uzak teranesi bir renkler bulutuydu. Ne zaman duvarın öteki yanına geçsem caddelerde yürümekten başka hiçbir şey yapmak istemiyordum.</p>

  <p class="block_3">Uri'nin sözlerini anımsadım: Suçlu gibi görünme. Kaldırım boyunca kasılarak yürüdüm. Doğruca öbür yayaların üzerlerine doğru gidiyor ve onları yollarını değiştirmek zorunda bırakıyordum. Islık çalıyordum. Bir başka deyişle, Uri’nin öbür uyarılarını kulak ardı ediyordum: Dikkat çekme. Görünmez ol. Ya da belki çok az önemsiyordum. Mavi-beyaz kol bandını koluma takma isteğine direniyordum. Milgrom ailesinin bir bireyi olmaktan, bir Yahudi olmaktan gurur duyuyordum. Kol bandımı sallayıp, Hey, herkes bana baksın, ben bir Yahudi'yim! İbrahim’in sefil soyu! Ama yapmadım.</p>

  <p class="block_3">Arkamda, Janina’nın ıslık çaldığını duyuyordum.</p>

  <p class="block_3">En sevdiğim yere gittim. Çizmelerin kaldığı bir oteldi bu. Çizmeler burada yemek yiyorlar, bira içiyorlar ve yatıyorlardı. Döner kapının üzerinde deve şeklindeki mavi neon tabela durmadan yanıp sönüyordu. Hep yaptığım şeyi yaptım: Döner kapıdan girip, onunla birlikte dönerek doğruca tekrar dışarıya çıktım. Janina da aynısını yaptı, ama bir kere döndükten sonra durmadı. Onu çekip uzaklaştırdım.</p>

  <p class="block_3">Arka tarafa gittim. Boyumca çöp tenekeleri askerler gibi sıralanmışlardı. Her zaman olduğu gibi kapakları açıktı ve birkaç çocuk kurtçukların ve pis kokuların arasında çöpleri karıştırıyorlardı. Beni fark edemeyecek kadar meşguldüler. Yiyecek mahzenine açılan kapak her zamanki gibi kilitliydi. Zemin seviyesinde birçok pencere vardı. Camların önü demir parmaklıklıydı.</p>

  <p class="block_3">Pencerelerden birinin önünde diz çöktüm. İtip açtım. Paltomu çıkardım ve içeri attım. Yan döndüm ve iki parmaklığın arasından geçip, baş aşağı olarak loş bodruma indim. Bu benim için çocuk oyuncağıydı. İri ve yavaş insanlar dünyasındaki çatlaklarda yaşıyordum ben.</p>

  <p class="block_3">Paltomu almak için eğildiğimde, Janina’nın paltosu sırtıma düştü. Ardından Janina bir iç çamaşırı bohçası gibi yuvarlanarak aşağıya indi. “Ah! Off!” diye çığlıklar atıyordu.</p>

  <p class="block_3">“Sessiz ol,” dedim. “Senin evde kalman gerekirdi.”</p>

  <p class="block_3">Cebimden çuvalı çıkarıp açtım.</p>

  <p class="block_3">Janina, “Bu ne için?” diye sordu.</p>

  <p class="block_3">“Yiyecek,” dedim.</p>

  <p class="block_3">“Benim çuvalım yok.”</p>

  <p class="block_3">“Çok kötü.”</p>

  <p class="block_3">“Salamura yumurtalar nerde?”</p>

  <p class="block_3">“Bunların salamura yumurtası yok.” Salamura yumurta görsem tanıyamazdım bile.</p>

  <p class="block_3">Janina büyük bir kahve kavanozunu raftan itti. Kavanoz yere düşüp parçalandı.</p>

  <p class="block_3">Yumruğumu sıkıp suratına doğru savurdum. “Kes artık. Duyacaklar.”</p>

  <p class="block_3">Başını kaldırıp çenesini bana doğru uzattı. “Seni sevmiyorum.”</p>

  <p class="block_3">“Ben de seni sevmiyorum.”</p>

  <p class="block_3">“İyi öyleyse,” dedi ve rafların arasında, salamura yumurta arayarak tepinmeye başladı.</p>

  <p class="block_3">Ben de kendi turlarına başladım. Mavi Deve Oteli'nin yiyecek mahzeninin bir problemi vardı: yiyeceklerin çoğu uzun bir süre taşınamayacak kadar büyük kavanozların ya da teneke kutuların içindeydi. Bu yüzden ben de daha küçük, daha hafif şeylere yöneldim. Tahta kutularda soğan, marul ve şalgam ve lahana vardı. Kutular dolusu sodalı kraker ve yığınla kahverengi ve esmer ekmek vardı. Gri renkli, eski kurutulmuş balık, jöleler ve filizlenmiş patatesler vardı. Taze etlerin saklandığı soğuk dolabın yanına bile uğramadım, çünkü bu etleri pişirme olanağımız yoktu hiç, ama kurumuş ve buruşmuş sosisler kusursuzdular.</p>

  <p class="block_3">Çuvalımı doldurdum ve sonra biraz da kendi zevkime yöneldim. Meyve ve sebze kavanozları taşınamayacak kadar büyüktüler belki, ama bu fırsatı hemen orada yiyecek mahzeninde değerlendiremeyeceğimi de kimse söylemiyordu? Tozlu bir köşedeki konserve şeftali kavanozumu aldım. Bu, neredeyse, benim kadar bir kavanozdu. Kapağı açtım ve bir şeftali aldım.</p>

  <p class="block_3">Omzumun üzerinden, Janina’nın, “Nedir o?” diyen sesi geldi.</p>

  <p class="block_3">“Neye benziyor?” Şeftaliyi ağzıma tıkıştırdım.</p>

  <p class="block_3">“Ben de bir tane istiyorum.” Elini uzattı.</p>

  <p class="block_3">Eline vurdum. “Bunlar benim.”</p>

  <p class="block_3">Janina yumruklarını sıktı, geriye doğru eğildi ve “Benim karnım aaaaç!” diye haykırdı.</p>

  <p class="block_3">Başka bir şeftali alıp ağzına tıktım. “Al.” Kapı açılıp, yukarıdan üzerimize bir ışık düştüğünde kavanozu telaşla kapatıp ve yerine ittim. Ayak sesleri merdivenlerden indi ve durdu. Bir ses, “Kim o?...Kim o?” dedi.</p>

  <p class="block_3">Meyve kavanozlarının yanına sindik, yanaklarımız şişmişti, şeftali suları çenemizden akıyordu.</p>

  <p class="block_3">“Kim o?”</p>

  <p class="block_3">Sonunda ayak sesleri uzaklaştı ve kapı kapandı. Pencerenin altına bir sandık ittim ve üzerine çıktım. Parmaklıkların arasından önce çuvalı sonra kendimi dışarı çektim. Sandığın üzerine çıktığı halde, Janina parmaklıklara uzanamıyordu, bu yüzden onu da dışarı çekmek zorunda kaldım.</p>

  <p class="block_3">Dönüş yolunda, çuvalım omzumda gölgelerden ve arka sokaklardan geçerek, ay ışığı altında son bir koşuyla duvardaki iki tuğlalık deliğe ve oradan öteki tarafa geçtik. Ay ışığında bir başka koşuyla yeniden gölgelere daldık.</p>

  <p class="block_3">Doğruca yetimhaneye gittim. Doktor Korczak arka taraftaki pencerelerden birini hep açık bırakıyordu. Çuvalın içindekilerin yarısını bu pencereden içeri boşalttım.</p>

  <p class="block_3">Janina, “Ne yapıyorsun?” diye sordu.</p>

  <p class="block_3">“Yetimleri besliyorum, “ diye yanıtladım.</p>

  <p class="block_3">“Bizi beslemen gerek.”</p>

  <p class="block_3">Onun bu saçmalıklarından bıkmıştım. “Kimi istersem onu beslerim.” Pencereyi hızla çekip kapattım ve evin yolunu tuttum.</p>

  <p class="block_11" id="calibre_pb_27">&nbsp;</p>
</body>
</html>
