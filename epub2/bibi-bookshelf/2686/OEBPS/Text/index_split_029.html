<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_35">28</h3>

  <p class="block_2">&nbsp;</p>

  <p class="block_3">Yaz, sinekler demekti. Bana göre sinekler küçük kuşlardı. Gerçek kuşları anımsıyordum. Havuç gibi kokan uzun çimenlerin üzerinde uzanıp ötüşlerini dinlediğimi anımsıyordum. Kargalardan başka hiçbir kuş gettoya gelmiyordu. Yiyebilecekleri ekmek ya da tohum yoktu. Oraya gelen kargalar ötmüyorlardı. Birbirlerine ciyaklıyorlardı. Sanki, Burada işte. Bir tane buldum! ya da, Yaklaşma! Bu benim! der gibiydiler. Onlar için her zaman bir sürü yiyecek oluyordu. İnsanları yiyorlardı. Kargalar ve sinekler.</p>

  <p class="block_3">Vagonlar sabah geliyorlardı. Vagonları çekmek için kala kala birkaç at kalmıştı, ama Çizmeler o atları aldılar, bu yüzden atların yerini şimdi adamlar almıştı. Vagon bir cesedin yanına gelince duruyor ve adamlar cesedin yanına gidiyorlardı. Yerde yatan her insan ölü değildi. Eğer üzerinde yalnızca sinekler uçuşuyorsa ama karga yoksa bu kişi hâlâ yaşıyor olabilirdi; özellikle de üzerinde gazete yoksa. Bazen kargalar gazeteyi gagalayıp düşürüyorlardı.</p>

  <p class="block_3">Adamlar cesedin yanına gittiklerinde, kargalar çoğunlukla yürüyüp uzaklaşıyorlardı. Beş ya da altı adım yürüyorlar sonra dönüp adamlara gaklıyorlardı. Adamlardan biri kollardan, öbürü de bacaklardan tutuyor ve cesedi sallayarak vagona atıyorlardı. Ceset lök diye vagondaki yığının üzerine düştüğünde bir sürü sinek tıpkı saçlardan dökülen bitler gibi havaya uçuşuyordu.</p>

  <p class="block_3">Yerde yatan bir kişinin eğer ayakkabıları ya da çorapları ya da paltosu yoksa onun ölü olduğunu düşünüyordum. Ama sonra böyle bir kişinin yığının altından çıkıp vagondan inerek yürüyüp uzaklaştığını gördüm. Cesetleri toplayan adamlar yanılmışlardı. Ama kargalara güvenebilirdiniz. Onlar asla yanlış yapmazlardı.</p>

  <p class="block_3">Bazı insanlar hastalıktan, bazıları da açlıktan ölüyordu. Hastalıklar konusunda yapabileceğim fazla bir şey yoktu, ama iş açlığa gelince, işte orada sahneye çıkıyordum. Ailemi -ve bu arada elimden geldiğince Doktor Korczak’ın yetimlerini de- beslemek için dünyaya gelmiştim ben. Kusursuz bir hırsız olmamı sağlayacak tüm özellikleri -çalma becerisi, hız, ufak tefeklik, budala gözüpekliği- taşıyordum.</p>

  <p class="block_3">Janina her yerde peşimdeydi. Gölgem. Geceleri duvardan geçiyordum ve o da sırtında kendi çuvalıyla orada, arkamda oluyordu. Onunla hiç konuşmuyordum. Sanki orada yokmuş gibi davranıyordum.</p>

  <p class="block_3">Mavi Deve Oteli’ne giriyorduk. Varşova’daki en güzel evlere giriyorduk. Sevdiğimiz bir sürü mutfak vardı. Bunlardan birini özellikle çok seviyorduk çünkü orada her zaman salamura ringa balığı oluyordu. Bu mutfakta kendimizi çok rahat hissediyor olmalıydık, çünkü her zaman ışığı yakıyorduk. Bir gece ringa balıklarını incelerken Janina’nın “Merhaba,” dediğini duydum. Dönüp baktım. Kapının eşiğinden küçük bir oğlan çocuğu duruyordu. Üzerinde pijama vardı. Işıkta gözlerini kısarak bakıyordu.</p>

  <p class="block_3">“Kimsiniz siz?” diye mırıldandı.</p>

  <p class="block_3">“Ben Janina’yım,” dedi Janina. Birdenbire, gözüme çok büyümüş gibi göründü. Beni gösterdi. “Bu da Misha.”</p>

  <p class="block_3">Çocuk yumruklarıyla gözlerini ovuşturdu. “Siz Yahudi misiniz?”</p>

  <p class="block_3">Janina güldü. “Haha! Yahudi mi? Ah, hayır, biz asla Yahudi olamayız. Hayır olamayız. Haha!” Bir parça ringa balığı uzattı. “Biraz balık ister misin?”</p>

  <p class="block_3">Çocuk balığı aldı ve sonra hep birlikte bir saat boyunca mutfak masasında oturup salamura ringa, kraker, şekerli kurabiye yedik ve süt içtik. Sütü içerken Doktor Korczak’ı ve ineği düşündüm. Küçük çocuğa Fısıltı adlı bir oyun oynadığımızı, bu yüzden çok yüksek sesle konuşmaması ya da gülmemesi gerektiğini söyledik. Ağzına kadar dolu çuvallarımızı sırtlayıp pencereden çıkarken çocuk da bizimle gelmek istedi. Ağladı. Onu tekrar ziyaret edeceğimizi söyledik, ama o eve bir daha hiçbir zaman gelmeyeceğimizi biliyordum.</p>

  <p class="block_3">Başlangıçta Janina’nın babası, kızının benimle birlikte hırsızlığa geldiğini bilmiyordu. Biz sessizce odadan çıkarken o her zaman uyuyor oluyordu. Sanırım Shepsel Amca çoğunlukla uyanıktı, ama hiçbir şey söylemiyordu. Sonra bir gece dolu çuvallarımız sırtımızda döndüğümüzde herkesin avluda sıraya dizildiğini gördük. Bağırıp çağıran Çizmeler. Hırlayan Çizme köpekleri. Kör edici ışıklar. “İbrahim’in pis domuzları!”</p>

  <p class="block_3">Çuvallarımızı sakladık ve en son sıradaki insanların arasına karıştık. Milgromları buluncaya kadar sıraların arasında süründük. Shepsel Amca’yla Bay Milgrom’un arasına sıkıştık. Bayan Milgrom’un sırada dikildiğini görünce çok şaşırdım. Başı göğsüne düşmüştü. Çok kötü bir hazır ol duruşuydu.</p>

  <p class="block_3">Bay Milgrom’un eli aşağıya doğru indi ve Janina’nın kulağını sıktı. Janina ciyakladı.</p>

  <p class="block_3">Hemen yanımızdaki bir Çizme bağırıyordu. “Sizi kokmuş hayvanlar! Leş gibi kokuyorsunuz! Siz hiç yıkanmaz mısınız?”</p>

  <p class="block_3">Buffo’nun orada olmamasını diledim. Beni yakalaması için bir şanstı bu.</p>

  <p class="block_3">On tarafta megafonlu bir adam vardı. “Bunu yaptığınızı biliyoruz! Bu size ilk ve son uyarımız! Yakalanacaksınız! Evet! Evet! Yakalanırsanız da vurulacaksınız! Eğer şansınız varsa! Eğer şansınız yoksa, sizi asacağız! Her iki yolla da sonunuz ölüm! Bu yollardan biri biraz daha yavaş! Daha acı verici! Anlıyor musunuz?”</p>

  <p class="block_3">Çizmelerin “evet” anlamına gelen sözcüklerini kullanarak “Jawohl!” diye bağırdım. Başka hiç kimse konuşmadı.</p>

  <p class="block_3">Bu kez sıkılan benim kulağımdı. Başımı kaldırıp Bay Milgrom’a baktım. “Neden söz ediyor?”</p>

  <p class="block_3">“Siz hırsızlardan. Artık vazgeçmelisiniz.”</p>

  <p class="block_3">Vazgeçmedim. Ama Janina’yı vazgeçirmeye çalıştım. Bundan sonra peşimden geldiğinde avluda durdum ve ona geri dönmesini söyledim.</p>

  <p class="block_3">“Hayır,” dedi.</p>

  <p class="block_3">“Baban bu işi bırakmanı istiyor,” dedim. “Eğer seni vururlarsa baban çılgına döner.”</p>

  <p class="block_3">“Hayır.”</p>

  <p class="block_3">“Seni asarlar.”</p>

  <p class="block_3">“Hayır.”</p>

  <p class="block_3">“Yolumu kesiyorsun. Seni pis Yahudi.”</p>

  <p class="block_3">“Sen de öylesin. Yanlış mı?”</p>

  <p class="block_3">Yüzünü karanlıkta seçemiyordum. Bir tokat attım. Bu kez beni tokatlamasına fırsat vermedim. Onu yere ittim. Kalkıp beni sarstı ve ben de ona vurdum ve onu tekrar ittim ve tekrar vurdum. Ağlıyordu. Onu orada bıraktım ve yürüyüp uzaklaştım. Arkamdan gelmedi. “Misha duvara gidiyor! Misha hırsızdır! Misha hırsızdır!” diye bağırmaya başladı.</p>

  <p class="block_3">Caddeden bir düdük sesi geldi.</p>

  <p class="block_3">Geri dönüp yanına koştum. Elimle ağzını kapattım. “Tamam,” dedim, “tamam.” Saçını çektim. Uluması avluda yankılandı. Düdük yine çaldı. Koştuk.</p>

  <p class="block_11" id="calibre_pb_29">&nbsp;</p>
</body>
</html>
