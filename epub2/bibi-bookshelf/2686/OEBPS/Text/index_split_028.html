<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_34">27</h3>

  <p class="block_2">&nbsp;</p>

  <p class="block_3">Ertesi gün çocukların yanına gittim. Onları yeni yerlerinde, yanıp kül olmuş bir kasap dükkânının arkasındaki bir sokakta bulacağımı biliyordum. Daha oraya varmadan seslerini duymaya başladım: bir darbe sesi, ardından sevinç çığlıkları... ve bir darbe daha! Neler oluyordu? Köşeyi döndüm. Büyük Henryk, Küba’yı ayak bileklerinden baş aşağı tutmuştu ve Ferdi de her yerde onlarcası bulunan büyük bir kemikle Küba’nın kıçına vuruyordu.</p>

  <p class="block_3">Beni görünce vurmayı kesti. “Misha! Gel. Bitlerinden kurtul.”</p>

  <p class="block_3">İşte o zaman gördüm. Ferdi’nin her vuruşunda, Küba’nın saçından tuz gibi ince bir serpinti dökülüyordu yere. Her darbede Küba, tıpkı bir büyükbaba saatinin sarkacı gibi bir öne bir arkaya sallanıyordu. İşleri bittiğinde, Küba kemiği Ferdi’den aldı. “Senin sıran, Misha,” dedi. Sırf bitleri aklıma getirdiği için başım hiç olmadığı kadar kaşınmaya başlamıştı. Bitlerin kafamda kımıldadıklarını hissedebiliyordum.</p>

  <p class="block_3">Büyük Henryk’in önünde dört ayak üzerinde durdum. Bir anda baş aşağı sallanmaya başladım, gözlerimin önünde Büyük Henryk’in dizleri vardı. “Hazır ol,” dedi Küba ve ardından Ferdi’nin, “Durun! Kitap!” diyen sesi geldi. Ferdi pantolonumun içine bir kitap soktu ve Küba ilk darbeyi vurduğunda dünya sallandı. “Durun! Durun!” diye bir başka çığlık duydum.</p>

  <p class="block_3">Olabildiği kadarıyla başımı çevirdim ve Janina’nın Küba’ya saldırdığını, onu tekmelediğini yumrukladığını gördüm. Ferdi, Janina’yı kıskıvrak yakaladı, Janina; Ferdi’nin kollarında çırpınıyordu.</p>

  <p class="block_3">“Canını yakmıyorum,” dedi Küba.</p>

  <p class="block_3">Enos, “Bu da kim?” diye sordu.</p>

  <p class="block_3">Küba kemiği sallarken, “Bu Janina,” dedim. Ve sonra, ardı ardına gelen darbeler arasında, kesik kesik, “Kız...kar...deşim...,” dedim.</p>

  <p class="block_3">Küba’nın benimle işi bittiği sırada, Janina, “Ben de! Ben de!” diye bağırıyordu.</p>

  <p class="block_3">Janina, Büyük Henryk’in yanına giderken, Enos, “Bir kızı elbisesiyle baş aşağı tutamazsın. Pantolon giymesi gerekli,” dedi.</p>

  <p class="block_3">En küçük bendim, bu yüzden ben seçildim. Pantolonumu çıkardım ve Janina’ya verdim. Kitabı pantolonun içine soktum ve Janina baş aşağı sallandı ve Küba vurmaya başladı. Her vuruşta Janina bağırıyor ve gülüyordu.</p>

  <p class="block_3">Şöyle düşündüm: Belki içindeki melek dışarı çıkar. Melekler hakkında çocuklardan en son öğrendiğim şeydi bu: Herkes kendi meleğini içinde taşır. Siz öldüğünüzde melek dışarı çıkar ve Cennet'e uçar. Cennet’in nerede olduğunu sorduğumda herkes farklı bir yanıt veriyordu.</p>

  <p class="block_3">Küba, Rusya’da diyordu.</p>

  <p class="block_3">Olek, Washington, Amerika’da olduğunu söylüyordu.</p>

  <p class="block_3">Enos, “Hepiniz aptalsınız. Tam burada. Varşova’da. Duvarın öteki tarafı,” diyordu.</p>

  <p class="block_3">Janina’nın her vuruşta sarsılan küçük bedenini izlerken, içindeki meleğin böylesine bir rahatsızlığa katlanamayacağını geçirdim aklımdan. Gözlerimi ayırmadan baktım, ama Janina’nın haykırışlarından ve gülmelerinden başka bir şey çıkmadı dışarıya.</p>

  <p class="block_3">Sonunda Küba durdu. Janina devam etmesi için yalvarıyordu. Pantolonumu çıkarmaya niyetli değildi. Molozların içinde Janina’nın peşinden koşarken herkes güldü, pantolonun içindeki kitap, düşmek üzere olan bir at boku gibi sıçrayıp duruyordu. Birdenbire kahkahalar kesildi. Dönüp baktım. Kömürleşmiş kasap dükkânının köşesinde dört kişi duruyordu. Herkes, Janina bile, durdu ve onlara bakmaya başladık.</p>

  <p class="block_3">Bunlar iki çiftti. Erkekler Çizme’ydiler. Üniformalarının düğmeleri sabahyıldızları gibi parıldıyordu. Kadınlar sarı saçlıydı ve küçük beyaz şapkalar ve beyaz eldivenler takmışlardı. Dördü de gülümsüyordu.</p>

  <p class="block_3">Çizmelerden birinin elinde bir şey vardı. Siyah bir şeydi bu. Bunun bir tabanca ya da bir silah olduğundan kesinlikle emindim. Merak ettim: Neden kaçmıyoruz? Sonra bir hareketlenme oldu -Janina onlara doğru yürüdü. “Janina! Hayır!” diye bağırdım.</p>

  <p class="block_3">Çizme, gülümsemeye devam ederek, silahını kaldırdı. Gözünde tuttu ve Janina’ya nişan aldı.</p>

  <p class="block_3">“Hayır!”</p>

  <p class="block_3">Çizme’ye saldırdım. Yerinden kıpırdamadı. Boştaki elini indirip beni bir kenara itti. Silahını tekrar Janina’ya doğrulttu. Duydum: klik.</p>

  <p class="block_3">Enos, “Misha, dur. Bu bir fotoğraf makinesi. Resim çekmek için,” diye bağırdı.</p>

  <p class="block_3">Enos’un ne demek istediğini anlamamıştım, ama geri çekildim. Fotoğraf makineli adam yeniden nişan aldı ve klik sesi geldi. Hemen yanımda, Janina, tozun toprağın içinde dans ediyor ve “Bir daha yap’...Bir daha!” diye bağırıyordu.</p>

  <p class="block_3">Çiftler artık yalnızca gülümsemiyorlar, kahkahalar atıyorlardı. Kadınlar gülmekten düşmemek için erkeklerinin kollarına tutunuyorlardı. Kadınlardan biri Janina’nın burnunu sıktı, sonra öteki de aynı şeyi yaptı ve daha da yüksek sesle güldüler ve fotoğraf makineli adam daha çok resim çekti. Onlar gülüp resim çektikçe, Janina daha hızlı dans edip gülmeye başladı. Hoplayıp zıplarken kaldırdığı tozlar ayakkabılarına bulandı.</p>

  <p class="block_3">Gülmeler yavaşlayıp bittiğinde, Janina onlara doğru yürüdü. Kadınlardan birinin yanına gitti ve “Siz öteki tarafta mı yaşıyorsunuz?” diye sordu. Kadın yanıt vermedi. Yalnızca Janina’ya bakıp gülümsedi. Sonra, Janina uzanıp kadının siyah-beyaz kareli eteğine dokundu. Kadının yüzündeki gülümseme kayboldu. Geri çekilip Janina’dan uzaklaştı. Janina’nın beyaz ayakkabılarına bulaşmış toprağa baktı. Ötekilere bir şeyler söyledi. Gülümsemeler geri geldi.</p>

  <p class="block_3">Fotoğraf çeken adam makinesini karısına verdi. Janina’yla benim yan yana durmamızı söyledi. Kendisi de arkamıza geçip durdu. Gülümsediğini hissedebiliyordum. Bize yakın duruyordu, ama değmiyordu. Karısına bir şeyler söyledi. Kadın nişan aldı ve klik sesi duyuldu.</p>

  <p class="block_3">Belki bize şimdi ateş edecekler, diye düşündüm.</p>

  <p class="block_3">Ama etmediler. Sadece dönüp uzaklaştılar. Tam giderlerken, arkalarından, “Bize ateş etmeyecek misiniz?” diye bağırdım.</p>

  <p class="block_3">Yanıt vermediler. Enos telaşla atıldı. “Aptal Çingene.” Başımın arkasını tokatladı. “O aptal çeneni tutmayı öğren.”</p>

  <p class="block_3">Keşke Uri orada olsaydı. Tokadı onun atmasını tercih ederdim.</p>

  <p class="block_3">Ferdi “Kimdi onlar?” diye sordu.</p>

  <p class="block_3">“Askerler ve kız arkadaşları,” dedi Enos. “Gettoda gezintiye çıkmışlar. Bugün Pazar.”</p>

  <p class="block_3">“Pazar nedir?” diye sordum.</p>

  <p class="block_3">Enos sırıttı. “İnsan öldürmedikleri gün.”</p>

  <p class="block_3">Caddelerde başka askerlerin kız arkadaşlarıyla dolaştıklarını gördük.</p>

  <p class="block_3">Çizmelerin eşleri beyaz eldivenler takıyorlardı. Bu eldivenlere bakmaktan kendimi alamıyordum. Kardan daha beyazdılar.</p>

  <p class="block_11" id="calibre_pb_28">&nbsp;</p>
</body>
</html>
