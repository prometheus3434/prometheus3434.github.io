<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_23">18</h3>

  <h3 class="block_10" id="toc_id_24">KIŞ</h3>

  <p class="block_2">&nbsp;</p>

  <p class="block_3">Duvarın arka tarafındaki ilk sabahımızda Uri bizi bulmuştu. Ama şimdi onu artık daha da az görüyorduk.</p>

  <p class="block_3">“Duvarın öteki tarafına mı gidiyorsun?” diye sordum Uri’ye. “Çalışma iznin var mı?”</p>

  <p class="block_3">“Soru sorma,” dedi.</p>

  <p class="block_3">Soğuk bir günde Uri ve ben caddeye çıktık. Üst üste iki palto giyiyordum, ama ayaklarımı bir türlü ısıtamıyordum. Caddede bir sürü insan vardı. Bir çocuk gördüm. En azından boyuna posuna bakarak ben böyle düşündüm. Kaldırımda yatıyordu. Bunca gürültünün ve insanın arasında nasıl uyuyabildiğim merak ettim.</p>

  <p class="block_3">Çok tuhaftı bu. Çocuk, genellikle insanları uyurken gördüğüm bir kapı eşiğinde değildi. Kaldırımın kenarında da değildi. Tam ortasındaydı. İnsanlar, bir göz şekli oluşturarak yanından gelip geçiyorlardı. Tuhaf olan bir başka şey de hiç kimse onu fark etmiyormuş gibi göründüğü halde, takılıp tökezleyen olmayışıydı.</p>

  <p class="block_3">Ama en tuhafı gazeteydi. Üzerini battaniye gibi örtmüştü.</p>

  <p class="block_3">“Uri,” dedim, “Bu çocuk aptal. Gazete onu gerçek bir battaniye gibi sıcak tutamaz ki.”</p>

  <p class="block_3">Uri, “Onu hiçbir şey sıcak tutamaz,” diye karşılık verdi. “O ölmüş.”</p>

  <p class="block_3">Durup ölü çocuğa baktık, yürüyüp geçmeyen yalnızca bizdik.</p>

  <p class="block_3">“Niye öldü peki?” diye sordum. “Çizmeler mi vurdu onu?”</p>

  <p class="block_3">Uri omuzlarını silkti. “Belki. Ya da açlık... Belki de soğuk. Ya da tifüs... Birini seç.”</p>

  <p class="block_3">“Tifüs nedir?”</p>

  <p class="block_3">“Bir hastalık. Çok yaygın.”</p>

  <p class="block_3">“Şanssız yetim.”</p>

  <p class="block_3">“Evet.”</p>

  <p class="block_3">Kolumdan çekip uzaklaştırdı beni.</p>

  <p class="block_3">O andan sonra, her gün gazetelerin altında ölü insanlar gördüm. Çocukları tanımak kolaydı, onları yalnızca tek gazete örtebiliyordu.</p>

  <p class="block_3">Bir gün Uri'ye, “Neden üzerlerini gazeteyle örtüyorlar?” diye sordum.</p>

  <p class="block_3">“Hiç kimse görmesin diye.”</p>

  <p class="block_3">“Ama ben görebiliyorum,” dedim.</p>

  <p class="block_3">Uri yanıt vermedi.</p>

  <p class="block_3">Sonra bir gün bir tanesinin üzerinin açıldığını gördüm. Bir adam yaptı bunu. Birinin önünde durdu. Ayağını şişkin duran gazetenin üzerine koydu ve ayakkabısını bağladı.</p>

  <p class="block_3">Aynı ceset aynı yerde arka arkaya iki gün kalmıyordu, ama her zaman yeni yerlerde yeni cesetler oluyordu. Bazen ayaklar gazetenin dışına taşıyordu. İlk günlerde ayaklarda mutlaka ayakkabı oluyordu. Sonra artık ayakkabısız olmaya başladılar. Ardından çoraplar da gitti.</p>

  <p class="block_3">Geceleri gazeteleri cesetlerin üzerine kimin koyduğunu ve onları kimin alıp götürdüğünü merak ediyordum.</p>

  <p class="block_3">Melekler, diye düşündüm.</p>

  <p class="block_11" id="calibre_pb_19">&nbsp;</p>
</body>
</html>
