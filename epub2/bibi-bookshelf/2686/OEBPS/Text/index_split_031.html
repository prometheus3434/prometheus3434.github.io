<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_37">30</h3>

  <p class="block_2">&nbsp;</p>

  <p class="block_3">Janina’nın peşimden gelmesine engel olamıyordum. Ve tabii atlıkarıncanın atlarını ve taş melekleri yiyemezdik. Bu yüzden, yeniden yiyecek çalmaya başladık. Sonra bir şey oldu ve ben de buna sevindim.</p>

  <p class="block_3">Çok sıcak bir gündü. Yapış yapış. Janina ve ben, Gesia Caddesinde, mezarlığın girişme yakın bir yerdeydik. Mezarlığın kapısında sıralanmış ceset vagonlarının yürüyüşünü izliyorduk. Vagonlar insan-atlar tarafından çekiliyordu. Cesetler yığınlar halindeydiler. Sayamayacağım kadar çoktular. Birbirinin üzerine cansız düşmüş kolların ve bacakların üzerinde binlerce sinekten oluşan bulutlar dolaşıyordu. Hava vızıldıyordu.</p>

  <p class="block_3">Vagonlarla yalnızca birkaç canlı insan geldi. Üzerlerindeki paçavralar ve ayakta durmaları dışında bu insanlar da ceset gibiydiler. Yaşlı bir kadın yığının içinden fırlamış bir ayak bileğine tutunuyordu. Kapıdaki Kapo para alıyordu. Mezarlığa yalnızca ölüler parasız girebiliyordu.</p>

  <p class="block_3">Bir kargaşa duyduk. Gürültünün geldiği kavşağa doğru yürüdük. Kavşakta Çizmeler, Kapolar ve küçük oğlan çocukları vardı. Kapolar’dan biri Buffo’ydu. İnsanlar izliyorlardı. Sanırım bakmak istemiyorlardı, ama Çizmeler silahlarını onlara doğrultmuşlardı. Meydanın ortasında bir soğan yığını vardı. Kokusunu alabiliyordum.</p>

  <p class="block_3">Çizmelerden biri çocukların ceketlerini çekip açıyor ve soğanlar dışarı dökülüyordu. Oğlanların hepsinin problemi aynıydı: hepsi kamburdu. Ne var ki, sırtlarındaki kambur, soğanlardan oluşuyordu.</p>

  <p class="block_3">Bütün kamburların içi boşaltıldığında, Çizme kalabalığa dönüp bağırdı. “Size söylüyoruz! Çalmayın! Size söylüyoruz!” Ve sonra Çizmeler ve Kapolar sopalarıyla çocukları dövmeye başladılar. Çocukların şapkaları havada uçuyor, çığlıklar atıyorlar, düşüyorlar ve soğanların arasında vücutlarından kanlar akıyordu, insanlar izliyorlar ve hiç kıpırdamıyorlardı.</p>

  <p class="block_3">Janina’yı çekip uzaklaştırdım. “Görüyor musun?” dedim. Kolunu sıktım. Onu sarstım. “Yiyecek çalınca ne olduğunu gör işte! Aynı şeyin senin de başına gelmesini ister misin?”</p>

  <p class="block_3">Yüzüme bakıp, “Senden nefret ediyorum!” diye bağırdı. Elimden kurtuldu ve koşmaya başladı.</p>

  <p class="block_3">İyi, diye düşündüm. Sonunda dersini aldı. Ve günün kalan kısmında, Artık başımın etini yiyemez diye düşündüm.</p>

  <p class="block_3">İşi sağlama almak istedim, bu yüzden gidip babasına söyledim. Ona, Janina’nın bir süredir peşimden geldiğini, benimle hırsızlık yaptığını anlattım. Onu durduramadığımı, güvende olmasını sağlayamayacağımı söyledim. Janina şaşkınlık içinde yanımda dikiliyordu. Babasının yüzü sertleşti ve çirkinleşti. Janina’ya vuracağını düşündüm, ama ona dokunmadı bile. Tıpkı, sıraya girdiğimizde Çizme’nin yaptığı gibi, gözleri Janina’nın yüzünün hizasına gelinceye kadar eğildi. Sanki bir yabancıymış gibi Janina’nın yüzüne baktı. Tek sözcük çıktı ağzından: “Hayır.”</p>

  <p class="block_3">Janina’nın dudakları büküldü ve titredi. İri gözleri sulandı. Şilteye koşup kendini üzerine attı ve annesine sarıldı.</p>

  <p class="block_3">O gece dışarı ben çıkarken, Janina hiç kıpırdamadan yatıyordu. Karanlıkta merdivenlerden sessizce inmek artık zorlaşmıştı; çünkü orada da insanlar uyuyorlardı. Gettoya kamyonlarla her gün daha çok insan getiriliyordu. Bu insanlar merdiven sahanlıklarında, banyolarda, bodrumlarda ve tavan aralarında uyuyorlardı. Uyuyan bedenlerin arasında kendime yol açıp avluya indim ve orada gölgeye çekilip bekledim. Arkamdan hiç kimse gelmedi. İki tuğlalık deliğe gidinceye kadar yolda her köşede durup arkama baktım. Hiç kimse izlemiyordu beni. Kıvrılarak delikten geçtim ve şöyle düşündüm: özgürüm!</p>

  <p class="block_3">Ertesi gün, yeniden duvarın bu tarafında, bir kaldırım kenarında oturuyordum. Karşı kaldırımın kenarında oturmuş burnundan akan sümükleri yiyen küçük kızı izlerken tanıdık bir çığlık duydum: “Şişko! Şişko!”</p>

  <p class="block_3">Koştum. Tabii ki, caddenin ortasında çömelerek ve bağırarak ve beni kusursuz bir biçimde taklit ederek Buffo’ya nanik yapan Janina’ydı bu. Koca göbeğini sallayarak ve ağzından nane parçaları saçılarak Janina’ya doğru koşan Buffo’nun gözlerindeki o öfke parıltısını gördüm.</p>

  <p class="block_3">Janina haykırıyor, gülüyor ve koşuyordu. Hemen onun yanına koştum, birlikte bir köşeyi döndükten sonra onu ara sokaklardan birine çektim. Buffo geldiğinde ona taş attım ve Buffo’nun ok gibi, öfke dolu bakışlarla Janina’yı arayışını ve parmaklarını sinirli sinirli oynatışını gördüm. Janina’yı o kocaman balon gibi göbeğine çekip öldüreceği düşüncesine dayanamıyordum. Küba’yı ve mezarlıktaki cenaze törenini anımsadım. Sırtımı Buffo’ya döndüm, pantolonumu indirdim ve ona kıçımı gösterdim. Böğürdüğünü duydum; bir yandan pantolonumu çekerek, koşup uzaklaştım.</p>

  <p class="block_3">Tekrar avluya döndüğümüzde, Janina katıla katıla gülmekten kendini alamıyordu.</p>

  <p class="block_3">Yaptığım her şeyi taklit etmesinden nefret ediyordum. Onunla birlikte yeteneklerimin tümü işe yaramaz oluyordu. Artık ondan kaçamıyordum, gölgem gibi peşimdeydi. O günden sonra Buffo’ya eziyet etmeyken vazgeçtim, Janina’ya hiç değilse bu hareketimi taklit etme fırsatı vermemiş olmak için yaptım bunu.</p>

  <p class="block_3">O gece duvarın öbür tarafında iki eve girdim; ama yalnızca birkaç filizlenmiş patates ve bir sardalye konservesi aldım. Janina bir kez daha arkada kalmıştı. Yetimhanenin açık arka penceresinden bir patates attım ve merdivenlerde uyuyan insanların üzerinden atlayarak odaya döndüm.</p>

  <p class="block_3">Odanın karanlığında yatarken, Janina'ya dokunmak için uzandım. Hiçbir şey hissetmedim. Elimle yokladım. Orada değildi! Doğrulup oturdum. Aklımdan bir şey geçiyordu ama buna inanamıyordum. Kapı gıcırdayarak açılıncaya kadar öylece oturdum. Yattım. Üzerimden atlayarak yerine geçtiğini hissettim. Uykuya daldım.</p>

  <p class="block_3">O gece eve döndüğümde iki patatesi ve sardalye konservesini masanın üzerine koymuştum. Sabahleyin masanın üzerinde üç patates ve bir de gözleme olduğunu gördüm.</p>

  <p class="block_3">Geceler boyu bu böyle sürdü: duvardan geçerek Cennet’e (Enos’dan esinlenerek duvarın öteki tarafına bu adı takmıştık) giriyor, mutfaklara, mahzenlere, çöp kutularına -ayrı ayrı- saldırıyorduk. Janina, küçük ve terbiyeli bir kız olarak babasının sözünü dinliyordu: benimle gelmiyordu. Kendi başına gidiyordu.</p>

  <p class="block_3">Bazen gölgelerde birbirimizin yanından geçiyorduk. Bir keresinde Mavi Deve Oteli'nin döner kapısına aynı anda girdik. Birbirimizi görmemiş gibi yaptık. Bir keresinde de aynı çöp kutusuna saldırdığımızda neredeyse kafa kafaya vuruyorduk.</p>

  <p class="block_3">Sabahları masanın üzerinde ganimetlerimiz yığılı oluyordu. Janina kendininkileriyle benimkileri karıştırıyordu. Bay Milgrom her sabah getirdiğim yiyecekler için bana teşekkür ediyordu. Janina'ya hiç teşekkür etmiyordu, çünkü onun geceleri asla odadan çıkmadığını sanıyordu. Kendisine güvenilmesini isteyen Janina değildi.</p>

  <p class="block_3">Hırsızları durdurmak için Çizmeler gettoya daha çok sayıda devriye ve köpek gönderdiler. Silah sesleri vardı her yanda. Çığlıklar. Alev makinelerinin turuncu parıltıları. Ama korkmuyordum. Karanlık da vardı hâlâ. Ve Buffo yalnızca gün ışığında ortaya çıkıyordu.</p>

  <p class="block_3">Bir gün ikimiz de çok uykuluyduk. Bir önceki gece, Cennet’te yiyecek bulmak her zamankinden daha zor olmuştu ve ancak sabah olmak üzereyken odaya dönmüştük. Bir süre uyuduk ve birlikte dışarı çıktık. Avluda toprakta beştaş oynadık ve sonra caddelerde dolaştık. Buffo ve gizemli inek yüzünden, her zaman olduğu gibi, sürekli tetikteydim; ama zamanla sineklerin vızıltıları ve sıcak yüzünden dikkatim dağılmış ve mahmurlaşmıştım. Bitkin bir halde kendimi ara sokaklardan birine attım ve yere uzandım. Janina da, tabii ki, aynısını yaptı. Saniyeler sonra uykuya daldım.</p>

  <p class="block_3">Neden sonra sıçrayarak uyandım. Janina çığlık çığlığaydı. Çıplak ayaklı kamburu çıkmış bir paçavra yığını sokak boyunca ilerliyordu. Janina yerde ayakkabısına uzanmaya çalışıyordu. “Ayakkabımı çalmak istiyor bu,” diye sızlanıyordu.</p>

  <p class="block_3">Güldüm. “Seni ölü zannetti.”</p>

  <p class="block_3">Janina paçavra yığınının ardından bağırdı: “Ben ölü değilim.”</p>

  <p class="block_3">Bir yandan ayakkabısını giyerken bir yandan dik dik suratıma bakıyordu. “Bu nedir?” dedi. Bir şeyi gösteriyordu.</p>

  <p class="block_3">Baktım. Bu, içinden beyaz pamukçuklar fışkıran kahverengi bir tohumdu. Gömleğime yapışmıştı. Ve birden o sözcük ağzımdan çıktı, bildiğimi bile bilmediğim bir sözcüktü bu. “Sütleğen,” dedim. Tohumu ışığa tuttu. Burnuna değdirdi ve kıkırdadı. Pamukçukları yanaklarında gezdirdi, gözleri kapalıydı. Ayak parmaklarının ucunda yükseldi ve tohumu olabildiğince yükseğe kaldırdı ve bıraktı. Pamukçuk gökyüzüne doğru yükseldi.</p>

  <p class="block_3">“Bu benim meleğim,” dedi.</p>

  <p class="block_3">Sonra birden her yanımız onlarla, uçuşan sütleğen pamukçuklarıyla doldu. Saçından bir tanesini aldım. “Bak,” diyerek gösterdim. Sütleğen bitkisi bir moloz yığınında büyüyordu.</p>

  <p class="block_3">Getto çölünde bir bitki, küçücük bir yeşillik görmek heyecan vericiydi. Kuş şekilli tohumlar saçılmıştı, her tarafta pamukçuklar uçuşuyordu. Tohumlardan birinin sapını kopardım ve içindeki ipeksi yüzeyli boşluğa üfledim. Kalan pamukçuklar uçuştular, kar taneleri gibi havada yükselip bulutların arasında kayboldular.</p>

  <p class="block_11" id="calibre_pb_31">&nbsp;</p>
</body>
</html>
