<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_31">24</h3>

  <p class="block_2">&nbsp;</p>

  <p class="block_3">“İneği bul,” demişti Doktor Korczak.</p>

  <p class="block_3">Bu, Doktor Korczak’ın benimle sert ve kararlı konuştuğu tek andı. Ne zaman duvarın öbür tarafından yetimler için yiyecek götürsem, sevinçle alır ve sırtıma hafifçe vurarak, “Benim küçük kaçakçım,” derdi. Ben dönüp uzaklaşırken, “Dikkatli ol,” demeyi de asla unutmazdı. Sonra bir gün, “İneği bul,” diye ekledi. O günden sonra, onu her gördüğümde, “İneği bul,” dedi.</p>

  <p class="block_3">İnek inanılacak ya da inanılmayacak bir şey haline gelmişti. Melekler gibi. Anneler gibi. Portakallar gibi. Nasıl olur da inek kadar büyük bir şey gettoda yaşar ve görülmezdi? Nasıl hayatta kalabiliyordu? Ne yiyordu? Yıkıntılardaki tozu toprağı mı?</p>

  <p class="block_3">Ama süte duyulan gereksinim öyle büyüktü ki, insanlar açlıktan ineği görür gibi oluyorlardı, ta ki birisi gerçekten hayvanı caddede hoplayarak yürürken görünceye kadar. Kuşkusuz, aslında ineği gerçekten gören hiç kimse yoktu ve dahası hiçbirimiz onu görmedik, daha çok, ona inandık. Hemen her gün birisi çıkıp gizemli bir möö sesi duyduğunu iddia ediyordu.</p>

  <p class="block_3">Kuşkusuz, Janina’nın ineğin sesini duyduğunu söylediği gün gelmekte gecikmedi.</p>

  <p class="block_3">Sırf karşı çıkmış olmak için, “Hayır duymadın,” dedim. Janina her zaman bir şeyler uyduruyordu.</p>

  <p class="block_3">“Duydum!” dedi. Beş-taş oynuyorduk. Yerdeki taşları eliyle bir kenara itti.</p>

  <p class="block_3">“Bebek gibi davranıyorsun,” dedim.</p>

  <p class="block_3">“Sen de bok gibi davranıyorsun,” dedi Janina.</p>

  <p class="block_3">Shepsel Amca okuduğu kitaptan başını kaldırıp Janina’ya hırladı. “İnek minek yok.”</p>

  <p class="block_3">Bu günlerde Shepsel Amca’nın tek uğraşısı bulduğu bu yeni kitabı okumaktı. Kitabı bitirdiğinde tekrar başa dönüyor ve yeniden okumaya başlıyordu. Okurken sürekli usul usul bir şeyler mırıldanıyordu. Bu Lutheranlar hakkında bir kitaptı. Shepsel Amca, Lutheran olmayı öğreniyordu. Böylece Yahudi olmaktan kurtulacaktı ve gettodan çıkıp gitmesine izin vereceklerdi.</p>

  <p class="block_3">Bay Milgrom, Shepsel Amca’ya, “Sen her zaman bir Yahudi olarak kalacaksın,” dedi.</p>

  <p class="block_3">Shepsel Amca, “Ben çoktan Yahudiliği bıraktım. Ben bir Lutheranım,” dedi.</p>

  <p class="block_3">Shepsel Amca Janina’ya inek minek yok diye hırladığında ben de hemen Janina’nın tarafını tuttum. “Evet, var,” dedim. “Ben de duydum.” O âna kadar emin değildim. O ândan sonra ineğe inanmaya başladım. (Bunu daha önce de yapmıştım: kendi söylediğim şeye inanıyordum.) Birkaç gün sonra, Doktor Korczak ilk kez, “İneği bul,” dediğinde bu inancım doğrulanmış oldu.</p>

  <p class="block_3">İneği bulamadım. Her yere baktım. Avlulara, arka bahçelere, bodrumlara, moloz yığınlarına… İnek yok. Bir möö sesi yok.</p>

  <p class="block_3">“Bir gün çocuklara, “İneği bulamıyorum,” diye yakındım.</p>

  <p class="block_3">“Bulamıyorsun, çünkü inek minek yok, aptal,” dedi Enos.</p>

  <p class="block_3">Büyük Henryk, “İnek minek yok!” diye böğürdü.</p>

  <p class="block_3">Küba, Büyük Henryk’in üzerine tırmandı ve omuzlarından birine oturdu. “Bahse varım, Büyük Henryk yalan söylüyor,” dedi. Yüzü Büyük Henryk’in yüzünün karşısında baş aşağı duracak şekilde eğildi. “Büyük Henryk, sen ineğin var olduğuna inanıyor musun?”</p>

  <p class="block_3">Büyük Henryk, Küba’nın ağırlığıyla sendeledi. “Evet!” dedi.</p>

  <p class="block_3">Hepimiz güldük, çünkü verdiği yanıtın hiçbir şey kanıtlamadığını biliyorduk hepimiz. Büyük Henryk yalnızca en iri yarı olanımız değil, aynı zamanda dünyanın en uyumlu insanıydı. Her şeye evet diyordu.</p>

  <p class="block_3">Bu bizim Büyük Henryk oyunu oynamaya başlayacağımızın işaretiydi.</p>

  <p class="block_3">“Büyük Henryk sen dünyanın en büyük, en salak insanı olduğuna inanıyor musun?”</p>

  <p class="block_3">“Evet!”</p>

  <p class="block_3">“Büyük Henryk, sen dünyanın en küçük, mini minnacık bebeği olduğuna inanıyor musun?”</p>

  <p class="block_3">“Evet!”</p>

  <p class="block_3">“Büyük Henryk, biz bu akşam bir şatoda, geniş yataklarda yatıp, istediğimiz kadar çikolata yiyecek miyiz ve Çizmeler bize hizmet edecekler mi?”</p>

  <p class="block_3">“Evet!”</p>

  <p class="block_3">“Sorun bakalım ona, Buffo'ya inanıyor muymuş?” dedi Enos. “Ya da Himmler’e.”</p>

  <p class="block_3">“Büyük Henryk, Himmler’e inanıyor musun?”</p>

  <p class="block_3">Araya girdim. “Ben inanmıyorum,” dedim. “Himmler diye biri yok.” Ve sonunda, onlara o görkemli otomobillerin geçit törenini, Himmler diye defalarca seslenişimi ve yalnızca ön koltuktaki tavuk suratlı bir adamın dönüp, gözlüğünün arkasından tek gözle bana baktığını anlattım.</p>

  <p class="block_3">“O Himmler'di, işte,” dedi Uri.</p>

  <p class="block_3">“Olamaz,” dedim ben de. “O adam Shepsel Amca'ya benziyordu.</p>

  <p class="block_3">Uri, “O adam Himmler’di,” diye ısrar etti.</p>

  <p class="block_3">Demek ki, Himmler -İki Numaralı Patron Çizme, Çingeneler şöyle dursun, bütün Yahudilerin Efendisi- tek gözlü bir tavuktu. O anda, Çizmelere duyduğum saygıyı yitirmeye başladım. Artık onlardan biri olmak istemiyordum.</p>

  <p class="block_11" id="calibre_pb_25">&nbsp;</p>
</body>
</html>
