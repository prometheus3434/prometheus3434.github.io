<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_28">22</h3>

  <h3 class="block_10" id="toc_id_29">İLKBAHAR</h3>

  <p class="block_2">&nbsp;</p>

  <p class="block_3">Üzgün yüzlü Enos, “İşte büyük adam geldi,” dedi.</p>

  <p class="block_3">“Yeni Yahudi,” dedi palyaço Küba.</p>

  <p class="block_3">Ferdi, “Aile erkeği,” diye atıldı. Konuşurken purosu ağzında sallanıyordu.</p>

  <p class="block_3">“Yahudilerin en küçüğü,” dedi Enos. “Varlığınızla bizi onurlandırıyorsunuz.” Ayağa kalktı ve başını eğerek bana selam verdi.</p>

  <p class="block_3">Uri gülümsedi.</p>

  <p class="block_3">Artık sürekli olarak bu çocuklarla birlikte kalmıyordum. Bazen, Shepsel Amca karşı çıksa da, Milgromların evinde yatıyordum. Uyumak için çocukların yanına döndüğümde benimle böyle dalga geçiyorlardı. Örgü halıya ulaşmak için moloz dağına tırmanmak zorundaydık. Artık moloz dağının tepesinde uyuyorduk. İlkbahar gelmişti.</p>

  <p class="block_3">Bay Milgrom, “O artık,” dediği andan başlayarak Çingene kimliğim yok olup gitmişti. Yedi at arabası, yedi erkek kardeş, beş kız kardeş, benekli kısrak Greta da yok olup gitmişlerdi. Sanırım, içimde, derinlerde bir yerde, benim bu Çingene geçmişimin yalnızca ve yalnızca Uri’nin öyküsü olduğunu, gerçek olmadığını hep hissetmiştim, biliyordum. Çingene geçmişimi özlemiyordum. Eğer hiçbir şeyi yoksa, insan her şeyden çok kolay vazgeçebiliyor. Soyadımın artık Milgrom olduğunu düşünüyordum, bu yüzden Pilsudski de yok olup gitmişti. Misha'dan vazgeçmedim. Onu seviyordum.</p>

  <p class="block_3">Bir şeyi daha sakladım -boynumdaki sarı taş kolyeyi. Babamın bana verdiği sarı taşı. Sanırım içimde bir yerde, bu taşın Uri’nin öyküsünün tek gerçek yanı olduğunu biliyordum.</p>

  <p class="block_3">Halının üzerine sere serpe yayıldık, ellerimiz başlarımızın altında, yumuşak havanın tadını çıkararak, yıldızların sönüp gidişini seyrederek tembel tembel yattık. Çok geçmeden gökyüzünde yalnızca ay ve bir tek yıldız kaldı. Moloz yığınının ötesinde yeşilimsi mavi renkli bir gökyüzü parçası göründü. Gün doğuyordu.</p>

  <p class="block_3">Biz artık gece insanlarıydık. Hepimiz, hatta Büyük Henryk bile, birer hırsızdık artık. Hırsızlık da gece işiydi.</p>

  <p class="block_3">Ferdi purosunu elden ele dolaştırdı. Sırayla birer nefes çekip öksürdük. Yıldızlar sigara dumanlarının ardında bulanık ve titrektiler.</p>

  <p class="block_3">“Himmler geliyor!”</p>

  <p class="block_3">Sıklıkla inek gibi sesler çıkaran, ama ağzından çok ender olarak bir sözcük çıkan Büyük Henryk’in bu sözlerini şaşkın bir suskunluk izledi.</p>

  <p class="block_3">Sonunda, Enos, “Himmler? Bildiğimiz Himmler mi, yani?” dedi.</p>

  <p class="block_3">Büyük Henryk, “Himmler geliyor,” diye tekrarladı.</p>

  <p class="block_3">“Buna inanmıyorum,” diye karşılık verdi Enos.</p>

  <p class="block_3">Tek kollu Olek, “Niye geliyor?” dedi.</p>

  <p class="block_3">Enos, Uri’ye dönüp, “Sen ne diyorsun buna?” diye sordu.</p>

  <p class="block_3">Puro Uri’deydi. Dumanını yıldızlara doğru üfledi. “Bence Himmler istediği yere gidebilir.”</p>

  <p class="block_3">“Himmler kimdir?” diye sordum.</p>

  <p class="block_3">Enos güldü.</p>

  <p class="block_3">“İki numaralı Çizme,” dedi Küba, bir tuğla yığınının üzerinde oturmuştu.</p>

  <p class="block_3">“İstersen bu harika yatak odası için Himmler’e teşekkür edebilirsin,” dedi Enos. “Ve midenin guruldaması için. Ve sokaklardaki cesetler için. Ve duvar için.”</p>

  <p class="block_3">“Himmler Schmimmler,” dedi Küba.</p>

  <p class="block_3">“Ölüden beteriz,” dedi Enos.</p>

  <p class="block_3">Büyük Henryk, “Himmler geliyor!” diye böğürdü yine.</p>

  <p class="block_3">Güneş çıktı ve biz uykuya daldık. Öğlen üzeri uyanıp dağıldık. Her yerde Himmler’i aradım. Onu göremedim. Düş kırıldığına uğramıştım. İki Numaralı Çizme’ye bakmak istiyordum. Kendilerine aynı zamanda Naziler denilen bütün Çizmelerin patronu olan Hitler adlı bir adamdan söz edildiğini duymuştum. Ama gettolardan sorumlu olan bu Himmler’di, Enos böyle söylemişti. Yahudilerden sorumluydu. Bizden sorumluydu.</p>

  <p class="block_3">Genellikle, Milgromlara yiyecek götürüyordum. Bu kez haber götürdüm: “Himmler geliyor!” diye haberi verdim. Beni, “Ah, pis kokulu davetsiz misafir,” diye selamladıktan sonra, Shepsel Amca uzun uzun yüzüme baktı, “Yiyecekler nerde?” diye sordu.</p>

  <p class="block_3">Bay Milgrom karısının bacağındaki bir çıbanı yarıyordu. “Biraz minnet göstermek iyi olur,” dedi.</p>

  <p class="block_3">Janina, “Himmler'den nefret ediyorum,” diye bağırdı. Yerde beş-taş oynuyordu. Bunları eski evden getirmişti.</p>

  <p class="block_3">“Onu görmek istemiyor musun?” diye sordum.</p>

  <p class="block_3">“Eğer onu görürsem,” dedi, “doğruca yanına koşar ve tekmelerim. “ Bana göstermek için ayağa kalktı ve masanın bacağını tekmeledi.</p>

  <p class="block_3">Shepsel Amca, “Kim söyledi geleceğini?” diye sordu. ”Büyük Henryk,” dedim.</p>

  <p class="block_3">“Büyük Henryk kim?”</p>

  <p class="block_3">“Büyük biri,” dedim. “Eskiden, ayakkabı giymezdi. Şimdi ölen Jon’unkileri giyiyor.”</p>

  <p class="block_3">“Bu kadar yeter,” dedi Shepsel Amca. “Yiyecek bulmak için gidecek misin?”</p>

  <p class="block_3">“Şimdi değil,” dedim.</p>

  <p class="block_3">“Ben açım şu anda.”</p>

  <p class="block_3">Bay Milgrom, “Shepsel!” diye bağırdı.</p>

  <p class="block_3">Shepsel Amca utanarak sessizce her zamanki köşesine çekildi. Bay Milgrom çıbanla işini bitirdi, Bayan Milgrom’u kaldırıp oturttu ve sırtını duvara yasladı. Bayan Milgrom zayıflamış, rengi solmuştu. Artık üniforma fabrikasında çalışmıyordu. Başı yana doğru düştü. Saçları keçe gibiydi. Doktor Korczak’ın yetim kızlarının oynadığı bez bebeklere benziyordu. Öksürdü ve öksürüğün şiddetiyle yere devrildi. Kocası onu tekrar doğrultup oturttu.</p>

  <p class="block_3">Bay Milgrom güçlükle ayağa kalktı. Ayaklarını sürüyerek bana doğru yaklaştı. Benimle konuşmak istediğini anladım. Konuşabilmek için iyice yaklaşması gerektiğini düşünüyor gibiydi. Ayrıca bana dokunmadan asla konuşmazdı. Bazen elini başıma koyar, bazen parmaklarının ucuyla omzumu okşardı. Aynısını Janina’ya da yapıyordu. Ve bizimle konuşurken hep gülümsüyordu.</p>

  <p class="block_3">“Sen iyi bir çocuksun,” dedi.</p>

  <p class="block_3">Beni daha çok öveceğinden emindim, ama Janina Araya girdi. Ayaklarının üzerinde yükselerek, “Ben de iyi bir kız mıyım?” diye sordu.</p>

  <p class="block_3">Bay Milgrom öbür elini Janina’nın başına koydu. “İkiniz de iyisiniz. Siz en iyi çocuklarsınız.”</p>

  <p class="block_3">“Ama kim daha iyi,” dedi Janina, “Misha mı ben mi?” Bay Milgrom başını eğip yüzümüze baktı. Gülümsemesi iki katına çıkmıştı, böylece ikimize de kendi payımıza düşeni eksiksiz alacaktık. Sanki soruya yanıt vermeden önce iyice düşünüyormuş gibi yaptı. Sonunda, “Hiç kimse daha iyi değil,” dedi. “İkiniz eşitsiniz.”</p>

  <p class="block_3">Janina ayağını güm diye yere vurdu. “Tata! Eşitlik olmaz. Biri daha iyi olmak zorunda.”</p>

  <p class="block_3">“Kim demiş?” dedi babası.</p>

  <p class="block_3">“Tata! Ben yarıştığımızda Misha’yı hep yeniyorum.” (Bu yalandı. Hep ben kazanıyordum. Janina çok yalan söylüyordu.) “Üstelik ben daha iyi beş-taş oynuyorum.” (Doğru) “Hem bak.” Bacaklarını açıp hiç kırmadan yere oturdu. “Ve şuna da bak.” Amuda kalkmaya çalıştı. Ayakları birkaç saniye için yerden biraz yüksekte havada asılı kaldı. Ayakkabıları ilkbahar çamuruyla kaplıydı, sertleşmiş ve yıpranmışlardı. Ayakkabılar yeniden aşağıya indi. Janina gururla doğruldu. “Gördün mü?” kendi aklınca olağanüstü bir hüner sergilemişti. “Eğer istersem bir saat boyunca böyle durabilirim.”</p>

  <p class="block_3">Bay Milgrom başını olumlu anlamda salladı. “Çok etkileyici. Ama yine de eşitsiniz.”</p>

  <p class="block_3">Janina tepinmeye başladı. Ciyak ciyak bağırıyordu. Bay Milgrom parmağını kaldırdı. Janina ciyaklamayı kesti. Bay Milgrom parmağını indirince tekrar başladı. Bay Milgrom parmağını yeniden kaldırdı. Janina sustu.</p>

  <p class="block_3">“Ama, Tata, sen benim harika olduğumu söyledin. Bunu söylediğini anımsıyor musun?”</p>

  <p class="block_3">“Anımsıyorum,” dedi Bay Milgrom. “Ve ciddiydim.” Janina bana dönüp dilini çıkardı. “Ben harikayım.”</p>

  <p class="block_3">Bay Milgrom, “Misha da harika,” dedi.</p>

  <p class="block_3">“Ama ben daha harikayım, doğru mu, Tata?”</p>

  <p class="block_3">“İkiniz eşit ölçüde harikasınız,” dedi Bay Milgrom. “İkiniz de kendinize göre harikasınız.”</p>

  <p class="block_3">“Ben kendime göre nasıl harikayım, Tata?”</p>

  <p class="block_3">Bay Milgrom iç geçirerek odadaki tek sandalyeye oturdu. Hep yorgundu. Artık gülümsemiyordu, ama yine de gülümsüyormuş gibi bir duygu yaratıyordu. “Sen,” -parmağıyla Janina’nın burnunun ucuna bastırdı- “kız harikasın. Misha da erkek harika.”</p>

  <p class="block_3">Janina bana baktı. Başını kaldırıp bana bakmak zorunda olan tanıdığım tek kişiydi. Beni inceledi. Babasına döndü. “Ama kız harika, erkek harikadan daha iyidir, değil mi Tata?”</p>

  <p class="block_3">Bay Milgrom sandalyeye yığıldı. Başını salladı. Janina’yı omuzlarından tutup döndürdü ve sırtına hafifçe vurdu. “Haydi, gidin Misha’yla beş-taş oynayın,” dedi.</p>

  <p class="block_3">Tam beş-taş oynamak için bağdaş kurup yere oturmuştuk ki, avludan gelen sesleri duyduk. Ne söylediklerini anlayamıyordum. Pencereye gidip dışarı eğildim. Artık duyabiliyordum:</p>

  <p class="block_3">“Himmler geliyor!”</p>

  <p class="block_3">(Alm.) “İşi bitmiş.” Ç.N.</p>

  <p class="block_2">&nbsp;</p>

  <h3 class="block_10" id="toc_id_30"><br class="calibre4" id="calibre_pb_23" /></h3>
</body>
</html>
