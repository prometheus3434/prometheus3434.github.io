<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_22">17</h3>

  <p class="block_2">&nbsp;</p>

  <p class="block_3">Birdenbire herkes ahırda benimle ve Uri’yle birlikte yaşamaya başladı. Üzgün yüzlü Enos, palyaço Küba, duman üfleyen Ferdi, tek kollu Olek, ayakkabısız Büyük Henryk, suskun Jon. Ve hiç kimsenin tanımadığı diğer bir sürü çocuk.</p>

  <p class="block_3">Enos, “Hepimiz morarmış boklar gibi göz önündeyiz,” dedi. Diğer bütün Yahudiler gettolara gittiklerinden beri sokakta çocukların arasına karışacağı kalabalıklar kalmadığını söyledi. “Ve her taraf ispiyoncularla dolu...”</p>

  <p class="block_3">“İspiyoncu nedir?” dedim.</p>

  <p class="block_3">“Çizmelere Yahudilerin saklandıkları yeri söyleyen insanlar.”</p>

  <p class="block_3">“Yahudi olmadığım için çok seviniyorum, “ dedim.</p>

  <p class="block_3">Enos pis pis güldü. “Sen hiç üzülme, gettolar aynı zamanda sizin için de. Çingeneleri de aldıklarını duydum. Ve bir de sakatları. Ve delileri. Eğer güvende olmak istiyorsan hamamböceği ol.”</p>

  <p class="block_3">Etrafta bir ispiyoncu olmalıydı, çünkü bir sabah biz saman yığınının içinde uyurken, kapı hızla itilerek açıldı ve bağırtılar duyuldu. Hamamböcekleri gibi kaçıştık, ama Çizmeler her yerdeydiler.. Çocuklardan biri saman yığınının üzerinden atladı. Havadayken vuruldu ve bir bez bebek gibi yere düştü.</p>

  <p class="block_3">Bizi gettoya götürdüler. Tuğla duvarı bitirdikleri için -üstüne cam kırıkları ve dikenli teller koyulmuştu- Janina’yı ziyaret edemiyordum. Bu, bana kişisel saldırı ve karşı koyma gibi geliyordu. Daha önce olmak istediğim hiç bir yere girmem engellenmemişti ve çok geçmeden duvarın öteki yanına geçmenin bir yolunu bulacağımdan hiç kuşkum yoktu. Hoş yine de, Çizmeler eşliğinde duvarın öteki tarafına geçmekten memnun olmayacak kadar gururlu değildim.</p>

  <p class="block_3">Yürüyüş boyunca başka bir şey kafamı daha da çok meşgul etti: Uri. O bizimle birlikte değildi. Çizmeler ahırda bizi uyandırdıklarında Uri orada yoktu. Bu, şaşırtıcı bir şey değildi. Son haftalarda Uri sık sık gidiyordu, bazen günlerce geri dönmüyordu. Kırmızı saçı ve ben-buraya-aitim maskesiyle Uri asla bir Yahudi gibi görülmeyeceğine inanıyordu. Caddelerde korkusuzca dolaşıyordu. Ayrıca Çizmelerden çok daha akıllı olduğuna da inanıyordu.</p>

  <p class="block_3">Uri’nin ortadan kaybolacağını hep anlıyordum: Yumruğunu çenemin altına koyar ve dişlerini sıkarak, “Sakın duymayayım...” Çocukların bazılarını, eğer aptalca ya da salakça bir şey yaparsam diye beni gözlemek üzere ispiyoncu olarak görevlendirdiğini söylemeye çakşırdı. Onun bu uyarısını, bir uyarıyı ne kadar dikkate alabiliyorsam o kadar dikkate aldığımı öğrendiğinde sevineceğini düşünüyordum. Bir nedenle, Uri yanımda olduğu zaman, yanımda olmadığı zamanlardan çok daha özgür bir biçimde aptalca ve salakça davranabileceğimi hissediyordum.</p>

  <p class="block_3">Uri için kaygılanmak hiç aklıma gelmiyordu. Onun her şeyi bildiğine ve her şeyi halledebileceğine inanıyordum. Ama bu Çizmelerin tüfek namlularının ucunda yürürken Uri’yi gerçekten merak ediyordum. Neredeydi? Ne yapıyordu? Döndüğünde ahırı boş bulunca ne düşünecekti? Bizi bulur mu diye merak etmiyordum; bulacağını biliyordum.</p>

  <p class="block_3">Çizmeler, bizi kaldırımdan değil de caddenin ortasından yürütüyordu. Atlı arabalar ve otomobiller bize yol açıyordu. İnsanlar bize bakıyorlardı. Geçit töreni yapıyoruz? diye düşündüm. Ama bu geçit törenini izleyenler sessiz değildiler.</p>

  <p class="block_3">“Haydi, size güle güle küçük sümüklüler!”</p>

  <p class="block_3">“Haydi, duvarın arkasına!”</p>

  <p class="block_3">“İğrenç Yahudiler!”</p>

  <p class="block_3">Onlara Yahudi olmadığımı söylemek için de hiç uğraşmadım.</p>

  <p class="block_3">Bir caddede tramvay raylarının tam üzerinden yürüyorduk, tramvayın biri dosdoğru üzerimize geliyordu. Duraksadık. Çizmeler bağırdı. Devam ettik. Durmadık. Tramvay durdu. Sonra, bir şakırtı ve bir çınlamayla geriye doğru gitmeye başladı ve böylece tramvay önümüzde geri geri giderken biz de arkasından uygun adım yürüdük.</p>

  <p class="block_3">Çok geçmeden bir köşeyi dönüp bir başka caddeye çıktık ve işte duvar karşımızdaydı. Sağa ve sola doğru her iki yönde sonsuz uzanıyordu. Duvar kırmızıydı, gökyüzü masmavi; dikenli tellerin üzerindeki yumrular kadınların küpeleri gibi parıldıyorlardı. Sarı renkli bir kuş kıvrılmış bir telin üzerine kondu, çok kısa bir an orada kaldı ve sonra uçup gitti.</p>

  <p class="block_3">Duvardaki bir kapının önüne geldik. Nöbetçi kapıyı açtı. Uygun adım içeri yürüdük. Çizmeler arkada kaldılar. İçlerinden biri iyice eğilerek bizi selamladı. Bizimle dalga geçtiğini anlamadım. Ben de eğilip selam verdim. Kıçıma bir tekme atıp beni yüzükoyun yere yapıştırdı. Kapı güm diye kapandı.</p>

  <p class="block_3">Doğruca Milgromların apartmanına gittim. Janina kapıyı açınca, “Ben de artık gettoda yaşıyorum,” dedim.</p>

  <p class="block_3">Shepsel Amca, “Bir bu eksikti,” dedi, “bir komşu daha.”</p>

  <p class="block_3">Janina’nın annesiyle babasını göremedim. “Annen-baban neredeler?”</p>

  <p class="block_3">Janina, babasının bir iş için gettodan ve kentten alınıp götürüldüğünü söyledi. Annesi de Varşova’daki bir fabrikada Çizmeler için üniforma dikiyordu. Yalnızca çalışma izni olan kişilerin duvardaki kapılardan geçmelerine izin veriliyordu.</p>

  <p class="block_3">“Haydi, dışarı çıkalım!” dedim.</p>

  <p class="block_3">Şimşek gibi fırlayıp apartmandan çıktık ve Shepsel Amca, “Kol bantlarınızı takın,” diye bağırırken koşarak merdivenlerden indik.</p>

  <p class="block_3">Dışarısı soğuk ve güneşliydi. İpleri kopmuş kuklalar gibi avluda koşuşturuyorduk. Pencereden Shepsel Amca’nın sesi geldi. “Kol bantlarınız!”</p>

  <p class="block_3">Koşarak caddeye çıktık. “Neden kol bandını takmıyorsun?” diye sordum Janina’ya.</p>

  <p class="block_3">“Sen neden takmıyorsun?” dedi.</p>

  <p class="block_3">“Ben Yahudi değilim.”</p>

  <p class="block_3">“Eh, ben de küçük bir kızım. Küçük bir kıza kim aldırır ki?” Kendi çevresinde döndü. “Üstelik artık gettoda yaşıyoruz. Güvendeyiz.”</p>

  <p class="block_3">Caddeden aşağıya doğru koştuk.</p>

  <p class="block_3">Bana göre duvarın bu yanı da tıpkı öteki yanına benziyordu: gürültülü insan kalabalıkları vardı. Zengin hanımların omuzlarına atılmış tilki kürkleri bile sanki her an konuşabilirlermiş gibi görünüyorlardı.</p>

  <p class="block_3">Nereye gitsek bir şeyler satan insanlarla karşılaşıyorduk:</p>

  <p class="block_3">“Ayna! Kırılmamış ayna!”</p>

  <p class="block_3">“Güzel resimler! Üç tanesi bir tane fiyatına!”</p>

  <p class="block_3">“Oyuncaklar! Oyuncaklar!”</p>

  <p class="block_3">“Saç fırçası! Çok ucuz!”</p>

  <p class="block_3">Tek kollu bir çocuk gördüm. “Olek!” diye bağırdım. Yanına koştuk. Olek, elini siper ederek gözlerini kısıp bize baktı. “Olek’in tek kolu var,” dedim Janina’ya.</p>

  <p class="block_3">Janina beni dürttü. “Bunu ben de görüyorum,” dedi. Olek’e döndü. “Koluna ne oldu?”</p>

  <p class="block_3">Olek sağ omzuna baktı. Bir an, kolunun orada olmayışına sanki şaşırmış gibi göründü.</p>

  <p class="block_3">Kaşlarını çattı. Sonunda, “Tren,” dedi.</p>

  <p class="block_3">Janina elini uzatıp ona dokundu. “Üzülme,” dedi. “Bu kolun çok iyi.”</p>

  <p class="block_3">“Bu Janina Milgrom,” dedim gururla. “Benim kız kardeşim.”</p>

  <p class="block_3">Bu sözler kendiliğinden çıkmıştı ağzımdan.</p>

  <p class="block_3">Olek, Janina’ya baktı, ama gülümsemedi. Bir süre bakıştık, sonra herkes kendi yoluna gitti.</p>

  <p class="block_3">Daha sonra soluk renkli, suskun Jon’a rastladık. Kaldırımda oturuyordu, Sırtını bombalanmış bir binanın yıkık duvarına yaslamıştı. “Merhaba, Jon,” dedim.</p>

  <p class="block_3">Beni duymamış gibiydi. Gözleri kapalıydı.</p>

  <p class="block_3">“Uyuyor,” diye fısıldadı Janina.</p>

  <p class="block_3">Tam o anda, Jon’un gözlerinden biri kırpışarak açıldı. “Bu, Janina Milgrom,” dedim.</p>

  <p class="block_3">Janina elini uzattı. “Merhaba.”</p>

  <p class="block_3">Göz kapandı.</p>

  <p class="block_3">Janina’nın kulağına fısıldadım. “O konuşmaz.”</p>

  <p class="block_3">Janina beni çekip uzaklaştırdı. “Bırakalım uyusun,” dedi.</p>

  <p class="block_3">Sanki Jon çok uzaktaymış gibi sesimi yükselttim. “Janina benim kız kardeşimdir.”</p>

  <p class="block_3">Yürüyerek uzaklaşırken, “Jon'un rengi soluk. O hasta,” dedim.</p>

  <p class="block_3">“Neden onlara kız kardeşin olduğumu söylüyorsun? Ben senin kız kardeşin değilim,” dedi.</p>

  <p class="block_3">Omuz silktim. Nedenini bilmiyordum.</p>

  <p class="block_3">Niska Caddesine geri dönmeden önce bir takım bağırışlar ve çığlıklar duyduk. Bir grup çocuk yerde birbirine geçmiş kıvranıp duruyordu. Birdenbire, içlerinden biri, bir oğlan, grubun içinden fırlayıp bize doğru koşmaya başladı. Yaklaştıkça elinde, sımsıkı,, bir patates tuttuğunu gördüm. Öteki çocuklardan bazıları arkasından koşmaya başladı.</p>

  <p class="block_3">Geri kalan çocuklar da sokağın ucunda kayboldular.</p>

  <p class="block_3">Janina bana baktı. “Ne oldu?”</p>

  <p class="block_3">“Şanssız yetimler,” dedim. Ona bunların Enos’un sözleri olduğunu söyledim -Doktor Korczak’ın evinde yaşamayan yetimler ya da sokaklarda aç, hasta ve dilenerek yaşayan diğer bütün yetimlere Enos böyle söylüyordu.</p>

  <p class="block_3">“Şansız yetimler olmadığımız için sevin,” dedim.</p>

  <p class="block_3">“Soluk yüzlü Jon şanssız bir yetim mi?”</p>

  <p class="block_3">“Yo, hayır,” dedim. “O şanslı bir yetim. O bizimle birlikte.”</p>

  <p class="block_11" id="calibre_pb_18">&nbsp;</p>
</body>
</html>
