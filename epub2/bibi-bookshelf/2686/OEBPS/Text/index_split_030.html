<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_36">29</h3>

  <p class="block_2">&nbsp;</p>

  <p class="block_3">Duvara koştuk ve iki tuğlalık delikten dalarcasına geçtik, ama o gece bir şey çalmadık. Yiyecek çalmadığımız sürece Janina’nın güvende olacağına inanıyordum. Evlerin yanından geçerken, “Hadi, içeri girelim...girelim!” diye mızmızlanıp duruyordu.</p>

  <p class="block_3">Dikkatini başka tarafa çekmek için, onu atlıkarıncaya götürdüm. Atlıkarınca bomboş ve karanlıktı. İnsanlar yataklarındaydılar. Uzak bir sokak lambasının ışığı, gölgelerden fırlayan atların üzerine düşüyordu. Müzik yoktu, hiçbir şey dönmüyordu, ama atların hareket ettiğinden kesinlikle emindim. Boş yere baktım. Yalnızca bacakları kalmış olan o güzel siyah atı düşündüm. Üç bacağı hâlâ oradaydı. Moraran adamı düşündüm.</p>

  <p class="block_3">Atlıkarıncanın ışık düşmeyen öteki tarafına gittik. İkimiz de birer atın üzerine tırmandık. Sanki dörtnal gidiyormuş, yatışıyormuş gibi yapıyorduk. Janina, “Ben kazandım!” diye bağırıp duruyordu. Bir süre sonra benim atımın üzerine çıktı ve arkama oturdu. Kollarını belime doladı. Çenesi sırtıma batıyordu. “Daha hızlı! Daha hızlı!”</p>

  <p class="block_3">Bunu yapmaktan bıkınca, Janina'ya, “Melek görmek ister misin?” diye sordum.</p>

  <p class="block_3">“Melek nedir?” dedi.</p>

  <p class="block_3">“Gel göstereyim.”</p>

  <p class="block_3">Attan indik ve onu mezarlığa götürdüm. Ay bulutların arasında bir görünüp bir kayboluyordu. Gece gökyüzü üzerinden dumanlar tüten bir yıkıntı gibi görünüyordu. Biraz zamanımızı aldı, ama sonunda onu buldum. Tepemizde bir kule gibi yükseliyordu. Kanatları gökyüzünün büyük bir bölümünü bir leke gibi örtmüştü. “İşte,” dedim.</p>

  <p class="block_3">Janina, ağzı açık, şaşkınlıkla baktı. “Melek?”</p>

  <p class="block_3">“Gerçek bir melek değil,” dedim. “Bu taştan yapılmış. Eğer görebilseydik, gerçek melekler de buna benziyorlar işte.”</p>

  <p class="block_3">“Gerçek melekleri neden göremiyoruz?”</p>

  <p class="block_3">“Çünkü onlar insanların içinde saklanıyorlar. Senin içinde de bir tane var.”</p>

  <p class="block_3">“Benim içimde mi?”</p>

  <p class="block_3">Elimle ağzını kapattım. “Herkesin içinde bir melek vardır. Öldüğün zaman, senin içindeki melek dışarı çıkar. Sen ölebilirsin, ama meleğin ölmez. Meleğin hiçbir zaman ölmez.”</p>

  <p class="block_3">Başını kaldırıp büyük kanatlara baktı. “Benim içime sığamayacak kadar büyük.”</p>

  <p class="block_3">“İçindeyken küçüktür,” dedim. “Dışarı çıkınca, bir balon gibi büyür.” Çocukların gözden kaçırdığı ayrıntıları eklemekten hiç çekinmiyordum.</p>

  <p class="block_3">Janina tüm bedenine dokundu. Parmaklarını kulaklarına, burun deliklerine soktu. “Hiçbir şey hissetmiyorum.” Uzanıp ağzımı açtı ve içine baktı. “Seninkine de görmüyorum.” Tepinmeye başladı. “Bir melek görmek istiyorum!”</p>

  <p class="block_3">“Göremezsin,” dedim. Ama buna kendim de tam olarak inanmıyordum. Er ya da geç yeni ölmüş bir bedenden dışarı çıkmakta olan ya da gitmek istemediği için o bedenin çevresinde dolanıp duran bir melek göreceğime inanıyordum. “Melekler burada yaşamazlar. Onlar Cennet’te yaşarlar.”</p>

  <p class="block_3">“Orası nerede?”</p>

  <p class="block_3">“Bilmiyorum,” dedim. “Enos tam burada, duvarın bu tarafında olduğunu söylüyor, ama ben burada hiç melek görmedim. Küba, Rusya’da olduğunu söylüyor. Olek, Washington, Amerika’da diyor.”</p>

  <p class="block_3">“Washington, Amerika nedir?”</p>

  <p class="block_3">“Enos oranın duvarsız ve bitsiz ve çok patates olan bir yer olduğunu söylüyor.”</p>

  <p class="block_3">Janina uzanıp taş ayaklara dokundu. Sonra vurdu. “Seni sevmiyorum,” dedi. Eve döndük.</p>

  <p class="block_3">Bir daha avluda sıra olmayız diye umuyordum. Olmadık. Ama başka bir şey oldu. Gölgelerin içinde sessizce eve doğru yürürken bir köşenin ötesinde turuncu bir ışıltı gördük ve tuhaf bir ses duyduk, öfkeli bir rüzgâr sesi gibiydi. Yakından görmek için köşeye doğru sessizce yaklaştık. Gördüğüm şeye inanamadım. Bir adam alev püskürtüyordu. Alevler bir hortumun ucundan yanan bir su oluğu gibi fışkırıyor ve caddedeki lağım deliğinden içeri doluyordu.</p>

  <p class="block_3">Enos!</p>

  <p class="block_3">Ferdi!</p>

  <p class="block_3">Olek!</p>

  <p class="block_3">Eve koştuk. Uyuyamadım. Güneş doğarken -Janina horluyordu- koşarak kasap dükkânı yıkıntılarına gittim. Oradaydılar. Hepsi. Onlara gördüklerimi anlattım.</p>

  <p class="block_3">Ferdi dumandan halkalar üflüyordu.</p>

  <p class="block_3">Olek, “Alev makinesi,” dedi.</p>

  <p class="block_3">Enos, “Yakıp yıkıyorlar, “ dedi.</p>

  <p class="block_3">Küba, “Siz lağım fareleri benimle birlikte duvara gelmelisiniz. Lağımlar leş gibi kokuyor,” dedi.</p>

  <p class="block_3">“Bütün delikleri kontrol edemezler,” dedi Enos. “Üstelik alevler ancak yirmi metreye kadar ulaşıyorlar.”</p>

  <p class="block_3">“Muhteşem,” dedim. Hepsi dik dik yüzüme baktılar. Eğer yapabilseydim ben de kendi yüzüme dik dik bakacaktım. Bu sözcüğü nereden öğrendiğimi bilmiyorum. Ama doğruydu. Gecenin içinde o parlak turuncu alevi gördüğümde, içinde yaşadığım dünyanın ne kadar gri olduğunu çok daha iyi anladım.</p>

  <p class="block_11" id="calibre_pb_30">&nbsp;</p>
</body>
</html>
