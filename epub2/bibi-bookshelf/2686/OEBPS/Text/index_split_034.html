<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_41">34</h3>

  <p class="block_2">&nbsp;</p>

  <p class="block_3">“Bu yıl sen de bizimle kutlayacaksın,” dedi Bay Milgrom.</p>

  <p class="block_3">Hanukkah denilen tatili kastediyordu. Bu öğrendiğim ilk İbranice sözcüktü. Bay Milgrom önceki yılda da beni katmak istemişti; ama Bayan Milgrom buna izin vermemişti. Şiltenin üzerinden homurdanarak “Hayır,” demişti. “O Yahudi değil. Ben de onun annesi değilim.” Bay Milgrom, “Kendinde değil,” demişti karısı için. Yine de, izin verilmemişti. Sekiz gece boyunca bir köşede oturmuş ve izlemiştim.</p>

  <p class="block_3">Şimdi yine Hanukkah zamanıydı, Bayan Milgrom yoktu ve Shepsel Amca, artık bir Lutheran olduğu için, dışarı çıkmıştı ve ben katılıyordum. İlk gün Bay Milgrom bana Hanukkah'ın öyküsünü anlattı. Çok uzun zaman önce Yunanlıların Yahudileri nasıl yok etmeye çalıştıklarını. (“Gördüğün gibi bu ilk değil.”) Yahudilerin sayıca nasıl yetersiz olduklarını ve Yunanlılar karşısında hiçbir şansları olmadığını ama onları yine de yendiklerini. Yahudilerin yağ lambalarını yakıp nasıl kutlama yaptıklarını. Ama kutlama kısa olmak zorundaydı; çünkü ancak bir gün yetecek kadar yağ vardı. Ve sonra bir mucize oldu. Yağ sekiz gün yetti.</p>

  <p class="block_3">“Ve böylece işte o günlerin anısına sekiz gün boyunca Hanukkah’ı kutluyoruz ve Yahudi olmaktan mutlu olmamız ve gurur duymamız gerektiğini ve sonsuza dek var olacağımızı anımsıyoruz. Bu bizim zamanımız. Kendimizi kutluyoruz. Şimdi mutlu olmalıyız. Nasıl mutlu olunacağını asla unutmamalıyız. Asla unutmamalıyız.”</p>

  <p class="block_3">“Mutlu.” Son Hanukkah’tan beri Bay Milgrom’un bu sözcüğü söylediğini duymamıştım. O zamandan beri aklımda olan soruyu sordum ona. “Tata, mutluluk nedir?” Yüzüme baktı ve sonra tavana baktı ve yine bana baktı. “Hiç portakal yedin mi?” diye sordu.</p>

  <p class="block_3">“Hayır,” dedim; “ama duydum. Portakallar gerçek midir?”</p>

  <p class="block_3">“Önemli değil.” Bir süre daha yüzüme baktı. “Sen hiç Sustu ve başını iki yana salladı.</p>

  <p class="block_3">Bakışlarını ayırmadan, “Hiç üşüdükten sonra ısındığın oldu mu?”</p>

  <p class="block_3">Çocuklarla birlikte örgü halının altında uyuduğum günleri düşündüm: soğuk, sonra sıcak. “Evet!” diye bağırdım. “Mutluluk bu mudur?”</p>

  <p class="block_3">Gülümsedi. “Mutluluk budur.”</p>

  <p class="block_3">Yeniden sıcaklığın bedenimi sarışını hissettim. Bazen bedenimin geri kalanının sıcaklığını daha iyi hissetmek için burnumu dışarı çıkarırdım. “Halının altı.”</p>

  <p class="block_3">“Hayır,” dedi. Göğsüme hafifçe vurdu. “Mutluluk buradadır.” Kendi göğsüne de vurdu. “Burada.”</p>

  <p class="block_3">Başımı eğip çenemin altına baktım. “İçerde mi?” “İçerde.”</p>

  <p class="block_3">İçerisi kalabalıklaşıyordu. Önce melek. Şimdi mutluluk. Görünüşe bakılırsa benim içimde lahanadan ve şalgamlardan daha fazlası vardı.</p>

  <p class="block_3">Yerde asık suratla oturan Janina’ya baktım. Janina yanan inekten beri gülümsemiyordu. “Janina’nın mutluluğu yok.”</p>

  <p class="block_3">Bay Milgrom omzumu sıktı. Gülümsedi, hüzünlüydü. “Yok.”</p>

  <p class="block_3">Sonra, ilaç dolabından gümüş şamdanı aldı ve sekiz mumun ilkini yaktı. İkizler yaklaşıp alevlere baktılar. Diğerleri odanın kendilerine ait bölümünde oturuyorlardı.</p>

  <p class="block_3">Bay Milgrom mum alevlerine bakarak bir şeyler söylerken caddede silah sesleri yankılandı. Alevler soğukta yoğunlaşan nefesine sarımsı bir renk veriyordu. Sonra bir şarkı söylemeye başladı. “Sen de söyle, Janina,” dedi; ama Janina yalnızca bir iki kez homurdandı, o kadar. Sonra Bay Milgrom ikimizi de ayağa kaldırdı ve sonra ikizleri de; hepimizi el ele tutuşturdu ve kendisi şarkı söylerken hep birlikte halka olup dans ettik, mumun alevi titredi ve gecenin içinde bir çığlık duyuldu.</p>

  <p class="block_3">Bay Milgrom'un yüzünden gülümseme hiç eksik olmadı. Ben de elimden geldiğince onun gibi gülümsemeye çalıştım. Janina omuzlarını çekmişti, ayakkabılarını yerde sürüyordu.</p>

  <p class="block_3">Yetimler de böyle halka olup dans ediyorlar mı acaba diye düşündüm.</p>

  <p class="block_3">Sonra Bay Milgrom cebinden bir şey çıkardı; sonra başka bir şey daha çıkardı. Gazeteye sarılıydılar. Birini Janina’ya, öbürünü bana verdi. Gazeteyi yırtarak benimkini açtım. Bu bir taraktı. İnanamıyordum. Berber dükkânındaki tarakla dolu cam kabı anımsadım. Uri’nin saçımı tarayışını anımsadım. Şimdi kendime ait bir tarağım vardı.</p>

  <p class="block_3">Şapkamı çıkarıp attım ve tarağı kürek gibi saçıma geçirdim. Sıkıştı. Hareket ettiremedim. Tarağı bıraktım ve düğüm gibi olmuş saçları ayırmaya başladım. Yeniden taramaya çalıştım. Tüm gücümü kullanarak, sonunda, tarağı saçlarımın arasından yürütmeyi başardım. Bitlerin ve sirkelerin enseme döküldüklerini hissedebiliyordum. Patır patır yere döküldüklerini duyabiliyordum.</p>

  <p class="block_3">Mum ışığında saçımı taradım, taradım, taradım. Janina’nın hediyesinin hâlâ gazeteye sarılı olduğunu ertesi güne kadar fark etmedim.</p>

  <p class="block_3">“Açmayacak mısın?” diye sordum.</p>

  <p class="block_3">Janina somurttu. “Hayır.”</p>

  <p class="block_3">Bu yüzden ben açtım. Bu da benimki gibi bir taraktı. Onu Janina’ya uzattım. Alıp yere attı.</p>

  <p class="block_3">Tarağı yerden aldım ve Janina’nın dalgalı, kahverengi saçlarını taramaya başladım. “Gördün mü?” dedim. “Güzel bir duygu değil mi? Hem bitleri parmaklarımızla ayıklamaktan daha iyi.”</p>

  <p class="block_3">Janina yanıt vermedi. Gülümsemiyordu. Saçını taramama da engel olmadı.</p>

  <p class="block_3">Hanukkah’ın ikinci gününde, Bay Milgrom gümüş şamdanı almaya gitti; ama şamdan yerinde yoktu. Bay Milgrom şaşırmıştı, ama ben şaşırmadım. Benim dünyamda eşyalar çalınmak için vardılar. Öteki aile odada olduğu için, bunu kimin yaptığını herkes biliyordu. Niçin <span class="calibre6" id="id_GoBack">yaptığını da. Eğer kiminle iş yaptığını bilirsen eşyaları parayla, parayı da yiyecekle değiş tokuş edebilirdin.</span></p>

  <p class="block_3">Bay Milgrom hiç kimseyi suçlamadı. Yalnızca gidip pencereden dışarı baktı ve herkesin duyabileceği kadar yüksek bir sesle şöyle söyledi: “Bir Yahudi’nin başka bir Yahudi’nin malını çalması ne utanç verici.”</p>

  <p class="block_3">Yanıp küçülmüş bir mum buldu ve kısacık fitilini bir kibritle yaktı. Janina’ya ve bana baktı. “Kim menorah olacak?” Menorah, şamdan demekti.</p>

  <p class="block_3">“Ben olurum,” dedim.</p>

  <p class="block_3">Bay Milgrom mumu bana verdi. Erimiş sıcak mum elime damlamasın diye gazete kâğıdından bir damlalık yaptı. Hazır olda durdum ve kollarımı öne doğru uzattım ve bir şamdana benzemek için elimden geleni yaptım. Bay Milgrom bir şeyler okudu ve şarkı söyledi. Ona, Doktor Korczak’ın yetimhanesinde öğrendiğim şarkıyı söyleyebilir miyim diye sordum. Mumun alevinde gözleri parladı. “Evet! Evet!” Böylece ben şarkımı söyledim -şarkı söyleyen bir şamdandım- ve Bay Milgrom Ta ikizler halka olup dans ettiler ve güldüler. Janina oturduğu yerden kalkmadı.</p>

  <p class="block_3">Hanukkah günleri böyle geçti. Mum söndüğünde, Bay Milgrom bir kibrit çakıp yeniden yakıyor ve öyküdeki yağ gibi, mumun da belki sekiz gün yanmaya devam edeceğini söylüyordu. Ama her seferinde Bay Milgrom’un konuşması bitmeden mum sönüyordu. “Bu durumda,” dedi, “Biz kendimiz mum alevi olacağız.” Elini göğsüne koydu. “Yüreklerinizi hissedin, ne kadar sıcak olduklarını hissedin.” Dediğini yaptım; yüreğimin sıcaklaştığını hissedebiliyordum, halka halinde dans ederken göğsümde yükselen alevi hissedebiliyordum.</p>

  <p class="block_3">Her gece yiyecek için dışarı çıkıyordum; ama Janina evde kalıyordu. Odadan hiç çıkmıyordu. Hiç konuşmuyordu. Hatta artık yakınmaktan da vazgeçmişti. Her gün saçını saatlerce tarıyordum; ama onu asla gülümsetemiyordum. Ben kendi mutluluğumu da kaybediyordum.</p>

  <p class="block_3">Sonra aklıma bir fikir geldi.</p>

  <p class="block_3">Janina kendi tarağını sevmiyordu; ama onun çok seveceği bir şey biliyordum. Nerdeyse her yemekte, “Keşke salamura yumurta olsaydı,” dediğini duyuyordum. Salamura ringa balığını biliyordum; ama salamura yumurtadan haberim yoktu. Şöyle düşündüm; ben de yumurta ve turşu bulurum.</p>

  <p class="block_3">Hannukah’ın bitmesine yalnızca bir gün kalmıştı. O gece duvarın öbür tarafına gittiğimde, aklımdan her şey çıkıp gitmişti. Hırsızlık araştırmalarımda yumurta gördüğümü anımsamıyorum, sonradan da yumurta aramamıştım. Yumurtaların serin yerlerde saklandığını biliyorum; bu yüzden buzdolaplarına ve bodrumlara baktım. Bildiğim en iyi evlere ve Mavi Deve Oteli’ne gittim; ama bir tek yumurta bile bulamadım.</p>

  <p class="block_3">Turşuya gelince, Uri’nin yediği gibi iri ve sulu turşu bulurum diye umuyordum; ama bula bula bir evin kilerinde bir kavanoz küçük salatalık turşusu bulabildim. Bu gece çok ağır yük taşımak istemiyordum, bu yüzden kavanozdan yalnızca birkaç salatalık alıp cebime koydum. Şimdi tek eksiğim bir yumurtaydı.</p>

  <p class="block_3">Kar yağmaya başlamıştı. Sessizce ara sokaklara giriyordum, tanımadığım kapıların ve pencerelerin önünde duruyor ve bir yerlere girmeye çalışıyordum. Rusların bombardımanından sonra her yanda daha çok yıkıntı vardı. Cennet'in bir bölümü gettoya benzemeye başlamıştı. Sonunda bir yumurta buldum; görkemli bir evde değil de bir ayakkabıcıda buldum bu yumurtayı. Ve bir buzdolabında değil, bir çalışma tezgâhının üzerindeki bir deri parçasının üzerinde buldum. Yumurtayı elime aldım. Ne kadar kırılgan olduğunu biliyordum. Janina’nın sevinç dolu çığlıklarını daha şimdiden duyuyordum.</p>

  <p class="block_3">Dönüş yolunda, caddede yürürken, düdük sesleri duydum. Hiç aldırmadım. Çizmeler birinin peşindeydiler. Düdük sesi giderek yükseldi ve ardından biri bağırdı: “Jude! Jude!” Anlamadım. Burada beni hiç kimse durdurmuyordu. Koştum. İkinci ses bağırdı: Kar taneleri yüzümde eriyorlardı. Yumurtayı sıkmadan tutuyordum.</p>

  <p class="block_3">Düz bir çizgi boyunca koşamıyordum; çünkü bombardıman yüzünden cadde kraterlerle doluydu. Ve Çizmeleri duvardaki deliğe götüremezdim. Bir ara sokağa, oradan gölgelerin arasına ve bir moloz yığınının arasına daldım. Çömeldim, nefes nefeseydim, soğuk, pürüzsüz yumurtayı dudaklarıma bastırdım. Bağırtılar ve düdük sesleri azaldı. Uzun bir süre bekledim. Şapkam ve yakam karla kaplandı. Cebimdeki turşuların kokusunu duyabiliyordum. Nefesimle yumurtayı ısıttım.</p>

  <p class="block_3">İki tuğlalık deliğe doğru yürürken gökyüzü siyahtan griye dönüştü. Yumurtayı öteki tarafa koydum ve karın üzerinde kıvrılarak delikten geçtim. Son günlerde delikten geçmekte hiç zorluk çekmiyordum. Büyük Henryk’in dayağı işe yaramış olmalıydı.</p>

  <p class="block_3">Gettoya geçer geçmez, Çizmelerin neden peşime düştüklerini anladım. Kol bandımı çıkarmayı unutmuştum. Bütün Varşova’ya duyurmuştum: Bakın! Ben Yahudi’yim! Gettodan kaçtım! Beni daha erken fark etmemiş olmaları tuhaftı.</p>

  <p class="block_3">Dostum karanlık gidiyordu. Çabuk olmalıydım. Koştum. Bir köşeyi hızla dönerken, yarı yarıya kara gömülmüş bir cesede takılıp yüz üstü kaldırıma uzandım. Yumurta elimden uçtu. İlk anda yerin karla kaplı oluşuna sevindim; ama gidip yumurtayı aldığımda loş ışıkta kabuğunun çatlak olduğunu gördüm. Bu çok üzücüydü. Yumurta onca tehlikeyi sırf bu yüzden mi atlatmıştı?</p>

  <p class="block_3">Ama sonra bunun yalnızca çatlak olduğunu, kabuğun kırılmadığını fark ettim. Kara damlayan sarı sıvı yoktu. Anlamadım. Yumurta çatlamıştı; ama kırılmamıştı. Bu bir mucizeydi!</p>

  <p class="block_3">Yolun kalan bölümünü cesetlerin arasında zikzaklar çizerek koştum. Eve vardığımda Bay Milgrom çoktan uyanmıştı. Janina uyuyordu. Bay Milgrom’a yumurtayı ve turşuları gösterdim. “Janina için,” diye fısıldadım. “Mutluluk.”</p>

  <p class="block_3">Bay Milgrom yumurtaya baktı; sonra uzun uzun bana baktı.</p>

  <p class="block_3">“Yumurtaya bakın,” dedim. “Kırılmıyor. Bu bir mucize mi?”</p>

  <p class="block_3">Bay Milgrom yumurtayı inceledi. Kulağına tutup çalkaladı. Başını salladı. “Hayır,” diye fısıldadı. “Mucize sensin. Bu yumurta katı pişmiş. Kırılmaz.”</p>

  <p class="block_3">Katı pişmiş bir yumurta. Bu benim için yeni bir şeydi. Janina sever umarım diye düşündüm.</p>

  <p class="block_3">O gece yumurtayı Janina’ya verdim. Gözleri fal taşı gibi açıldı. Kabuğunu soydu ve bütün yumurtayı ağzına soktu. Gözlerini kapattı, yumurtayı yerken küçük sesler çıkarıyordu.</p>

  <p class="block_3">“Dur,” dedim. “Turşular.” Ona turşuları uzattım. “Turşulu yumurta.”</p>

  <p class="block_3">Turşuları eliyle itti. Ağzı yumurta dolu “Salamura yumurta mor olur, “ diye mırıldandı, ikizler büyük bir dikkatle izliyorlardı. Dişleri Janina’nınkilerle birlikte bir yukarı bir aşağı gidip geliyordu.</p>

  <p class="block_3">Yumurtayı yemeyi bitirince, Janina babasına sarıldı ve “Teşekkür ederim,” dedi.</p>

  <p class="block_3">“Misha’ya teşekkür et,” dedi babası. “Bu onun fikriydi. Yumurtayı duvarın öbür tarafında buldu.”</p>

  <p class="block_3">Janina gelip beni kucakladı. Öyle çok sıktı ki, şaşırdım.</p>

  <p class="block_3">Shepsel Amca döndü. Odaya artık yalnızca yemek yemek ve uyumak için geliyordu. Yahudilerle ne kadar az birlikte olursa, o kadar daha iyi Lutheran olacağına inanıyordu. Ama Lutheranlar da acıkırdı ve Shepsel Amca odaya girdiğinde havayı kokladı ve “Turşu,” dedi.</p>

  <p class="block_3">Bay Milgrom, beni şaşırtarak, turşuları cebinden çıkarıp Shepsel Amca’ya verdi.</p>

  <p class="block_3">Bana gelince, uzun süredir uyumuyordum. Uzandım. Tarağımı çıkardım...saçımı taradım...taradım...taradım...</p>

  <p class="block_11" id="calibre_pb_34">&nbsp;</p>
</body>
</html>
