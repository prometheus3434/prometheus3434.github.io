<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_14">10</h3>

  <p class="block_2">&nbsp;</p>

  <p class="block_3">O zamandan sonra günde iki ekmek çalmaya çalıştım. Ekmeklerden birini Uri ve kendim için ayırıyor, diğerini Janina’nın evinin arka merdivenlerine bırakıyordum. Bir keresinde başımı kaldırıp baktığımda, Janina’nın arka pencereden beni izlediğini gördüm. Gülümsedi, gülümsedim.</p>

  <p class="block_3">Ekmekleri bıraktığım basamaklarda bir şeyler bulmaya başladım. Çiklet, sigara şeklinde şeker ve süslü bir düğme. Her zaman pencereye bakıyordum, ama bir daha hiç orada göremedim onu.</p>

  <p class="block_3">Bir gün ekmeği bıraktığımda başparmağımdan büyük olmayan siyah-beyaz camdan bir köpek buldum. Büyülenmiştim. Yürüyüp uzaklaştım, bu küçük köpekten gözlerimi ayıramıyordum ve onu parmaklarımın arasında evirip çeviriyordum. Tam eve yaklaşmıştım ki -o sırada bir ahırın tavan arasında kalıyorduk- birdenbire döndüm ve koşarak Janina’nın evine geri döndüm. Aklımdan, Janina’nın dışarı çıkması için kapıyı yumruklamayı ve böylece ona bir şeyler söyleyebileceğimi geçiriyordum.</p>

  <p class="block_3">Oraya gittiğimde merdivenlerde birisi vardı. Bir oğlan. Başını çevirdi ve beni gördü. Sonra ekmeği paltosunun altına tıkıştırdı ve kaçtı. Bağırarak arkasından koştum. “Dur! Hırsız!” diyerek ona yetiştim. Uzun siyah paltosundan yakaladım, ama o koşmaya devam etti. Benden bir baş boyu uzundu. Ben onun kuyruğuydum. Tökezledim ve kaçtı.</p>

  <p class="block_3">Yeniden peşinden koştum. İnsanların arasında koşuşturduk. Sanki bizi fark etmiyormuş gibiydiler. Birdenbire döndü. Yumruğu suratıma indi. Sonra kendimi kanalda buldum.</p>

  <p class="block_3">İnce ince, buz gibi bir yağmur yağıyordu. Ağzımda sert bir şey vardı. Tükürdüm. Bu bir dişti. Elimi cebime soktum. Camdan köpek kırılmıştı.</p>

  <p class="block_3">Evde, Uri beni gördüğünde gözleri yuvalarından fırladı. “Ne oldu sana?”</p>

  <p class="block_3">Ona anlattım.</p>

  <p class="block_3">“Sen kavga etmek için çok küçüksün,” dedi. “Kavga etme. Kaç.”</p>

  <p class="block_3">Beni temizledi. Yüzümdeki, kulaklarımdaki ve boynumdaki kanı sildi. Yüzüme dokunduğunda acıyordu. Sürekli olarak, “Aptal... aptal...” diye mırıldandı.</p>

  <p class="block_3">Bir sonraki sefer aptallık etmedim. Gece çıktım. Sokaklarda kimse yoktu. İnsanların nerede olduklarını merak ettim. Sokak lambaları demir avuçlardaki aylar gibiydi.</p>

  <p class="block_3">Janina’nın evinin arka tarafında hiçbir ışık yoktu. Elimi basamaklarda gezdirdim. Bir şey hissettim. Alıp cebime koydum. Ekmeği basamakların üzerine bıraktım. Başımı kaldırıp pencereye baktım, geceden bile karanlıktı. Janina evin içinde bir yerde uyuyordu. Karanlığa, boş pencerelere el salladım ve oradan ayrıldım.</p>

  <p class="block_3">Caddeye döndüğümde bir bağırtı duydum. Dönüp baktım. Caddede gölgelerin arasında birisi duruyordu. Işığa çıktı. Bir patlama duydum, bir parıltı gördüm, kulağımda bir çekilme hissettim. Uzanıp dokundum. Kulak mememi bulamadım. Birisi bana ateş ediyordu! En yakınımdaki hava bacasına saklandım ve ardından ara sokaklardan eve döndüm.</p>

  <p class="block_3">Kulağım acıyordu. Uri yanıma geldi. Ona ne olduğunu anlattığımda, bakmak için çakmağını yaktı. Suratıma bir tokat attı ve kulağımı bir paçavrayla sardı. “Aptal şey...Aptal şey..”</p>

  <p class="block_3">“Kulak mememi bulamıyorum,” dedim Uri’ye.</p>

  <p class="block_3">“Ateş edip koparmışlar onu.”</p>

  <p class="block_3">“Kim?”</p>

  <p class="block_3">“Çizmeler. Kim sanıyordun ki?”</p>

  <p class="block_3">“Çizmeler niye ateş ettiler kulağıma?”</p>

  <p class="block_3">“Sıkıyönetim yüzünden.”</p>

  <p class="block_3">“Sıkıyönetim nedir?”</p>

  <p class="block_3">Çakmağı söndürdü. Şimdi karanlıkta bir sesti. “Sıkıyönetim karanlık çöktükten sonra bütün Yahudilerin caddelerden çekilmesi demektir.”</p>

  <p class="block_3">“Ama ben Yahudi değilim.”</p>

  <p class="block_3">“Eğer sana ateş ediyorlarsa Yahudi’sin demektir. Sana geceleri dışarı çıkma dedim. Dinlemiyorsun.” Çakmağı yaktı, yüzüme tekrar vurdu ve çakmağı söndürdü.</p>

  <p class="block_3">Doğruydu. Bana söylemişti. Dinlemediğim de doğruydu. O uyurken sıvışmıştım. Ona kendisini anladığımı göstermek için kendimi tokatladım.</p>

  <p class="block_3">Uyumadan önce cebim aklıma geldi. Janina’nın merdivenlerinde bulduğum şeyi çıkardım. Dokununca bunun bir saç tokası olduğunu anladım. Janina’nın doğum gününde taktığı gibi kırmızı bir toka olduğunu düşündüm. Merdivenlere bıraktığı her şeyi sakladığım ekmek torbasına koydum bunu da.</p>

  <p class="block_3">Ertesi gün Uri bileğime bir ip bağladı. “Sana bir ders vereceğim,” dedi. Diğer çocuklarla buluşmaya gittik.</p>

  <p class="block_3">Onları bir mezarlıkta bulduk. Beni görünce güldüler. “Bu, köpek gibi bağlı!”</p>

  <p class="block_3">“Havhav!”</p>

  <p class="block_3">“Şuna bir kemik atın!”</p>

  <p class="block_3">“Bakın, başka bir köpekle dalaşmış. O da bunun kulağını koparmış!”</p>

  <p class="block_3">“Rahat bırakın onu,” dedi Uri.</p>

  <p class="block_3">“Rahat bırakın beni,” dedim. “Benim yedi erkek ve beş kız kardeşim var.” Buna daha da yüksek sesle güldüler, ama sonrasında beni rahatsız etmediler.</p>

  <p class="block_3">Duman üfleyen Ferdi, tek kollu Olek, üzgün yüzlü Enos ve diğer bütün çocuklar oradaydı, ama artık ne bir ganimet yığını ne de puro vardı ve hiç kimse birbirine yiyecek atmıyordu. Ama sigaraları vardı. Ferdi cebinden bir avuç sigara çıkardı ve herkes birer tane yaktı. Hatta ben bile yaktım. Bu, benim ilk sigaramdı.</p>

  <p class="block_3">Küba, yani palyaço, “Sigara içiyor bu!” diye haykırdı.</p>

  <p class="block_3">“Bodur kalacak!”</p>

  <p class="block_3">“Nasıl bodur kalır ki? Zaten bir hamamböceğinden bile küçük!”</p>

  <p class="block_3">Sonra, palyaço Küba, tek-kollu Olek’e saldırdı ve ikisi güreşe başladılar, ama akran değillerdi. Olek iki bacağıyla Küba’nın iki koluna çok rahat karşı koyabiliyordu. Küba'yı bir ahtapot gibi sardı. Küba çırpınıyor, çığlıklar atıyor. Küba, Ferdi’nin bacağını yakaladı ve ısırdı. Ferdi bir çığlık attı ve bir anda, Uri ve üzgün yüz Enos dışında herkes, yerde güreşmeye başladı. Hatta bileğimdeki iple ben bile onlara katıldım. Kahkahalar atarak, birbirimizi ısırarak güreştik, yerde kıvranıp duran çok başlı ve çok kollu-bacaklı bir yaratık gibi göründüğümüzü düşündüm.</p>

  <p class="block_3">Sonunda, ayrıldık ve yere serildik; bitkin düşmüştük ve gülüyorduk. Kulağım yeniden kanamaya başlamıştı ve acıyordu. Bir avuç kuru otu kulağıma bastırdım.</p>

  <p class="block_3">Küba dışında hepimiz yerde oturup sigara içerek konuşup güldük. Ama bu çok uzun sürmedi, çünkü yer donmuştu ve çok soğuktu. Birer birer ayağa kalktık. Tur atmaya başladık. Birbirimize ayı gibi sarılma diye bir oyun uydurduk. Kimin en güçlü olduğunu görmek için oynuyorduk bu oyunu, ama bence asıl amaç yakın olmaktı. Mezarlıktaki tek ateş bedenlerimizdi.</p>

  <p class="block_3">Bazılarımız mezar taşlarının arasında saklambaç oynadık. Ben ebe oldum ve aramaya başladığımda daha önce hiç görmediğim türden bir mezar taşıyla karşılaştım. Kocaman bir taş bloğunun üzerinde yükselen kanatlı bir adamdı bu. Sanki her an uçacakmış gibi gökyüzüne bakıyordu. Gözlerimi ayıramadım.”</p>

  <p class="block_3">“Hey, Çingene,” diye bir ses geldi, “haydi, biz saklandık.”</p>

  <p class="block_3">Ama ben orada dikilmiş, gözlerimi hiç ayırmadan bu kanatlı taş adama bakmaya devam ediyordum. Çok geçmeden ötekiler de yanıma geldi.</p>

  <p class="block_3">“Kim bu?” diye sordum.</p>

  <p class="block_3">Ferdi, “Bir melek,” dedi.</p>

  <p class="block_3">“Melek nedir?” dedim.</p>

  <p class="block_3">Üzgün yüz Enos, “Melek diye bir şey yoktur,” dedi.</p>

  <p class="block_3">Dönüp yüzüne baktım. Kanatlı adamı gösterip, “Peki, öyleyse bu ne?” diye sordum.</p>

  <p class="block_3">“Taş işte,” dedi. “Gerçek değil bu. Çizmelerin inandığı uydurma bir şey.”</p>

  <p class="block_3">“Ben inanıyorum,” dedi Olek. Heykelin kesik kolunun küt ucuna dokundu. “Melekler var. Ama göremiyoruz onları.”</p>

  <p class="block_3">“Neden?” diye sordum. “Saklanıyorlar mı?”</p>

  <p class="block_3">“Onlar görünmezdir.”</p>

  <p class="block_3">Çevreme bakındım. Bunu kabul etmek zorundaydım: eğer melekler orada idiyseler, evet doğru, görünmüyorlardı. Bu yüzden içlerinden birinin güzel bir taş heykelinin olması iyi bir şeydi. Hiç değilse bunu görebiliyordum.</p>

  <p class="block_3">“Ne yapar bu melekler?” diye sordum.</p>

  <p class="block_3">“Onlar at gibi sıçmazlar,” dedi Enos.</p>

  <p class="block_3">Olek, “Onlar insanlara yardım ederler,” dedi. “Eğer başın derde girerse, bu dertten kurtulman için sana yardım ederler.”</p>

  <p class="block_3">Enos homurdandı. Sigarasını taş meleğin ayağında söndürdü. “Peki, sen rayların üzerine itilip de tren, kolunun üzerinden geçtiğinde neredelerdi? “ Olek’in kazağının içi boş kolunu tuttu ve suratına vurdu. “O zaman neredelerdi senin meleklerin? Neden seni rayların üzerinden yuvarlayıp kurtarmadılar? Neden treni durdurmadılar?” Büyük Henryk adlı çocuğu gösterdi. Ayakkabıları delik deşikti. “Bak şuna. Neden melekler ona ayakkabı vermiyorlar? Ya da ayakkabı isteyecek beyin? Ya o?” -parmağını zayıf ve gri suratlı ve hiç konuşmayan bir çocuk olan Jon’a uzattı- “bir baksana ona. Bu çocuk ölüyor ve farkında bile değil!” Enos artık bağırıyordu. “Senin meleklerin onun için ne yapıyorlar?” Taş heykele tükürdü.</p>

  <p class="block_3">Herkes susmuştu... ta ki mezar taşlarının üzerinden sekerek gelen “Yahudiler!” haykırışı duyuluncaya kadar.</p>

  <p class="block_3">Dönüp baktık. Mezarlığa doğru, boynuna siyah bir şal örtülmüş olan bir atın bezgin yürüyerek çektiği siyah bir araba geliyordu. Tıpkı at gibi siyah şallı bir grup insan, atın peşinden sıra halinde yine bezgin bir tavırla yürüyordu. Bu küçük bir arabaydı, ancak bir tabutun sığabileceği büyüklükteydi.</p>

  <p class="block_3">Bir adam yumruğunu sallayarak, “Yahudiler! Serseri Yahudi çocukları, mezarlığı pisletiyorsunuz!”</p>

  <p class="block_3">Birkaç adam sıradan çıkıp bize doğru yürüdüler, bağırıyorlardı. Sigaralarımızı fırlatıp attık ve kaçtık. Koşarken bileğimdeki ip mezar taşlarına çarpıyordu. Birdenbire, Küba durdu. Sırtını adamlara döndü, pantolonunu indirdi, eğildi ve kıçını uzun uzun onlara gösterdi. Koşarak yaklaşan adamlar daha yüksek sesle bağırmaya başladılar, ama asla bizim kahkahalarımızı bastıramadılar.</p>

  <p class="block_3">O gece ahırda, saman kokulu karanlıkta, Uri’ye, “Enos haklı mı?” Melek falan yok mu?” diye sordum. Yanıt gelmedi. “Uyuyor musun?”</p>

  <p class="block_3">Uri’nin, “Uyumaya çalışıyorum,” diyen sesi duyuldu. “Senin bu aptal soruların. Nereden bileyim ben? Enos sen nasıl istiyorsan öyle olsun. Haklı olmasını mı istiyorsun?” “Hayır,” dedim. “Haksız olmasını istiyorum.”</p>

  <p class="block_3">“İyi. Haksız.”</p>

  <p class="block_3">“Meleklere inanmak istiyorum. Sanırım.”</p>

  <p class="block_3">“İyi. İnan.”</p>

  <p class="block_3">“Ama Enos meleklerin Çizmeler için olduğunu söyledi.”</p>

  <p class="block_3">“Sen ahmağın tekisin. İşte sen busun. Ve aynı zamanda da şapşalsın.”</p>

  <p class="block_3">“Artık aptal olduğumu söylemiyorsun. Şimdi de şapşal oldum.”</p>

  <p class="block_3">“Sen seçimini yap.”</p>

  <p class="block_3">“Ama ben Çizme değilim. Nasıl inanırım meleklere?”</p>

  <p class="block_3">“Eğer hiçbir şeysen, istediğin şeye inanmakta serbestsin. Hadi uyu artık Misha.”</p>

  <p class="block_3">Uyumaya çalıştım, ama bir soru kafamı kurcalamaya devam ediyordu.</p>

  <p class="block_3">“Uri?”</p>

  <p class="block_3">Uri hırladı. “Ne?”</p>

  <p class="block_3">“Sen meleklere inanıyor musun?”</p>

  <p class="block_3">“Ben ekmeğe inanıyorum,” dedi. “Şimdi ya çeneni kapat ya da geliyorum oraya.”</p>

  <p class="block_3">Çenemi kapadım.</p>

  <p class="block_11" id="calibre_pb_11">&nbsp;</p>
</body>
</html>
