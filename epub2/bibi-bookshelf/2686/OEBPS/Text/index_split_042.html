<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_50">42</h3>

  <p class="block_2">&nbsp;</p>

  <p class="block_3">Adam ayağıyla göğsüme bastı. “Sen Yahudi’sin,” dedi.</p>

  <p class="block_3">“Evet,” diye yanıtladım. Kol bandımı gösterdim. “İşte, bak!”</p>

  <p class="block_3">“Burada ne yapıyorsun?”</p>

  <p class="block_3">“Trenlerin ardından gidiyorum. Janina’nın. Fırınlara.”</p>

  <p class="block_3">“Ne fırını?”</p>

  <p class="block_3">“Yahudiler için fırınlar. Ben İbrahim’in sefil soyuyum. Beni unuttular. Beni fırınlara götürebilir misin?”</p>

  <p class="block_3">Adam otlara tükürdü. “Neden söz ettiğini anlamıyorum. Saçmalıyorsun. Deli misin sen?”</p>

  <p class="block_3">Bu sözcük benim için yeniydi. “Bilmiyorum. Ama aptalım. Ve ufak tefek. Ve hızlı.”</p>

  <p class="block_3">Beni tutup hızla çekerek ayağa kaldırdı. “Ufak tefek olduğun doğru.” Kol bandını yırtıp çıkardı. “Kulağına ne oldu?”</p>

  <p class="block_3">“Uri yaptı. Beni öldürmeye çalıştı, ama hedefi kaçırdı.”</p>

  <p class="block_3">“Gel benimle,” dedi adam.</p>

  <p class="block_3">Bir adım attım ve yere düştüm. Bir eşeğin çektiği bir arabada sarsılarak uyandım. Araba durduğunda, adam beni kaldırıp omzuna aldı ve bir ahırdaki saman yığınının içine attı. Çiftçinin karısı geldi ve bana su ile havuç getirdi.</p>

  <p class="block_3">Suyla ve bir bez parçasıyla yaralı kulağımı temizledi. Sonra kulağımı ve bir gözümü kapatacak biçimde bir bezle başımı sardı.</p>

  <p class="block_3">“Uri’yi tanıyor musun?” dedim.</p>

  <p class="block_3">Yaralı koluma da bir başka bez parçası sardı.</p>

  <p class="block_3">“Janina’yı gördün mü?”</p>

  <p class="block_3">Alnıma dokundu. “Yanıyorsun sen. Ve kokuyorsun.”</p>

  <p class="block_3">Çiftçinin karısı beni tahta bir küvete koydu ve bağırtıncaya kadar ovaladı. Bana giysiler getirdi. Eski giysilerimi, cebindeki ayakkabıyla birlikte yaktı.</p>

  <p class="block_3">Çiftinin karısı her gün geldi, kulağımı ve kolumu temizledi, alnıma dokundu, bana su ve havuç ve haşlanmış şalgam verdi. Saman yığınının içinde uyudum ve ahırdaki farelerle oynadım. Bir tanesini çok seviyordum. Onunla şalgamımı paylaştım. Ona Janina adını taktım. Koluma tırmanmasını ve başımın üzerinde durmasını öğrettim. Sonra bir kedi onu yedi.</p>

  <p class="block_3">Bir sabah uyandığımda zil sesleri yok olmuştu. Ahırdan çıktım ve tarlalardan geçtim ve raylara kadar geldim. Beyaz bir nokta ilişti gözüme -kol bandı; dikenli bir çalıya takılmıştı. Alıp cebime tıkıştırdım.</p>

  <p class="block_3">Raylar boyunca yürürken, ki uzun bir süre yürümüştüm, çiftçi beni durdurdu.</p>

  <p class="block_3">“Nereye gidiyorsun?” diye sordu.</p>

  <p class="block_3">“Fırınlara.”</p>

  <p class="block_3">Çiftçi beni bir vuruşta yer devirdi ve kendimi boynuma bir ip sarılı olarak eşek arabasının arkasında buldum. Ahırdaki bir direğe bağlandım. Uri’nin benim ilk günlerim hakkındaki, çiftçilere köle olmam hakkındaki öyküsünü anımsadım. Belki de o öykü hiç de uydurma değildi. Belki de gerçek hayatıma kavuşuyordum.</p>

  <p class="block_3">Birkaç gün sonra çiftçinin karısı ahıra geldi ve “Kaçmamalısın. Şimdi yeni bir yasa var. Bütün çocuklar çiftliklerde çalışmak zorunda.”</p>

  <p class="block_3">“Sonra da fırınlara mı?” dedim. “Evet,” dedi. “Sonra.”</p>

  <p class="block_11" id="calibre_pb_42">&nbsp;</p>
</body>
</html>
