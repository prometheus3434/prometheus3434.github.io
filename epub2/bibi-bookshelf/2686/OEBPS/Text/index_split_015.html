<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="block_10" id="toc_id_18">14</h3>

  <p class="block_2">&nbsp;</p>

  <p class="block_3">Kış sürerken atlıkarıncanın çevresindeki ağaçlar birer birer ortadan kayboldular, geriye yalnızca bodur kütükleri kaldı. Ve sonra hiç düşünülmeyen bir şey oldu.</p>

  <p class="block_3">Bir gün atlıkarıncaya doğru yürürken alışılmamış bir şeyler olduğunu fark ettim. Atlıkarıncanın çevresinde büyük bir kalabalık toplanmıştı, ama müzik yoktu, hiçbir hareket yoktu. Kalabalığın arasından geçerken birisinin “Bunu bir Yahudi yaptı!” diye haykırdığını duydum. Bir Yahudi’nin yaptığı şeyin ne olabileceğini merak ettim. Sonra gördüm. Gözlerime inanamadım: Atlardan biri yoktu!</p>

  <p class="block_3">Geride yalnızca üç bacak kalmıştı. Atların gerçek olduğuna öyle inanmıştım ki, bir an için bacakların koparıldığı yerde kan ve kemik yerine parçalanmış sarı boyalı ağaç kıymıklarını görünce şaşırdım. Renk kalıntılarından bu atın siyah olduğunu anladım. Bu benim atımdı. Benim güzel siyah ve altın renkli atım.</p>

  <p class="block_3">İnsanlar, “Bulun bu Yahudi’yi diye bağırıyorlardı. Üzerinde at olmayan üç bacağa baktıkça öfkem kabarmaya başladı. “Bulun o pis Yahudi’yi!” diye sesler geliyordu arka arkaya, sanırım duyduğum bu seslerden biri de benim kendi sesimdi. Parkın kenarında iki Çizme durmuş konuşuyor ve sigara içiyorlardı.</p>

  <p class="block_3">Yahudi’yi buldular. Ya da bir Yahudi buldular demeliyim. Yahudiler değişmezdi. Biri neyse öteki de oydu. Buna birçok kez tanık olacaktım. Böylece, sabah bitmeden Boynuna bir ip bağlanmış bir Yahudi karın içinde sendeleyerek geldi. Üç ağaç kökünün arasındaki açıklığa getirildi. Birisi boynuna bir başka ip geçirdi. Bir başkası giysilerini çıkardı. O ana kadar havanın ne kadar soğuk olduğunu fark etmemiştim.</p>

  <p class="block_3">Adam büzüştü, sanki kendi içine çekilip küçülmüş ve geriye yalnızca yuvalarından uğramış bir çift göz kalmıştı. Kar, ayak bileklerine kadar yükseliyordu.</p>

  <p class="block_3">Birisi, “Yol açın! Yol açın!” diye homurdandı. İki Çizme kalın, siyah bir hortumu kalabalığın arasında sürükleyerek göz-adamdan on metre kadar uzakta durdular ve hortumu adama yönelttiler. Su fışkırdı. Hortum, Çizmelerin elinden kurtulup, dilimlenmiş bir solucan gibi kıvrılmaya başladı, insanlar çığlık çığlığa kaçıştılar. Çizmeler hortumun üstüne atlayıp ucunu tuttular. Bu kez sıkı sıkıya sarıldıkları hortumu yeniden adama yönelttiler. Su üzerine çarptığında adam geriye uçtu. Boynuna bağlı ipler onu sarsarak durdurdu. Hortumlu adamlar biraz daha geri çekildiler.</p>

  <p class="block_3">Her şey yoluna koyulduktan sonra insanlar yeniden toplandılar. Bazıları sevinç içinde gülüyor ve alkışlıyordu. Bazıları ise yalnızca izliyorlardı. Bunun mümkün olabileceğini düşünmüyordum, ama adamın gözleri daha da büyüdü. İyice büzüşmek, tümüyle yok olmak istiyor gibiydi. Hiç ses çıkarmıyordu. Ben yürüyüp uzaklaşırken morarmaya başlamıştı.</p>

  <p class="block_3">Kar kalkıncaya ve kütüklerin arasında yeşil çimenler ortaya çıkıncaya kadar atlıkarıncaya gitmedim. O adamın kar gibi eriyip erimediğini merak ediyordum.</p>

  <p class="block_3">Platformdaki üç ayak çıkarılmıştı. O gün olanları anımsatan tek şey bir zamanlar güzel siyah atın bulunduğu yerdeki boşluktu. Bunun dışında her şey eskisi gibiydi: Müzik sürekli çalıyor, kadınlar gülüyorlar ve çocuklar atların üzerinde dönüp duruyorlardı...</p>

  <p class="block_11" id="calibre_pb_15">&nbsp;</p>
</body>
</html>
