<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_46">38</h3>

  <p class="block_2">&nbsp;</p>

  <p class="block_3">Ve sonra o yaşlı adam çıktı ortaya.</p>

  <p class="block_3">Tuhaftı. Adam orada değildi ve sonra birden ortaya çıktı. Ayaklarına paçavra bile sarmamıştı. Bir gözü süt rengindeydi. Bu gözünü hiç kırpmıyordu.</p>

  <p class="block_3">“Geri döndüm,” dedi. Avluda adamın çevresinde toplandık. “Size söylüyorum. Kaçtım ben. Gördüm. Yerleştirme falan yok.”</p>

  <p class="block_3">Birisi seslendi: “Tabii ki yerleştirme var. Doğudaki köylere gidiyoruz. Oralarda bizi bekliyorlar.”</p>

  <p class="block_3">Yaşlı adam, “Yerleştirme falan yok. Bu bir yalan,” diye tekrarladı.</p>

  <p class="block_3">“Asıl sen yalan söylüyorsun,” diye bağırdı bir başkası.</p>

  <p class="block_3">Birisi, “Bakın!” diye bağırdı; elindeki bir kâğıt parçasını havada sallıyordu. “Bu, bana erkek kardeşimden gelen bir kartpostal. iyi olduğunu söylüyor. Dinleyin. ‘Biz çok iyiyiz. Köyümüzde çok mutluyuz. Yakında görüşmek umuduyla.’</p>

  <p class="block_3">“Yalan bunlar,” dedi yaşlı adam. Yüksek sesle konuşmuyordu. Onu duymak için büyük bir çaba harcamak zorunda kalıyorduk. Görünüşüne ve ses tonuna bakılırsa, uyumak istermiş gibi bir hali vardı. “Bu bir oyun. Senin erkek kardeşin ölü.”</p>

  <p class="block_3">Çığlıklar duyuldu.</p>

  <p class="block_3">Herkes aynı anda yaşlı adama bağırdı.</p>

  <p class="block_3">“Defol!”</p>

  <p class="block_3">“Defol!”</p>

  <p class="block_3">Ancak bu bağırışlar hafiflediğinde yaşlı adamın konuşmaya devam ettiğini anladık: “...kızgın çitler...tavuk kümesi gibi hapishaneler...fırınlar... hiç sönmeyen fırınlar... kar gibi yağan küller...”</p>

  <p class="block_3">Bir sessizlik oldu.</p>

  <p class="block_3">Birisi, “Fırınlar mı? Bizim için pasta mı pişiriyorlar?”</p>

  <p class="block_3">Gülüşmeler.</p>

  <p class="block_3">“Ne için bu fırınlar?” diye soran bir başka ses duyuldu.</p>

  <p class="block_3">Yaşlı adam başını kaldırdı. Süt renkli gözü sesin geldiği tarafa döndü. “Sizin için.”</p>

  <p class="block_3">Yine sessizlik ve ardından daha yüksek sesle gülüşmeler ve alaycı konuşmalar.</p>

  <p class="block_3">“Sen yaşlı bir kaçıksın!”</p>

  <p class="block_3">“Bizim kartpostallarımız var!”</p>

  <p class="block_3">Yaşlı adam sendeledi. Onu ayakta tutmak için omzumla kalçasına destek oldum. Yukarıdan kesik kesik nefes alışını duyuyordum. İnsanlar daha başka şeyler söylemesini beklediler; ama o dönüp uzaklaştı.</p>

  <p class="block_3">Bir ses, Shepsel Amca’nın sesi, haykırdı: “Yahudiler! Nedamet getirin! Henüz çok geç değil!”</p>

  <p class="block_3">Yaşlı adamın avluda konuşmasından bir gün sonra, Bay Milgrom bana odanın bir köşesinde fısıldayarak şöyle söyledi: “Bu gece Janina’yla birlikte dışarı çıktığınızda, duvarın öteki tarafında kalmanızı istiyorum. Koşup uzaklaşmanızı istiyorum. Geri gelmeyin. Janina’yı yanından ayırma. Elini tut.”</p>

  <p class="block_3">Önce Uri, şimdi de babam.</p>

  <p class="block_3">Ona, Janina trenle gitmek istiyor,” dedim. “Şekerleme dağına gitmek istiyor.”</p>

  <p class="block_3">Bay Milgrom’un gözleri yavaşça kapandı. Tıpkı Janina’nınkiler gibi, sanki içindeki hüznü saklamak istermiş gibi, büyüdüler. “Şekerleme dağı diye bir şey yok,” dedi.</p>

  <p class="block_3">O anda, avludaki yaşlı adamın doğruyu söylediğini anladım. Ve Janina’nın dışarı çıkmasını neden yasaklamadığını da anladım. Trenler geldiğinde, bir çocuğun evden uzakta daha güvende olabileceğini biliyordu.</p>

  <p class="block_3">Gözlerimin içine baktı. Kolumu tutup sımsıkı kavradı. “Onun elini tut. Onu yanından ayırma. Seninle gelmesini sağla. Kollarınızdaki bantları çıkarın ve koşun. Gün ağarıncaya kadar koşun. Sonra saklanın. Gece olunca tekrar koşmaya başlayın.” Kolumu öyle sıktı ki eğer söylediklerini iyi anlamıyorsam canımı yakmaya çalıştığını düşündüm. “Bu gece yiyecek getirmek için geri gelmeyin. Geri dönmeyin. Koşun. Koşun.”</p>

  <p class="block_3">O gece dışarı çıkmak için kalktığımızda Bay Milgrom uyumuyordu. Bizi göğsüne bastırıp uzun süre öyle tuttu. Sanırım ağlıyordu. Kulağımıza anlamadığımı sözcükler fısıldadı ve bizi bıraktı.</p>

  <p class="block_3">Duvarın öteki tarafına geçtiğimizde, Bay Milgrom’un söylediği gibi Janina’nın elini tuttum. Başlangıçta hiçbir şey söylemedi. Çöp tenekelerinde durmadığımızı görünce, olduğu yerde durdu ve “Nereye gidiyoruz?” dedi.</p>

  <p class="block_3">“Bilmiyorum,” dedim. “Yalnızca gidiyoruz.”</p>

  <p class="block_3">Elini hızla elimden çekip tepinmeye başladı.</p>

  <p class="block_3">Peşinden gittim ve elini yeniden tuttum. “Tata benimle gelmen gerektiğini söyledi.</p>

  <p class="block_3">“Nereye?”</p>

  <p class="block_3">“Uzağa. Şimdi koş.”</p>

  <p class="block_3">Onu da birlikte çekerek koşmaya başladım. Topuklarını kaldırıma yapıştırdı, bağırıp çağırıyor ve beni tekmeliyordu. Tam bitirdiğini düşündüğüm sırada, gömleğime tükürdü ve ayağıma bastı. Bağırdım. Janina koşarak kaçtı.</p>

  <p class="block_3">O gece trenlere gitmedik. Sararmış lahanalar ve biraz yağla odaya döndük. Bay Milgrom hâlâ uyumamıştı. Kolumu sıktı ve beni sarstı. “Ben sana ne söylemiştim?” Karanlıkta yüzünü göremiyordum; ama sesi öfkeliydi. Bana tokat atacağını düşündüm. Sonra bizi yine göğsüne bastırdı.</p>

  <p class="block_3">Bu birkaç gece böyle sürdü. Bay Milgrom bana -ve sonra ikimize birden- odaya dönmememizi söyledi; Janina buna karşı çıktı; o öfkeli sese ve hiç atılmayan tokatlara döndük her seferinde.</p>

  <p class="block_3">Zamenhof Caddesi.</p>

  <p class="block_3">Mila Caddesi.</p>

  <p class="block_3">Lubecki Caddesi.</p>

  <p class="block_3">Ve bir gece geri dönemedik.</p>

  <p class="block_11" id="calibre_pb_38">&nbsp;</p>
</body>
</html>
