<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_25">19</h3>

  <p class="block_2">&nbsp;</p>

  <p class="block_3">Diğer çocuklarla birlikte yıkık duvarların içinde uyuyorduk. Battaniyemiz yoktu ama yuvarlak bir örgü halımız vardı. Hep birlikte bu halının altında uyuyorduk. Ama asıl battaniyemiz o değildi. Asıl battaniyemiz kendimizdik. Birbirimize sarılıp, burunlarımızı birbirimizin ensesine bastırarak uyuyorduk. Enos buna bit alışverişi diyordu. Eğer birisi osurursa halının altından tekmelenip atılıyordu. Uri bizimle olduğu zamanlarda onun yanında uyuyordum. Birçok gece bizimle birlikte olmuyordu. Nerede olduğunu merak ediyordum, ama soru sorma demişti, ben de sormuyordum.</p>

  <p class="block_3">Dertop olmuş bir grup kedi yavrusu gibiydik. Karanlıktaki seslerdik. Sıklıkla annelerden konuşuyorduk. Kendi annemi anımsamıyordum, ama bir annenin ne olduğunu çok iyi biliyordum. Ferdi bilmiyordu. Her zaman, “Ben anne-babalara inanmıyorum,” diyordu.</p>

  <p class="block_3">Bir gece halının altında, Enos, “Nerden geldiğini sanıyorsun?” dedi. “Bir filden mi?”</p>

  <p class="block_3">“Çocukların ellerini tutan tüm o kadınların kim olduklarını sanıyorsun?” dedi Olek.</p>

  <p class="block_3">“Şarlatanlar,” dedi Ferdi, yanıtları asla uzun olmazdı. Ağzından sözcükten çok duman çıkıyordu.</p>

  <p class="block_3">Küba, “Herkesin annesi vardır,” dedi. “Herkesin.”</p>

  <p class="block_3">“Yetimler,” dedi Ferdi. Her konuştuğunda nefesinden sigara kokusu geliyordu.</p>

  <p class="block_3">Enos, “Yetimlerin de anneleri vardır, salak,” dedi. “Ama onlar ölmüştür, hepsi bu.”</p>

  <p class="block_3">“Gerçek anneler ölmez,” dedi Ferdi.</p>

  <p class="block_3">Buna hiç kimse yanıt veremedi. Bu yüzden portakallardan konuşmaya başladık. Anneler gibi, portakallar da ortak konumuzdu. Enos birçok kez portakal yediğini söyledi, ama Ferdi portakalların sahte oldukların söyledi.</p>

  <p class="block_3">Enos’a, “Portakalın tadı nasıldır?” diye sordum.</p>

  <p class="block_3">Gözlerini kapattı. “Hiçbir şeyin tadına benzemez.”</p>

  <p class="block_3">“Neye benzer?”</p>

  <p class="block_3">“Batmak üzere olan küçük bir güneş gibidir.</p>

  <p class="block_3">“Portakal diye bir şey yoktur,” dedi Ferdi.</p>

  <p class="block_3">Sabahın aydınlığında çoğumuz annelere ve portakallara yeniden inanmaya başlayacaktık, ama şimdilik halının altında, zifiri karanlıkta, kentin, duvarın öteki tarafından gelen uzak seslerini dinlerken Ferdi hepimizin içine bir kuşku düşürmüştü.</p>

  <p class="block_3">Her sabah moloz yığınının içinden tırmanarak caddeye çıkıyorduk. Bazen bir arada kalıyorduk, ama çoğunlukla herkes kendi yoluna gidiyordu. Grup halindeyken getto polisi, yani Kapolar için daha belirgin bir hedef oluyorduk. Kol bantlarımız, kimlik kâğıtlarımız, kaydımız, hiçbir şeyimiz yoktu.</p>

  <p class="block_3">Bir gece halının altında yatarken, “Biz yokuz,” dedi Ferdi.</p>

  <p class="block_3">Ardından, Enos’un sesi geldi: “Sen bunu bir de benim mideme anlat.”</p>

  <p class="block_3">Enos yalnız değildi. Hepimiz açtık. Bu yeni bir şeydi. O âna kadar yememiz gereken her şeyi bulabiliyorduk. Tüm Varşova bizim yiyecek dükkânımızdı. Başlangıçta gettoda bile eline ayağına çabuk olanlar için yiyecek vardı. Ama şimdi, kış aylarından sonra, ellerimiz ve midemiz sürekli boş kalıyordu.</p>

  <p class="block_3">Kadınlar ellerinde ekmek torbalarıyla caddede yürümüyorlardı artık. Fırıncılar ekmek yapmıyorlardı; çünkü un yoktu. Şurada burada dükkânlar vardı, ama rafların çoğu boştu. Eğer bir rafın üzerinde bir parça yiyecek varsa önünde elinde sopayla dikilen biri de oluyordu.</p>

  <p class="block_3">Uri bazen elinde yiyeceklerle geliyordu. Bir kavanoz pekmez, bir şalgam... Çiklet getirdiğinde şekeri bitinceye kadar çiğniyor, sonra yutuyorduk.</p>

  <p class="block_3">Uri, “Bizi aç bırakıyorlar,” diyordu.</p>

  <p class="block_3">“Neden?” diye sordum.</p>

  <p class="block_3">“Bizden kurtulmak için. Bizi öldürmek için,” dedi Enos.</p>

  <p class="block_3">“Ne diye bizi vurup öldürmüyorlar?” dedim.</p>

  <p class="block_3">Enos at gibi kişnedi. “Kurşuna para harcamamak için.”</p>

  <p class="block_3">Başlangıçta gettoda atlar vardı, ama sonra yavaş yavaş ortadan kaybolmaya başladılar. Bazen bir kısmı Gesia caddesinde yeniden ortaya çıkıyorlardı. Gesia caddesi sokak pazarı haline gelmişti. Satacak bir yiyeceği olanların bu caddeye gitmeleri gerektiğini herkes biliyordu. İnsanlar kaldırımda karın içinde dikiliyorlardı. Burada ters çevrilmiş bir kasanın ya da bir okul sırasının üzerinde bir at budu, bir köpek ya da kedi kaburgası, bir kutu tuz, meyan kökü sapları, bir soğan, bir ya da iki patates oluyordu.</p>

  <p class="block_3">Satıcılar soğuğa karşı kollarını kavuşturup bağırıyorlardı:</p>

  <p class="block_3">“Yağ burada! Şahane kaz yağı! Yirmi Zloty!”<sup class="calibre5">1</sup></p>

  <p class="block_3">“Kemikler! Kemikler! Kemiği kır! Bir sürü ilik!”</p>

  <p class="block_3">“Güvercinler!”</p>

  <p class="block_3">“Sincaplar!”</p>

  <p class="block_3">“Köpekler! Köpekler! En uygun fiyata!”</p>

  <p class="block_3">Başlangıçta bu hayvanlar, tıpkı hâlâ bazı kadınların omuzlarını süsleyen tilkiler gibi doğal bir biçimde ölmüş olarak kürkleriyle ya da tüyleriyle getiriliyorlardı pazara. Ama sonra, ateş yakacak yakıtları olduğunda satıcılar derileri soymaya, tüyleri yolmaya ve onları kızartmaya başladılar. Kararmış, kabuk bağlamış ve başsız hayvan gövdeleri yere yatırılıyor, satıcıların çığlıkları başlıyor ve fiyatlar alıp başını gidiyordu.</p>

  <p class="block_3">Bir gün Gesia Caddesi’nde Enos’la birlikte yürüyordum. Kızarmış hayvanların kokusu ağzımı sulandırıyordu. İki gündür yemek yemiyordum. Sopalı adamlar yiyecek tezgâhlarının yanında dikiliyorlardı. Kapolar caddede dolanıyorlardı. Enos aç gibi görünmüyordu, ama eğleniyordu. Caddede kırıta kırıta yürüyüp tezgâhlara yaklaştı, parmaklarını oynatarak ve sesine tilki kürklü bir kadınınki gibi ince ve oynak bir hava vererek, “Ah, evet, bu çok hoş, ben şu bütün kazı istiyorum,” dedi, gösterdiği kuş bir serçeden daha büyük değildi. “Ve bir de şu güzel sincap, ondan da yarım kilo lütfen... ve bir de şu atın burun deliklerini istiyorum.” Ben, Enos’a gülüyordum; sopalı adamlar bize vuruyor ve gitmemizi söylüyorlardı. O anda Enos'un yüzüne baktım ve birden hiç de oyun oynamadığını anladım. Bana göz kırptı. Üzerime inen sopadan kaçarak serçe boyunda iki kuşu kaptım ve sonra ikimiz birlikte arkamızdaki çığlıklar duyulmaz oluncaya kadar koştuk.</p>

  <p class="block_3">Zamanla Gesia Caddesi’ndeki pazarda kuş ve köpek kalmadı ama satıcılar hiç sincap sıkıntısı çekmiyorlardı. Çok geçmeden herkes bunun nedenini öğrendi. Kasaların üzerine serilen o kararmış, başsız, kuyruksuz gövdeler sincap değillerdi -hepsi sıçandı- ama satıcıların çığlıkları hiçbir zaman değişmedi: “Sincap! Sincap!”</p>

  <p class="block_3">Bir gün tek başıma iki kızarmış sıçan aşırdım. Birini kendim yedim ve diğerini Janina’nın evine götürdüm. Evde yalnızca Janina ve Shepsel Amca vardı. Bay Milgrom her zamanki gibi çalışma kampındaydı. Bayan Milgrom Çizme üniforması fabrikasındaki işindeydi.</p>

  <p class="block_3">Sıçanı cebimden çıkarttım ve bir bacağından tutup görmeleri için uzattım. “Size bir sincap getirdim,” dedim.</p>

  <p class="block_3">Shepsel Amca güldü. Kahkahalarının arasında, “Sırf kokmakla kalmıyorsun, aynı zamanda aptalsın da,” dedi. “Bu” -bir fiskesiyle, bacağından tuttuğum hayvan parmaklarımın arasında sallandı- “bir sıçan.”</p>

  <p class="block_3">Janina hayvanı elimden aldı. Shepsel Amca’ya yüzünü buruşturdu. “Bu bir sincap. Onu annemle Tata’ya saklayacağım.”</p>

  <p class="block_3">Shepsel Amca öksürdü. Tükürecek bir yer bulmak için çevresine bakındı, sonra yere tükürdü.</p>

  <p class="block_3">Janina, Shepsel Amca’nın koluna vurdu. “Tata sana bunu yapmamanı söyledi. Pencereden dışarıya tükür.”</p>

  <p class="block_3">Shepsel Amca, “Senin annen ve baban bir fareyi görünce tanırlar. Onu asla yemezler.”</p>

  <p class="block_3">Janina ayağını yere vurdu. “O bir sincap. Yerler. Onlar aç.”</p>

  <p class="block_3">“Ben de öyle,” dedi Shepsel Amca ve sıçanı Janina’nın elinden kaptı. Janina bırakmıyordu ve şimdi ikisi birden asılıyorlardı sıçana; Janina incecik ön bacaklarından, Shepsel Amca ise arka bacaklarından çekiyordu. Birbirlerine homurdanıp küfür ediyorlardı. Sıçan ikiye ayrıldı. Janina kıçının üzerine yer düştü. Ayağa kalktığında Shepsel Amca kendi yarımını çiğniyordu. Janina uzanmaya çalıştı, ama Shepsel Amca çok uzundu. Boştaki eliyle Janina’yı sürekli iterek yemeğini bitirdi.</p>

  <p class="block_3">Janina’nın annesi işten döndüğünde ben de oradaydım. Janina, “Anne, yiyecek!” dediğinde yüzündeki mutluluğu gördüm, o yiyeceğin ne olduğunu anladığında ise bu mutluluğun nasıl değiştiğini de gördüm.</p>

  <p class="block_3">Bay Milgrom döndüğünde, yarım gövdeye baktı ve başını iki yana salladı ve “Yo... hayır, henüz değil,” dedi. Şilteye gitti ve Bayan Milgrom’un yanına uzandı. Janina ağlamaya başladı. Sıçanı yere fırlattı ve bir tekme vurup Shepsel Amca’ya attı. Shepsel Amca eğilip onu yerden aldı. Ben oradan ayrılırken o da sıçanın üzerindeki tozları temizliyordu.</p>

  <p class="block_3">Ertesi gün duvar boyunca yürümeye başladım. O zamana kadar duvarın öteki tarafını çok fazla düşünmemiştim. Şimdi şöyle düşünüyordum: Orada yiyecek var. Sıçanlardan daha fazlası var. Duvardaki kapılar Çizmeler ve Kapolar tarafından korunuyordu.</p>

  <p class="block_3">Duvar üzerine tırmanılamayacak kadar yüksekti, tepeye çıkmayı başarsam bile, dikenli teller ve kırık camlar vardı orada. O gün bütün gün yürüdüm ve baktım, yürüdüm ve baktım. Sonunda bir şey gördüm. Üniforma fabrikasından çok uzakta değildi. Tuğlalarda bir açıklık vardı. Benim ulaşabileceğim kadar alçaktaydı. İki tuğla genişliğindeydi. O zaman bilmiyordum, ama bu bir boşaltma deliği gibi bir şeydi. Herhangi birinin iki tuğlalık bir delikten geçebileceği asla akıllarına gelmemişti.</p>

  <p class="block_3">O an için oradan ayrıldım ve karanlık çökünce geri döndüm. Bir saniyede delikten geçtim. Duvarın öteki tarafında duruyordum artık.</p>

  <p class="block_3">1</p>

  <p class="block_3">Zloty, Polonya para birimi. Ç.N.</p>

  <p class="block_11" id="calibre_pb_20">&nbsp;</p>
</body>
</html>
