<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_7">5</h3>

  <h3 class="block_10" id="toc_id_8">SONBAHAR</h3>

  <p class="block_2">&nbsp;</p>

  <p class="block_3">Çok geçmeden uçaklar geldi, arı vızıltısı gibi sesleriyle müziğe katıldılar. Onları görmek istiyordum, ama Uri dışarı çıkmama izin vermiyordu.</p>

  <p class="block_3">“Neden dışarıya çıkamıyoruz?” diye sordum.</p>

  <p class="block_3">“Bomba atıyorlar,” dedi.</p>

  <p class="block_3">Şöyle düşündüm: İşte düşmanın yaptığı şey bu. Uçağıyla yukarıda uçar. Aşağıda caddede seni görürse hemen yaklaşır ve bombayı başımın üstüne bırakır. Hayalimde bombaların lahana turşusu küpü büyüklüğünde siyah demir toplar olduklarını canlandırdım.</p>

  <p class="block_3">Her gün bombaların geldiğini haber vermek için sirenler acı acı bağırıyordu. Gündüzleri bodrumda kalıyor ve geceleri dışarı çıkıyorduk. Bombaların gerçeğini işte o zaman öğrendim. Çatıların ötesinde kent alev alev yanıyordu. Güneş sanki ufka yapışıp kalmış gibiydi.</p>

  <p class="block_3">Böyleydi işte günler ve geceler.</p>

  <p class="block_3">Bazı geceler iki kişilik bir kent oluyorduk. Kapkaç yapmak zorunda kalmıyorduk. Elimizi kolumuzu sallayarak kimsenin olmadığı fırınlara, kasaplara ve manavlara giriyor ve canımız ne isterse alıp çıkıyor ve eve dönüyorduk. Koşmuyorduk. Sokak lambaları sönük oluyordu.</p>

  <p class="block_3">Bazı geceler ahıra gidiyorduk. Diğerleri de orada oluyorlardı. Herkes aldığı yiyecekleri ortaya yığıyordu. Yemeden önce yiyeceklerin içinde güreşiyorduk. Kol uzunluğundaki sosislerle dövüşüyorduk. Sigaraların uçları karanlıkta turuncu ışıklar saçarak parlıyordu. Atlar gitmişlerdi. Ahır bakıcısı asla gelip bağırmıyordu artık.</p>

  <p class="block_3">Sonra bir gün sirenler sustu.</p>

  <p class="block_3">Uri ve ben evde, bodrumumuzdaydık. Uri, “Burada bekle,” dedi ve dışarı gitti, sonra geri gelip, “Haydi gidelim,” dedi. Cebine bir parça peynir koydu, bir parça da bana verdi ve berber dükkânına, oradan da sokağa çıktık.</p>

  <p class="block_3">Hızlı yürüyorduk. Uri’ye ayak uyduramıyordum. Elimi tutup beni sürükledi. İnsanlar dışarıdaydılar. Onlar da bizim gittiğimiz yöne doğru yürüyorlardı. Eğilip bükülmüş kapkara tramvay iskeletlerinin yanından geçtik. Zaman zaman caddenin ortasından yürümek zorunda kalıyorduk, çünkü binaların duvarları yıkılmış ve kaldırımlara yığılmışlardı. Her yerde kum torbası yığınları vardı.</p>

  <p class="block_3">İnsanlar acele ediyorlardı. Makineli tüfekler, gözüme peygamberdeveleri gibi görünüyorlardı. Havada uçaklar uçuyor ama hiç bomba atmıyorlardı.</p>

  <p class="block_3">Birinin koştuğunu gördüm. Tek ihtiyacım olan şey buydu. Eğer birisi koşuyorsa ben yürüyemezdim. Uri’nin elinden kurtuldum. Diğer insanlar da koşuyorlardı. Bu bir yarıştı! Bitiş çizgisinin nerede olduğunu bilmiyordum, ama kazanmaya kararlıydım. Birçok kişi “Dur!” diye bağırmıştı, ama hiç kimse beni yakalayamamıştı. İnsanlar sokağa döküldükçe cadde giderek kalabalıklaşıyordu. Diğer koşucuları geçtim. Kaç kişi olduklarına aldırmıyordum -hepsini yenecektim. Koşarken gülüyordum.</p>

  <p class="block_3">Sonra bir gürültü duydum. Duymadan önce hissettim. Derindi, bir homurtuya benziyordu ve caddenin altından geliyor gibiydi. Başka bir ses daha vardı. Bu bir davulun, bin davulun vuruşları gibiydi ve ben koştukça yükseldi. Ve şimdi insanlar sürü halindeydiler, bombalanmış tuğla yığını gibiydiler, aralarında boşluk kalmamıştı, ama ben yine boşluk buluyordum -her zaman bir boşluk bulurdum- ve aralarından ok gibi ilerliyordum, bitiş çizgisini hissedebiliyordum. Birden atağa kalktım, insan sürüsünün içinden fırlayıp çıktım, artık tamamen boşluktaydım ve davul vuruşları sağır ediciydi. “Kazandım!” diye bağırdım ve ellerimi zafer coşkusuyla havaya kaldırdım. Ve sonra kulağıma bir darbe geldi ve yere düştüm, davul vuruşları devam ediyordu. Başımı kaldırıp baktım ve çizmeleri gördüm. Hayatımda gördüğüm en uzun, en kara, en parlak çizmeler. Bir an için, bir tanesinin üzerinde yansıyan şaşkın suratımı gördüm.</p>

  <p class="block_3">Gördüğüm şeyin ne olduğunu biliyordum; Uri onlardan söz etmişti bana. Yüksek sesle, soluğum kesilerek haykırdım: “Çizmeler!”</p>

  <p class="block_3">Muhteşemdiler. İçlerinde adamlar vardı, ama sanki çizmeler adamları giyinmiş gibiydiler. Sıradan ayakkabılar, çizmeler gibi yürümüyorlardı. Biri upuzun ve kaskatı yerinde dururken, öteki, benim altından geçebileceğim kadar yükseliyordu, ancak ondan sonra yere iniyor ve bu kez sıra ötekine geliyordu. Bin tanesi bir tekmiş gibi savrularak yukarı kalkıyor, bin ayaklı bir devin bir tek adımı gibi aynı anda yere iniyordu. Yapraklar savrularak uçuşuyorlardı.</p>

  <p class="block_3">Çizmelerin gösterisi sonsuza dek sürdü. Uri daha sonra bana bu gösteri yürüyüşünün yapıldığı caddenin çok geniş olduğunu ve buraya bulvar dendiğini söyledi.</p>

  <p class="block_3">Ve sonra havaya yükseldim. Bir el beni vinç gibi yukarı kaldırdı ve caddenin üzerinde asık kaldım ve sonra tekrar yere bastım. Bir asker tepemde bana bakıp gülümsüyordu. Çizmeleri omuzlarıma kadar geliyordu, gri üniforması şeritlerle ve gümüş armalarla süslüydü. Şapkasının siperliği siyahtı ve çizmeleri gibi pırıl pırıldı; ahırdaki çocukların bu siperliğin hemen üzerinde ışıldayan gümüş kuşu çalmak için yanıp tutuştuklarını biliyordum.</p>

  <p class="block_3">Asker yüzüme bakıp gülümsedi. Saçımı karıştırdı ve yanaklarımı sıkıştırdı. “Minik Yahudi,” dedi. “Bizi gördüğüne sevindin, öyle değil mi?”</p>

  <p class="block_3">“Ben Yahudi değilim,” diye karşılık verdim. “Sarı taşımı kaldırıp gösterdim. “Ben Çingeneyim.”</p>

  <p class="block_3">Verdiğim yanıt hoşuna gitmişti. “Ah, demek bir Çingene. Güzel! Çok güzel.”</p>

  <p class="block_3">Koltuk altlarımdan tutup beni kaldırdı ve sonra yeniden kaldırıma, kalabalığın önüne bıraktı. “İyi günler, küçük Çingene,” dedi. Ve sonra yüzündeki gülümseme kayboldu, dikleşti, çizmelerinin topuklarını tak diye birbirine vurdu, beni selamladı ve uygun adım uzaklaşıp gitti.</p>

  <p class="block_3">Çizmelerin uygun adım yürüyüşleri bitmek bilmiyordu. Bir süre sonra Uri beni buldu. “Bak,” dedim, “Çizmeler!” Sevineceğini düşündüm, ama sevinmedi. Ellerini omuzlarıma koyup arkamda durdu. Kalabalıktakilerin yüzlerine baktım. Hiç kimse sevinmiyor ya da gülümsemiyordu. Şaşırmıştım. Önlerindeki bu gösteri onları heyecanlandırmıyor muydu?</p>

  <p class="block_3">Şimdi artık derinden gelen o uğultu iyice yükselmişti ve Çizmelerin davul vuruşlarını bastırıyordu. Yıldırım sesi duyduğumda hep gökyüzüne bakardım ama bu yıldırım sesleri ayaklarımın altından geliyordu. Cadde bile titriyordu. Ve sonra onları gördüm...</p>

  <p class="block_3">“Uri!” diye haykırdım.</p>

  <p class="block_3">“Tanklar,” dedi.</p>

  <p class="block_3">Dev gibi, uzun burunlu gri böcekler - tanklar dörderli sıralar halinde caddeye girdiler, gökyüzü menteşelerinden sarsılıyordu ve ben, bir anda, bu hendeklerle, kum torbalarıyla ve makineli tüfeklerle onları durdurmaya çalışmanın ne kadar aptalca olduğunu gördüm. Ellerimle kulaklarımı kapattım. Kalabalığın içinden bir beyaz çiçek uçtu. Tankın demir gövdesine çarptı ve yaprakları döküldü. Benim çiçeğim yoktu, bu yüzden ben de peynirimi fırlattım.</p>

  <p class="block_11" id="calibre_pb_6">&nbsp;</p>
</body>
</html>
