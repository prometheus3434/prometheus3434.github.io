<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_45">37</h3>

  <p class="block_2">&nbsp;</p>

  <p class="block_3">İlk duyan Janina oldu. Delikten gettoya daha yeni geçmiştik. Ceplerim çürümüş lahana parçalarıyla doluydu.</p>

  <p class="block_3">“Nedir bu?” dedi Janina.</p>

  <p class="block_3">Dinledik.</p>

  <p class="block_3">Karanlığın içinde, uzaktan belli belirsiz bir metal çınlaması ve gıcırtısı duyuldu.</p>

  <p class="block_3">“Bilmiyorum,” dedim.</p>

  <p class="block_3">Janina, “Trenler bunlar!” diye haykırdı.</p>

  <p class="block_3">Koşmaya başladı. Caddenin ortasında, gölgelerde kalmaya özen göstermeden aptal gibi koşuyordu. Soğanlar ceplerinde zıplıyordu. Arkasından koştum. Çınlamalar ve gıcırtılar giderek yükseldi.</p>

  <p class="block_3">“Janina! Dur!” Bağırmadan sesimi duyurmaya çalışıyordum. Güneş batınca sıkıyönetim başlıyordu. Gece yalnızca hırsızlar için değil, herkes için tehlikeliydi.</p>

  <p class="block_3">Onu yakaladım. Beni tekmelemeye çakşırken kollarını tuttum. Ona vurmak istiyordum, ama bırakmaktan korkuyordum. “Seni vuracaklar, aptal kız” Omuzlarının çöktüğünü hissettim. Gevşemişti. Teslim oluyordu. Bıraktım. Birden döndü ve ayak parmaklarının üstünde yükseldi ve alnıyla burnuma vurdu. Acıyla uludum. Gözlerim yaşla doldu. Sonunda yeniden görebildiğimde, Janina gitmişti.</p>

  <p class="block_3">“İyi,” diye fısıldadım. “Aptal kız.” Bir taş attım. Olabildiğince yüksek sesle bağırdım: “Aptal kız!”</p>

  <p class="block_3">Eve gitmeye çalıştım. Gölgelerde oturup, Janina’nın dönmesini beklemeye çalıştım. Sonunda, tek yapabildiğim, gecenin içindeki gürültülere doğru yürümeye başlamak oldu. Sesler, getto duvarının hemen öteki tarafındaki tren yolundan, Stawki İstasyonu’ndan geliyordu.</p>

  <p class="block_3">Geceleri kullandığım bu iki tuğlalık deliğin duvardaki tek delik olmadığını uzun zaman önce keşfetmiştim. Stawki İstasyonu'nun kapısının hemen yanında bir tane daha vardı. Yalnızca bir tren değil, bir sürü tren olduğunu gördüm. Uçlarında sarı lambalar yanan bir direkler ormanıydı bu. Lokomotifler pufladılar, düdük çaldılar, tekerleklerinden buhar püskürttüler. Sayısız vagon karanlığın içinde kaybolarak uzanıyordu. Çizmeler ve Çizmelerin köpekleri karanlığın içinden fırladılar.</p>

  <p class="block_3">Uri haklıydı.</p>

  <p class="block_3">Janina’yı çökmüş bir bacanın üzerinde otururken buldum. Kendimi tutamadım. Yanına tırmandım.</p>

  <p class="block_3">Bir başka trenin diğerlerinin yanına gelip dizilişini izledik.</p>

  <p class="block_3">Janina, “Nereye gidecek bu trenler?” diye sordu; gözlerini trenlerden ayırmıyordu. “Bizi nereye götürecekler?”</p>

  <p class="block_3">“Bilmek istemezsin,” dedim.</p>

  <p class="block_3">“Sen biliyor musun?”</p>

  <p class="block_3">“Evet,” dedim, yalan söylüyordum. “Ama sana söylemem. “ Onu cezalandırmak istedim.</p>

  <p class="block_3">Biraz daha izledik.</p>

  <p class="block_3">“Ben bu trenlerin nereye gittiğini biliyorum,” dedi. “Nereye?” diye sordum.</p>

  <p class="block_3">Tıpkı, önemli bir şey söylediği zaman babasının yaptığı gibi başını salladı. “Şekerleme dağına gidiyorlar.”</p>

  <p class="block_3">Ertesi gün trenlerden hiç konuşmadık. Konuşmak zorunda değildik. Gettodaki herkes biliyordu. Sözcükler havada uçuşuyordu, sineklerle birlikte vızıldıyorlardı:</p>

  <p class="block_3">“Trenler...”</p>

  <p class="block_3">“Boşaltma...”</p>

  <p class="block_3">“Stawki İstasyonu...”</p>

  <p class="block_3">“Neden...”</p>

  <p class="block_3">“Nereye...”</p>

  <p class="block_3">Shepsel Amca giderek daha kışkırtıcı davranmaya başlamıştı. Kitabını yeni insanlara salıyordu. Merdivendeki insanlarla bağırarak konuşuyordu. Pencereden avludaki insanlara bağırıyordu: “Yahudiler! Nedamet getirin! Henüz çok geç değil! Benimle gelin! Kendinizi Kurtarın!”</p>

  <p class="block_3">Kasap dükkânının yıkıntılarında Enos sürekli gülüyordu. Bir tuğla yığınının üzerinde ayağa kalktı ve kollarını açıp bağırdı: “Yapıyorlar işte! Gerçekten yapıyorlar!” Borazancı, caddelerde uygun adım yürüyordu. Yetimhanenin açık pencerelerinden şarkı sesleri geliyordu.</p>

  <p class="block_3">Tüm gözler ve kulaklar Stawki İstasyonu’na dönmüştü. Hatta sabah cesetleri bile dinliyor gibiydiler.</p>

  <p class="block_3">Trenleri ilk gördüğümüzden iki gece sonra, Cennet’in çöp tenekelerinden dönerken, bir ses duyduk. Silah sesleri. Düdük sesleri. Çığlıklar. Hırlayan köpekler. İki tuğlalık deliğe geldiğimizde, başlarımızı birbirine bastırarak birlikte öteki tarafı gözetledik, ikimiz tek göz olmuştuk. İnsanlar cadde boyunca yürüyorlardı; çoktular. Herkes bir bavul taşıyordu. Önce, aptal gibi, bunun bir geçit töreni olduğunu düşündüm! Sonra Çizmelerin tüfeklerle insanları dürttüğünü ve köpeklerin saldırdıklarını ve ısırdıklarını gördüm. İnsanlar çok yavaş yürüyorlardı. Ayakları caddede, yürümüyor kayıyor gibiydi. Şekerleme dağına gidiyormuş gibi görünmüyorlardı. Asla geçip gidemeyeceklerini düşündüm. Ertesi gün caddeler bomboştu.</p>

  <p class="block_3">Merdivenlerdeki sesler, “Bir kota var. Trenler günde beş bin kişiyi götürmek zorunda.”</p>

  <p class="block_3">Sesler: “On-bin.”</p>

  <p class="block_3">Sesler: “Ta ki”</p>

  <p class="block_3">Ve sonra birisi, “Yerleştirme,” dedi.</p>

  <p class="block_3">Ne demek istiyordu? Yerleştirme? Ne yerleştirmesi? “Bizi burada yeterince tuttular,” dedi bir başkası. “Bizden bıktılar. Şimdi kıçımıza tekmeyi vuruyorlar. Bizi Doğu’ya gönderiyorlar. Yerleşmemiz için. Kendi köylerimiz olacak. Yalnızca Yahudiler!”</p>

  <p class="block_3">“Yerleştirme” sözcüğü “boşaltma” sözcüğünün yerini almıştı.</p>

  <p class="block_3">“Yine de,” diyordu Shepsel Amca, “her şeyden önce, Yahudi olmamak çok daha iyidir.”</p>

  <p class="block_3">Ve Çizmeler gece gündüz geldiler ve düdükler öttü. Bir blok, bir cadde, sırayla.</p>

  <p class="block_3">Sliska Caddesi</p>

  <p class="block_3">Panska Caddesi</p>

  <p class="block_3">Twarda Caddesi</p>

  <p class="block_3">Her gün, her gece ayak sürüyerek yürüyen gri insan grupları Stawki İstasyonu’na doğru ilerlediler.</p>

  <p class="block_3">Merdivenlerdeki insanlar, “Yerleştirme...yerleştirme...” diye mırıldanıyorlardı.</p>

  <p class="block_3">“Özgür olacağız!”</p>

  <p class="block_3">“Yeniden ayakkabı onaracağım!”</p>

  <p class="block_3">“Yemek yiyeceğiz!”</p>

  <p class="block_3">İnsanlar birbirlerinin gözlerinin İçine bakıyor ve başlarını olumlu anlamda sallayıp, “Evet...evet...” diyorlardı. Yine de dışarı çıkmıyorlardı. Caddeler bomboştu. Borazancı dışında.</p>

  <p class="block_3">Bazen Janina’yla birlikte insanların arasından geçerek merdivenlerden çıkarken, bir ses, “Gitmeyin. Yerleştirmeyi kaçırırsınız,” diyordu.</p>

  <p class="block_3">Ceglana Caddesi.</p>

  <p class="block_3">Chlodna Caddesi.</p>

  <p class="block_3">Bir gün Bay Milgrom bana, “Nereye gidersen git, Janina’yı yanından ayırma. Her an. Gündüz gece.” Eli omzumdaydı.</p>

  <p class="block_3">Şaşırmıştım. Janina’nın benimle dışarı çıktığını bildiği için değil ama bunu yapmasına izin verdiği için.</p>

  <p class="block_3">Bay Milgrom’un bilmediği bir şey vardı: kızının trenleri ne kadar çok sevdiği. Her gece sürünerek delikten gettoya geçtiğimizde, Janina avluya koşuyordu. Çaldığı yiyecekleri daha sonra almak üzere bir sundurmanın altına saklıyor ve Stawki Caddesi’ne yakın olan deliğe koşup öbür tarafa geçiyordu. Bay Milgrom talimatını unutmuyordum. Janina’nın peşinden gitmekten başka seçeneğim yoktu.</p>

  <p class="block_3">Geceler boyunca bunu yaptık. Devrilmiş bir bacanın üzerine oturup gelip giden trenleri seyrettik. İnsanlar sıra sıra vagonlara tırmanıyorlardı. Tekerleklerin çığlıkları. Köpeklerin dişlerinin takırtısı. Ölen Yahudiler gibi öksüren lokomotifler.</p>

  <p class="block_3">Gündüzleri kasap dükkânının yıkıntılarına gidiyordum. Ama bizim çocuklar birer birer ortadan kayboluyorlardı. “Ferdi nerde?” diye soruyordum. “Küba nerde?” Yanıt yoktu. Uri’nin önerisine mi uymuşlardı? Kaçmışlar mıydı? Duvarın öbür tarafında mıydılar, kaçıyorlar mıydı? Boyunlarında bir yafta ile sokak lambalarının direklerine mi asılmışlardı? Kanalizasyonlarda mıydılar? Buffo onları bulmuş muydu?</p>

  <p class="block_3">Ferdi.</p>

  <p class="block_3">Küba.</p>

  <p class="block_3">Enos.</p>

  <p class="block_3">Birer birer.</p>

  <p class="block_3">Geriye yalnızca borazancının arkasından ağır ağır yürüyen Büyük Henryk kalıncaya kadar. Çizmelerin onları gösterdiğini gördüm.</p>

  <p class="block_3">Artık hiç kimse resim çekmek için gelmiyordu.</p>

  <p class="block_3">Bütün gün. Bütün gece. İnsanlar yürüyorlardı.</p>

  <p class="block_3">Bir gün, sütleğen sokağında kestirirken Janina, “Misha!... Misha!...” diye bağırarak geldi. Elimi yakaladı ve beni caddeye çekti. Yetimler geçiyorlardı. Uygun adım yürüyorlardı. Başları dikti ve benim öğrendiğim şarkıyı söylüyorlardı. Ben de onlarla birlikte söyledim. Hiçbiri paçavralar içinde değildi. Hepsinin ayağında ayakkabı vardı. En başta Doktor Korczak yürüyordu. Bir Çizme kadar düzgün yürüyordu. Başına, üzerinde kırmızı bir tüy olan bir şapka takmıştı. Hepsi gözden kayboluncaya, sesleri duyulmaz oluncaya kadar orada durup onları izledim.</p>

  <p class="block_3">Libelta Caddesi.</p>

  <p class="block_3">Walowa Caddesi.</p>

  <p class="block_3">Gesia Caddesi.</p>

  <p class="block_11" id="calibre_pb_37">&nbsp;</p>
</body>
</html>
