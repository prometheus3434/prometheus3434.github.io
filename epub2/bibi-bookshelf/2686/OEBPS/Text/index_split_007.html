<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Cennetin h?rs?z melekleri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2">&nbsp;</p>

  <h3 class="block_10" id="toc_id_9">6</h3>

  <p class="block_2">&nbsp;</p>

  <p class="block_3">Ertesi sabah Uri’yle birlikte ne değişiklikler olduğunu görmek için dışarı çıktık. Tanklar gitmişti. Çizmeler aynen bizim gibi amaçsız dolaşıp duruyorlardı. İnsanlara bakıyorlar ve birbirleriyle konuşuyorlardı. Kendimi onlara bakmaktan alamıyordum.</p>

  <p class="block_3">Kalabalık bir grup bir yere doğru koşuşturuyordu. Bir köşeyi döndük. Arkası açık büyük bir kamyonet gördük. Askerler ekmek dağıtıyorlardı. İnsanlar ekmekleri kapmak için itişip kakışıyorlardı. Peynirlerimizi yiyerek onları izledik. Büyülenmiştim. Ekmeğin verilebileceğini bilmiyordum.</p>

  <p class="block_3">Yürümeye devam ettik. Bir başka kalabalıkla karşılaştık, kaldırımdaki bir şeyin çevresinde toplanmışlardı. “Hayır,” dedi Uri, ama ben yine de kalabalığa karıştım. Aralardan sıyrılıp ön tarafa geçtim. Uzun siyah paltolu bir adam yerde diz üstü duruyordu. Uzun kırçıl sakalı vardı. Yanında bir kova dolusu su duruyordu. Sakalını suya batırıyor ve kaldırımı ıslak sakalıyla ovuyordu. Hemen yanında dikilen bir çift Çizme asker gülerek onu izliyordu. İnsanların bazıları da gülüyorlardı. Siyahlar giyinmiş bir adam gülmüyordu.</p>

  <p class="block_3">Uri’nin yanına geri döndüm. Kolunu çekiştirdim. “Gel bak. Bir adam sakalıyla kaldırımı temizliyor!”</p>

  <p class="block_3">Uri kafama vurdu. “Sen aptalsın.” Kolumdan çekip beni oradan uzaklaştırdı.</p>

  <p class="block_3">Biraz daha ileride bir başka şey görüp yine durduk. İki asker siyah giyinmiş bir başka sakallı adamın önünde duruyorlardı. Askerlerden birinin elinde bir makas vardı. Adamın sakalını ve bukleler halinde kulaklarını örten saçlarını kesiyordu.</p>

  <p class="block_3">Askerlerin yanına koştum. “Onu bizim sarayımıza getirin,” dedim. “Biz bir berber dükkânında yaşıyoruz. Kırmızı koltuklarımızda oturabilir. Şişeler dolusu saç toniğimiz var.”</p>

  <p class="block_3">Askerler dik dik suratıma baktılar. Uri kolumu sımsıkı kavradı. Askerlere benim anlayamadığım bir şeyler söyledi. Askerler güldüler. Uri beni çekerek uzaklaştırdı.</p>

  <p class="block_3">Askerlerin arkamızdan güldüklerini duyuyorduk. Şöyle düşündüm: Uzun siyah paltolu adamlar gülmezler.</p>

  <p class="block_3">O gün daha sonra yataklarımıza oturmuş çikolatalı babkalarımızı yiyorduk.</p>

  <p class="block_3">Uri, “Çizmelerden uzak dur,” dedi.</p>

  <p class="block_3">“Gülümsüyorlar,” diye karşılık verdim.</p>

  <p class="block_3">“Senden nefret ediyorlar.”</p>

  <p class="block_3">Güldüm. “Benden nefret etmiyorlar. ‘Çok iyi, küçük Çingene,’ diyorlar. Beni selamlıyorlar. Ben de Çizme olmak istiyorum.”</p>

  <p class="block_3">Yüzüme bir tokat attı. Babkam uçarak gitti. “Sen Çizme değilsin. Asla bir Çizme olmayacaksın. Sen neysen osun.”</p>

  <p class="block_3">Gidip babkamı aldım. Yine de doğruyu öğrenmek istiyordum. “İnsanlar tankları seviyorlar,” dedim. “Onları görmek için koştular. İzlediler.”</p>

  <p class="block_3">“İnsanlar tanklardan nefret ediyor.”</p>

  <p class="block_3">“Birisi çiçek attı.”</p>

  <p class="block_3">Uri öfkeyle homurdandı. “Korkak. Eğer Çizme, ‘Tankın kıçını öp,’ dese bazı insanlar bunu yapar.”</p>

  <p class="block_3">Tankın kıçını düşünerek güldüm.</p>

  <p class="block_3">O gece yatakta yatarken, karanlığın içinden Uri’nin sesi geldi.</p>

  <p class="block_3">“Sana bir ad gerek.”</p>

  <p class="block_3">“Benim bir adım var,” dedim.</p>

  <p class="block_3">“Gerçek bir ad.”</p>

  <p class="block_3">“Neden?” Ondan kuşkulandım.</p>

  <p class="block_3">“Bir adın olmalı, o kadar. Sana ne ad koymalı diye düşünüyorum.”</p>

  <p class="block_3">“Adımı aptal koy.”</p>

  <p class="block_3">Güldü.</p>

  <p class="block_3">“Annen ve baban seni ne diye çağırıyorlardı hatırlamıyor musun?”</p>

  <p class="block_3">Sustuk. Parmaklarımı sarı taşın üzerinde gezindirdim. Gürleyen kahkahalar ve parlak renkler anımsıyordum. At kokusunu ve şekerli bir şeyin tadını. Birinin omuzlarına bindiğimi ve ışıkta parlayan saçları.</p>

  <p class="block_3">Sonunda Uri’nin sesi geldi yine. “Benim bir küçük erkek kardeşim vardı.”</p>

  <p class="block_3">“Öldü mü?” dedim.</p>

  <p class="block_3">“Evet. Sanırım. Ölmüş olmalı.”</p>

  <p class="block_3">“Onun bir adı var mıydı?”</p>

  <p class="block_3">“Jozef.”</p>

  <p class="block_3">“Benim gibi küçük müydü?”</p>

  <p class="block_3">“Evet. Ve çok hızlı büyüyordu.”</p>

  <p class="block_3">“Anneni ve babanı hatırlıyor musun?”</p>

  <p class="block_3">“Evet. Ama çok az.”</p>

  <p class="block_3">Karanlıkta, “Omuzlara bindiğini hatırlıyor musun?” diye sordum, ama yanıt gelmedi.</p>

  <p class="block_3">Gözlerimi kapattım ve tekrar tekrar Uri’nin sözlerini düşündüm. Sen neysen osun.</p>

  <p class="block_3">Peki, o ne? diye merak ettim.</p>

  <p class="block_3">Aklımdan sakalıyla kaldırımı ovan siyahlar giyinmiş adamı geçirdim. Ve sonra öteki adamı.</p>

  <p class="block_3">Ve makaslı askerleri -şak şak- kaldırıma düşen saçları gördüm, düşen siyah saçları...</p>

  <p class="block_3">Gözlerim birden açıldı, oysa karanlıkta görecek hiçbir şey yoktu. Ağzımdan, “Onlar Yahudi!” sözcükleri döküldü.</p>

  <p class="block_3">Uri, “Kim demiş aptal olduğunu?” diye homurdandı.</p>

  <p class="block_11" id="calibre_pb_7">&nbsp;</p>
</body>
</html>
