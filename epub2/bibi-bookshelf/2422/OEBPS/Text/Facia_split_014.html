<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Facia</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_10">Ek: Necatigil’in<br class="chapter" />
  Tokyo Büyükelçiliği’ne Mektubu</h1>

  <p class="normal"><br class="chapter" />
  Behçet Necatigil, bütün çalışmalarında uyguladığı olağanüstü titizliği “Ertuğrul Faciası” konusunda da göstermiş, Japonya’daki Türkiye Büyükelçiliği’ne “yıllar önce batan Ertuğrul gemisi için bir Japon bestekârın bestelediği matem şarkısının” ses kaydını edinebilmek için aracılık rica eden bir mektup göndermişti. Ancak, herhangi bir cevap alamadı. Söz konusu mektup, ilk kez “Ertuğrul Faciası”yla birlikte yayımlanıyor.</p>

  <p class="saggggg">İstanbul, 12.XI.1973</p>

  <p class="araliksiz-sol-not">Türkiye Büyükelçiliği</p>

  <p class="araliksiz-sol-not">Tokyo</p>

  <p class="normal">&nbsp;</p>

  <p class="normal">Muhterem Efendim,</p>

  <p class="normal">1974 Martında Japonyadaki aziz Ertuğrul Şehitleri yanına bir de Ertuğrul Müzesi ekleneceğini öğrendim. Bir Türk şairi olarak, Japonların bu acıklı deniz kazasına öteden beri gösterdikleri yakınlık ve dostluğa küçük bir katkı ve karşılık olmak üzere, bu konuda belli başlı eserlerden yararlanarak, Türkiye Radyolarına 6 bölümlük bir radyo-oyunu yazdım. Metin incelendi, beğenildi, mikrofona konması uygun görüldü.</p>

  <p class="normal">Ancak, Milliyet gazetesinin 28 Eylül 1968 tarihli sayısında “Yeni kurulan Tokyo Türk-Japon Kadınlar Derneği, yıllar önce batan Ertuğrul gemisi için bir Japon bestekârın bestelediği matem şarkısının notasını bularak plak haline getirmiştir.” diye başlayan bir haber çıkmıştı. İstanbuldaki Japon Başkonsolosluğuna müracaat ettimse de, bu plağa sahip olmadıklarını söyleyerek bana ancak sizin yardımcı olabileceğinizi açıkladılar.</p>

  <p class="normal">Oyun, söz konusu “matem şarkısı” olmadan da yayınlanabilir gerçi; fakat böyle bir destek ve imkândan faydalanmamanın büyük bir eksiklik olacağı kanısındayım. Oyunun Radyolardan verilişinde kullanılmak üzere, bana bu plaktan bir tane (veya plaktan doldurulmuş bir ses bandı) gönderilmesine tavassutunuzu rica ediyorum.</p>

  <p class="normal">Olumlu olmasını candan istediğim cevabınızı bekler, derin saygılarımı sunarım.</p>

  <p class="araliksiz-sol-not">Behçet Necatigil</p>

  <p class="araliksiz-sol-not">Posta Kutusu 109</p>

  <p class="araliksiz-sol-not">Beşiktaş-İstanbul</p>

  <p class="normal">Not: Konunun işlenişinde kullanılan kaynaklardan başlıcaları şunlar:</p>

  <p class="normal">T.C. Tokyo Büyükelçiliği: Türk-Nippon Dostluğunun Sonrasız Hâtırası Ertuğrul. Tokyo 1937 / Süleyman Nutki: Ertuğrul Firkateyni Faciası. İstanbul 1327 / Halûk Şehsuvaroğlu: Deniz Tarihimize Ait Makaleler. İstanbul 1965 / Hüsrev Gerede: Mübarek Ertuğrul, Şehitlerimiz ve Muhteşem Anıtları. İstanbul 1956 / Cerîde-i Bahriye, 1. ve 2. sene koleksiyonları. İstanbul 1305-1306. Ayrıca pek çok başka kitap ve dergiler.</p>

  <p class="normal">Arzu edildiği takdirde metnin birer kopyasını size ve adresini öğrenebilsem, Tokyo Türk-Japon Kadınlar Derneğine de gönderebilirim.</p>
</body>
</html>
