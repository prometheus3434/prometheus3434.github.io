<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><span class="bb">21. B</span>ÖLÜM</p>

  <p>Gün iki sürprizle başladı. Önce zarif ve şık bir tekne yanaştı. İçinden de Eratosten ve Arsinoe indi. Yolculuğun kalan bölümüne prenses de eşlik edecekti. Hayretten herkesin ağzı bir karış açıldı.</p>

  <p>Berenis, Eratosten’e kızını da yanında götürmesi için adeta yalvarmıştı. İskenderiye artık hiç de güvenli bir yer değildi. Kardeşinin ölümüyle şok olan Arsinoe de kalmak istemiyordu. Agathocleia’nın kin dolu bakışlarına, Agathocles’in kur yapmasına tahammül edemiyordu. Ayrıca, Eratosten’in kuyudayken söylediklerinin doğru olup olmadığını görmek istiyordu.</p>

  <p>İkinci sürpriz, Rehmir’in dönüşüydü. Kimse dönmesini beklemiyordu. Demek ki Eratosten’in mektubu beklediği etkiyi yapmıştı. Mentep sevincinden bulutlara uçmuştu.</p>

  <p>Arsinoe ve Beton baş başa konuşmak için gruptan ayrıldı. Beton, Magas’ın ölümünü duyunca çok üzülmüştü. Kaptan ise yola çıktıklarında yetenekleriyle kendini hayran bırakan bu gence kahrolmuştu. Yolcular yasa boğuldular.</p>

  <p>Rehmir bir süre sonra resmi görevleri yüzünden bolca tercüme yapmak zorunda olduğunu söyledi.</p>

  <p>“Philopator’un Mısır halkına yaptığı bazı duyuruları kaleme almak durumundayım. Sağduyu sahibi birinin eğitiminden geçtiği belli. Sizi kutlarım. Halklarımızın eşitliği konusunda bazı yeni adımlar atıyor. Şüphesiz bundan böyle her şey daha iyi olacak.”</p>

  <p>Eratosten gurur duydu. Sonunda öğrencisini takdir eden biri çıkmıştı.</p>

  <p>Sadece erkeklerin bulunduğu bir gruba genç bir kız katıldığında, davranış ve alışkanlıkların ne kadar temelden değiştiğini görmek ilginçtir. Herkes yaptığı işe belli bir incelik katmaya çalışıyordu. Tabii artık kimse akşamları güvertede uluorta işemiyordu. Geminin tuvaletini kullanmaya başlamışlardı. Elbette prensesin varlığı büyük bir gizlilik içinde tutuluyordu.</p>

  <p>Demir alma vakti geldi. Her tarafta çocuklar koşuşuyor; halk toplanmış onları uğurluyordu. Çocukların bu beklenmedik ilgisinden kuşkusuz en çok memnun olan Cronos’tu.</p>

  <p>Vali gelip yolculara iyi yolculuklar diledi ve yönetimi altında bulunan topraklarda konaklamalarından şeref duyduğunu beyan etti. Yapılan hain saldırı yüzünden duyduğu üzüntüyü sadece konuklarının çoğunun zarar görmemiş olması hafifletiyordu.</p>

  <p>İşaretin bekçisi dikilitaşın yanında nöbet tutuyordu. Theon ona bu defa geri dönmeyeceklerine dair güvence verdi.</p>

  <p>Ne Beton ne de Theon, önceki sefer işarete neden geri döndüklerini unutmamışlardı. İkisi de hatayı kimin yaptığını soruyordu kendisine.</p>

  <p>“Herkes yerini aldı mı?”</p>

  <p>Eratosten dikitin yanında, durumdan memnun ekiptekilerin yüzlerine bakıyordu. Beton, Theon, Patreas, Rehmir, Kaptan, Tati, Mentep, Rensi ve muhafız bölüğünün komutanı. Tedbir olarak Arsinoe Hapi’den daha sonra çıkacaktı.</p>

  <p>Eratosten şakacı bir ifadeyle göz kırptı:</p>

  <p>“Herkes hazır mı? Asvan’a gidiyoruz!”</p>

  <p>Hep bir ağızdan yanıt buldu sözleri:</p>

  <p>“Asvan’a!”</p>

  <p>Beton safça sordu:</p>

  <p>“Tebai’ye kadar durmak yok mu?”</p>

  <p>“Hayır ve hayır, zavallı Beton! Bundan böyle daha uzun süre yürüyeceksin.”</p>

  <p>“Hayır demek!” diye patladı Theon. “Bana Tebai’ye kadar yürüyeceğiz demiştiniz. Daha öteye gitmeye karar vererek otoriter bir tavır sergiliyorsunuz. Bir anlaşmamız vardı.”</p>

  <p>Kalabalık can kulağıyla kulak misafiri oluyordu. Eratosten sakinleştirici bir jest yaptı.</p>

  <p>“Sana tek diyebileceğim yakınması gereken en son kişi sensin. Çok yakında anlayacaksın. Şimdi zamanımız yok. Bu gece, önümüzdeki etabı tamamlayınca açıklayacağım.”</p>

  <p>Theon cevap vermeye yeltendi ama kendini tuttu. Birazdan saymaya başlayacağı için kafasını boşaltmaya hazırlanmalıydı. Bir kez daha dikkatinin dağılmasına müsaade etmeyecekti.</p>

  <p>Beton yerini aldı. Cronos’da hemen arkasına geçti. Theon eşeğin sırtına bindi:</p>

  <p>“Evet eski dostum. Yepyeni maceralara doğru yol alalım bakalım.”</p>

  <p>Hayvan cevaben kulaklarını salladı.</p>

  <p>Üçlü yola çıktı. Nöbetçi ilk adımı atan Beton’u selamladı. Cronos seke seke yürümeye koyuldu. Theon, alıştığı sarsıntıyı yeniden hissetmekten keyif duydu. Köylüler deli gibi el sallıyorlardı.</p>

  <p>Beton için yol artık tanıdıktı. Arkasında ise Theon o bildik surat ifadesini takınmış, sayıyor, sayıyordu.</p>

  <p>“Ne demek en son şikâyet etmesi gereken ben mişim! Neden yakınmayacakmışım ki? Yolu uzattığı için sevinmem gerekmiyor. Asvan’da görecek ne var ki?”</p>

  <p><br /></p>

  <p>İşareti ilk Beton gördü. Yolculuğun duraklayışı boyunca iki asker korumuştu. Eratosten, iki kâğıdı da yan yana koydu.</p>

  <p>“Beton, 10.017, Theon, 10.025.”</p>

  <p>İkisi de suçlu suçlu birbirlerine baktılar. İkisi de yanlış saymıştı. Theon’unki eksik, Beton’unkiyse fazlaydı. Hatayı paylaşmak daha iyiydi. İçleri rahatladı.</p>

  <p>“Ortalaması 10.021. Bu kesimin uzunluğu olarak bunu alacağız.”</p>

  <p>Önceki ölçümün ortalamasından sadece bir adım daha uzun. Eratosten, şayet ortalamayı alıp devam etselerdi o felaketin başlarına gelmeyeceğini düşündü. Ama çabucak kovdu bu düşünceyi kafasından. Kötü bir rastlantıdan başka bir şey değildi yaşadıkları. Kendisini suçlamak istiyorsa daha başka bahaneler araması gerekirdi. Yeniden başlama kararı bilimsel olarak doğruydu. Gerisi sadece yazgının işiydi.</p>

  <p>Kısa bir moladan sonra hemen ikinci etaba geçtiler. İşaretin yanında nöbet tutan iki asker kendi aralarında gülüşüyordu. Birinci asker:</p>

  <p>“Bu sopaya artık dayanamıyorum, yeter be!”</p>

  <p>İkinci ise:</p>

  <p>“Ben de sana dayanamıyorum artık, yeter!” deyip kahkahayı patlattı.</p>

  <p>Theon havanın kararması için sabırsızlanıyordu. Eratosten’in öne süreceği gerekçeyi duymaya can atıyordu. Daha uzun bir yol, kütüphaneden daha uzun süre uzak kalması demekti. Ve tabii Çatlak Amfora’dan da. Nihayet gün bitti. Yemeklerini yedikten sonra Eratosten herkese hitaben:</p>

  <p>“İşte yine hep bir aradayız. Bu anı uzun zamandır bekliyordum. Verilen zorunlu ara sırasında çok düşündüm. Öncelikle burada hâlâ hayatta olmamızı sağlayan Toussi’yi minnetle anıyorum. Ve varlığıyla hepimizi şereflendiren prenses Arsinoe’ye de teşekkürlerimizi sunarım.”</p>

  <p>Bir papirüs kâğıt çıkardı.</p>

  <p><br /></p>

  <p class="theon">THEOPRASTE EXCELSIOR’UN NİL SEYAHATNAMESİ</p>

  <p class="theon">Yolculuğun yeniden başladığı gün Eratosten hepimize şunların yazdığı bir metin gösterdi:</p>

  <p class="theon">“Asvan kentinde bir kuyu vardır. Bu kuyunun özelliği, güneşin yılda bir defa ışınlarını dik olarak kuyunun içine göndermesidir...”</p>

  <p class="theon">Bütün ekip son derece dikkatle dinledik anlattıklarını. Anlatılanlar güzeldi. Şiir gibi geliyordu kulağa, ama hiçbirimiz ölçümle metin arasında bir ilgi kuramadık. Eratosten Rehmir’e bakarak konuşuyordu. Nedenini anlamıyordum ama Rehmir çok etkilenmişti.</p>

  <p class="theon">Kaptan daha önce Asvan’a gitmişti. Fakat, o bile kuyunun varlığını bilmiyordu. Arsinoe, yüzünde hafif bir gülümsemeyle dinliyordu. Eratosten’in sözleri onu şaşırtmamıştı besbelli. Patreas kuyunun gerçekten var olup olmadığını sordu. Eratosten bir zamanlar gerçekten böyle bir kuyu olduğunu ama zamanla içinin kumlarla dolduğunu söyledi. İçini boşaltıp eski haline getireceklerdi. İşçiler şimdiden çalışmaya başlamışlardı bile.</p>

  <p class="theon">Rehmir’in Ibsambul tapınağı hakkında anlattıkları beni çok etkiledi. Ibsambul’da güneş ışınları doğudan geliyordu. Asvan’da ise tam tepe noktasından gelir. Rehmir’in dediğine göre güneş ışınları tam doğudan vurup heykellerin üçünü aydınlatıyor, birine ise gelmiyordu. Biz ise güneş ışınlarının tam tepeden geldiği bir yere gideceğiz. Kuyunun içine ışınların dik bir açıyla gelmesini bekleyeceğiz.</p>

  <p class="theon">Eratosten yazı takımını çıkarıp şekil üstünde göstermeye koyuldu. Bu yeni şekil, bir türlü içinden çıkamadığımız eski şekilden daha farklıydı. Önce dünyayı çizdi. Sonra onun karşısında güneşi. İskenderiye üstünde küçük bir çubuk çizdi. Sonra da Asvan’daki meşhur kuyuyu. Artık şekil hazırdı:</p>

  <div class="resim"><img alt="" src="../Images/267.jpg" /></div>

  <p class="theon">Bulduğum metinde gündönümünden söz ediliyordu. O gün yılın en uzun günü ve en kısa gecesi yaşanıyordu. Güneş kuyudaki suya vurduğunda, bu demek oluyor ki güneş ışınları yere dik olarak vuruyor. Eğer dikse güneşin hiç gölge oluşturmaması gerekir. Ve eğer gölge olmazsa ölçme zahmetine de katlanmayız. O halde TEK BİR ÖLÇÜM yetecektir! Onu da yaz gündönümünde İskenderiye’de ölçeceğiz. Tek bir açı gerekiyordu; işte şimdi o da var.”</p>

  <p><br /></p>

  <p>Theon’un yüzü parlıyordu. Ayağa kalktı ve nehre işemek için geminin kenarına yanaştı. Sonra aniden Arsinoe’yi hatırladı ve kendine çekidüzen verdi. Geminin kıçındaki tuvalete gidip işedi, geri geldi. İşte şimdi güzel bir hikâye haline geliyordu keşif gezisi. Asvan’a kadar uzaması hesaplamayı büyük ölçüde kolaylaştırıyordu. Eratosten yeni metoduyla iki yenilik getirmişti. Özel bir yer ve özel bir anda gerçekleşecek özel bir olay söz konusuydu. Herhangi bir yerde herhangi bir zamanda olabilecek bir deney değildi. Gezinin niteliği ve kimliği değişmişti artık. Gündönümünde, ekvatorda olmak! Bundan daha güzel bir mit düşünemezdi. Artık şimdi büyük bir amaç için çabaladıklarını düşünebilirlerdi.</p>

  <p>Günün ilk ışıklarına doğru uyandı. Masada uyuyakalmıştı. Gözlerini ovuşturdu. Eratosten çizimi masanın üstünde bırakmış bu yüzden de kâğıt hafifçe nemlenmişti.</p>

  <p>Ertesi gün kortej bir araya gelmeden Eratosten, Theon’u bir kenara çekti:</p>

  <p>“Söylemeyi unuttum. İskenderiye’ye giderken bana sözünü ettiğin şu han var ya? Bilmem neden bir akşam oraya gittim. Magas öldükten sonra saraydaki havaya katlanamaz olmuştum. Her neyse. Oturdum ve yiyecek bir şeyler istedim. Güzel bir kadın geldi ve; ‘Siz büyük Kütüphane’nin yöneticisi Eratosten’siniz,’ dedi. Ne diyeceğimi bilemedim. Onu hayatımda hiç görmemiştim. Neden orada olduğumu sordu. Bu karşılamadan hoşlanmamıştım: ‘Neden? Buraya girme hakkım yok mu? Özel bir mülk değil ya!’ diye cevapladım. Başını geriye atıp bir kahkaha attı. ‘Hayır, meyhaneme neden geldiğinizi sormadım. İskenderiye’de ne yapıyorsunuz? Nil’de olmalıydınız,’ dedi. Bunun üzerine ona saldırıyı anlattım. Senin de yaralandığını duyduğunda sapsarı kesildi. Neden ona haber vermedin? Bu arada kolun nasıl?”</p>

  <p>“Çok daha iyi.”</p>

  <p>“Senin o gece kahramanca savaştığından söz ettim. Bu işlerden pek anlamam ama bu konuda epey okudum. O kadın sana âşık.”</p>

  <p>“Okuma zevkinize diyecek yok. Ancak artık farklı türde şeyler de okumanın zamanı geldi demek ki!”</p>

  <p>“Ya yeni metodumu nasıl buldun? Tartışmamızda bana söylediklerini epey düşündüm.”</p>

  <p>“Hadi ama! İkinci günümüze gecikerek başlamayalım,” diye sabırsızlandığını gösterdi Beton.</p>

  <p>Taşra daha evvel hiç görmedikleri kadar kalabalıktı. Kızgın güneşin altında insanlar hasatı kutluyorlardı. Ateş üstünde kuzular çevriliyor, bira su gibi akıyordu. Ve bu kalabalığın ortasında yürümek tabii ki zor bir işti. Askerlere haber verip, kendilerine yürüyecek dar bir koridor açtırmaları gerekti.</p>

  <p>Mısır’da insanlar ne zaman çalışmak için bir araya gelecek olsalar, yanlarında hemen bir kâtip belirirdi. Şu anda da genç bir adam elinde kalem hasat sonunda elde edilen tohum miktarını kayıtlara geçiyordu. Onun yanı başında ise gür sakallı bir vergi memuru, devlete verilecek vergiyi hesaplıyordu.</p>

  <p>Sırtları buğday yüklü bir alay eşeğin yanından geçtiler. Yerel vergi ofisinin silolarına yük taşıyorlardı. Hemcinslerini görmekten zevk duyan Cronos keyifle anırmaya başladı. Theon onu zaptetmekte güçlük çekiyordu. Hayvan kervanda dişi bir eşek tarafından fark edildiğini anlayınca Cronos ereksiyon oldu. Mentep ve Rensi katıla katıla güldüler bu sahneye. Hayvan kervanın geçişi için yürüyüşe ara verilmesinden istifade ederek dişiyle çiftleşti. Theon:</p>

  <p>“Bu yolculukta görmediğim şey kalmayacak bu gidişle,” diye düşündü.</p>

  <p><br /></p>

  <p>Obol yatağında tembelce keyif çatıyordu. Bir köle geldi ve ona bir mektup uzattı. Uykusu bölünen Obol öfkelendi:</p>

  <p>“Bırak beni uyuyayım! Git başkasını rahatsız et! Defol!”</p>

  <p>“Fakat size bir mektup var efendim.”</p>

  <p>Obol, zor bela kalktı. Mektubun üstünde yazanları okudu:</p>

  <p>“Obol, Broucheion, Kraliyet Sarayı, İskenderiye. Obol benim.”</p>

  <p>Gözleri fincan gibi açıldı. Hayatında ilk defa mektup alıyordu. Daha evvel kimse ona mektup yazma zahmetine katlanmamıştı. Arsinoe’nin mührü vardı üstünde. Mührü kokladı.</p>

  <p>Arsinoe, Hapi’de geçen ilk gününü anlatmıştı. Keşke o da soytarılık yapmak zorunda olmasa, gemide onlarla birlikte bulunabilseydi. Yardım ederdi. Saymasını biliyordu. Tabii ya, neden olmasın? Cronos’un üstüne çıkar, Beton’un adımlarını sayardı. Theon’dan daha hafifti.</p>

  <p>Arsinoe, beraber seyahat ettiği Mısırlı bir alim olan Rehmir’e ondan söz etmişti. Rehmir ise ona küçük yaşta firavun olan II. Pepi’nin bir mektubunu göstermişti. Mektupta güneyden beraberinde hediye olarak dans eden bir cüce getiren firavunun hizmetkârlarından birine cevaben şöyle diyordu:</p>

  <p><i>“Derhal kuzeye doğru ilerleyin. Bu cüceyi de beraberinizde canlı ve sağlıklı olarak getirin. Geldiğinde gölgeler ülkesinin, Yukarı ve Aşağı Mısır halkının esenliği için tanrılara dans etsin. Gemiye bindiğinizde geminin her iki tarafına da sağlıklı, kuvvetli adamlar yerleştir Suya düşmemesine dikkat etsinler. Uyurken yanında güçlü ve dinç nöbetçiler olsun. Huzuruma bu cüceyi canlı, sıhhatli ve iyi halde getiresin...”</i></p>

  <p style="text-align: right;"><i>Seni sevgiyle kucaklıyorum</i></p>

  <p style="text-align: right;"><b><i>Prenses Arsinoe</i></b></p>

  <p><br /></p>

  <p>Obol mektupta yazanları sindirmek için gözlerini yumup, daldı. Canlı, sıhhatli ve iyi halde... son hecesini uzatarak bu kelimeyi tekrar tekrar söyledi:</p>

  <p>“Sıhhatli, sıhhatlii, sıhhatliii..”</p>

  <p>Arsinoe’nin mektubunu göğsüne bastırdı ve dans etmeye başladı. Üstelik Philopator onu kara cahil, okuma yazma bile bilmez sanıyordu!</p>
</body>
</html>
