<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><span class="bb">2. B</span>ÖLÜM</p>

  <p>Aynı saatlerde, birkaç yüz stad<a href="../Text/dipnot.xhtml#Footnote0002" id="Feedback0002"><sup>[2]</sup></a> kuzeyde, Argo gemisi İskenderiye’ye doğru yelken açmıştı. Yolculardan biri sırtını korkuluklara yaslamış, başını göğe dikmiş, takımyıldızları seyrediyordu.</p>

  <p>“Öyle gözlerini yukarı dikmiş neye bakıyorsun, Samoslu? Gök kubbede yeni yeni yıldızlar mı var yoksa?”</p>

  <p>Öteki yolcular gibi kamarasına kapanmayan yolcu, Kaptan Kutusis’in ilgisini çekmişti.</p>

  <p>İskender, Mısır kıyılarını fethettikten sonra, Akdeniz bir Helen denizi olmuştu. Ama denizcilik biliminde fazla gelişme olmadığı için çoğu kaptan Mısır’a giderken hâlâ eski rotaları takip ediyordu. Yani karayı gözden yitirmeden, sırayla Anadolu sahili, Lübnan ve Filistin kıyılarında seyrettikten sonra Mısır’a ulaşıyorlardı. Kutusis ise gözünü daldan budaktan sakınmayan bir maceracıydı. Rodos’tan ayrıldıktan sonra açık denize yelken açmış, rotayı doğrudan İskenderiye’ye çevirmişti. Cesur olmasına cesurdu, fakat aptal değildi. İki kentin de aynı meridyende olduğunu biliyordu. Hiç sapmadan direk güneye giderse İskenderiye’ye varacaktı. Yılın bu zamanında esen kuzeydoğu rüzgârı, yelkenlerini şişirmiş gemiyi İskenderiye’ye hızla itiyordu.</p>

  <p>Theon, gözlerini yıldızlardan ayırmadan mırıldandı:</p>

  <p>“Gökyüzü pırıl pırıl. Şu takımyıldızını görüyor musun? İşte onu daha önce hiç görmemiştim.”</p>

  <p>“Hangisi?”</p>

  <p>Theon parmağıyla gökyüzünde belli bir notayı işaret etti. Kaptan, gösterilen takımyıldızını görememişti. Sabırsızlanarak:</p>

  <p>“Gösterdiğin yerde şu denizdeki dalgalardan daha fazla yıldız var. Hangisi?”</p>

  <p>“İşte şu. Görmüyor musun?” dedi yolcu.</p>

  <p>“Ben bir şey görmüyorum. Tam yerini göstersen iyi olacak.”</p>

  <p>Theon belli belirsiz gülümsedi. Kaptanı epey meraklandırmıştı.</p>

  <p>“Başak Takımyıldızı’nı görebiliyor musun?”</p>

  <p>Yaz gündönümüne az kalmıştı. Güneş Zodyak’ın altıncı işaretine girdiği zaman Başak, artık görülmeyecekti.</p>

  <p>“Aslan’ı gördün mü?” diye sordu bu kez Theon.</p>

  <p>Kaptan başıyla olumladı. “Hah, o zaman iyice yaklaştın demektir. Başak’ın başı ile Aslan’ın kuyruğu arasındaki üç yıldızı görüyor musun? Arctouros’un tepesini kesen iki çizgi halindeler.”</p>

  <p>Bütün denizciler, gökteki en parlak yıldızlardan olan Arctouros’u bilirdi. Büyük Ayı’nın kuyruğunu oluşturuyordu. Zaten adını da ayı anlamına gelen <i>Arctos</i> ve kuyruk anlamına gelen <i>Oura</i>’dan almıştı.</p>

  <p>“Evet, görüyorum,” dedi kaptan heyecanlanarak.</p>

  <p>“Güzel. Aslan’a yakın olan ikinci çizginin sonuna bak. Küçük bir yıldız kümesi göreceksin.”</p>

  <p>Kaptan, yolcunun gösterdiği yıldızları görebildi sonunda. Daha önce hiç görmediği bir takımyıldızdı bu. Tam yedi tane yıldız sayabildi.</p>

  <p>“Biz denizciler için gökyüzü en az deniz kadar tanıdıktır. Ama yine de, başını kaldırdığında her gün yeni bir şey keşfediyorsun. Tıpkı geminin rıhtımdan ayrılacağı gün gibi. Rıhtımdaki kalabalığı izlerim hep. Başta kimseyi tanıyamam. Sonra o kargaşa içinde birinin yüzüne takılır gözlerim. Benim için o yüz hep bir kadınınkidir. Güzel bir kadının yüzü. Diğer bütün yüzler kaybolur sonra. Sadece onu görürüm. Her limanda güzel bir kadın vardır ve ben Kaptan Kutusis, kalabalığın içinde onu bulmayı bilirim.” Bir an karşısındakine şüpheci bir ifadeyle baktı kaptan; “Ama senin takımyıldızın... Dün de aynı yerde olduğundan emin misin?”</p>

  <p>“Dün? Evet, ama...”</p>

  <p>“Ama ne? Göğün gün geçtikçe kalabalıklaştığını mı söyleyecektin?”</p>

  <p>“İster kalabalıklaşsın ister tenhalaşsın. Yıldızlar doğar ve ölür. Tıpkı biz insanlar gibi.”</p>

  <p>“O halde?”</p>

  <p>“Kısacası bana anlatılan bu. Gökyüzü haritalarında söz konusu edilemeyen cisimler var hâlâ. Aratos bile bazı ayrıntıları ihmal etmiş.”</p>

  <p>“Yani tanrıların bazı sırlarını keşfettiğini mi söylüyorsun?”</p>

  <p>“Dinle!” Theon’un sesi alçaldı. “Mısır Kralı Batlamyus’un Suriye’ye savaşa gittiği söyleniyor. Üç yıldır evinden uzakmış. Bu yüzden zaman geçtikçe kaygıları artan Kraliçe Berenis, bir gün gaipten haber verdiğine inandığı bir rüya görmüş. Öyle ki, artık kocasının canlı geri döneceğine dair inancı kalmamış.</p>

  <p>“Sana anlatacağım olay İskenderiye’de, Batlamyuslar’ın sarayında geçmiş. Berenis, tahtta oturuyormuş. Masada kocasından gelen bir mesaj varmış: ‘Saygıdeğer kraliçem. Adını taşıyan kentten ya zaferle taçlanmış olarak döneceğim ya da ölü olarak.’</p>

  <p>“Bu arada, savaşlar son derece kanlı geçiyor, savaş alanlarını binlerce ceset dolduruyormuş.</p>

  <p>“Kraliçenin alımlı görüntüsü salondaki dev aynada yansıyormuş. Sarı saçlarının çevrelediği yüzünde, sükunet ve endişe okunuyormuş. O an bir karar vermiş. Saçlarını tutturduğu tokayı çıkarıp atmış ve eline bir bıçak almış. Bıçağın vahşi pırıltısı, saçlarının altın rengine karışmış. İlk bukle düşmüş yere. Sonra bir ikinci bukle, sonra üçüncü. İşini bitirdiğinde zemin kraliçenin tanrısal güzellikteki saçlarıyla kaplanmış.</p>

  <p>“Odanın bir başka köşesinde yedi yaşlarında bir çocuk sessizce olanları seyredip, ağlıyormuş. Arkasında ise kırklı yaşlarda beyaz toga giymiş bir adam, gözlerini kraliçeden ayırmadan, elleri çocuğun omuzlarında, hem onu teselli ediyor hem de annesinin kollarına atılmasını engelliyormuş. Bu adam, kraliçenin çocukluk arkadaşı ve veliahtın öğretmeni Eratosten’miş. Kraliçenin içinde olduğu ıstırap onu da üzüyormuş, ama üstlenmiş olduğu görev gereği metin ve vakur görünmek zorundaymış.</p>

  <p>“Berenis, belinde ağır ve keskin kılıcıyla kapıda nöbet tutan zencilerden birine işaret etmiş. Zenci ağır ağır huzura yaklaşıp kraliçenin önünde diz çökmüş. Kölenin, gördüğü manzara ve kraliçenin elindeki bıçaktan dolayı kafası karışmıştır. Ancak kraliçe kalan saçlarını da onun kazımasını emretmiş. Kölenin, itaat etmekten başka bir şansı olmadığı için uzatılan bıçağı almış.</p>

  <p>“Eratosten’in engellemesine ve önemli bir şey yok teskinine rağmen kendine hakim olamayan genç prens ‘Anne yapma!’ diye çığlığı basmış. Ne yapacağını bilemez halde elinde bıçakla ortada kalakalan köle, kraliçenin kesin bir dille emrini tekrarlaması üzerine bıçağı kavrayıp işine koyulmuş.</p>

  <p>“Annesinin, acıları ve korkularına göğüs germesi gerektiğini düşünen genç prens, gördüğü manzara karşısında korkuyla titrerken, onu bu kararı almaya zorlayan şeyi soruyormuş kendi kendine.</p>

  <p>“Kısa bir süre sonra başında tek bir tel bile saçı kalmamış olan kraliçe, ne oğlunun ne de Eratosten’in yüzüne bakabiliyormuş; saçları bukle bukle yere dökülürken tüm dikkatini ellerine vermiş.</p>

  <p>“Hâlâ güzelliğinden zerre kadar bir şey kaybetmemiş olan prenses, günün son ışıkları pencereden içeri sızarken aynada kendine bakmış; kucağına düşmüş bir bukleyi okşarken dudakları belli belirsiz kıpırdanarak dua ediyormuş.</p>

  <p>“Bu esnada bir hışırtı yükselen odada kralın sadık köpeği, odayı baştan başa geçip efendisinin büstünün kenarına uzanmış.”</p>

  <p>Theon kemerine astığı deri su tulumunu alıp kafasına dikti. Konuşmak, adamı susatmıştı. Su tulumunu uzattığında, kaptan monoton bir hareketle tulumu aldı ve kafasına dikti. “Hikâyenin, takımyıldızıyla ne ilgisi var be adam?” dememek için kendini zor tutuyordu, ama yirmi beşinden fazla göstermeyen, sarışın, saf görünüşlü yolcu, öte yandan merakını da uyandırmayı başarmıştı.</p>

  <p>Kaptan matarayı sahibine geri verdi. Öykünün kalanını sabırsızlıkla bekliyordu.</p>

  <p>“Karanlık çöker çökmez Berenis, sarayı terk etmiş. Kraliçeye yalnızca güçlü bacak kaslarına sahip bir atlet olan sadık koruması Beton eşlik ediyormuş. Kararlı adımlarla kıyıya yönelen kraliçe, doğruca İsis Tapınağı’na gitmiş. Tapınaktaki sunağa yaklaşınca beraberinde taşıdığı çantayı açmış; çanta, ağzına kadar saç doluymuş.</p>

  <p>“ ‘İsis, aşkın tanrıçası. Tanrıçam, kız kardeşim. Sana, sadece sana yalvarıyorum. Çünkü sadece sen, sevilen birinin yokluğunun verdiği acıyı anlayabilirsin. Çünkü sen de kocan Osiris, ölüler ülkesinden dönebilsin diye bukle bukle saçlarını tanrılara sundun. Ben de kendi kocam için saçlarımı sana adak olarak sunuyorum. Tanrıça, inayetini benden esirgeme. Kocamı, kralımı bana bağışla,’ demiş.</p>

  <p>“Sonra da, beraberinde getirdiği saçları sunağa bırakıp arkasına bile bakmadan uzaklaşmış.”</p>

  <p>Kaptan Kutusis, hâlâ olayla bir bağlantı kuramamıştı. Rüzgârın şişirdiği yelkenlere göz attı. Rüzgâr, Argo’yu dosdoğru İskenderiye’ye götürüyordu.</p>

  <p>“Rüzgârın bizi götürdüğünden daha hızlı nasıl gidebileceğimizi mi düşünüyorsunuz kaptan?”</p>

  <p>Kutusis, cevap vermek için ağzını açtı. Ama yolcu sözünü kesti:</p>

  <p>“Birkaç gün sonra kraliçe sarayın bahçesinde dolaşırken, Beton koşarak çıkagelmiş:</p>

  <p>“ ‘Kraliçem, saçınız...’</p>

  <p>“Başında erguvani bir başlık olan Berenis dönmüş. Beton bir türlü cümlesini tamamlayamayınca konuşmasını emretmiş.</p>

  <p>“ ‘Kraliçem, saçınız... Sunaktan...’</p>

  <p>“Berenis, daha fazla dinlemeden koşmaya başlamış. Beton da arkasından. İsis Tapınağı’na geldiğinde, saçlarının ortadan kaybolduğu bomboş sunağı gören Berenis, adağının tanrıça tarafından kabul edilmediğini anlamış.”</p>

  <p>“Gerçekten kaybolmuş mu?” Kaptan Kutusis’in gözleri ateş saçıyordu. “Rüzgâr götürmüş olmasın? Ya da biri çalmış? En azından... Cevap ver kraliçenin saçlarına ne olmuş?”</p>

  <p>“Rüzgârın götürdüğünden daha hızlı olmaz kaptan!”</p>

  <p>“Daha hızlı olmazsa olmaz! Ne olmuş yani. Beni sinirlendirmeye başladın. Önce meraklandırıyorsun sonra da olmaz olmaz diyorsun. Ağzıma bir parmak bal çalıp susuyorsun.”</p>

  <p>“Balı ye gitsin öyleyse,” dedi Theon.</p>

  <p>Kutusis, hikâyenin kalanını duymak istemediğini belirten bir tavırla omzunu silkti.</p>

  <p><br /></p>

  <p>“Adağın reddedilmesi ile İsis, kralın canlı dönemeyeceğini haber vermişti. Bu yüzden Berenis, kendini yasa hazırlamış.</p>

  <p>“Odasına kapanmış ve ne sebeple olursa olsun rahatsız edilmemesini emretmiş. Bir gece, hizmetkârı Beton, emre karşı gelip kapısını çalmış. Kraliçe uyanıkmış. Kocasından kalan boş yeri yıllardır hissettiği yatağında doğrulup Beton’un yanındaki, saçı sakalına karışmış ihtiyara bakmış. Arşimet’in kadim dostu, tanınmış astronom Conon’muş bu ihtiyar adam. Berenis, Mouseion’un en renkli simalarından biri olan bu yaşlı bilgini tanıyormuş. Conon, kraliçenin iznini istemeden odaya girmiş. Başka zaman olsa, affedilmez bir suç olan bu davranışa, ortada sıra dışı bir gelişme olduğu için kraliçe ses çıkarmamış.</p>

  <p>“ ‘Kraliçem, saçlarınız...’</p>

  <p>“ ‘Ne olmuş saçlarıma?’</p>

  <p>“ ‘Kaybolan saçlarınızı buldum efendim!’</p>

  <p>“Kraliçe şaşkınlıktan taş kesilmiş. Conon, kadının koluna girip, onu balkona çıkarmış. O gece gökyüzü alışılmadık bir şekilde olağanüstü bir berraklıytaymış.</p>

  <p>“ ‘Bakın kraliçem, işte yukarıda. Gök kubbede!’ demiş.”</p>

  <p>Theon tıpkı, astronomun kraliçeye işaret ettiği gibi parmağıyla takımyıldızı tekrar gösterdi. “Başak takımyıldızı ile Aslan arasında. Callisto’nun hemen yanında. Çoban yıldızına bakınca fark etmemek imkânsız.” Callimacos, kraliçeyi ve altın saçlarını anlattığı şiirinde aynen bu ifadeyi kullanmış.</p>

  <p>“Berenis, gökyüzüne bakmış. Artık bu yıldızlara kim bakarsa baksın, hep yaptığı fedakârlığı hatırlayacaklarını düşünmüş. Bu yüzden içi, İsis’e karşı minnetle dolup taşmış.”</p>

  <p>İşte o günden sonra bu yıldızlar kümesi Berenis’in Saçları diye anıldı. Kaptan Kutusis merakını gidermiş olmasına gidermişti ama durumu protesto etmekten kendini alamadı:</p>

  <p>“İyi güzel de yıldızlara isim vermek biz denizcilerin işi değil mi?”</p>

  <p>“Bu defa değil dostum. Astronomlar sizden önce davrandılar.”</p>

  <p>“Amma iş be. Güzel hikâyeleri severim. Aklımda tutabildiğim hikâyeler sadece sonu güzel biten hikâyeler. Sana teşekkür ederim yolcu. Bana ismini bağışlar mısın?”</p>

  <p>“Teophraste Excelsior.”</p>

  <p>Kaptan gülümsedi.</p>

  <p>“Demek rüzgârın götürebildiğinden daha hızlı gidemem ha! Öykün yolculuğu kısalttı. Daha önce Argo, İskenderiye’ye hiç bu kadar çabuk varmamıştı.”</p>

  <p>“Rüzgârın götürebildiğinden daha hızlı değil kaptan!”</p>

  <p>Kahkahaları, rüzgarın içinde birbirine karıştı.</p>

  <p>Dakikalar sonra kaptan, biraz da üzgün, söylendi:</p>

  <p>“Benim başıma böyle bir şey hayatta gelmez. Ben geri döneyim diye saçının tek telini bile kesecek bir kadın tanımıyorum.” Theon’a döndü. “Şu takımyıldızı hakkında söylediklerin. Söyle bana yabancı, sana inanayım mı? Öykün gerçek mi?”</p>

  <p>“Senin keyfine kalmış kaptan. Doğru olmasını mı yoksa uydurmuş olmamı mı tercih edersin?”</p>

  <p>“Elbette doğru olmasını!” diye haykırdı içten gelen bir yakarıyla Kutusis.</p>

  <p>Theon, ayağının altındaki döşemenin sarsıldığını hissetti. Deniz, birden bire çalkalanmaya başladı. Ansızın kopan fırtınalardan biriydi. Ne tek parça bulut ne de tek damla yağmur vardı ortada. Yelkenler, fırtına yüzünden indirildi. Denizciler yolcuları kendi iyilikleri için kamaralarına yolladılar. Bir tek Theon kalmıştı şimdi.</p>

  <p>Her yanda şimşekler çakıyordu. Theon, bir su dağının gemiye doğru yaklaştığını gördü. Argo, dalganın tepesine tırmandı. O kadar yüksektelerdi ki, dalganın gemiyi gökyüzüne fırlattığını sandı. Aynı anda aşağıdaki güverteden feryatlar yükseldi.</p>

  <p>Geminin gövdesinin parçalanacağına kanaat getiren Theon, kamarasına gitmediği için şükretti. Açık havada, göğü seyrederken ölmek, kamarasında fare gibi boğulmaktan daha iyiydi. Sırtına astığı çıkınını okşadı. İçinde el yazmaları vardı. Gittiği her yere el yazmalarını da götürürdü. Ölse bile kitaplarından ayrılmazdı. Fırtınanın uğultusu arasında kaptanın emirleri duyuluyordu. Cesur bir kaptanları olduğu için şükretti.</p>

  <p>Etraftaki hengameye aldırmadan başını kaldırıp gökyüzünü izlemeye daldı. Gökyüzü sakin ve huzurluydu. Deniz kudurmuştu ama gökyüzü o kadar esenlik vericiydi ki!</p>

  <p>“Pharos, Pharos ! ”</p>

  <p>Kıyı görünmüştü. Kuzeydoğu rüzgarı onları karaya götürüyordu. Az evvel onları yutacak gibi dört yandan saldıran dalgalar, geldikleri gibi bir anda yok oldular. Theon yorgunluktan güvertede uyuyakaldı.</p>

  <p>Yıllardır bu anı beklemişti. Yeniden pruvaya yönelirken çantasını okşadı. Ufukta parlak bir ışık onlara yön gösteriyordu.</p>

  <p>“Pharos göründü!” diye haykırdı yine gözcü.</p>

  <p>“Bana gelin ey yolcular! Açık denizden gecenin karanlığında bana gelin! Bu ışık size kılavuzluk edecek. Şehrin ve düşüncenin ışığı, İskenderiye.”</p>

  <p>Gözcünün uyarısı ile güverteye üşüşen yolcular arasındaki Theon, büyülenmiş gibiydi. Kim bilir kaç kelebek bu ışığın büyüsüne kapılıp kanatlarını kaybetmişti. Kendine o talihsizlerden olmayacağına dair söz verdi. Odysseus’dan bir dize geldi aklına.</p>

  <p><br /></p>

  <p><i>“Orda görünen bir ada var, gecenin hayhuyunda,</i></p>

  <p><i>Irmağın ağzında; Pharos derler adına</i></p>

  <p><i>Güzel bir limanı vardır, açık denizden çıkınca tam karşında</i></p>

  <p><i>Gemilerin demir atıp, esenlik bulabileceği.”</i></p>

  <p><br /></p>

  <p>Artık Fener çok net görünüyordu. Gün doğana kadar denizciler için tek umut kuleden gelen ışıktı. Zeus ve Uranüs’e adanmış kuleyi yapanlar, tanrısal bir yapı inşa ettiklerinin bilincindeydiler.</p>

  <p>Sabahın ilk ışıklarıyla beraber, Argo, Pharos’un doğusundan geçti. Yolcuların hayranlıkları, dev kuleye yakından baktıklarında daha da arttı. Her türlü büyüklük kavramını alt üst eden bir yapıydı bu. Yolculardan bazıları yüksekliğini tahmine giriştiler. Ama tam yüksekliği bilen yoktu.</p>

  <p>“Tam otuz kat!” diye yanıtladı bir yolcu. “Olimpiyat stadının uzunluğunun yarısından daha uzun.”</p>

  <p>Bir diğeri ekledi:</p>

  <p>“Üst üste gelen altmış insanın boyunda.”</p>

  <p>Şaşkınlık ve hayrete, minnet ve şükran da katılmıştı. Hâlâ hayatta olduklarına inanamıyordu bazıları. Gemiyi ceviz kabuğu gibi sallayan dalgalar unutulmamıştı.</p>

  <p>Pharos, şehrin ucunda küçük bir yarımadaydı. Adadaki tek yapı üst üste konmuş üç beyaz silindirden oluşan Fener di. Şaşılacak derecede beyazdı bina. Aslında silindirlerin sayısı üç değil birdi. En üst kattaki asıl fener silindir şeklindeydi. Sekizgen bir gövde üstünde duruyordu. Bu sekizgen gövde kare şeklin de bir kaide üstüne oturtulmuştu. En geniş ve büyük parça da bu kaideydi. Dahiyane bir geometrik uyum. Geniş bir paralelyüz üstüne oturtulmuş, çok kenarlı bir prizma ve bunun üstüne inşa edilmiş ince bir silindir. Theon, Argo’nun küpeştesine yaslanmış bu mükemmel geometrik eseri keşfe dalmıştı.</p>

  <p>Fener’in altında iki dev heykel yolcuları karşılıyor ve Fener’e bekçilik ediyordu.</p>

  <p>Ne Atina’da ne de Roma’da doğal liman mevcut değildi. Siraküza ve İskenderiye’de ise ikişer tane liman vardı. Kent, yanaşmak isteyen gemilere iki seçenek sunuyordu: Doğuya ve batıya açılan bir liman. Dipteki kayalar ve resiflere rağmen her gemi güvenli bir şekilde limanlardan birine sığınabilirdi. Rüzgâr batıdan esiyordu. Gemi, doğu kapısına yöneldi. Fener ve Lochias burnu arasından geçtiler. Theon, burunda küçük bir yapı gördü. Bu, kraliçenin saçlarını adak olarak bıraktığı İsis’in tapınağıydı.</p>

  <p>Kaptan yelkenleri fora ettirip temkinli bir rota izledi. Buralarda sık sık kaza olurdu. Sancak tarafında Basileia, yani kraliyet mahallesi görülüyordu. Saraylar, malikaneler göz kamaştırıcı birer inci gibi dizilmişlerdi. Kral Batlamyus ve Kraliçe Berenis’in sarayı ihtişamda, hepsini solda sıfır bırakıyordu.</p>

  <p>Argo, kraliyet rıhtımı yakınlarındaki bir adayı geçti: Antirhodos Adası. Rodos Adası’ndan almıştı adını. Ada açıklarına imgelem gücüne meydan okuyan büyüklükte bir gemi demirlemişti. Sonra Poseidon’a adanmış tapınağı ve Tiyatro’yu geçtiler. Şehrin zenginliklerinin saklandığı dev antrepolar; daha doğrusu şehrin efendilerinin zenginlikleri demeliyiz. Ülkede üretilen ne varsa, cam, bira, keten kumaşı, üzüm, çömlek, seramik ya da parfüm, Batlamyuslar paylarını alıyorlardı. İskender’in ölümünden sonra ortaya çıkan ardıllarından Batlamyuslar, şehri dev bir mağazaya çevirmişlerdi.</p>

  <p>Fener’in ziyaretçilere verdiği mesaj hiç de yanlış değildi. Şehre uğramadan bu kadar çok harika şeyi bir arada görmeleri mümkün değildi.</p>
</body>
</html>
