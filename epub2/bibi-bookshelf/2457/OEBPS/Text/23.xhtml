<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><span class="bb">23. B</span>ÖLÜM</p>

  <p><i>“Periler onuruna düzenlediğim oyunların ne kadar güzel geçtiğini anlatamam sana,”</i> diyordu mektubunda Philopator. <i>“Halkın çoğu katıldı. Şenlikleri şairler açtı. Herkes kendi şiirini okudu.</i></p>

  <p><i>“Seyircilerin nasıl olduğunu tahmin edebiliyorsundur. Alkışladılar, yuhaladılar. Tüm yarışmacılar şiirlerini bitirdiklerinde, halk en güzel ikinci şiiri seçti. Sonra sıra jüriye geldi. Birinci jüri, oyunu en çok alkışlanan yarışmacıya verdi, ikinci ve üçüncü de öyle. Dördüncü, ilk üç arkadaşıyla aynı fikri paylaştığını söyledi. Beşinci de onu destekledi, altıncı çoğunluğun kararına saygı duyduğunu söyledi. Sonra sıra geldi yedinci ve son üyeye. Bizanslı Aristofan. O, oyunu en az beğenilen yarışmacıya verdi. Kalabalık yuhaladı. Ben bile onunla aynı fikirde değildim. Sessizlik emrettim ve kararının nedenini sordum. O da tüm yarışmacılar içinde sadece birinin şair olduğunu, ötekilerin sahtekâr olduklarını öne sürdü. O zaman daha fazla yuhalandı. O zaman Aristofan, kütüphaneden adını vereceği altı tane kitap getirilmesini istedi. Kitapları getirttim. Rulolardan ne çıksa beğenirsin. Altı yarışmacının her birinin okuduğu şiir bir eserden kopya edilmişti. Halk galeyana geldi. Diğer jüri üyelerini cahillikle itham ettiler. Ben de iyi ki fikrimi kendime saklamışım.</i></p>

  <p><i>“Altı yarışmacıyı da hırsızlıktan mahkûm ettirdim. Kütüphanenin senden boşalan yerine geçici olarak Aristofan’ı tayin ettim. Eminim geldiğinde ondan ziyadesiyle istifade edeceksin. Bana söylediklerine göre Callimacos’un öğrencisiymiş.</i></p>

  <p><i>“Gördüğün gibi şehirde her gün önemli bir olay yaşanıyor. Sende durum nedir? Mektuplarını almasam Mısır da olup olmadığını, bile bilemeyeceğim. Tanrıya şükür valilerim bana Beton’un attığı her adım hakkında bilgi gönderiyorlar. Saldırıdan beri sizi daha dikkatli izliyorum.</i></p>

  <p><i>“Obol’ün omurgasına göre pek yakında Apollonspolis’te olacaksın. Senden Horus tapınağının son durumunu bana bildirmeni rica ediyorum. Bu ziyaret iki günden fazla vaktini almayacak. Ayrıca senin düşünceni de merak ediyorum. Babamın o tapınağa ne kadar önem verdiğini hatırlıyorsun. Yüzyıllardır bu topraklarda yapılmış en güzel tapınak olacağını söyler dururdu. Yunan firavunların tapınağı!”</i></p>

  <p><br /></p>

  <p>Eratosten gülümsemekten kendini alamadı. İki günden fazla sürmezmiş! Neden kendin gelip de bakmıyorsun? Bu sayede İskenderiye’den çıkıp biraz temiz hava alabilir ve ülkenin halini görürsün. Hem de etrafındaki dalkavuk sürüsünden başka insanlar da tanımış olursun.</p>

  <p>Theon yüzme dersini bitirip, güverteye çıkınca Eratosten:</p>

  <p>“Vaktinin çoğunu kütüphanede geçiren adamı hatırladın mı? Yeni yönetici o,” dedikten sonra şiir yarışmasını anlattı. Theon hikâyeyi duyduğunda ağzı kulaklarına vardı:</p>

  <p>“Altı jüri üyesinin suratlarını görmek isterdim. İşte size kütüphanenin yeni bir işlevi daha. Sahtekârlıkları ortaya çıkarmak, haydutların maskelerini düşürmek.”</p>

  <p>Eratosten ise kendine, o altı kitaptan haberi olup olmadığını soruyordu.</p>

  <p><br /></p>

  <p class="theon">THEOPRASTE EXCELSIOR’UN NİL SEYAHATNAMESİ</p>

  <p class="theon">Eski krallığın Kraliyet vilayetinde de oğlancılık yasaktır. Diospolis’den başlayan kıvrım, Tentyris ve Coptos’u içine aldıktan sonra Tebai’ye ulaşır.</p>

  <p class="theon">Dokuz dikilitaş, yedi tapınak vardır şehirde. Bu tapınaklar, Montu, Amon, Ramses, Ptah, Chusu, Opet ve Mut’a adanmıştır. Şehrin etrafına adına yakışır büyüklükte bir sur dikilmiş, Everget tarafından da büyük bir kapı yaptırılmıştı. Kentin iki meydanına, bir tanesi Set Neferu’ya, diğeri Set Maat’a iki tane III. Amenofis’in heykeli dikilmişti.</p>

  <p class="theon">Tebai artık hedefimiz olmadığı için düşündüğümüzden daha kısa kalacaktık şehirde. Bunda benim de payım vardı.</p>

  <p>Rakamlara olan açlığımı bastırmak için firavun Sesostris’in, zaferlerini üstüne kazıttığı, yüz yirmi arşın yükseklikteki iki dikilitaşı görmeye gittim. Artık hiyeroglif yazısını rakamları sökebilecek kadar okuyabiliyordum. On; bir sepet kulpu, yüz; spiral şeklinde bir halat, bin; kapanmış bir lotus çiçeği, on bin; kıvrılmış bir parmak, yüz bin; bir kurbağa. Ve milyon: Öğrendiğim ilk hiyeroglif.</p>

  <p class="theon">Gebelein Kayalığı vilayetin doğal sınırlarını oluşturuyordu. Kayalığın eteklerinde Küçük Crocodilopolis kuruluydu. Kent, Nil’in doğuya yönelen yayının en uç noktasıydı. Daha sonra zengin karbon yataklarının olduğu bir vadi yer alıyordu. Karbon olmadan mumyalama işlemi kesinlikle yapılamazdı. Mumyasız da ölümsüzlük olanaksızdı. Tuz ve karbon karışımı bir sıvıda bekletilen ölü, bu zaman zarfından sonra mumyalaşırdı. Herkes bilir ki eti saklamanın en iyi yolu, tuzlayıp kurutmaktır. Mısırlılar bu işlemi insan vücuduna uygulamaktaydı. Ben, şahsen bunun insandan başka kedilere, kuşlara, maymunlara, boğalara, timsahlara da uygulandığına şahit oldum.</p>

  <p><br /></p>

  <p>Arsinoe, her sabah yaptığı gibi suya daldı. Rensi de bu defa nereden çıkacağını anlamak için tüm dikkatini suya verdi. Karşı kıyıda bir şey hareket etti. Bir timsah kıyıda, suyun altında sinsice yüzüyordu. Onu ilk Rensi gördü. Ekiptekilerin geri kalanını uyarmak için bir çığlık atıp hemen kendini suya attı. Gücü yettiği kadar hızla yüzüp, canavarın dikkatini kendi üstüne çekmeye çalıştı.</p>

  <p>Mentep bağırarak timsahın dikkatini dağıtıyordu. Beton atıldı. Tam suya atlayacaktı ki, Eratosten kolundan tutup çekti:</p>

  <p>“Bu defa bir yere gitmiyorsun.”</p>

  <p>Muhafızlar yaylarını çekip timsahı ok yağmuruna tuttular. Rensi artık canavara doğru yüzmesinin yararı olmadığını görünce, geriye doğru kulaç atmaya başladı. Arsinoe sudan çıkarak gemiye tırmandı. Tehlike geçmişti. Mentep, Rensi’ye geri dönmesi için işaret etti. Bu arada askerler okları ile timsahı uzaklaştırdılar. Rehmir elini uzatıp, Rensi’nin çıkmasına yardım etti:</p>

  <p>“Korktun mu?”</p>

  <p>“Sudayken asla korkmam. Ama karada aynı şeyi söyleyemem. Hem biliyorsun ki Nil’de ölseydim, vücudum kutsal sayılacaktı.”</p>

  <p><br /></p>

  <p>Theon, “Sana soru sorduğumda neden hiç cevap vermiyorsun?” diye öfkeyle çıkıştı Beton’a.</p>

  <p>“Yürürken hiçbir şey duymuyorum,” dedi Beton.</p>

  <p>“Duymuyor musun? Siraküza Tiranı Denis’i tanır mısın?”</p>

  <p>“Kusura bakma, ama ahbaplarım arasında hiç tiran yoktur.”</p>

  <p>“Filozof Aristipos, Tiran Denis’den bir dostu için iyilik yapmasını istemiş. Denis oralı bile olmamış. Dinlememiş bile. Bunun üzerine Aristipos Denis’in ayaklarına kapanmış. Onunla alay etmişler. O hiç istifini bozmadan; ‘Benim suçum değil. Ne yapalım? Denis’in kulakları ayaklarında,’ demiş.”</p>

  <p>Cronos anırmaya başladı. Gülüyordu. Beton mosmor oradan ayrıldı.</p>

  <p><br /></p>

  <p>Ölçüm hızla ilerliyordu. Adım adım sona yaklaşıyorlardı. Theon’un odasındaki kâğıt yığını da gün geçtikçe yükseliyordu. Günün birinde, biri çıkıp da deneyin doğruluğunu sorgulayacak olursa, günde ortalama sekiz kâğıt harcadıkları hesapları gösterecekti.</p>

  <p><br /></p>

  <p class="theon">THEOPRASTE EXCELSIOR’UN NİL SEYAHATNAMESİ</p>

  <p class="theon">Latopolis’e vardık. Yerel halk Koç başlı Tanrı Khnum’a tapıyor. Yer, gök ve hava yaratıldıktan sonra Khnum insanları yaratmak için yeryüzüne inmiş. Nil’den bir parça balçık alıp insan şekli vermiş. Rehmir’de Khnum’un bir heykelini görmüştüm. Altında şu şiir yazılıydı:</p>

  <p class="theon"><i>“Khnum, saçları eliyle yaptı.</i></p>

  <p class="theon"><i>El ve ayaklarının üstünü deriyle kapladı;</i></p>

  <p class="theon"><i>Kafayı biçimlendirdi</i></p>

  <p class="theon"><i>Yüze ifade verdi</i></p>

  <p class="theon"><i>Yüzüne anlam gelsin diye</i></p>

  <p class="theon"><i>Göz çukurlarına koydu gözleri.</i></p>

  <p class="theon"><i>Kulakları koydu iki yana</i></p>

  <p class="theon"><i>Yemek için ağzı yarattı</i></p>

  <p class="theon"><i>Çiğnemek için dişler verdi,</i></p>

  <p class="theon"><i>Konuşsun, dua etsin diye dil verdi.”</i></p>

  <p><br /></p>

  <p>İlk insanın saçlardan başlayarak yaratılması çarpıcı bir ayrıntıydı. Berenis’i hatırlatıyordu. Ya dazlaklar, keller? Sırasıyla saç, kollar ve bacaklar, gözler, kulaklar ve dudak. Dokunmak, görmek, işitmek ve tat almak. Bir tek koku alma duyusu ihmal edilmişti.</p>

  <p><br /></p>

  <p class="theon">“Mısırlılar için çamurun önemini anlatan bir Yunan efsanesi vardır. Anlatmamı ister misin?” dedi Rehmir.</p>

  <p class="theon">Ne benim dinleme ne de Rehmir’in anlatma yeteneği zayıflamıştı.</p>

  <p class="theon">“Eski zamanlarda Mısırlılar çamurla kaplı topraklara sahip olmak için birbirlerini öldürürlermiş. Buna bir son vermek için tarlaları ölçüp sınırlarını belirleyecek bir birim oluşturulmuş. Bu kuruluşa <i>akaina</i> demişler. Çünkü insanların birbirlerini öldürmesine mani oluyorlarmış. Güzel bir isim değil mi. Yunanca <i>kaino</i> fiilinden türemiş. Yani öldürmek.”</p>
</body>
</html>
