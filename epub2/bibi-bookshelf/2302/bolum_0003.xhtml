<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>
  <p>Mandragora, namıdiğer adamotu, patlıcangiller familyasından bir bitki türüdür; sapsız, otumsu, havucu andıran bir bitkidir, çoğunlukla ortadan ikiye ayrılan kökü insana benzetilir. Rozet yapraklıdır. Mandragora autumnalis offıcinarum az miktarlarda Vicovaro, Rowan ve Ymlacta yetiştirilir, yabani ot olarak yetiştiği enderdir. Önce yeşil olan, sonra sarıya dönen meyveleri sirke ve karabiberle tüketilir, yaprakları çiğ olarak kullanılır. Adamotu kökü günümüzde tıp ve eczacılık alanlarında kullanılır, eskiden batıl inanç konusunda, özellikle kuzey halkları arasında önemli bir role sahip olmuştur; eskiden bu köklerin oyulmasıyla insan figürleri elde edilir ve evlerde nazarlık ve muska olarak saklanırdı. Bu köklerin hastalıklardan koruduğuna, şans getirdiğine, kadınların doğurganlığını ve doğumları kolaylaştırdığına inanılırdı. Köklere elbiseler dikilir ve yeniayda giydirilirdi. Adamotu kökleri iyi bir ticaret aracıydı ve fiyatı altmış florine kadar çıkardı. Şalgam kökleri de aynı amaçla kullanılırdı. Batıl inançlara göre adamotu kökleri sihir ve zehir olarak da kullanılıyordu ve bu önyargı cadı avı dönemlerinde yeniden ortaya çıkmıştı. Adamotunun kötü amaçla kullanıldığı iddiası Lukrezya aleyhine açılan davada ortaya atılmıştı. Efsanevi Philippa Eilhart’ın da adamotunu zehir olarak kullandığı anlatılır.</p>

  <p>Effenberg ve Talbot, Encyclopaedia Maxima Mundi, Cilt XI</p>

  <h2>Bölüm 3</h2>

  <p>Eski Yol, Witcher’in son geçişinden bu yana biraz değişmişti.</p>

  <p>Elflerin yüzyıllar önce yaptığı, bir zamanlar dümdüz olan, yassı bazalt taşlarıyla döşeli yol, gitgide genişleyen çukurlarla kaplıydı şimdi. Hatta bu delikler yer yer öylesine derindi ki küçük taş ocaklarını andırıyordu. Yavaşlamak zorunda kalmışlardı. Cücelerin arabası engebelerin arasından güçlükle geçebiliyor, bazen de tekerlerler çukura düşüyordu.</p>

  <p>Yolun neden delik deşik olduğunu Zoltan Chivay biliyordu. Nilfgaard’la yapılan son savaşta inşaat malzemesi ihtiyacı büyük ölçüde artmıştı. Bunun üzerine insanların aklına Eski Yol ve yerlere çakılı kullanılmayan taş kaynağı gelmişti. Artık kimselerin geçmediği, çorak arazinin ortasında kalmış olan ve hiçbir yeri hiçbir yere bağlamayan yol, ulaşım açısından önemini yitirdiği için ölçüsüzce ve acımasızca sökülüp paramparça edilmişti.</p>

  <p>“Daha büyük ölçekli kentlerinizi,” dedi cüce sitemli bir sesle ve papağanın gaklamaları eşliğinde, “bizim ve elflerin kaideleri üstüne kurdunuz. Köşklerin ve kasabaların temelleri size ait ama inşasını hâlâ bizim taşlarımızla yapıyorsunuz. Üstelik ilerlemenin ve gelişimin siz insanlar sayesinde gerçekleştiğini durmadan yineliyorsunuz.”</p>

  <p>Geralt yorum yapmadı.</p>

  <p>“Ama sökmeyi bile aklınızla yapamıyorsunuz,” diye sö Zoltan, tekerleklerden birinin düştüğü çukurdan çıkarıl için talimat verirken. “Taşları neden sokakların en uçurt başlayarak sırayla sökmüyorsunuz ki? Çocuk gibisiniz! Çör\ adam gibi yemek yerine, ortasındaki marmeladı parmaklarıma7 deşip çıkarıyor, kalanını çöpe atıyorsunuz çünkü tadını artık beğenmiyorsunuz.”</p>

  <p>Geralt, bütün bunlardan siyasi coğrafyanın sorumlu olduğunu anlattı. Eski Yolun batı ucu Brugge’deydi, doğu ucu Temerya’da, ortası Sodden’de, her krallık kendi bölgesini kendi takdirine göre söküyordu. Zoltan, buna yanıt olarak, kralları neresine sokmak istediğini arsız bir el hareketiyle gösterdi ve politikalarını ağzına geldiği gibi epeyce atıp tutarak eleştirdi. Mareşal Duda da kralların annesinin hangi meslekten geçimlerini sağladıklarını saydırdı.</p>

  <p>Yol gitgide berbatlaşıyordu. Zoltan’ın çörek ve marmelat benzetmesi artık durumu yansıtamaz olmuştu, yol daha ziyade içindeki üzümler ve fıstıklar talan edilmiş keki andırıyordu. Arabanın dağılacağı ya da sonsuza dek bir çukura gömüleceği an hızla yaklaşıyor gibiydi. Ama yolu delik deşik eden şey kurtuluşları olacaktı aynı zamanda. Güneydoğu yönünde ilerleyen bir yol gördüler, taşları taşıyan arabalar açmıştı burayı. Zoltan’ın morali düzelmişti. Yol, Ina Nehri kıyısındaki kalelerden birine bağlanacaktı mutlaka ve Zoltan burada Temerya birliklerine rastlamayı umuyordu. Cücenin ısrarla inandığı bir konu vardı: Bir önceki savaşta olduğu gibi kuzeydeki krallıkların güçlü karşı atağı inanın karşı kıyısından, Sodden’den gelecekti, bunun üzerine yerle bir edilmiş olan Nilfgaard’dan geriye kalan bir avuç asker Yaruga üzerinden kaçacaktı.</p>

  <p>Ve gerçekten yönlerini değiştirmeleriyle birlikte savaş bölgesine yaklaşmışlardı. Geceleri gökyüzü yangınlardan aydınlanıyordu, gündüzleri ise güney ve doğu yönünde ufukta dumanların yükseldiğini görüyorlardı. Gelgeldim kimin vuran ve yakan, kiminse vurulan ve yakılan olduğunu kestiremedikleri için çok dikkatli ilerliyor ve Percival Schuttenbach’ı keşif için önden yolluyorlardı.</p>

  <p>Bir sabah bir sürprizle karşılaştılar; sırtında süvari taşımayan kahverengi bir at arkadan gelip önlerine geçti. Nilfgaard işlemeleri taşıyan yeşil eyer örtüsü kan lekeleriyle bezeliydi. Kanın, havkanm arabasının yanında öldürülen atlıya mı ait olduğunu, yoksa atın yeni bir sahip bulmasından sonra mı döküldüğünü saptamak olanaksızdı.</p>

  <p>“Bu dertten de kurtulduk demek,” dedi Milva, Geralt’a bakarak. “Dert idiyse tabii.”</p>

  <p>“Asıl dert, adamı eyerden kimin indirdiğini bilmiyor olmamız,” diye mırıldandı Zoltan. “Bir de bu kişi peşimize düştü mü, bizim ve eski artçı birliğimizin peşinde mi, onu da bilmiyoruz.”</p>

  <p>“O Nilfgaardlıydı,” dedi Geralt dişlerinin arasından öfkeyle. “Neredeyse aksansız konuşuyordu ama evlerinden kaçan köylüler onu tanımış olabilirler…”</p>

  <p>Milva başını çevirdi. “Adamı o gün gebertmen gerekiyordu, Witcher,” dedi alçak sesle. “Daha kolay bir ölüm olurdu.”</p>

  <p>Nilfgaardh olmadığını savunan Nilfgaardlı, Caellah’ın oğlu Cahir’le ilgili son sözler böylece konuşulmuş, adı sonrasında anılmamıştı. Geralt, yapılan onca uyarıya karşın kahverengi ata Zoltan Chivay’ı bindirdi. Cücenin ayakları üzengiye kadar yetişmese de at munisti ve dizginlerle ilerliyordu.</p>

  <p>Geceleri alevler çevreyi hâlâ aydınlatıyor, gündüzleriyse yükselen simsiyah dumanlar göğün mavisine karışıyordu. Çok geçmeden yanıp kül olmuş evlere ulaşmışlardı; kömürleşmiş kirişlerden ve çatılardan hâlâ alevler yükseliyordu. Üzerinden dumanların çıktığı yıkıntıların biraz ötesinde üstleri başları hırpani sekiz kişi ve beş köpek oturmuş, şişmiş ve büyük ölçüde kömürleşmiş bir at leşinin üzerinde kalmış et parçalarını koparmaya çalışıyordu. Cüceleri görünce koşarak uzaklaştılar. Geriye bir adamla bir köpek kalmıştı, at kaburgalarını sıyırmaktan onları hiçbir kuvvet alıkoyamıyordu. ZoltanTa Percival adama sorular sormaya çalışsa da hiçbir yanıt alamadı. Adam yalnızca inliyor, titriyordu, başını içine çekmişti ve kemiklerden kopardığı et parçalarından boğulacak gibi oluyordu. Köpek hırladı, dişetleri ortaya çıkacak şekilde dişlerini gösterdi. Bu arada at leşinden iğrenç bir koku yükseliyordu.</p>

  <p>Grup, riske girmemek için ana yoldan ayrılmamış ve çok geçmeden bir sonraki yangın yerine ulaşmıştı. Küçük bir köy alevler içinde kalmıştı, yakınında bir çatışma yaşanmış olmalıydı çünkü dumanların yükseldiği enkazın hemen arkasında bir höyük, onun biraz ötesindeki yol ayrımında devasa bir meşe vardı. Pelitlerle ve asılmış insanlarla doluydu.</p>

  <p>“Gidip bakmak gerekir,” dedi Zoltan Chivay kararlı bir sesle ve tehlikeyle ilgili tartışmayı sonlandırmış oldu. “Yakınına gideceğiz.”</p>

  <p>“Lanet olsun, neden?” dedi Dandelion öfkeyle. “Sallanan insanlara mı bakacaksın, Zoltan? Soyup soğana çevirmek için mi? Daha buradan görüyorum, ayaklarında botları bile yok.”</p>

  <p>“Budalasın sen. Benim derdim bot değil, askerî ortam. Savaş meydanında olayların nasıl geliştiğini anlamak. Pis pis sırıtacak ne var? Sen ozansın, stratejiden anlamazsın.”</p>

  <p>“Şaşıracaksın ama anlarım.”</p>

  <p>“Ben de diyorum ki biri çalılıkların arasından üzerine atlayıp kıçını ısırsa bile strateji olduğunu anlamazsın.”</p>

  <p>“Haklısın, böylesinden anlamam. Çalılıkların arasından atlayan stratejiyi cücelere bırakıyorum. Ağaçlarda asılı olanını da.”</p>

  <p>Zoltan eliyle geçiştirip ağaca doğru yürüdü. Merakını dizginleyemeyen Dandelion, Pegasus’u dürtüp Zoltan’ı ağır ağır arkadan izledi. Kısa bir duraksamadan sonra Geralt da onlara katıldı. Derken Milva’nın da geldiğini gördüler.</p>

  <p>Cesetleri gagalayan kargalar, onları son anda fark edip gaklayarak ve telaşla kanat çırparak havalandı. Birkaçı ormana doğru uçtu, ötekiler dev ağacın yüksek dallarına konup Mareşal Duda’yı süzmeye koyuldu. Cücenin omzunda oturan papağan, kargalara iğrenç küfürler yağdırmakta gecikmedi.</p>

  <p>İdam edilmiş yedi kişiden ilkinin göğsüne asılı levhada, “Vatan haini” yazılıydı. Bir sonraki “işbirlikçi”, öteki “elf casusu” bir sonraki “asker kaçağı” idi. Beşinci kişi kanlı gömleği parçalanmış bir kadındı, “Nilfgaard orospusu” diye tanımlanıyordu. İki cesedin önünde levhası yoktu, buna göre orada asılı olmaları bir rastlantıydı.</p>

  <p>“Bu iyi,” dedi Zoltan Chivay sevinçle ve levhaları gösterdi. “Gördünüz mü? Bizim birlikler buradan geçmiş. Babayiğit çocuklarımız hücuma geçip saldırganı vurmuşlar. Ve görüyorum ki dinlenmeye ve molaya zaman bulabilmişler.”</p>

  <p>“Bu bizim için ne anlama geliyor?”</p>

  <p>“Cephe ileriye kaymış ve Temerya birlikleri bizi Nilfgaardlılardan ayırıyor demek. Yani güvendeyiz.”</p>

  <p>“Karşıda yükselen dumanlar peki?”</p>

  <p>“Onlar bizimkiler,” dedi cüce, tok ve kendinden emin bir sesle. “Sincaplar’a barınak ve erzak sağlamış köyleri yakıyorlar. Biz sınırı geçtik bile, inanın. Şu yol ayrımından güneye inen bir yol var, Armerya’ya<sup>5</sup> gider, Chotla ve Ina’nın birleştiği, öncü birliklerin bulunduğu yerdir. Düzgün bir yoldur, kullanabiliriz. Artık Nilfgaardlılardan çekinmemize gerek kalmadı.”</p>

  <p><sup>5</sup>Sodden’de, Chotla kıyısında bir kale. Eski Yol, bu kaleye paralel olarak uzanır, (ç. n.)</p>

  <p>“Duman varsa yangın da vardır,” dedi Milva. “Yangın varsa yanabilirsin. Ateşin üstüne üstüne gitmek bence aptallık. Süvari sınıfının çevremizi bir çırpıda sarabileceği bir yolu kullanmak da aptallık. Gelin ormana dalalım.”</p>

  <p>“Temeryalılar ya da Sodden ordusu buradan geçip gitmiş,” diye ısrar etti cüce. “Sınırı geride bıraktık. Bu caddeden korkmadan ilerleyebiliriz, birliklere rastlasak bile bizimkiler olacaktır.”</p>

  <p>“Tehlikeli,” dedi Milva başını hayır anlamında sallayarak. “Sen sağlam bir savaşçıysan, Zoltan, Nilfgaard’ın daima öncü birlik yolladığını da bilmen gerekir. Temeryalılar buraya uğramış olabilir. Ama bizi ileride neyin beklediğini bilmiyoruz. Güneyde gökyüzü dumanlardan kapkara olmuş, Armerya’da senin öncü birlikler yanıyordur kuşkusuz. O zaman sınırı geçmedik, tam sınırdayız demektir. Askerlere denk gelebiliriz ama eşkıyalar, ayaktakımı ya da Sincaplar da çıkabilir karşımıza. Chotla’ya gidiyoruz ama orman yollarından.”</p>

  <p>“Doğru,” dedi Dandelion. “Şu dumanlar benim de hoşuma gitmedi. Temerya saldırıya geçmiş olsa bile önümüzde önden gönderilmiş Nilfgaardh süvari bölüğü olabilir. Siyahlar ilerlemeye hızla devam ediyor. İç bölgelere giriyorlar, Scoia’tael’le birleşip kargaşa çıkarıyor, sonra geri dönüyorlar. Son savaşta Yukarı Sodden’de olanları hatırlayın. Bence de ormanların içinden ilerlemeliyiz. Ormanlarda tehlikeyle karşılaşmayız.”</p>

  <p>“Yerinde olsam bu kadar kesin konuşmazdım.” Geralt ağaçta sallanan son cesedi gösterdi; adamın ayaklarının yerinde pençelerin parçaladığı kanlı çoraplar ve fırlamış kemikler vardı. “Bakın. Bu gulgul işi.”</p>

  <p>“Canavarlar mı?” Zoltan Chivay geri çekilip yere tükürdü.</p>

  <p>“Ölü yiyici mi?”</p>

  <p>“Aynen. Geceleri ormanda çok dikkatli olmamız gerekiyor.”</p>

  <p>“Lanet olsunnn!” Mareşal Duda’yı artık susturmak güç olacaktı.</p>

  <p>“Lafı ağzımdan aldın, kuş.” Zoltan Chivay alnını buruşturdu. “Çıkmaza girdik şimdi. Nereye o zaman? Ormana canavarların arasına mı, yoksa yol boyunca askerin ve eşkıyanın kucağına mı?”</p>

  <p>“Ormana,” dedi Milva duraksamadan. “Ağaçların en sık olduğu noktaya. GWgwZ’lan insanlara yeğlerim.”</p>

  <p>Ormana daldılar. Önce çok dikkatli ve gergindiler, çalılıklar arasından gelen her hışırtıdan telaşa düşüyorlardı. Ama çok geçmeden kendilerine geldiler, moralleri düzeldi, eski hızlarını yeniden kazandılar. Gulgul görmedikleri gibi varlıklarına işaret eden hiçbir ize de rastlamadılar. Zoltan şaka yapmaya başlamıştı bile; vampirler ve bütün kötü ruhlar, birliklerin yaklaştığını, eşkıyaların ve Verdenli gönüllü birliklerin yaptıklarını öğrenmiş olmalıydılar. Şimdi kuşkusuz korkularından ormanın en kuytu ve en sık yerlerine kaçmış, titreyerek ve köpek dişleri birbirine çarparak iki büklüm öylece oturuyorlardı.</p>

  <p>“Dişi vampirler kadınların ve çocukların başını bekler,” diye homurdandı Milva. “Bir askerin savaş meydanında bir koyunu bile rahat bırakmadığını canavarlar bilir. Söğüt dalında bir kadın gömleği asılıysa eğer, heriflere budak deliği bile yeter!”</p>

  <p>Epeydir coşku ve espriden uzaklaşmış olan Dandelion, lavtasını akort etti ve söğüt dalları, budak delikleri ve azgın askerler üzerine bir kanto bestelemeye koyuldu. Cüceler ve papağan, ozanın melodisine kafiyeler düzmek için birbirleriyle yarışa girdiler.</p>

  <p>“Oh,” diye tekrarladı Zoltan.</p>

  <p>“Ne oldu? Ne var?” diye sordu Dandelion; üzengiye basıp ayağa kalktı ve cücenin gösterdiği yöne, uçuruma doğru baktı. “Ben bir şey göremiyorum!”</p>

  <p>“Oh.”</p>

  <p>“Papağan gibi gevezeliği bırak! Ne ‘Oh’u?”</p>

  <p>“Dere,” diye açıkladı Zoltan. “Chotla’nın bir kolu. Adı Oh.” “Ah…”</p>

  <p>“O nereden çıktı şimdi!” Percival Schuttenbach güldü. “Ah Deresi yukarı taraftan Chotla’ya akar, buradan epeyce uzaktadır. Bu Oh, Ah değil.”</p>

  <p>Zemininde sade bir adı olan derenin aktığı boğaz, yaya olan cücelerin başlarının hizasına kadar gelen ısırgan otlarıyla kaplıydı, keskin bir şekilde nane ve çürümüş odun kokuyor ve kurbağa sesleriyle çınlıyordu. Dik yamaçları oldukça tehlikeliydi. Vera Aslanbaş’ın yolculuğun başından beri bütün aksiliklere direnen, bütün engelleri aşan arabası Oh Deresi’yle mücadeleyi kaybetti. Bayır aşağı inerken cücelerin elinden kayıp gitti, sarsılarak dereye yuvarlandı ve darmadağın oldu.</p>

  <p>Mareşal Dudanın, “Lanet olsunnn!” diye gaklamasını Zoltan’ın ve ekibinin toplu çığlıkları izledi.</p>

  <p>Doğruyu söylemek gerekirse,” dedi Dandelion arabanın dağılmış parçalarına ve her yere saçılan eşyalara bakarak, “böylesi galiba daha iyi. Az önce Yaruga’yı geçen arabanız yolculuğumuzu yavaşlatıp sürekli sıkıntı yaratmaktan başka işe yaramıyordu. Gerçekçi bak, Zoltan. Karşımıza kimsenin çıkmaması ve peşimize kimsenin düşmemesi büyük şanstı. Kaçmak zorunda kalsaydık arabayla birlikte bütün mallarınızdan da zorunlu vazgeçecektik ama şu koşullarda kurtarabilirsiniz hepsini.”</p>

  <p>Cüce kızgın bir el hareketi yaptı ve sakalının içine doğru öfkeyle bir şeyler mırıldandı ama Pervical Schuttenbach ozanın görüşüne katıldığını belirtti. Ancak ozanın görüşünü desteklerken anlamlı bir şekilde göz kırpması Witcher’in gözünden kaçmamıştı. Sözde kaçamak bir hareketti ama gnomun yüzündeki keskin ifade kaçamak olmaktan uzaktı.</p>

  <p>“Ozan haklı,” diye yineledi Percival, yüzünü çarpıtıp göz kırparak. “Chotla’ya ve Ina’ya bir şey kalmadı. Önümüzde Fen Carn var, yolları olmayan geniş araziler. Arabayla çok zorlanırdık. Ina’da Temerya birliklerine rastlarsak o zaman yükümüz… başımıza dert açardı.”</p>

  <p>Zoltan burnunu çekerek düşündü.</p>

  <p>“İyi madem,” dedi sonra, arabanın, Oh Deresinin zayıf akıntısının yaladığı parçalarına bakarak. “Ayrılıyoruz. Munro, Figgis, Yazon ve Caleb burada kalıyor. Ötekiler yola devam ediyor. Atlara erzak torbaları ve alet edevat yüklensin. Munro, ne yapacağınızı biliyorsunuz, değil mi? Kürekleriniz var mı?”</p>

  <p>“Evet.”</p>

  <p>“Ama belirgin izler bırakmayın sakın! Ve de burayı çok iyi işaretleyip aklınızda tutun.”</p>

  <p>“Sen dert etme.”</p>

  <p>“Bize kolaylıkla yetişirsiniz.” Zoltan, sırt çantasını ve sihilTı sırtına vurdu, belindeki baltasını düzeltti. “Oh boyunca ilerleyip sonra Chotla kıyısından Ina’ya ineceğiz. Hoşça kalın.”</p>

  <p>Geride kalan dört cüce, küçülen konvoyu el sallayarak uğurlamıştı.</p>

  <p>“İlginç,” diye Geralt’a fısıldadı Milva. “İlginç! Kim bilir bu arabanın içinde neleri vardı ki buraya gömüp yeri belirlemek zorunda kalıyorlar? Bir de bizim görmemizi istemiyorlar.”</p>

  <p>“Bizi ilgilendirmez.”</p>

  <p>“Bence,” dedi Dandelion alçak sesle, Pegasus’u devrilmiş ağaç gövdelerinin arasından dikkatle geçirirken, “bu sandıkların içinde iç çamaşırı yoktu. Bu yüke büyük umutlar bağlıyorlar. Çalılıkların ve bu sandıkların içinde ne sakladıklarını öğrenmek için onlarla her fırsatta sohbet ettim.”</p>

  <p>“Sence ne saklamışlardır?”</p>

  <p>“Geleceklerini.” Ozan, onları kimsenin duymadığından emin olmak için çevresine bakındı. “Percival’in mesleği taş oymacılığı, kendine atölye açmak istiyor. Figgis ve Yazon demirci, onlar da demir atölyesinden söz ettiler. Caleb Stratton evlenmek istiyor ama sevdiği kızın ailesi, meteliksiz olduğu için bir seferinde kovmuş onu. Zoltan ise…”</p>

  <p>“Yeter, Dandelion. Karı gibi dedikodu yapıyorsun. Bağışla lütfen, Milva.”</p>

  <p>“Sorun değil.”</p>

  <p>Derenin öte tarafındaki birkaç ağaçtan oluşmuş ıslak ve karanlık alanın hemen arkasında orman başlıyordu. Ekip, daha sonra ağaçsız alanlardan, bodur kayınların arasından ve kurumuş çayırlardan geçti. Atlarını ağır ağır sürüyorlardı. Yola çıktıktan hemen sonra çilli, saçları örgülü küçük bir kızı eyerinin üzerine oturtan Milva’yı diğerleri de örnek almıştı; Dandelion da Pegasus’un sırtına bir çocuk oturtmuştu, Zoltan ise kahverengi atına iki çocuk birden bindirmiş, kendisi dizginleri eline almış, atın yanından yürüyordu. Kernowlu kadınlar onlara yetişmekte zorlandıkları için ekip hızını artırmıyordu.</p>

  <p>Yaklaşık bir saat boyunca dar geçitlerde ve uçurum kenarlarında dolanmışlardı. Hava kararmak üzereyken Zoltan Chivay durdu, Percival Schuttenbach’la kısa bir görüşme yaptıktan sonra ekibe döndü.</p>

  <p>“Kızmayın ve benimle dalga geçmeyin ama sanırım yolu kaybettim. Lanet olsun nerede olduğumuzu ve hangi yöne gitmemiz gerektiğini bilmiyorum.”</p>

  <p>“Saçmalama,” dedi Dandelion öfkeyle. “Bilmiyorum da ne demek? Nehir boyunca gidiyoruz işte. Şu ilerideki boğazda sizin şu Oh Deresi. Haksız mıyım?”</p>

  <p>“Evet. Ama hangi yöne aktığına bir bak.”</p>

  <p>“Kahretsin! Olamaz!”</p>

  <p>“Olur,” dedi Milva asık suratla, atına bindirdiği çilli kızın saçlarından kurumuş yaprakları ve çam iğnelerini sabırla toplarken. “Yolumuzu dar geçitlerde şaşırdık. Nehir, kıvrılıyor, daireler çiziyor.”</p>

  <p>“Ama hâlâ Oh kıyısındayız,” diye ısrar etti Dandelion. “Kıyıdan ayrılmazsak yolu şaşırmamız olanaksız. Nehirlerin kıvrılarak aktıklarını kabul ediyorum ama sonunda bir yere boşalırlar. Dünya düzeni böyle.”</p>

  <p>“Bilmişlik yapma, ozan.” Zoltan yüzünü buruşturdu. “Kapa çeneni. Düşündüğümü görmüyor musun?”</p>

  <p>“Hayır. Düşündüğüne işaret eden hiçbir şey göremiyorum. Tekrar ediyorum, nehir boyunca yolumuza devam edelim, o zaman…”</p>

  <p>“Yeter,” diye homurdandı Milva. “Sen şehir insanısın. Senin dünya düzenin duvarlarla çevrilidir, bilgeliğin orada işe yarayabilir. Çevrene bir bak! Vadiyi sürekli dar geçitler bölüyor, kıyılar dik ve otlarla kaplı. Nehir boyunca nasıl ilerleyeceksin? Dar geçitten bayır aşağıya mı, çalılıkların ve bataklıkların içinden mi? Bir inip bir çıkacaksın ama atının dizginlerini elinden kaçırmadan mı yapacaksın bunu? İki dar geçitten sonra soluğun tükenir ve bayıra serilir kalırsın. Beraberimizde kadınlar ve çocuklar var, Dandelion. Ve birazdan güneş batacak.”</p>

  <p>“Farkındayım. Tamam, susuyorum. Ormanları iyi bilen izcilerin söyleyeceklerine kulak vereceğim.”</p>

  <p>Zoltan Chivay küfreden papağının ağzına bir tane yapıştırdı, sonra sakalından bir tutamı parmağına dolayıp sertçe çekti. “Percival?”</p>

  <p>“Yönü iyi kötü çıkardık.” Gnom, ağaç tepelerine kadar alçalmış olan güneşe baktı. “Birinci öneri şöyle: Nehre doğru bakıp ıslık çalıyoruz, dönüyoruz, dar geçitlerden çıkıp kuru alanlara çıkıyoruz ve nehirlerin arasından ve Fen Carn’dan geçerek Chotla’ya ulaşıyoruz.”</p>

  <p>“Diğer öneriler?”</p>

  <p>“Oh Deresi sığdır. Son yağmurlarla birlikte taşıdığı su normalden fazla olsa da yürüyerek aşılabilir. Kıvrımları kısaltacağız ve nehri yolumuzu kapattığı yerlerden geçeceğiz. Güneşi rehber alırsak Chotla ve inanın birleştiği noktaya dosdoğru çıkarız.”</p>

  <p>“Hayır,” diye Witcher ansızın söze girdi. “İki önerinin de dikkate alınmamasını öneriyorum. Aklımızdan bile geçirmeyelim bunları. Karşı kıyıda karşımıza er ya da geç güveyfeneri korulukları çıkacak. Berbat yerlerdir, oralardan uzak durmamızı ısrarla tavsiye ederim.”</p>

  <p>“Bu bölgeleri biliyor musun yani? Gelmiş miydin buralara? Buradan nasıl çıkacağımızı da mı biliyorsun?”</p>

  <p>Witcher bir süre sesini çıkarmadı. “Bir kez gitmiştim oraya,” dedi alnını ovalayarak. “Üç yıl önce. Ama öbür taraftan, doğudan gelmiştim. Brugge’e gidiyordum ve yolu kısaltmak istemiştim. Ama nasıl çıkabildiğimi ben de anımsamıyorum. Yarı ölü haldeyken bir arabayla çıkarmışlar beni oradan.”</p>

  <p>Cüce ona bir an baktı ama başka soru sormadı.</p>

  <p>Konuşmadan geri döndüler. Kernowlu kadınlar yürümekte zorlanıyor, tökezliyor ve değneklerden destek alıyorlardı ama şikâyet namına ağızlarını bile açmıyorlardı. Atını Witcher’in yanında süren Milva, eyerin üzerinde uyuyakalan örgü saçlı kızı sımsıkı tutuyordu.</p>

  <p>“Tahminimce,” dedi sonra ansızın, “üç yıl önce şu koruluklarda fena hırpalanmışsın. Canavarın biri yaptı diye düşünüyorum. Çok tehlikeli bir mesleğin var, Geralt.”</p>

  <p>“Bunu inkâr edemem.”</p>

  <p>“Vaktiyle neler olduğunu biliyorum,” diye arkadan söze karıştı Dandelion. “Yaralıydın, seni oradan bir tacir çıkarmıştı ve nehir bölgesinde Ciri’yi bulmuştun. Yennefer anlattı bana bunları.”</p>

  <p>Bu adın geçmesiyle birlikte Milva’nın bıyık altından gülmesi Geralt’ın gözünden kaçmamıştı. Bir sonraki molada gevezeliğinden dolayı Dandelion’ın kulaklarına çekmeye karar verdi. Ozanı tanıyordu, bunun elbette bir yararı olmayacağını biliyordu, kaldı ki Dandelion bildiği ne varsa muhtemelen çoktan herkese anlatmıştı bile.</p>

  <p>“Ama,” dedi Milva bir süre sonra, “koruluğun olduğu kıyıya gitmemekle hata ettik galiba. Madem kızı orada bulmuştun… Elfler der ki önemli bir olayın geçtiği yere ikinci kez gidersen zaman tekerrür edermiş… Buna şey diyorlar… Of, unuttum. Kaderin ilmiği miydi?”</p>

  <p>“Ağ,” diye düzeltti Witcher. “Kader ağı.”</p>

  <p>“Vay, vay, vay!” dedi Dandelion yüzünü buruşturarak. “İlmiklerden, ağlardan konuşmayı bırakın. Bir gün bir dişi elf bana kehanette bulunup bu ağıt vadisinden darağaçlarınm kurulduğu tepede, hem de iblisin eliyle asılacağımı söylemişti. Bu tür ucuz kehanetlere gerçi inanmam ama birkaç gün önce düşümde asıldığımı gördüm. Kan ter içinde uyandım, ağzım kurumuştu, soluk alamıyordum. Yani birilerinin ilmikten söz etmesinden hoşlanmıyorum.”</p>

  <p>“Seninle değil, Witcher’la konuşuyorum,” dedi Milva. “Kulaklarını öyle dikmezsen, hoşlanmadığın şeyler de duymazsın. Evet, Geralt? Kader ağına ne diyorsun? O koruya gitseydik zaman tekerrür mü ederdi acaba?”</p>

  <p>“Başka yola sapmamamız bu yüzden iyi olmuş,” dedi Geralt sert bir sesle. “O kâbusun tekrarlanmasını zerre kadar istemem.”</p>

  <p>“Hakkını yemeyeyim, Percival,” dedi Zoltan başını sallayarak ve çevresine bakınarak, “bizi güzel bir yere getirdin.”</p>

  <p>“Fen Carn,” diye mırıldandı gnom ve uzun burnunun ucunu kaşıdı. “Höyük Merası… Bu adın nereden geldiğini hep merak etmişimdir…”</p>

  <p>“Şimdi öğrendin işte.”</p>

  <p>Üzerine akşam karanlığının çökmeye başladığı önlerinde uzanan geniş koyağın her yerinden, göz alabildiğince sanki denizden çıkar gibi binlerce höyük ve yosun kaplı monolit yükselmişti. Taş blokların bazıları sıradan ve şekilsiz kaya parçalarıydı. Diğerleri özenli taş işçiliğiyle dikilitaşlara ve sütunlara dönüştürülmüştü. Bu taş denizinin ortasında yer alan yine başkaları, dolmenler ve tümülüsler öylesine düzgün bir daire oluşturmuştu ki bu görüntü doğanın rastgele yarattığı bir eser olamazdı.</p>

  <p>“Gerçekten,” dedi cüce, “konaklamak için güzel bir yer. Bir elf mezarlığı. Eğer doğru anımsıyorsam, Witcher, bir süre önce gTz/gzz/‘lardan söz etmiştin. O zaman şunu bil ki bu höyüklerin arasında kokularını alıyorum. Gız/gız/‘lar, graveir’Xer, vampirler, çöl canavarları, hortlaklar, hayaletler, yani bütün ekip. Hepsi öylece oturmuş ve ne fısıldaşıyorlar, biliyor musun? Av kendi ayaklarıyla geldiği için akşam yemeği aramak zorunda kalmadıklarını konuşuyorlar.”</p>

  <p>“Dönsek mi acaba?” diye fısıltıyla önerdi Dandelion. “Belki ortalık iyice kararmadan buradan uzaklaşmak en iyisi olacak?”</p>

  <p>“Bence de.”</p>

  <p>“Kadınların bir adım daha atacak halleri yok,” dedi Milva kızgın bir sesle. “Çocuklar ayakta duramıyorlar. Atlar yorgun. Bizi buraya sen getirdin, Zoltan, devam edelim, yarım mil daha, üç yüz adım daha, dedin. Ne olacak şimdi? Beş yüz adım geri mi gidelim? Lanet olsun. Mezarsa mezar, madem buradayız, konaklayacağız işte.”</p>

  <p>“Doğru,” dedi Witcher ve atından indi. “Panik yok. Her tarihî mezarlık canavar ve hortlak kaynamaz. Fen Carn’a daha önce hiç gelmedim ama tehlikeli olsaydı mutlaka duyardım.”</p>

  <p>Kimsenin, hatta Mareşal Duda’nın bile itiraz edecek gücü kalmamıştı. Kernowlu kadınlar çocuklarını ellerinden tuttular, birbirlerine iyice sokulup oturdular. Korkularından ağızlarını açmıyorlardı. Percival ve Dandelion, ön ayaklarını bağladıkları atları gür çimlerin arasında otlağa yaydılar. Geralt, Zoltan ve Milva çayırın kenarına doğru yaklaşıp sislerin ve karanlığın içine gömülmüş mezarlığa bakmaya başladılar.</p>

  <p>“Aksilikler yetmiyormuş gibi bu gece bir de dolunay var,” diye mırıldandı cüce. “Aaah, bu gece vampirlere ziyafet var, aaah, şeytanlar bize sopa atacak… Şu güneydeki ne? Ateş mi?”</p>

  <p>“Ateş elbette,” dedi Witcher. “Yine birileri binlerinin çatılarını tutuşturmuş. Sana bir şey diyeyim mi, Zoltan? Şu Fen Carn’da kendimi bir şekilde daha güvende hissediyorum.”</p>

  <p>“Ben de öyle hissedeceğim ama güneş doğduktan sonra. Yani gulgul’lar güneşin doğuşunu seyretmemize izin verirlerse.”</p>

  <p>Milva atının sırtındaki heybeyi karıştırıp yanıp sönen bir şey çıkardı. “Gümüş bir ok ucu,” dedi. “Böyle bir durum için saklamıştım. Pazarda beş kronum gitti buna. Bununla bir gulgul öldürülür mü, Witcher?”</p>

  <p>“Burada gulgul olduğunu sanmıyorum.”</p>

  <p>“Meşede asılı adamın ayaklarını gzzZgz/ZTarın yediğini kendi ağzınla söyledin,” diye homurdandı Zoltan. “Mezarlık varsa gulgul’Xax. da vardır.”</p>

  <p>“Her zaman değil.”</p>

  <p>“Sana güveniyorum. Witcher sensin, uzmansın, umarım gerektiğinde bizi savunursun. Eşkıyaları pek güzel hallettin… Gulgul’\ax eşkıyalardan daha iyi mi dövüşür?”</p>

  <p>“Kıyaslanamayacak kadar iyi hem de. Ama ne dedim sana: Panik yok!”</p>

  <p>“Peki vampire etki eder mi bu?” Milva, gümüş ucu bir okun üzerine oturttu ve serçe parmağıyla keskinliğini kontrol etti.</p>

  <p>“Edebilir.”</p>

  <p>“YZAZZZ’imin üzerinde,” diye homurdandı Zoltan, kılıcını kınından çekerken, “eski cüce runik harfleriyle çok eski bir cüce özdeyişi kazılı. Bir gulgul kılıcıma yaklaşacak olursa beni sürekli hatırlayacaktır. İşte, bakın.”</p>

  <p>“Hıh,” dedi yanlarına o sırada gelen Dandelion merakla. “Cücelerin şu ünlü ve gizli runik yazıları bunlar demek! Başlıkta ne yazıyor?”</p>

  <p>“Orospu çocuklarına ölüm!”</p>

  <p>“Taşların arasından biri geçti!” diye ansızın bağırdı Percival Schuttenbach. “Gulgul\ Gulgul"</p>

  <p>“Nerede?”</p>

  <p>“Şurada, şurada! Taş kalıplarının arasına saklandı!”</p>

  <p>“Tek miydi?”</p>

  <p>“Ben tek gördüm!”</p>

  <p>“Hava henüz kararmadan bize yaklaşmaya çalıştığına göre deli gibi aç olmalı.” Cüce, avuçlarının içine tükürüp sihill’m sapına yapıştı. “Hah! Açgözlülüğün felakete götürdüğünü birazdan öğrenecek! Milva, işkembesine bir ok yolla, ben de çeliği tepesine indireceğim!”</p>

  <p>Milva, okun tüylerini çenesine dayayıp, “Orada bir şey göremiyorum,” diye tısladı. “Taşların arasında kımıldayan bir şey yok. Sana öyle gelmiş olmasın, gnom?”</p>

  <p>“İmkânı yok,” diye itiraz etti Percival. “Devrilmiş masa gibi duran şu taşı görüyor musunuz? Gulgul oraya saklandı, tam o taşın arkasına.”</p>

  <p>“Bekleyin burada.” Geralt, kılıcını sırtında asılı olan kınından yıldırım hızıyla çekti. “Kadınların başından ayrılmayın ve gözünüz atların da üstünde olsun. Gulgid’Xax saldırmış olsa, atlar huzursuzlanırdı. Gidip ne olduğuna bakacağım.”</p>

  <p>“Tek başına gidemezsin,” diye Zoltan diretti. “O gün o yerleşim alanında izin verdim çünkü çiçek hastalığından korkmuştum. Sonrasında utancımdan iki gece uyuyamadım. Bir daha yapmam! Percival, nereye böyle? Arka tarafa mı? Canavarı gördüğünü söylüyorsun, o halde önden gideceksin. Korkma, arkandan geliyorum.”</p>

  <p>Höyüklerin arasından geçerken otları hışırdatmamaya çok dikkat ediyorlardı; Geralt’ın dizine kadar gelen yabani bitkiler, cücenin ve gnomun bel hizalarını buluyordu. Percival’in işaret ettiği dolmenlere ulaştıklarında, gulgul’un kaçış yollarını kesmek için birbirlerinden ustalıklı bir şekilde ayrıldılar. Ama bu stratejileri boşa çıktı. Geralt böyle olacağını biliyordu çünkü Witcher madalyonu titrememiş, hiçbir sinyal ulaşmamıştı.</p>

  <p>“Burada kimse yok,” dedi Zoltan çevresini incelerken. “Tek bir canlı yok. Sana öyle gelmiş, Percival. Yanlış alarm. Bizi boş yere korkuttun, kıçına gerçekten bir tekme yemeyi hak ediyorsun.”</p>

  <p>“Ama gördüm!” diye ısrar etti gnom. “Taşların arasına atlayışını gözlerimle gördüm! İncecikti, vergi memurları gibi kapkara…”</p>

  <p>“Kes sesini, budala gnom, yoksa…”</p>

  <p>“Bu ne kokusu böyle?” diye Geralt ansızın sordu. “Tuhaf bir koku almıyor musunuz?”</p>

  <p>“Gerçekten.” Zoltan burun deliklerini açıp kapattı. “Alışılmamış bir koku var.”</p>

  <p>“Kokulu bitkiler.” Percival havayı iki inçlik hassas burnuyla içine çekti. “Pelin, fesleğen, adaçayı, anason… Tarçın? Kd’yeabl?</p>

  <p>“Gulgul’lar nasıl kokar, Geralt?”</p>

  <p>“Ceset gibi.” Witcher hızla çevresine bakındı, otların içinde izler aradı, sonra hızlı adımlarla dolmenlerin arasına döndü ve kılıcını hafifçe taşa vurdu.</p>

  <p>“Çık dışarı,” dedi dişlerinin arasından. “Bunun içinde olduğunu biliyorum. Çabuk, yoksa kılıcımı deliğin içine sokacağım.”</p>

  <p>Taş bloklarının altında kusursuz bir şekilde kamufle olmuş oyuğun içinden hafif bir ses duyuldu.</p>

  <p>“Çık dışarı,” diye yineledi Geralt. “Bir şey yapmayacağız sana.”</p>

  <p>“Saçının teline dokunmayacağız,” dedi Zoltan tatlı bir sesle, sihiU’i oyuğun üzerine tuttu ve gözlerini devirdi. “Korkma!”</p>

  <p>Geralt başını iki yana sallayıp Zoltan’a çekilmesini işaret etti. Dolmenlerin altındaki oyuktan yine bir ses duyuldu, ayrıca yoğun bir şekilde kokulu bitki ve kök kokusu yayıldı. Çok geçmeden kır saçlı bir kafa, soylu bir eğime sahip bir burun ve bir yüz gördüler, bunlar kesinlikle bir gulgul’değil, orta yaşlı ve ince yapılı bir erkeğe aitti. Percival yanılmamıştı. Adam gerçekten vergi memurlarını anımsatıyordu biraz.</p>

  <p>“Gerçekten korkmadan çıkabilir miyim?” diye sordu adam, hafifçe kırlaşmış kaşlarının altındaki siyah gözlerini Geralt’a çevirerek.</p>

  <p>“Evet.”</p>

  <p>Adam oyuktan zorlanarak çıktı, siyah giysisini eliyle vurarak temizledi. Bel kısmına önlük benzeri bir şey bağlamıştı. Sırt çantasını düzeltmesiyle birlikte yeniden bitki kokuları yayıldı.</p>

  <p>“Efendilerin silahlarını indirmelerini öneriyorum,” dedi adam sakin bir sesle ve çevredekileri süzdü. “Gerekmeyecek çünkü. Gördüğünüz gibi üzerimde silah yok. Hiçbir zaman da olmadı. Ayrıca üzerimde ganimet olarak işe yarayacak bir şey de bulunmuyor. Adım Emiel Regis. Dillingenliyim. Berberim.”</p>

  <p>“Doğru.” Zoltan Chivay hafifçe sırttı. “Berber, simyacı ya da ot meraklısı. Kusura bakmayın, efendim ama eczane gibi kokuyorsunuz.”</p>

  <p>Emiel Regis dudaklarını aralamadan tuhaf bir biçimde gülümsedi, sonra özür dilercesine kollarını iki yana açtı.</p>

  <p>“Sizi kokunuz ele verdi, efendi berber,” dedi Geralt, kılıcını kınına sokarken. “Bizden saklanmanızı gerektiren özel nedenleriniz mi var?”</p>

  <p>“Özel mi?” Adam siyah gözlerini iri iri açtı. “Hayır. Olsa olsa genel nedenler benimki. Korktum sizden. Devir böyle bir devir.”</p>

  <p>“Doğru,” dedi cüce ve başıyla göğü aydınlatan ateşin ışığını gösterdi. “Devir böyle bir devir. Görüyorum ki bizler gibi göç halindesiniz. Ama çok uzaklardaki Dillingen’den kaçmış ve bu höyüklerin arasına tek başınıza saklanmış olmanız tuhaf tabii.</p>

  <p>Ama evet, zor dönemlerde insanların başına çok şeyler geliyor tabii. Siz bizden, biz de sizden korktuk. Korku sınır tanımaz.”</p>

  <p>“Benim açımdan,” dedi kendini Emiel Regis olarak tanıtan adam, gözlerini ekipten ayırmadan, “korkmanızı gerektirecek bir durum yok. Umarım karşılıklıdır bu?”</p>

  <p>“Ne yani,” diye sırıttı Zoltan ağzını yayarak, “bizi haydut falan mı sanıyorsunuz? Bizler de göçmeniz, efendi berber. Temerya sınırına doğru gidiyoruz. İsterseniz bize katılabilirsiniz. Birlikte olmak yalnız başına olmaktan daha güvenlidir, ayrıca tıptan anlayan biri işimize yarayabilir. Beraberimizde kadınlar ve çocuklar var. Aldığım kokulara göre yanınızda bolca bulunan otların arasında ayak yaralarına iyi geleni var mı?”</p>

  <p>“Bir şey buluruz,” dedi berber alçak sesle. “Yardım etmek isterim. Ama birlikte yolculuk yapmaya gelince… Öneri için teşekkür ederim ama göçmen değilim, efendiler. Dillingen’den savaş yüzünden kaçmadım, burada yaşıyorum.”</p>

  <p>“Nasıl yani?” Cüce kaşlarını çatıp bir adım geri çekildi. “Burada mı yaşıyorsunuz? Bu mezarlıkta?”</p>

  <p>“Mezarlıkta mı? Hayır. Yakınlarda bir kulübem var. Dillingen’deki evimin ve dükkanımın dışında elbette. Yazı burada geçiririm, her yıl hazirandan eylüle kadar burada kalırım, Aziz John arifesinden ekinoksa kadar. Şifalı otlar ve kökler topluyorum, bir kısmını hemen burada damıtıp ilaç ve iksir…”</p>

  <p>“Ama,” diye adamın sözünü kesti Geralt, “dünyadan ve insanlardan uzak münzevi yaşamınıza karşın savaştan haberiniz var.” Buraya kadar soru sormamış, bir saptama yapmıştı. “Nereden haber aldınız?”</p>

  <p>“Buraya gelen göçmenlerden. Buradan yaklaşık iki mil ötede, Chotla Nehri kıyısında büyük bir kamp bulunuyor. Orada yüzlerce göçmen var, hepsi Brugge ve Sodden’den gelen köylüler.”</p>

  <p>“Temerya birlikleri peki?” diye sordu Zoltan. “Yola çıktılar mı?</p>

  <p>“Bundan haberim yok.”</p>

  <p>Cüce önce sövdü, sonra gözlerini berbere dikti. “Burada oturuyorsunuz demek, Efendi Regis,” dedi ağır ağır. “Geceleri de mezarlıkların arasında dolaşıyorsunuz. Korkmuyor musunuz?”</p>

  <p>“Neden korkacakmışım ki?”</p>

  <p>“Şu adam,” dedi Zoltan, Geralt’ı göstererek, “Witcher’dir. Bir süre önce gulgul izleri saptadı. Ölü yiyicilerin izleri, anlıyor musunuz? Gulgul’larin mezarlıklara saklandıklarını bilmek için Witcher olmak gerekmiyor.”</p>

  <p>“Bir Witcher demek.” Berber, Geralt’a gizlemediği bir merakla baktı. “Canavarların kökünü kazıyan. Haa. İlginç. Bu tarihî mezarlığın yaklaşık beş yüzyıldır burada olduğunu yol arkadaşlarınıza anlatmadınız mı, Efendi Witcher? Gzz/gu/‘lar çok seçici yaratıklar değildir ama yine de beş yüz yıllık kemiklerle uğraşmaktan hoşlanmazlar. Burada gulgul yaşamaz.”</p>

  <p>“Buna hiç üzülmedim,” dedi Zoltan Chivay çevresine göz gezdirerek. “O halde, sayın tıp uzmanı, konaklama yerimize buyurun. Soğuk at etimiz var, tenezzül edersiniz herhalde? “</p>

  <p>Regis, cüceyi uzun uzun süzdü. “Teşekkür ederim,” dedi sonra. “Benim daha iyi bir fikrim var. Sizi evime davet ediyorum. Yazlık malikânem baraka bile değil, ağaç dallarından ve yapraklarından yapılmış bir kulübe daha ziyade, üstelik küçük, yani yine de açık havada gecelemeniz gerekecek. Ama kulübemin bulunduğu yerde kaynak suyu var. Bir de at etini pişirebileceğiniz bir ocak.”</p>

  <p>“Davetinizi seve seve kabul ederiz.” Cüce saygıyla eğildi. “Burada gw/gW’lar olmayabilir ama geceyi bu mezarlıkta geçirme fikrini yine de pek uygun bulmuyorum. Gidelim, sizi ekibimizin diğer üyeleriyle tanıştırayım.”</p>

  <p>Onlar kamp alanına yaklaştıkça atlar burunlarından soluyup çifte atmaya başlamışlardı.</p>

  <p>“Rüzgârda durmayın, Efendi Regis.” Zoltan Chivay, tıp uzmanına anlamlı bir bakış attı. “Adaçayı kokusu atları ürkütür. İtiraf etmem gerekirse bana da diş çekimini anımsatıyor.”</p>

  <p>Emiel Regis, kulübenin girişine siper olan brandanın arkasına geçer geçmez, “Geralt,” diye mırıldandı Zoltan, “gözümüzü dört açalım. Bu leş kokulu otçu pek içime sinmedi.”</p>

  <p>“Belli bir nedeni var mı?”</p>

  <p>“Yazı mezarlık yakınlarında —hele bu mezarlıklar evlerinden uzak bir yerdeyse— geçiren kişilerden hoşlanmam. Daha sevimli yerlerde ot yetişmiyor mu yani? Bu Regis bana mezar soyguncusu gibi geliyor. Berberler, simyacılar ve benzeri işlerle uğraşanlar cesetleri mezarlarından çıkarıp bunlarla daha sonra çeşitli deneyler yaparlar.”</p>

  <p>“Ama bu uygulamalar için taze cesetler gerekir. Bu mezarlık çok eski.”</p>

  <p>“Doğru.” Cüce sakalını sıvazlayıp berberin kulübesinin çevresini saran çitlembik dallarının altında kalacak yer hazırlayan Kernowlu kadınları izledi. “Belki de mezarlara saklanmış kıymetli eşyaları çalıyordur?”</p>

  <p>“Kendisine sor,” dedi Geralt omuz silkeleyerek. “Davetini hiç nazlanmadan bir çırpıda kabul ettin, şimdi de komplimanlar yapılınca kuşkuya kapılan evde kalmış kızlar gibi davranıyorsun.”</p>

  <p>“Hımm,” diye homurdandı Zoltan. “Haksız sayılmazsın. Ama şu kerpiç kulübesinin içinde neyi var neyi yok bir görmek istiyorum. Yani ne olur ne olmaz diye…”</p>

  <p>“O zaman gir içeri ve bir çatal istiyormuş gibi yap.”</p>

  <p>“Neden çatal?”</p>

  <p>“Neden olmasın?”</p>

  <p>Cüce, Geralt’a uzun uzun baktıktan sonra kararını verdi ve hızlı adımlarla kulübeye yöneldi, kapıya kibarca vurdu ve içeri girdi. Uzunca bir süre içeride kaldıktan sonra ansızın kapıda belirdi.</p>

  <p>“Geralt, Percival, Dandelion, gelin. İlginç bir şey göreceksiniz. Hadi, çekinmeyin, Efendi Regis bizi davet ediyor.”</p>

  <p>Kulübenin içi karanlıktı ve çoğunlukla bütün duvarlarında asılı olan bitkilerden ve kök demetlerinden yayılan, insanı kendinden geçiren ve burnunda karıncalanma yaratan sıcak bir kokuyla kaplıydı. Adamın bütün eşyası, üzeri otlarla kaplı bir karyoladan ve üzeri camdan, porselenden ve kilden y apılmış sayısız küçük şişelerle dolu çarpık bir masadan ibaretti. Bütün bunların görünmesini sağlayan içerideki loş ışığın kayrağı, kocaman karınlı bir kum saatini andıran küçük kuzinenin içindeki kömürlerdi. Kuzinenin çevresi, burgulu ve kavisli çeşitli çaplarda tüplerle âdeta ağ gibi örülüydü. Tüplerin içindeki sıvı, tüplerden birinin altına yerleştirilmiş ahşap tekneye damlıyordu.</p>

  <p>Percival Schuttenbach kuzineyi görünce açtığı ağzını bir daha kapatamadı, iç geçirdi ve yaklaştı. “Oo! Oo! Oo!” diyerek heyecanını açıkça gösterdi. “Ne görüyorum ben burada? Bu gerçek bir simyacı fırını ve imbiği! Damıtma kazanı, deve boynu ve sempantin bile var! Müthiş bir iş bu! Sistemi kendiniz mi kurdunuz, efendi berber?”</p>

  <p>“Elbette,” dedi Emiel Regis tevazuyla. “İksir üretimiyle uğraştığıma göre damıtmak, içlerinden beş esans çıkarmak zorundayım. Bir de…”</p>

  <p>Zoltan’ın tüpten düşen bir damlayı yakalayıp ardından parmağını yaladığını görünce duraksadı. Cüce zevkle inledi, kırmızı yanaklı yüzünde tarifsiz bir saadet ifadesi belirdi.</p>

  <p>Dandelion da dayanamayıp iksirden tattı ve usulca iç geçirdi. “Beşinci esans,” dedi ağzını şapırdatarak. “Hatta altıncı, belki de yedinci.”</p>

  <p>“Öyle de…” Berber hafifçe gülümsedi. “Dediğim gibi, damıtılan bir madde…”</p>

  <p>“Özel olarak damıtılmış,” diye onu düzeltti Zoltan. “Hem de ne damıtma! Tatmaksın Percival.”</p>

  <p>“Ama ben organik kimyadan anlamam,” diye itiraz etti gnom; damıtma ocağının başında çömelmiş sistemin ayrıntılarını inceliyordu. “İçindeki bileşenleri seçebileceğimi sanmıyorum…”</p>

  <p>Regis, “Damıtılmış maddenin özü adamotudur,” diyerek kuşkuları ortadan kaldırdı. “Güzelavrat otu ile zenginleştirilmiş ve nişastayla fermente edilmiştir.”</p>

  <p>“Mayalanmış yani?”</p>

  <p>“Öyle de diyebiliriz.”</p>

  <p>“Bundan bir bardak alabilir miyiz?”</p>

  <p>“Zoltan, Dandelion.” Witcher, kollarını göğsünde kavuşturdu. “Sağır mısınız? Mandragora bu. Şu şey mandragoradan damıtılmış. Dokunmayın tekneye.”</p>

  <p>“Ama, Efendi Geralt.” Simyacı, tozlu tüplerin ve şişelerin arasından küçük bir dereceli şişe buldu ve üzerini bir bezle iyice temizledi. “Bunda çekinecek bir şey yok. Mandragora tamamen çökeldi, ayrıca içindeki bileşimler özenle ve dikkatle tartılarak eklendi. İki buçuk kilo nişastaya yalnızca beş ons adamotu ve güzelavrat otundan da yalnızca yarım ons…”</p>

  <p>“Mesele bu değil.” Zoltan, Witcher’a baktı, hemen anladı ve usulca geri çekildi. “Efendi Regis, mesele sizin içine ne kadar adamotu kattığınız değil, adamotunun kaç para olduğu. Bu karışım bizim için çok pahalı.”</p>

  <p>“Mandragora,” diye şaşkınlık içinde fısıldadı Dandelion ve kulübenin bir köşesinde yığılı duran ve küçük pancarlara benzeyen kök yığınını gösterdi. “Mandragora mı bur Hakiki mandragora?”</p>

  <p>Simyacı başını salladı. “Dişisi. Karşılaştığımız o mezarlıkta bol miktarda yetişiyor. Yazı bu yüzden burada geçiriyorum.”</p>

  <p>Witcher, Zoltan’a çok şey anlatan bir bakış attı. Cüce göz kırptı.</p>

  <p>Regis hafifçe gülümsedi. “Lütfen efendiler, lütfen buyurun, sizi tadıma davet ediyorum. Duyarlılığınızı gerçekten takdir ettim, gelgelelim mevcut durumda iksirleri savaşın kasıp kavurduğu Dillingen’e ulaştırmak gibi bir şansım yok. Bunların nasılsa tüketilmesi gerekiyor, dolayısıyla fiyatını konuşmayalım artık. Kusura bakmayın, yalnızca bir adet içecek kabım var.”</p>

  <p>“Yeterli,” diye mırıldandı Zoltan, dereceli kabı eline alıp küçük tekneden dikkatlice bir miktar doldururken. “Sağlığınıza, Efendi Regis. Oooo…”</p>

  <p>“Kusura bakmayın.” Berber yeniden gülümsedi. “Ürünün kalite bakımından elbette eksikleri var… Aslında tamamlanmamış bir ürün sayılır.”</p>

  <p>“Ömrüm boyunca içtiğim en mükemmel tamamlanmamış ürün bu.” Zoltan derin bir soluk aldı. “Ozan, al.”</p>

  <p>“Ooooh, Tanrım! Enfes! Sen de bak tadına, Geralt.”</p>

  <p>“Ev sahibinden sonra.” Witcher, Emiel Regis’e doğru hafif bir reverans yaptı. “Görgü kurallarını unuttun, Dandelion!”</p>

  <p>“Kusuruma bakmayacaksınız, efendiler,” dedi simyacı eliyle geçiştirerek, “ama ben keyif verici maddeleri kendime yasakladım. Sağlığım artık eskisi gibi değil, birçok hoşluktan uzak durmak zorundayım.”</p>

  <p>“Tek bir yudum bile mi?”</p>

  <p>“Bu ilke meselesi,” dedi Regis sakin bir tonda. “Kendim için geliştirdiğim ilkelerimi asla çiğnemem.”</p>

  <p>“İlkelere böylesine bağlı kalmanız bende hayranlık uyandırdı.” Geralt, kaptan önce bir yudum aldı, kısa bir duraksamanın ardından dibine kadar içti. Gözlerine dolan yaşlar aldığı lezzetin keyfîni biraz kaçırdı. Ama midesinde hoş bir sıcaklık hissetti.</p>

  <p>“Gidip Milva’yı getireyim,” dedi ve kabı cüceye uzattı. “Biz gelene kadar dibine darı ekme sakın.”</p>

  <p>Milva, atların yakınına oturmuş, gün boyu at sırtında taşıdığı çilli kızla şakalaşıyordu. Regis’in sıcak ev sahipliğini öğrendiğinde önce omuz silkti ama sonra direnmedi.</p>

  <p>Kulübeye birlikte girdiklerinde ekibi mandragora köklerini incelerken buldular.</p>

  <p>“Bu bitkiyi ilk kez görüyorum,” dedi Dandelion, uzunca bir yumru kökü parmaklarının arasında çevirirken. “Gerçekten de insan bedenini anımsatıyor biraz.”</p>

  <p>“Beli tutulmuş bir insanı,” dedi Zoltan. “Şuradaki de kitaplarda gördüğümüz hamile kadın âdeta. Şunlarsa, izninizle, birbirini beceren iki insana benziyor.”</p>

  <p>“Beyniniz sadece buna çalışıyor…” Milva ölçü kabını başına dikti, sonra elini ağzına götürüp şiddetli bir öksürüğe tutuldu. “Ooo, evet… Çok sertmiş! Gerçekten adamotu mu bu? Hey, o zaman büyücü kadınların içtiklerinden içiyoruz biz de! Her zaman bulunmaz bu. Teşekkürler, efendi berber.”</p>

  <p>“Ne demek.”</p>

  <p>Sürekli yeniden doldurulan ölçü kabı elden ele dolaştı, moralleri düzeltti, coşkuyu körükledi.</p>

  <p>“Duyduğum kadarıyla bu mandragora büyük sihir gücüne sahipmiş,” dedi Percival Schuttenbach kendinden emin bir sesle.</p>

  <p>“Kesinlikle öyle,” dedi Dandelion, sonra içkiden bir yudum daha aldı, ağzını sildi ve konuşmaya başladı. “Bu konuyla ilgili az mı balat yazıldı sanıyorsunuz? Büyücü kadınlar mandragorayı, ebedî gençliklerini borçlu oldukları iksirlerin yapımında kullanırlar. Büyücü kadınlar adamotundan ayrıca glamarye adında bir merhem yaparlar. Bu merhemi vücuduna süren bir büyücü kadın öylesine güzel ve baş döndürücü olur ki kimse gözünü ondan alamaz. Mandragoranın ayrıca güçlü bir afrodizyak olduğunu ve aşk sihirlerinde, özellikle de kızları uysallaştırmak için kullanıldığını bilmelisiniz. Mandragoraya halk arasında adamotu denmesinin nedeni de budur. Yani bu bitki kızlar açısından mükemmel sayılmasa da erkekler için olağanüstüdür.”</p>

  <p>“Sersem herif,” dedi Milva.</p>

  <p>“Benim duyduğuma göre,” dedi gnom kabı tek dikişte boşalttıktan sonra, “adamotunun köklerini topraktan çıkarırken bitki canlıymış gibi ağlar, sızlanırmış.”</p>

  <p>“Hah,” diye kısa bir kahkaha attı Zoltan ve elindeki kabı tekneden yeniden doldurdu. “Yalnızca sazlansa keşke! Derler ki mandragora öyle iğrenç çığlıklar atarmış ki duyanlar aklını kaçırırmış, ayrıca beddua eder ve onu topraktan çıkaranların üstüne lanetler yağdırırmış. Bu da öldürücü bir etki yaratırmış.”</p>

  <p>“Bence palavra.” Milva, Zoltan’ın elinden ölçü kabını aldı, kafasına dikip ağzını sildi. “Bir bitkinin böyle güçleri olamaz.”</p>

  <p>“Anlattıkları kelimesi kelimesine doğru!” dedi cüce heyecanla. “Ama bu otları toplayan kurnazlar kendilerini korumanın bir yöntemini bulmuşlar. Adamotu görünce, otların çevresine bir ip doluyorlar, ipin ucuna da bir köpek bağlayıp…”</p>

  <p>“Ya da bir domuz,” diye atıldı gnom.</p>

  <p>“Ya da bir yabandomuzu,” diye ekledi Dandelion yüzünde ciddi bir ifadeyle.</p>

  <p>“Sen ahmaksın, ozan. Burada mesele şu: Bu köpek ya da domuz mandragorayı topraktan çekip çıkarıyor, böylece lanetler ve büyü hayvana bulaşıyor, uzaktaki çalılıkların arkasına gizlenen ot toplayıcısı ise işin içinden sıyrılıyor. Ne diyorsunuz, Bay Regis? Haklı mıyım?”</p>

  <p>“Yöntem ilginçmiş,” dedi simyacı, esrarlı bir şekilde gülümseyerek. “Özellikle de yaratıcılık bakımından. Ama fazlaca zorlaştırılmış. Çünkü teorik açıdan ip yeterdi, hayvana gerek yoktu. Bence mandragora ipi kimin çektiğini fark edecek yeteneğe sahip değildir. Lanetler ve beddualar mutlaka ipi etkiler, kaldı ki ip hem daha ucuzdur hem de kullanımı köpeğe kıyasla daha kolaydır, domuzla kıyaslamıyorum bile.”</p>

  <p>“Dalga mı geçiyorsunuz?”</p>

  <p>“Ne haddime! Dediğim gibi yaratıcılığınıza hayran kaldım. Ne olursa olsun, ortaya atılan genel görüşe karşın mandragora büyü yapmak ya da beddua etmek gibi bir özelliğe sahip değil. Tazeyken ileri derecede zehirli bir bitkidir, öyle ki bu zehir, kökünün çevresindeki toprağa bile bulaşmıştır, içindeki özünün t yüze ya da eldeki bir yaranın üzerine sıçraması, hatta buharının solunması ölümcül olabilir. Ben maske ve eldiven kullanıyorum ama bu, ip yöntemine de karşı olduğumu göstermez.”</p>

  <p>“Hmm,” dedi cüce dalgın dalgın. “Koparılan adamotunun korkunç bir çığlık attığı da doğru mu?”</p>

  <p>“Mandragoranın ses telleri yoktur,” dedi simyacı istifini bozmadan. “Bitkiler açısından bilinen bir durumdur bu, değil mi? Ancak saptan ayrılan zehrin güçlü bir halüsinasyon etkisi vardır. Sesler, çığlıklar, fısıltılar ve daha başka sesler, zarar gören merkezî sinir sisteminin ürettiği halüsinasyonlardan başka bir şey değildir.”</p>

  <p>“Hah, yemin ederim bunu unutmuştum.” Ölçü kabını o sı rada dudaklarına götüren Dandelion’ın ağzından hafif bir çığlık :</p>

  <p>&lt; yükseldi. “Mandragora ileri derecede zehirlidir! Ve elime aldım! Şimdi de bunu delirmiş gibi yutuyoruz!”</p>

  <p>“Zehirli olan, adamotunun taze köküdür yalnızca,” dedi Regis yatıştırıcı bir sesle. “Benim köklerim bayat olduğu gibi doğru yöntemlerle hazırlanmıştır, ayrıca elde ettiğim öz, filtre edilmiştir. Yani telaşa gerek yok.”</p>

  <p>“Elbette yok,” dedi Zoltan. “Madde maddedir, adaçayından, ısırgan otundan, balık çorbasından ve eski ayakkabı bağcıklarından bile elde edilebilir. Ver şu kabı, Dandelion, millet bekliyor.”</p>

  <p>Sürekli yeniden doldurulan kap elden ele dolaşıyordu. Herkes rahatına bakıp yere oturmuştu. Witcher tıslayıp sövüyor, durmaksızın pozisyonunu değiştiriyordu çünkü otururken dizinin ağrıları şiddetleniyordu. Regis’in onu dikkatle süzdüğünü fark etmişti.</p>

  <p>“Taze bir yara galiba?”</p>

  <p>“Sayılmaz aslında. Ama canımı sıkıyor. Ağrıları hafifleten bir ilacın var mıdır acaba?”</p>

  <p>“Ağrının türüne bağlı.” Berber belli belirsiz gülümsedi. “Bir de kaynağına. Terinden tuhaf bir koku alıyorum, Witcher. Sen sihirle mi tedavi edildin? Sana sihirli enzimler ve hormonlar mı verdiler?”</p>

  <p>“Çeşitli maddeler aldım. Bunların terimden çıktığından haberim yoktu. Müthiş hassas bir burnun var, Regis.”</p>

  <p>“Herkesin güçlü bir yanı vardır. Zay ıf olan yanlarını dengelemek içindir bu. Hangi şikâyetin sihirle tedavi edilmişti?”</p>

  <p>“Kolum kırılmıştı ve uyluk kemiğim paramparça olmuştu.”</p>

  <p>“Ne zamandı bu?”</p>

  <p>“Bir aydan fazla oldu.”</p>

  <p>“Ve yeniden yürüyebiliyorsun, öyle mi? İnanılır gibi değil. Brokilon &lt;Zrya&lt;/‘ları tedavi etti, değil mi?”</p>

  <p>“Nereden çıkardın bunu?”</p>

  <p>“Kemik dokusunu bu kadar kısa zamanda tedavi edebilen ilaç sadece dryad’larm elinde var. Ellerinin üstünde siyah noktalar görüyorum; conynhael bitkilerinin köklerinin ve al rengindeki karakafes otunun simbiyotik püsküllerinin deriye işlediği noktalar burası. Conynhael’ı kullanmayı dryad’lardan başka kimse bilmez, al karakafes otu ise Brokilon dışında hiçbir yerde yetişmez.”</p>

  <p>“Bravo. Kusursuz bir tümdengelim. Ancak benim aklımı başka bir nokta kurcalıyor. Uyluk kemiğimi ve önkolumu kırmışlardı. Ama ben dizimde ve dirseğimde şiddetli ağrılar hissediyorum.”</p>

  <p>“Öyledir zaten.” Berber başını salladı. “Dryad’\arm uyguladığı büyü zarar gören kemiklerini eski haline getirip aynı zamanda sinir dokularında küçük çaplı bir ihtilale yol açmış. Bu, en çok eklemlerde hissedilen bir yan etkidir.”</p>

  <p>“Peki ne önerirsin bana?”</p>

  <p>“Ne yazık ki hiçbir şey. Daha uzun bir süre yağacak yağmuru hissedeceksin. Ağrıların kış aylarında artacak. Ama güçlü ağrı kesiciler önermem sana. Hele uyuşturucular asla. Sen Witcher’sın, senin için hiç ama hiç uygun olmaz.”</p>

  <p>“O halde ben de senin mandragorayla tedavi edeceğim kendimi.” Witcher, Milva’nın az önce verdiği dolu ölçü kabını kaldırdı, tek dikişte boşalttı ve gözünden yaşlar gelene kadar öksürdü. “Lanet olsun, şimdiden daha iyiyim.”</p>

  <p>“Asıl hastalığını tedavi ettiğinden ben pek emin değilim,” dedi Regis ağzını açmadan gülümseyerek. “Unutma, belirtiler değil bunların nedeni tedavi edilmelidir.”</p>

  <p>“Söylediklerin bu Witcher için geçerli değildir,” diye atıldı kıpkırmızı bir yüzle konuşmaları izleyen Dandelion. “İçki onun sıkıntılarına iyi gelir.”</p>

  <p>“Sana da iyi gelsin,” dedi Geralt, ozana buz gibi gözlerle bakarak. “Özellikle içkiden dilin dolanıyorsa.”</p>

  <p>“İşte bunu hiç sanmam,” diye yeniden gülümsedi berber. “Bu bileşimin içinde güzelavratotu, bolca alkaloit ve de skopolamin var. Mandragora etkisini göstermeden önce karşımda hitabetle parlayacaksınız.”</p>

  <p>“Neyle?” diye sordu Percival.</p>

  <p>“Konuşkanlığınızla. Özür dilerim, daha basit sözcükler seçelim o halde.”</p>

  <p>Geralt ağzını çarpıtıp hafifçe gülümsedi. “Doğru,” dedi. “İnsan kolayca kibarlığa kayıp bu tür sözleri gündelik yaşamda kullanmaya başlıyor. Duyanlar da burnu büyük bir sersem konuşuyor sanıyor.”</p>

  <p>“Ya da işi bilen simyacı,” dedi Zoltan Chivay, ölçü kabını tekneye daldırırken.</p>

  <p>“Ya da büyücü kadının birini etkilemek için biraz bir şeyler okumuş olan Witcher,” dedi Dandelion gülerek. “Büyücü kadınlar, beyler, özenle seçilmiş lakırdıya bayılırlar. Haksız mıyım, Geralt, hadi ama bir şey…”</p>

  <p>“Bir sus hele,” diye sözünü kesti Witcher buz gibi bir sesle. “Bu karışımın içindeki alkaloitler sende etkisini çok hızlı gösteriyor. Yine gevezeliğe başladın.”</p>

  <p>“Şu gizli saklı işleri bırak artık, Geralt,” dedi Zoltan yüzünü buruşturarak. “Dandelion yeni pek bir şey anlatmadı bize. Yaşayan bir efsanesin, bunu engelleyemezsin! Senin maceraların kukla tiyatrolarında bile oynanıyor. Aralarında senin şu Guinevere adındaki büyücü kadınla yaşadıklarını anlatan hikâye de var.”</p>

  <p>“Yennefer,” diye düzeltti Regis alçak sesle. “Ben de böyle bir oyun izledim. Belleğim yanıltmıyorsa bir cin avı hikayesiydi.”</p>

  <p>“O ava ben de katıldım,” diye övündü Dandelion. “Neler neler oldu, bir bilseniz…”</p>

  <p>“Herkese anlat.” Geralt ayağa kalktı. “Anlatırken bir şeyler iç ve bolca süsle püsle. Ben biraz dolaşacağım.”</p>

  <p>“Dursana,” diye seslendi cüce elini sallayarak. “Gücenecek ne var bunda?”</p>

  <p>“Beni yanlış anladın, Zoltan. Mesanemi boşaltmaya gidiyorum. Yaşayan efsaneler de yapar bu işi.”</p>

  <p>Gece buz gibi soğuktu. Atlar çifte atıyor, burunlarından soluyordu, burun deliklerinden buharlar fışkırıyordu. Berberin kulübesi, ay ışığında masalımsı bir görüntüye bürünmüştü. Kitaplarda yazan orman cadısının kulübesini andırıyordu.</p>

  <p>Geralt’ın ardından dışarı çıkan Milva çekinerek hafifçe öksürdü. Uzun gölgesi Geralt’ınkine karıştı.</p>

  <p>“Neden gelmiyorsun içeri?” diye sordu Milva. “Gerçekten kızdın mı onlara?”</p>

  <p>“Hayır.”</p>

  <p>“O halde neden ay ışığının altında tek başına duruyorsun?”</p>

  <p>“Hesap yapıyorum.”</p>

  <p>“Hı?”</p>

  <p>“Brokilon’dan yola çıkalı on iki gün oldu, altmış mil kadar yol katettim. Söylentilere göre Ciri, Nilfgaard’da, imparatorluğun başkentinde, dolayısıyla onunla aramda yaklaşık iki bin beş yüz mil bulunuyor. Basit bir hesaplamayla ortaya çıkıyor ki bu hızla ancak bir yıl ve dört ayda oraya ulaşabilirim. Ne diyorsun buna?”</p>

  <p>“Hiçbir şey.” Milva omuzlarını silkip yeniden hafifçe öksürdü. “Hesabım seninki kadar iyi değildir. Okumam yazmam zaten hiç yok. Ben salak ve basit bir köylü kızıyım. Senin yanına yakışmam. Konuşmak isteyeceğin biri de değilim.”</p>

  <p>“Böyle şeyler söyleme.”</p>

  <p>“Doğru ama.” Kız hızla döndü. “Şu gün ve mil hesabını neden yaptın bana? Tavsiyede bulunmam için mi? Seni yüreklendireyim diye mi? Korkunu teskin etmem, canını aksayan bacağından daha çok acıtan yasını hafifletmem için mi? Yapamam ben bunu! Senin başka birine ihtiyacın var. Dandelion’ın sözünü ettiği kişiye. O akıllı, kültürlü kadına. Sevdiğin kadına.”</p>

  <p>“Dandelion gevezenin biri.”</p>

  <p>“Orası öyle. Ama bazen elle tutulur gevezelikler de yapıyor. Gel içeri girelim, sarhoş olmak istiyorum.”</p>

  <p>“Milva?”</p>

  <p>“Ne var?”</p>

  <p>“Arkamdan gelmeye neden karar verdiğini bana hiç açıklamadın.”</p>

  <p>“Sen de hiç sormadın.”</p>

  <p>“Şimdi soruyorum.”</p>

  <p>“Artık çok geç. Kendim bile unuttum.”</p>

  <p>Zoltan onları, “Sonunda geldiniz demek,” diye sevinçle karşıladı; sesi artık hissedilir şekilde değişmişti. “Biz burada bir karar aldık, inanmayacaksınız ama Regis de bizimle gelecek.”</p>

  <p>“Gerçekten mi?” Witcher, berberi ısrarlı bakışlarla süzdü. “Bu ani karar nereden çıktı böyle?”</p>

  <p>“Efendi Zoltan anlattı,” dedi Regis bakışlarını kaçırmadan, “çevrem, göçmenlerin anlattıklarından çok daha ciddi bir savaşla sarılıymış. Dillingen’e dönmek söz konusu değil bu durumda, bu ıssız yerde kalmak da bana çok akıllıca gelmiyor. Tek başıma yola düşmek de öyle.”</p>

  <p>“Bizi hiç tanımadığın halde, güvenip yola çıkabileceğin kişiler gibi mi göründük gözüne? Tek bakış yetti mi yani?”</p>

  <p>“İki,” dedi berber hafifçe gülümseyerek. “Birinci bakışım, himayeniz altına aldığınız kadınlara oldu. Sonra da çocuklara baktım.”</p>

  <p>Zoltan yüksek sesle geğirdi, ölçü kabını teknenin dibine sürttü. “Görüntü yanıltabilir,” diye takıldı. “Belki kadınları esir pazarında satacağız? Percival, şu alete bir şey yap ya da bobinleri gevşet, ne bileyim! Sarhoş olmak istiyoruz ama burundan kan akarmış gibi ince ince damlıyor yalnızca.”</p>

  <p>“Soğutucu sempantin çalışmıyor sanırım. Karışım ısınmıştır.”</p>

  <p>“Fark etmez. Gece soğuk nasılsa.”</p>

  <p>Isınmış ev yapımı içki, sohbeti daha da yoğunlaştırmıştı. Dandelion’ın, Zoltan’ın ve Percival’in yüzleri kızarıyor, sesleri gitgide değişiyordu, hatta ozanın ve gnomun saçmaladıkları bile söylenebilirdi. Herkes acıkmış, soğuk at eti ve kulübede buldukları bayır turpundan yemeye başlamıştı. Ama gözlerinden yaşlar akıyordu çünkü bayır turpu, ev yapımı içki kadar sert ve acıydı.</p>

  <p>Yolculuk hedefinin cücelerin güvenli yerleşim alanı Mahakam ormanları içindeki bölge olmaması Regis’i şaşırtmış gibiydi. Çenebazlıkta şimdi Dandelion’ı gölgede bırakan Zoltan, Mahakam’a asla geri dönmeyeceğini söyleyip orada hüküm süren koşullara duyduğu öfkeyi haykırdı, özellikle de siyasete ve Brouver Hoog iktidarına verip veriştirdi. Hoog, Mahakam valisi ve bütün cüce soylarının hâkimiydi.</p>

  <p>“İhtiyar bunak!” diye bağırıp sobanın içine tükürdü. “Yüzüne bakınca canlı mıdır, yoksa içine pamuk mu tıkılmıştır anlayamazsınız. Neredeyse hiç hareket etmez, neyse ki böyledir çünkü her kımıldadığında osurur. Ne dediği anlaşılmaz çünkü bıyığı ve sakalı kurumuş lahana çorbasına bulanmıştır. Ama herkesin yaşamını ve her şeyi o tayin eder çünkü o ne dese yapılmak zorundadır.”</p>

  <p>“Ama Vali Hoog’un politikasının kötü olduğunu savunmak güçtür,” diye araya girdi Regis. “Onun kararlı önlemleri sayesinde cüceler elflerden ayrıldı ve Scoia’taellerle birlikte savaşmıyor artık. Böylece katliamlar bitti, Mahakam’a cezalandırma seferi düzenlenmedi. İnsanlar arası ilişkilerde sağlanan güven meyvelerini veriyor.”</p>

  <p>“Bok veriyor.” Zoltan, elindeki içki kabını başına dikti. “Sincaplar meselesinde ihtiyarın derdi güven falan değildi, çok sayıda gencin madenlerdeki ve demir atölyelerindeki işlerini bırakıp birliklerin içinde özgür insanlar olarak maceralar yaşayabilmek için elflere katılmasıydı onun sıkıntısı. Bu durum büyüyüp bir soruna dönüşünce Brouver Hoog dizginleri eline aldı. Sincaplar’ın öldürdüğü insanları kıçına sildi, cücelerin bu yüzden katlanmak zorunda kaldığı misillemelere aldırmadı, sizin şu ünlü katliamlar da kılını kıpırdatmadı. Özellikle katliamlar hiçbir zaman umurunda olmadı, bugün hâlâ aldırmıyor çünkü kentlere yerleşen cüceleri dönek olarak görüyor. Ama Mahakam’a düzenlenecek bir cezalandırma seferi riskine gelince ancak gülerim, sevgili arkadaşlar. Ortada böyle bir risk yok, hiçbir zaman da olmadı çünkü kralların hiçbiri Mahakam’a parmağını bile dokundurmaya cesaret edemez. Daha da fazlasını söyleyeyim: hatta Nilfgaardlılar ormanların çevresindeki vadileri ele geçirmiş olsalardı bile Mahakam’a ellerini sürmeye cesaret edemezlerdi. Neden, biliyor musunuz? Söyleyeyim: Mahakam, çelik demektir. Hem de ne çeliktir! Orada kömür var, orada manyetit tunç var, hem de sonsuz miktarlarda. Oysa başka yerlerde yalnızca demir hidroksit çıkar.”</p>

  <p>“Mahakam’da bir de teknoloji var,” diye araya girdi Percival Schuttenbach. “Madencilik ve metalürji! Boktan demirci ocakları değil, yüksek fırınlar var. Çekiçli değirmenler ve buharlı şahmerdanlar…”</p>

  <p>“Percival, al, devir,” dedi Zoltan, ağzına kadar doldurduğu ölçü kabını gnoma uzatarak, “yoksa teknolojinle ruhumuzu daraltacaksın. Teknoloji meselesini herkes bilir. Ama Mahakam’ın çelik ihraç ettiğini herkes bilmez. Krallıklara ama aynı zamanda Nilfgaard’a da. Biri bize dokunacak olursa atölyeleri yerle bir eder, maden ocaklarının üzerini kapatıveririz. O zaman siz insanlar yine savaşırsınız ama artık tahta sopalarla, taşlarla ve eşeklerin çene kemikleriyle yaparsınız bu işi.”</p>

  <p>“Brouver Hoog’a ve Mahakam’daki vaziyete bu kadar öfkeliysen,” dedi Witcher, “o zaman birdenbire neden ‘biz’ dilinde konuşmaya başladın?”</p>

  <p>“Eh tabii,” dedi cüce hiddetle, “dayanışma diye bir şey var herhalde! Kendini beğenmiş elflerden daha zeki olduğumuz için biraz gururlandığımı itiraf ediyorum. Bu gerçeği herhalde yadsıyamazsınız? Elfler birkaç yüzyıl, siz insanlar yokmuşsunuz gibi davrandılar. Göğe baktılar, güzel çiçekleri kokladılar, insan görünce gözlerini devirip başlarını çevirdiler. Ama böyle davranarak bir yere gelinmeyeceğini anlayınca ansızın ürküp silahlarına davrandılar. Öldürmeye ve kendilerini öldürtmeye karar verdiler. Biz cüceler ne yaptık peki? Ortama uyum sağladık. Hayır, sizin boyunduruğunuz altına girdiğimizi falan sanmayın. Biz size boyun eğdirdik. Ekonomik anlamda.”</p>

  <p>“Doğrusunu isterseniz,” dedi Regis, “siz, elflerden daha kolay uyum sağladınız. Elfleri toprak bir arada tutuyor. Sizi ise soyunuz sopunuz. Soydaşlarınız neredeyse yurdunuz orası sizin. İleriyi göremeyen bir kral Mahakam’a saldıracak olsa bile, madenleri kurutur ve hiç dertlenmeden başka yere göçersiniz. Kuytulardaki başka dağlara. Ya da işte insanların kurduğu kentlere.”</p>

  <p>“Öyle tabii! Sizin kentlerinizde rahat yaşanıyor!”</p>

  <p>“Gettolarda bile mi?” Dandelion, içkisinden büyük bir yudum içtikten sonra soluk almaya çalıştı.</p>

  <p>“Gettonun nesi kötü? Kendim gibiler arasında yaşamayı yeğlerim. Bana ne entegrasyondan?”</p>

  <p>“Bizi bir de esnaf birliklerine kabul etseler keşke.” Percival burnunu koluna sildi.</p>

  <p>“Sonunda yapacaklar,” dedi cüce kendinden emin bir tonda. “Eğer olmazsa biz de kaldıramayacakları işe girişir ya da kendi birliklerimizi kurarız, kararı rekabet verir.”</p>

  <p>“Yine de Mahakam kentlerden daha güvenli,” dedi Regis. “Kentler her an alevler arasında kalabilir. Dağlardaki savaşın gidişatını beklemek daha akıllıca olur.”</p>

  <p>“İsteyen gidebilir oralara.” Zoltan, ölçü kabını doldurdu. “Ben özgürlüğü yeğlerim, o da Mahakam’da yok. İhtiyarın iktidarını tahmin edemezsiniz. Son zamanlarda, kendi deyimiyle toplumsal konuların düzenlenmesiyle ilgilenmeye başladı. Pantolon askımızı kullanmak serbest mi, yoksa yasak mı olsun, gibi örneğin. Sazan balığı hemen yenmeli mi, yoksa jelatinin donması mı beklenmelidir? Okarina flütü çalmak bizim yüzlerce yıllık cüce geleneğimizle bağdaşır mı, yoksa çürümüş, dejenere olmuş insan kültürünün uzantısı mıdır? Sürekli sahip olunacak bir zevce için kaç yıl çalıştıktan sonra başvuruda bulunulabilir? Maden ocaklarından kaç metre uzaklıkta pipo içilmesine izin verilmelidir? Hayati önem taşıyan benzeri daha birçok soru işte… Hayır, çocuklar, Karbon Dağı’na dönmeyeceğim. Ömrümü maden ocaklarında geçirmeye niyetim yok. Ocağın içinde geçen kırk yıl, metan gazı işini erkenden bitirmezse tabii. Ama bizim başka planlarımız var, değil mi Percival? Biz geleceğimizi güvence altına aldık…”</p>

  <p>“Gelecek, gelecek…” Gnom elindeki ölçü kabını boşalttı, ağzını şaplattı ve bulanık gözleriyle cüceye baktı. “Sevinmekte acele etmeyelim, Zoltan. Çünkü bizi hâlâ ele geçirebilirler ve geleceğimiz yağlı ip olur… Ya da Drakenborg<sup>6</sup>.”</p>

  <p><sup>6</sup>Redanya’da, infazların yapıldığı bir kale. (ç. n.)</p>

  <p>“Kapa çeneni,” diye homurdandı cüce, gnoma tehdit dolu bir bakış fırlatarak. “Boşboğazlık ediyorsun!”</p>

  <p>“Skopolamin,” diye mırıldandı Regis.</p>

  <p>Gnom zırvalıyordu. Milva hüzünlenmişti. Zoltan, daha önce gündeme getirdiğini unutup herkese Mahakam valisi ihtiyar bunağı yeniden uzun uzun anlatıyordu. Geralt, bu hikâyeyi daha önce dinlediğini unutup ona ilgiyle kulak veriyordu. Regis de anlatılanları dinliyor, hatta kafayı iyice bulmuş ekibin içindeki tek ayık kafalı kişi oluşuna aldırmayıp arada görüşlerini bildiriyordu. Dandelion lavtasını tıngırdatıp şarkılar söylüyordu.</p>

  <p>En güçel kılların pek kibirli olduğunu herkes bilir, Çünkü sert ağaca tırmanmak en :çor iştir.</p>

  <p>“Budala,” dedi Milva. Ama Dandelion oralı olmadı.</p>

  <p>Büyümden bakirenin de ağacın da dilinden anlayacaksın, Favasını almayı bilip keyfine bakacaksın.</p>

  <p>“Kupa, ödül kupası…” diye kekeledi Percival Schuttenbach dili dolaşarak. “Kocaman bir kadeh diyebiliriz… Opalden yapılmış… Tanrım, ne büyük. Montsalvat Dağı’nın zirvesinde bulmuştum. Kenarları akik döşeliydi, kaidesi altındandı. Gerçek bir mucize…” “Şuna içki vermeyin artık,” dedi Zoltan Chivay.</p>

  <p>“Dur, dur,” dedi Dandelion merakla; onun da dili dolaşmaya başlamıştı. “Ne oldu sonra o efsane kadehe?”</p>

  <p>“Satıp karşılığında bir katır aldım. Yükleri taşıyabilmek için bir katıra ihtiyacım vardı. Korindon ve kristalize karbon. Bunlardan… ee… yığınla vardı yanımda. Yani yüküm o kadar ağırdı ki katır olmadan yerimden kıpırdayamazdım… Hem ne yapacaktım o kupayı?”</p>

  <p>“Korindon mu? Kristalize karbon mu?”</p>

  <p>“Sizin yakut ve elmas dedikleriniz işte. Çok… ee… işe yarar şeyler.”</p>

  <p>“Yaramaz mı!”</p>

  <p>“Burgular ve eğeler için. Depolamak için. Yığınla vardı bende…”</p>

  <p>“Duyuyorsun, değil mi Geralt?” Zoltan elini salladı, oturuyor olmasına karşın az kalsın devrilecekti. “Kısa boylu ya, çabuk sarhoş oldu. Yığınla elmas görüyor düşünde. Percival, dikkat et de düşün gerçek olmasın. Yarısı bile. Elmaslarla ilgili kısmını kastetmiyorum ama!”</p>

  <p>“Düşler, düşler,” diye yine kekelemeye başladı Dandelion. “Ya sen, Geralt? Yine Ciri’yi gördün mü düşünde? Geralt’ın kâhinlere taş çıkaran düşler gördüğünü bilmelisin, Regis! Ciri, sürpriz bir çocuk, Geralt’ın onunla kader bağı var, bu yüzden kızı düşlerinde görüyor. Kızı, onu zorla kaçıran İmparator Emhyr’in elinden almak üzere Nlfgaard’a gittiğimizi de bilmelisin. Tabii orospu çocuğu bunu hesaba katmadı, o daha gözünü açamadan kızı elinden geri alacağız! Çocuklar, size daha fazlasını anlatmak isterdim ama bir sır bu, derin ve gizli bir sır… Kimsenin duymaması gerekir, anladınız mı? Hiç kimsenin!”</p>

  <p>“Ben bir şey duymadım,” dedi Zoltan, Witcher’a arsız bir ifadeyle bakarak. “Kulağımda tıpa var sınırım.”</p>

  <p>“Bu tıpalar gerçekten başa bela,” dedi Regis ve kulağını kurcalıyormuş gibi yaptı.</p>

  <p>“Nilfgaard’a gidiyoruz,” dedi Dandelion ve dengesini kaybetmemek için cüceye tutundu ama bunun bir çözüm olmadığını çabuk anladı. “Dediğim gibi, bir sır bu. Hedefimiz son derece gizli!”</p>

  <p>“Gerçekten de akıllıca gizli tutuluyor.” Berber başını salladı ve öfkeden rengi atan Geralt’a baktı. “Yolculuğunuzun yönüne bakıldığında, en kuşkucu canlı bile nereye gittiğinizi çıkaramazdı.”</p>

  <p>“Milva, neyin var?”</p>

  <p>“Rahat bırak beni, budala sarhoş.”</p>

  <p>“Aa! Kız ağlıyor! Hey, baksanıza…”</p>

  <p>“Defolsana sen!” Milva gözündeki yaşları sildi. “Yoksa alnının ortasına yumruğu yiyeceksin, pis şair bozuntusu… Zoltan, ver şu kabı bana…”</p>

  <p>“Ortada yok,” diye kekeledi cüce. “Aa, dur, buradaymış. Teşekkürler, berber… Schuttenbach nerede peki?”</p>

  <p>“Dışarı çıktı. Az önce. Dandelion, unutma, bana sürpriz çocuğun hikâyesini anlatacaktın.”</p>

  <p>“Tamam, birazdan Regis. Hemen bir yudum alıp geliyorum… Sonra sana hepsini anlatacağım… Ciri’yi, Witcher’i… Bütün ayrıntılarıyla…”</p>

  <p>“Gebersin orospu çocukları!”</p>

  <p>“Bağırma öyle, cüce! Kulübenin önünde uyuyan çocukları uyandıracaksın! “</p>

  <p>“Kızma, Milva. Al, bul kafayı.”</p>

  <p>“Heyyt!” Dandelion, odaklayamadığı gözlerini kulübenin içinde gezdirdi. “Kontes Lettenhove beni böyle görseydi…”</p>

  <p>“Kim?”</p>

  <p>“Boş ver. Lanet olsun, bu içki insanın gerçekten dilini çözüyor… Geralt, sana da doldurayım mı bir tane daha? Geralt!”</p>

  <p>“Rahat bırak onu,” dedi Milva. “Bırak, düş görsün.”</p>

  <p>Köyün dışındaki samanlıktan müzik sesleri geliyordu, oraya henüz yaklaşmadan müziği duymuş ve heyecanlanmışlardı. Davulun ve kontrbasın hafifçe duyulan ritimlerine, yaklaştıkça da kemanlardan ve flütlerden yükselen melodiye farkında olmadan uyarak uygun adımda ilerleyen atların sırtında beşikteymiş sallanıyorlardı. Gökyüzü pırıl pırıldı, dolunayın tahtaların arasındaki boşluklardan girip aydınlattığı samanlık, sihirli bir masal sarayını andırıyordu.</p>

  <p>Samanlığın dışı aydınlık ve gürültülüydü, dans eden çiftlerin gölgeleri kıpır kıpırdı.</p>

  <p>Onlar içeri girince müzik sustu ve yanlış akortla uzadı. Dans etmekten ter içinde kalmış köylüler kenara çekildiler, balçıkla kaplı zeminden uzaklaşıp duvar diplerine ve direklerin yanına sokuldular. Mistle’ın yanında yürüyen Ciri, kızların iri iri açılan gözlerini, adamların ve delikanlıların sert, inatçı ve her şeye hazır bakışlarını gördü. Gitgide yükselen fısıltıların ve homurdanmaların gaydaları ve kemanları bastırdığını duydu. Fısıltılar… Sıçanlar… Sıçanlar… Haydutlar…</p>

  <p>“Korkmayın,” diye seslendi Giselher ve sesleri kesilen müzisyenlere şakırdayan şiş bir kese attı. “Eğlenmeye geldik. Şenlik herkese açık, öyle değil mi?”</p>

  <p>“Biralar nerede kaldı?” Kayleigh bir para kesesini boşalttı. “Nerede sizin ev sahipliğiniz?”</p>

  <p>“Burası neden bu kadar sessiz?” Alev, çevresine bakındı. Biz dağlardan eğlenmeye geldik. Cenazeye değil!”</p>

  <p>Köylülerden biri sonunda korkusunu yenip elinde içinden köpükler taşan bir toprak kupayla Giselher’e yaklaştı. Giselher kupayı hafifçe eğilerek aldı, başına dikip içti, kibarca teşekkür etti. Birkaç delikanlı ortamı hareketlendirmek için bağırıp seslendi. Ötekiler ağzını açmadı.</p>

  <p>“Hey, arkadaşlar,” dedi Alev. “Canım dans etmek istiyor ama görüyorum ki önce sizi canlandırmak gerekiyor!”</p>

  <p>Samanlığın duvarının önünde üzeri toprak kaplarla dolu kocaman bir masa duruyordu. Dişi elf ellerini çırptı ve bir sıçrayışta meşe masanın üzerine atladı. Köylüler yer açmak için hızla kapları topladılar, yetişemediklerini ise Alev tek bir tekmeyle masadan uzaklaştırdı.</p>

  <p>“Evet, sayın çalgıcılar,” dedi ellerini beline dayayıp saçını arkaya atarak. “Maharetinizi gösterin bakalım! Müzik!”</p>

  <p>Botunun topuklarıyla hemen ritim vurmaya başladı. Davul bu ritmi tekrarladı, derken kontrbas ve çoban kavalı onlara katıldı. Flütler ve kemanlar da melodiyi yakaladı, daha karmaşık bir ritme taşıdı ve Alev’i adımlarını ve ritmini değiştirmek zorunda bıraktı. Bir kelebek kadar renkli ve hafif olan elf, hiç zorlanmadan müziğe ayak uydurup dans etmeye başladı. Bunun üzerine köylüler de el çırptılar.</p>

  <p>“Faika!” diye bağırdı Alev, ağır makyajla büyütülmüş gözlerini kısarak. “Eline kılıcını aldın mı hızlanıyorsun, anladık! Dansta peki? Bana ayak uydurabilecek misin?”</p>

  <p>Ciri, Mistle’ın kolundan kurtuldu, boynundaki fuları çözdü, beresini ve kısa ceketini çıkardı. Tek sıçrayışta masanın üzerinde, elfin yanındaydı şimdi. Delikanlıların ateşli çığlıkları eşliğinde davul ve kontrbas gümbürdemeye, tulum inlemeye başladı.</p>

  <p>“Çalgıcılar, çalın!” diye bağırdı Alev. “Becerinizi koyun ortaya! Ama hareketli olsun!”</p>

  <p>Elf, ellerini beline koyup başını geriye attı, sonra ayakkabılarının topuklarıyla kesik kesik staccato ritmi vurarak dans etmeye başladı. Ciri de kendini bu ritme kaptırıp Alev’in adımlarını tekrarladı. Bunun üzerine elf gülümsedi, havaya sıçradı, ritmini değiştirdi. Ciri, başının ani bir hareketiyle saçlarını arkaya savurup elfın figürlerini hatasız tekrarladı. Şimdi ahenkle dans ediyorlardı, biri diğerinin yansıması gibiydi. Köylüler çığlıklar atıp el çırpıyordu. Kemanlar yüksek perdeden çalıyor, kontrbasın ağır tınısını ve tulumun iniltisini paramparça ediyordu.</p>

  <p>Kızlar elleri bellerinde dimdik dans ederken dirsekleri birbirlerine çarpıyordu. Ritmi, topuklarına çakılı demirler veriyor, masa titriyor ve sarsılıyor, havalanan tozlar ispermeçet mumlarının ve el fenerlerinin ışığında uçuşuyordu.</p>

  <p>“Daha hızlı!” diye müzisyenlere bağırdı Alev. “Daha canlı!”</p>

  <p>Bu artık müzik değil, çılgınlıktı.</p>

  <p>“Dans et, Faika! Kendinden geç!”</p>

  <p>Topuk, botun burnu, topuk, botun burnu, topuk, botun burnu ve sıçrama, bir omuz hareketi, yumruklar bele, topuk, topuk. Masa sarsılıyor, ışık dalga dalga yayılıyor, kalabalık dalgalanıyor, her şey dalgalanıyor, herkes ama herkes dans ediyor… Kalabalıktan çığlıklar yükseliyor, Giselher çığlık atıyor, Asse çığlık atıyor, Mistle gülüyor, alkışlıyor, herkes alkışlıyor, ayaklarını yere vuruyor, samanlık sarsılıyor, yeryüzü sarsılıyor, dünya sarsılıyor. Dünya mı? Hangi dünya? Dünya diye bir şey kalmadı, yalnızca dans, dans var… Topuk, botun burnu. Topuk… Alev’in dirseği… Ateş, ateş… Kemanlar, flütler, kontrbas ve tulum kişniyor yalnızca, davulcu bagetleri kaldırıp indiriyor öylesine, ona ihtiyaç kalmadı artık, ölçüyü Alev ve Ciri, onların topukları belirliyor, ortalık çınlıyor, masa sarsılıyor, gümbürdüyor ve zamanlık sallandıkça sallanıyor… Ritim, içlerinde ritim var, müzik var, onlar müziğin kendisi. Alev’in siyah saçları alnında ve omuzlarında dans ediyor. Yaylıların telleri ateşli, alevli, en üst noktaya ulaşan bu melodinin etkisiyle birbirine karışıyor. Şakaklar zonkluyor.</p>

  <p>Kendinden geçmek. Kendini kaybetmek.</p>

  <p>Ben Falka’yım. Her zaman Faika oldum! Dans et, Alev! Alkış tut, Mistle! Kemanlar ve flütler melodiyi sert bir akortla kesiyorlar, Alev ve Ciri topuklularını aynı anda çevirerek dansın sonunu getiriyor ancak dirsekleri arasındaki iletişim o anda bile kesilmiyor. İkisi de soluk soluğa, yanıyor, ter içindeler ve ansızın birbirlerine sokuluyorlar, sarılıyorlar, terlerini, vücutlarının sıcağını ve mutluluklarını birleştiriyorlar. Samanlık, tek ses gibi çıkan bir çığlıkla, onlarca kişinin alkışlarıyla sarsılıyor.</p>

  <p>“Faika, şeytansın sen,” diyor Alev soluk soluğa. “Günün birinde haydutluktan bıkarsak, dünyayı karış karış dolaşıp ekmeğimizi dansımızla kazanırız…”</p>

  <p>Ciri’nin solukları da kesik kesik. Tek sözcük bile çıkamıyor ağzından. Yalnızca gülümsüyor, zoraki. Yanaklarından bir damla yaş süzülüyor.</p>

  <p>Kalabalıktan ansızın bir çığlık yükseliyor. Kayleigh, iriyarı bir köylüyü itiyor, köylü onu itiyor, yumruklar havaya kalkıyor. Reef atlayıp araya giriyor, fenerlerin ışığında bir hançer parıldıyor.</p>

  <p>“Hayır! Durun!” diye kükrüyor Alev. “Dövüşmek yok! Dans gecesi bu!” Dişi elf, Ciri’yi elinden tutuyor, birlikte yere atlıyorlar. “Çalgıcılar, çalın! Nasıl sıçradığını göstermek isteyen yanımıza gelsin! Kimin cesareti var bakalım?”</p>

  <p>Kontrbas tekdüze bir homurtuya başlıyor, bu homurtunun arasına tulumun uzun iniltisi karışıyor, derken kemanların tiz ve çılgın melodisi başlıyor. Köylüler gülüyor, birbirlerini yumruklayıp çekingenliklerini aşıyorlar. Geniş omuzlu ve açık sarı saçlı biri, Alev’i tuttuğu gibi kendine çekiyor. Bir başkası, daha genç ve daha zayıf, Ciri’nin önünde çekinerek eğiliyor. Ciri, başını kibirle arkaya atıyor, ardından davetkâr bir gülümsemeyle delikanlıya bakıyor. Delikanlı onu belinden kavrıyor, Ciri de ellerini onun omuzlarına koyuyor. Bu temas, Ciri’nin bedeninden ateşli bir ok ucu misali geçiyor, içini nabız gibi atan bir arzuyla dolduruyor.</p>

  <p>“Daha hareketli, çalgıcılar!”</p>

  <p>Samanlık çığlıklarla inliyor, melodinin ritimleriyle sarsılıyor. Ciri dans ediyor.</p>
</body>
</html>