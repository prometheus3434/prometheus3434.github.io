<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-2"><st c="0">Okul ve Okul Yolu  </st></p>
			<p><st c="18">Kış aylarında yağmur en çok bizim okulun beton avlusuna yağıyor. </st><st c="83">Karaköy Alanı’ndan, Kuledibi’ne çıkan dik yokuşla birlikte, iki kıyısında yükselen koyu gri yapıların mimari özellikleri Orta Avrupa kentlerinin eski, karanlık sokaklarını andıran Bankalar Caddesi başlar. </st><st c="288">Kentin esintili havası, varsa güneşi artık burada kesilmiş, gölgeler garip biçimde koyulaşmıştır. </st><st c="386">Yabancı bankalar, azınlık adları taşıyan dükkânlar, cam vitrinlerde sergilenen dış ülkelerden satın alınmış makineler, caddeye birleşen dar, meyilli sokaklar, sonra Kuledibi’ne, oradan Şişhane’ye, Tünel’e sürüp giden yokuşlar (özellikle o yıllarda) hiçbir yerli öğe taşımıyor. </st><st c="663">Bankalar Caddesi’nde ilerlerken, sağa gizlenmiş, bükümlü, gri taş merdivenler, Kartçınar Sokağı başına çıkar. </st><st c="773">Buradaki okul, kilise ve daha ilerideki hastanenin büyük eski yapıları güneşi bir kez daha keser, gölgeleri bir kat daha koyulaştırır. </st><st c="908">Bu yapılar, sığınak gibi dar geçitler ve gizli merdivenlerle birbirine bağlanmıştır. </st><st c="993">Erkek Lisesi’ndeki papazlar, Kız Lisesi’ndeki rahibeler, kilisede sabahın alacakaranlığında başlayan dinsel ayinler, bu Orta Avrupa havasını, ortaçağa dek geriye iter.  </st></p>
			<p><span xml:lang="tr-TR"><st c="1161">Okulun demir kapısı önünde duran şişman rahibe, giysilerimizi denetliyor. </st><st c="1235">Lacivert ya da beyaz dışında bir renk giyip giymediğimizi sıkıca araştırıyor. </st><st c="1313">Bu denetimden sonra dar merdivenleri tırmanıp, soldaki cam kapıdan okul yapısına girince, alacakaranlıkla karşılaşıyoruz.  </st></span></p>
			<p><span xml:lang="tr-TR"><st c="1435">Okula erken varmışsak, kiliseden rahibelerin ayinleri işitiliyor. </st><st c="1501">Org müziği ve rahibeler korosu. </st><st c="1533">Ürküyoruz. </st><st c="1544">Sonra onlar tespihlerini çekerek, kimsenin yüzüne bakmadan, sabah solgunlukları içinde uçuşan kara bulutlar gibi yerlere varan giysileriyle önümüzden hızla merdivenleri çıkıyor, kendilerinden daha da derin, bir uçurumu andıran manastır karanlığında yitiyorlar (ders saatine dek). </st><st c="1824">Odalarına girer girmez, kapılarını kitliyorlar. </st><st c="1872">Bir isteğimiz olduğunda kapılarını çalıyoruz. </st><st c="1918">Burunları ve ağızları görülebilecek kadar aralıyor, bir adım bile içeri girmemize izin vermeden, dileğimizi geçiştirip, hemen kapıyı yüzümüze kitliyorlar. </st><st c="2073">Yaşamlarının karanlık odasından bir şeyler görebilme isteği boşuna  </st></span></p>
			<p><span xml:lang="tr-TR"><st c="2140">Sınıflarda en sönük ampuller yanıyor. </st><st c="2178">O çocukluk yıllarında en büyük merakımız, başlarını lacivert örtüler altında gizleyen bu soluk yüzlü kadınların saçları. </st><st c="2299">Bir söylentiye göre saçları kısacık ve kafalarında tıraşla bir haç kazılı. </st><st c="2374">Ne ilginç ve olağanüstü bir görüntü olmalı bu. </st><st c="2421">Birinden birinin başörtüsünü çekivermek, başlarına kazılmış haçı görmek ve neden rahibe olduklarını bilmek, öğrenmek istiyoruz. </st><st c="2549">Oysa bu dileğimiz yıllar yılı sürüyor. </st><st c="2588">Hiçbir gerçeği öğrenemiyoruz. </st><st c="2618">Dokuz yıl süreyle yönelttiğimiz sorulara tek bir yanıt alıyoruz:  </st></span></p>
			<p><span xml:lang="tr-TR"><st c="2683">— Tanrıyı her şeyden çok sevdiğim için rahibe oldum. </st><st c="2736">Tanrıyla birleşmek yeryüzü verilerinin en güzeli, en kutsalıdır!  </st></span></p>
			<p><span xml:lang="tr-TR"><st c="2801">Rahibelerin her birinin ayrı çılgınlıkları var. </st><st c="2849">Aralarında gözle görülür hiçbir dostluk yok. </st><st c="2894">Aksine birbirini çekememezlik var. </st><st c="2929">Yalnız işbölümü yapmışlar. </st><st c="2956">Derslere girmeyen rahibeler tuvaletlerin temizliği, paydoslarda yiyecek satışı, yabancı çocuklarından oluşan ilkokul sınıflarıyla ilgilenmek gibi uğraşılar üstlenmişler.  </st></span></p>
			<p><span xml:lang="tr-TR"><st c="3126">Taşrada karlı günlerde okula kızakla gitmek bir başka coşku. </st><st c="3187">Güneş, ağaçlar üzerine birikmiş kar kümelerini aydınlatıyor. </st><st c="3248">Çocuklar kızağımı itiyor. </st><st c="3274">Sınıflarda yanan küçük sac sobaların ısıtıp ısıtmadığını anımsamıyorum. </st><st c="3346">Öğretmen saçlarımızda bit arıyor. </st><st c="3380">Bitli öğrencileri dövüyor. </st><st c="3407">Yaşlı öğretmenin kalın parmakları garip bir hastalıkla kabarmış tırnakları var.  </st></span></p>
			<p><span xml:lang="tr-TR"><st c="3487">Yapılar arasına sıkışmış küçük taş avlu, açık havaya çıkabileceğimiz tek yer. </st><st c="3565">Burada bir ya da iki ağaç var. </st><st c="3596">Avlunun yüksek taş duvarlarını tahta banklar çevreliyor. </st><st c="3653">Avludan dar bir geçitle Erkek Lisesi’ne geçiliyor. </st><st c="3704">Paydoslarda buradan bir erkeğin çıkıp gelmesi en olağanüstü olay. </st><st c="3770">O an avludaki bütün kızlar kikirdiyor, kulaktan kulağa bir şeyler fısıldanıyor. </st><st c="3850">Sanki herkes kendini o erkekle yatıyor hissediyor. </st><st c="3901">Üç yıl süreyle Almanca derslerine aynı rahibe geliyor. </st><st c="3956">Sınıfa birkaç dakika geç ve hızla giriyor. </st><st c="3999">Yüzü pençe pençe kızarmış. </st><st c="4026">Karga burnunu çekiyor, omuzlarını silkiyor, bir yandan kollarını sıvarken, bir yandan da kalçasını yerine oturtmak istercesine iteliyor. </st><st c="4163">Karatahtanın önüne geçince, boynunu abartarak geriye atıyor. </st><st c="4224">Başını askeri bölük denetleyen komutan gibi kaldırıyor. </st><st c="4280">Bizler de aynı hareketleri yineliyoruz.  </st></span></p>
			<p><span xml:lang="tr-TR"><st c="4320">— Tanrı sizlerle olsun, sevgili çocuklar!  </st></span></p>
			<p><span xml:lang="tr-TR"><st c="4362">diye selamlıyor.  </st></span></p>
			<p><span xml:lang="tr-TR"><st c="4379">— Tanrı bizlerle olsun, sevgili şivester!  </st></span></p>
			<p><span xml:lang="tr-TR"><st c="4421">diye yanıtlıyoruz.  </st></span></p>
			<p><span xml:lang="tr-TR"><st c="4440">— Ne olacaksam, eksiksiz olmak isterim!  </st></span></p>
			<p><span xml:lang="tr-TR"><st c="4480">diyor.  </st></span></p>
			<p><span xml:lang="tr-TR"><st c="4487">— Ne olacaksam eksiksiz olmak isterim!  </st></span></p>
			<p><span xml:lang="tr-TR"><st c="4526">diye bağırıyoruz.  </st></span></p>
			<p><span xml:lang="tr-TR"><st c="4544">— “O” harfi araştırmasını söyleyeceğiz!  </st></span></p>
			<p><span xml:lang="tr-TR"><st c="4584">diyor.  </st></span></p>
			<p><span xml:lang="tr-TR"><st c="4591">Kırk beş soluk yüzlü, siyah giysili öğrenciden oluşan sınıfımız, rahibenin söylediklerini bağırıyor!  </st></span></p>
			<p><span xml:lang="tr-TR"><st c="4692">— Kahırlar sabahları başlar!  </st></span></p>
			<p><span xml:lang="tr-TR"><st c="4721">— Kahırlar sabahları başlar!  </st></span></p>
			<p><span xml:lang="tr-TR"><st c="4750">— Erken ya da geç, her zaman kahırlar!  </st></span></p>
			<p><span xml:lang="tr-TR"><st c="4789">— Erken ya da geç, her zaman kahırlar!  </st></span></p>
			<p><span xml:lang="tr-TR"><st c="4828">— Ama kahırlarla da başlasa gün!  </st></span></p>
			<p><span xml:lang="tr-TR"><st c="4861">— Ama kahırlarla da başlasa gün!  </st></span></p>
			<p><span xml:lang="tr-TR"><st c="4894">— Bırakalım Tanrım kahırları!  </st></span></p>
			<p><span xml:lang="tr-TR"><st c="4924">— Bırakalım Tanrım kahırları!  </st></span></p>
			<p><span xml:lang="tr-TR"><st c="4954">— Tanrı bugün de yarın da germiştir kanatlarını!  </st></span></p>
			<p><span xml:lang="tr-TR"><st c="5003">— Tanrı bugün de yarın da germiştir kanatlarını!  </st></span></p>
			<p><span xml:lang="tr-TR"><st c="5052">— Çünkü sever bizleri!  </st></span></p>
			<p><span xml:lang="tr-TR"><st c="5075">— Çünkü sever bizleri!  </st></span></p>
			<p><span xml:lang="tr-TR"><st c="5098">— Oturun!  </st></span></p>
			<p><span xml:lang="tr-TR"><st c="5108">— Sevgili Hannelore’yi söylemeyecek miyiz?  </st></span></p>
			<p><span xml:lang="tr-TR"><st c="5151">— Kalkın! </st><st c="5161">Sevgili Hannelore’yi söyleyeceğiz!  </st></span></p>
			<p><span xml:lang="tr-TR"><st c="5196">Sevgili Hannelore!  </st></span></p>
			<p><span xml:lang="tr-TR"><st c="5215">— Sevgili Hannelore!  </st></span></p>
			<p><span xml:lang="tr-TR"><st c="5236">— Neşeli pazar çocuğu!  </st></span></p>
			<p><span xml:lang="tr-TR"><st c="5259">— Neşeli pazar çocuğu!  </st></span></p>
			<p><span xml:lang="tr-TR"><st c="5282">— Sen pazar günü doğmuşsun!  </st></span></p>
			<p><span xml:lang="tr-TR"><st c="5310">— Sen pazar günü doğmuşsun!  </st></span></p>
			<p><span xml:lang="tr-TR"><st c="5338">— Kutsanmış güller çocuğu!  </st></span></p>
			<p><span xml:lang="tr-TR"><st c="5365">— Kutsanmış güller çocuğu!  </st></span></p>
			<p><span xml:lang="tr-TR"><st c="5392">Bu dizeleri kendisi yazmış. </st><st c="5420">Hemen her sözcüğünün Almancasında “o” harfi var. </st><st c="5469">Bu harfi özellikle uzatarak söylüyor, ağızlarımızı Alman dilininin “o” harfine alıştırmaya çalışıyoruz. </st><st c="5573">Hemen ardından her günkü anlatısına geçiyor. </st><st c="5618">Bu, Nietzsche’nin ölümü. </st><st c="5643">Tanrıyı yadsıdığı için, Tanrının Nietzsche’yi cezalandırdığını, onun çıldırarak öldüğünü anlatıyor:  </st></span></p>
			<p><span xml:lang="tr-TR"><st c="5743">— Oturağından pisliğini alıp yedi. </st><st c="5778">Son an bağırdı (kendisi de bağırıyor ve sahnedeki bir tiyatro oyucusunu oynuyor):  </st></span></p>
			<p><span xml:lang="tr-TR"><st c="5860">— Bana rahibi getirin! </st><st c="5883">Ama artık geç kalmıştı. </st><st c="5907">Tanrı onu kendi katına almadı, Tanrı onu cezalandırdı.  </st></span></p>
			<p><span xml:lang="tr-TR"><st c="5962">Her gün bir ders süren bu dinsel konulardan sonra Goethe’nin şiirlerine geçiyoruz:  </st></span></p>
			<p><span xml:lang="tr-TR"><st c="6045">“Tüm zirvelerde sessizlik,  </st></span></p>
			<p><span xml:lang="tr-TR"><st c="6072">Tek bir ağaç bile solumuyor,  </st></span></p>
			<p><span xml:lang="tr-TR"><st c="6101">Kuşlar ormanda susuyor,  </st></span></p>
			<p><span xml:lang="tr-TR"><st c="6125">Biraz daha bekle,  </st></span></p>
			<p><span xml:lang="tr-TR"><st c="6143">Yakında sen de gömüleceksin sessizliğe...”  </st></span></p>
			<p><span xml:lang="tr-TR"><st c="6186">— Nedir burada “sessizliğe gömülmek?”  </st></span></p>
			<p><span xml:lang="tr-TR"><st c="6224">— Ölüm sevgili şivester.  </st></span></p>
			<p><span xml:lang="tr-TR"><st c="6249">— Evet. </st><st c="6257">Ölüm. </st><st c="6263">İnsanın Tanrı’sına kavuşması. </st><st c="6293">O en kutsal an... </st><st c="6311">Tanrı’ya ulaşılan en kutsal an. </st><st c="6343">Varoluşun tek gerçek anı... </st><st c="6371">Ölüm. </st><st c="6377">Tanrı’yla birleşme.  </st></span></p>
			<p><span xml:lang="tr-TR"><st c="6397">Avluya yağmur yağıyor. </st><st c="6420">Sınıf penceresinden dışarı bakıldığında, beton duvar, koyu kahverengi tahta banklar ve yağmur tanelerinden bir kesit görünüyor.  </st></span></p>
			<p><span xml:lang="tr-TR"><st c="6548">İlkokul birdeyim. </st><st c="6566">Stalin’in ölümü büyük bir bayram gibi kutlanıyor. </st><st c="6616">Haritalar üzerinde oynuyoruz. </st><st c="6646">Sovyetler Birliği’ne Stalin’in mezar taşını dikiyoruz. </st><st c="6701">Eisenhower bir melek.  </st></span></p>
			<p><span xml:lang="tr-TR"><st c="6723">Cumhurbaşkanı olunca:  </st></span></p>
			<p><span xml:lang="tr-TR"><st c="6745">— Amerika kardeş! </st><st c="6763">Amerika kardeş!  </st></span></p>
			<p><span xml:lang="tr-TR"><st c="6779">diye el ele tutuşup, zıplıyoruz.  </st></span></p>
			<p><span xml:lang="tr-TR"><st c="6812">Rahibeler cuma günleri et yemiyor. </st><st c="6847">Mutfaktan avluya balık kızartması kokuları yükseliyor.  </st></span></p>
			<p><span xml:lang="tr-TR"><st c="6902">Küçük burjuva mahallelerinde, okul giysilerimize bakıp, yabancı bir okulda okuduğumuz için bize özenenler var. </st><st c="7013">Ağır çantalarımız kollarımızda, Günk’le birlikte, Fatih’in henüz yaşlı çınar ağaçları kesilmemiş bulvarında yürüyoruz.  </st></span></p>
			<p><span xml:lang="tr-TR"><st c="7132">— İşte bu sokakta oturuyoruz,  </st></span></p>
			<p><span xml:lang="tr-TR"><st c="7162">diyor.  </st></span></p>
			<p><span xml:lang="tr-TR"><st c="7169">— Biz de iki durak ötede oturuyoruz,  </st></span></p>
			<p><span xml:lang="tr-TR"><st c="7206">diyorum.  </st></span></p>
			<p><span xml:lang="tr-TR"><st c="7215">Günk bize ilk kez geliyor. </st><st c="7242">Kısa bir konuşmadan sonra, ikimiz de eşit düzeydeki ailelerin çocukları olduğumuzu anlıyoruz. </st><st c="7336">Gecekondularla yolu kesilmiş, çıkmaz sokaktaki evimize çekinmeden getirdiğim ilk arkadaşım Günk. </st><st c="7433">Evimizi hiç yadırgamıyor. </st><st c="7459">Üstelik kendi evlerinden daha geniş ve daha da rahat olduğunu söylüyor.  </st></span></p>
			<p><span xml:lang="tr-TR"><st c="7531">Solgun yüzlü, dümdüz siyah saçlı, zayıf, akıllı bakışlı, duyarlı bir çocuk.  </st></span></p>
			<p><span xml:lang="tr-TR"><st c="7607">— Zola’yı okudun mu?  </st></span></p>
			<p><span xml:lang="tr-TR"><st c="7628">diyor.  </st></span></p>
			<p><span xml:lang="tr-TR"><st c="7635">Hemen Zola’nın –acı dolu– birkaç romanını okuyorum. </st><st c="7687">Sonra Günk ile birlikte Dostoyevski’nin roman dünyasına ve kişilerine dalıyoruz. </st><st c="7768">Guruşenka’nın sarhoş babasının neden içtiğini anlatışı beni çok ağlatıyor. </st><st c="7843">Bu romanlar, yaşadığımız dünyayla ne kadar bağdaşıyor.  </st></span></p>
			<p><span xml:lang="tr-TR"><st c="7898">Sabahları yedide Günk’e uğrarken ağarıyor hava. </st><st c="7946">Sokak lambaları sönüyor. </st><st c="7971">Beş on dakika taş koridorlarında oyalanıyoruz. </st><st c="8018">Annesi ve babası da kalkmış, öğretmenlik yaptıkları okullara gitmek için hazırlanıyorlar. </st><st c="8108">Annesi okula, öğrencilerine, başarıya ve özellikle “yurduna” çok düşkün bir öğretmen. </st><st c="8194">Her sabah, vatanın bizden beklediği görevlere değiniyor. </st><st c="8251">Günk’ün babası daha rahat bir insan. </st><st c="8288">Boş zamanlarını arkadaşlarıyla kahvede oturmak, oyun oynamakla geçiriyor. </st><st c="8362">Dünyaya alaylı bir yaklaşımı var. </st><st c="8396">Durmadan sigara içiyor.  </st></span></p>
			<p><span xml:lang="tr-TR"><st c="8420">Günk’ün ve bizim evin tüm bireyleri (Bunni dışında) okula gidiyor. </st><st c="8487">Kimse fabrika, dükkân, büro, atölye gibi bir yerde çalışmıyor. </st><st c="8550">Bu nedenle tüm yaşamımız okul. </st><st c="8581">Bir “öğrenme merkezi”.  </st></span></p>
			<p><span xml:lang="tr-TR"><st c="8604">(Yıllar sonra, sabah karanlığında küçücük ilkokul çocuklarının belleğimden silemediğim vatan şiirlerini ezberleyerek, siyah giysiler içinde okula gittiklerini görünce, nemli İstanbul sabahlarında...  </st></span></p>
			<p><span xml:lang="tr-TR"><st c="8803">— Hiçbir yanlış değişmedi,  </st></span></p>
			<p><span xml:lang="tr-TR"><st c="8830">diye düşünmekten kendimi alamıyorum. </st><st c="8867">Bulutları dağıtmak, güneşi avuçlamak, çocuklarla tepelerde koşmak, ağaçları, rüzgârı, güneşi, yağmuru, insanları onlarla birlikte yaşamak istiyorum.)  </st></span></p>
			<p><span xml:lang="tr-TR"><st c="9017">Henüz tramvaylar işliyor.. </st><st c="9044">Beşiktaş - Fatih’in yeşil vagonu tıkış tıkış.  </st></span></p>
			<p><span xml:lang="tr-TR"><st c="9090">Günkler’in taş holünde oturuyoruz. </st><st c="9125">Burada bir kanepe, önünde bir tahta masa, bir de pencerenin önünde, üzerinde radyonun durduğu komodin var. </st><st c="9232">Ağabeyi odasında ara sıra opera aryaları bağırıyor. </st><st c="9284">Akşamüstü. </st><st c="9295">Henüz kalkmamış. </st><st c="9312">Bir süre sonra bol ve çizgili pijamasıyla odasından çıkıyor. </st><st c="9373">İkimizi de görmezlikten geliyor. </st><st c="9406">Mutfakta ayaküstü kahvaltı ediyor. </st><st c="9441">Susuyoruz. </st><st c="9452">Odasından müthiş bir sigara dumanı yayılıyor. </st><st c="9498">Bir süre sonra giyiniyor. </st><st c="9524">Annesinin bir kitap arasına bıraktığı gündeliğini, kış aylarıysa bej paltosunu alıp, hiçbir şey söylemeden evden çıkıyor.  </st></span></p>
			<p><span xml:lang="tr-TR"><st c="9646">— Hiç konuşmaz mı?  </st></span></p>
			<p><span xml:lang="tr-TR"><st c="9665">diyorum.  </st></span></p>
			<p><span xml:lang="tr-TR"><st c="9674">— Çok ender konuşur,  </st></span></p>
			<p><span xml:lang="tr-TR"><st c="9695">diyor Günk.  </st></span></p>
			<p><span xml:lang="tr-TR"><st c="9707">Sonra bir süre ağabeylerimizin bunalımlarından söz ediyoruz. </st><st c="9768">Bunalımlarıyla aile içinde yaptıkları baskıdan, kendi aralarında neşeli, konuşkan olduklarından. </st><st c="9865">Günk’ün ağabeyinin odası küçük. </st><st c="9897">Kitaplarla dolu. </st><st c="9914">Günk annesi ve babası ile aynı odada yatıyor. </st><st c="9960">Ablası da konuk odasında. </st><st c="9986">Günkler’in evinde hiç giysi dolabı yok. </st><st c="10026">Her şey kapıların arkasında asılı.  </st></span></p>
			<p><span xml:lang="tr-TR"><st c="10061">O sonbahar, kış, ilkbahar ve yazlarda henüz çocuğuz. </st><st c="10114">Ama içimizde çocuksu bir sevinç yerine, garip bir hoşnutsuzluk, bir sıkıntı. </st><st c="10191">Öğretmen anne babanın, Müslüman mahallelerindeki dar evlerin, kilise okulunun Katolik havasının, düşüncelerimizle bağdaşmayan çılgın sayılacak rahibelerin davranışlarının, öteki öğretmenlerin, öğrenmenin, düşüncelerimize yön verecek bir akım olmayışının, kavranması istenen önümüzde bekleyen tüm yaşamın sıkıntısı var. </st><st c="10510">Yaşam, şimdi ancak kavranılması ve anlaşılması gereken; oysa yaşanması, gerçeğine inilmesi ilerideki yıllara atılan bir yabancı öğe gibi önümüze getirilmiş. </st><st c="10667">Coğrafya derslerine getirilen yerküre gibi. </st><st c="10711">Kimse yaşadığımız mevsimin, günlerin ve gecelerin yaşamın kendisi olduğundan söz etmiyor. </st><st c="10801">Her an belirtilen bir öğretiye, bizler hep hazırlanıyoruz. </st><st c="10860">Neye?  </st></span></p>
			<p><span xml:lang="tr-TR"><st c="10866">(İşte şimdi o ilerilere itilen, gelecekteki yaşamın içindeyim. </st><st c="10929">Artık kimse beni hiçbir şeye hazırlayamıyor. </st><st c="10974">Sabahları doğan güneşin gölgede bıraktığı Boğaz’ın Anadolu kıyısına, yalıların dibinde balık satan, sakallı, lastik çizmeli ve muşambalı balıkçılara, büyük ve yeni arabalara, caddelere, insanlara, kalabalığa, köprünün altına sarhoş gelip nara atan adama, onu -düşmesin diye- tutan içki arkadaşına, Tünel’e binen insanlara, Evlendirme Dairesi’ne renkli giysiler ve çiçeklerle koşuşan süslü insanlara, duvarlara asılan afişlere, her gün bir yenisi açılan Beyoğlu birahanelerine, dolmuş kuyruklarına, grevci işçilere, Taksim Alanı’nı bekleyen tabur tabur askere, banka önlerinde duran tüfekli, genç erlere kendi gözlerimle bakıyorum. </st><st c="11605">Başka ne isteyebilirim ki?)  </st></span></p>
			<p><span xml:lang="tr-TR"><st c="11633">Öfke içinde büyüyoruz. </st><st c="11656">Oturduğumuz semte, sokağa, odalara, eşyalara, kış aylarında güçlükle ısıttığımız, eskimiş, ortası çukur pamuk yataklara öfke duyarak büyüyoruz. </st><st c="11800">Yaşam yalnızca sokaklarda. </st><st c="11827">Bir canlılık var sokaklarda. </st><st c="11856">Güzel olan, gerçek olan, kentin insanları, kalabalık, dış dünya. </st><st c="11921">Dış dünyanın insanın kulaklarına varan uğultusu. </st><st c="11970">Diğer ülkeleri aşan, batıda bir okyanusa, doğuda bir başka okyanusa varan uğultu.   </st></span></p>
			<p><span xml:lang="tr-TR"><st c="12052">Süm, kuzenlerim ve benim aramdaki cinsel ilişki, çocukluktan çıkışımıza dek sürüyor. </st><st c="12137">Yalnız kalabilmek için olanaklar yaratıyoruz. </st><st c="12183">Sonra soyunup birbirimizin üstüne çıkıyoruz. </st><st c="12228">Kuzenimin toplu gövdesi, karnı ve kabarık, kılsız kadınlık organı ve organlarımızı birbirine sürtüp eriştiğimiz boşalmayı uzun yıllar unutamıyorum. </st><st c="12376">Sevişmelerimiz çok doğal. </st><st c="12402">Boşalır boşalmaz biraz utanıyoruz, ama hiçbir şey olmamış gibi davranıyoruz.  </st></span></p>
			<p><span xml:lang="tr-TR"><st c="12479">(Hepimiz erkeklerle duyacağımız boşalmanın çok daha başka, çok daha erişilmez bir duygu olduğunu düşlüyoruz. </st><st c="12588">Bunu bekliyoruz. </st><st c="12605">Sıkıntılarımızın özünde, bu yasaklanan duygunun özlemi yatıyor.) Kıllarımız çıktığında sevişmeler kendiliğinden bitiyor. </st><st c="12726">Artık kendi kendine oynamaktan başka boşalım yolu yok. </st><st c="12781">Bu da insanı bir yalnızlığa sürüklüyor. </st><st c="12821">Sevişmeyi kendi gövdelerimizde tatmaya, kendi bedenlerimizde öğrenmeye koşullandırılıyoruz. </st><st c="12913">Erkek gövdelerine, erkek organlarına yabancılığımız giderek büyüyor. </st><st c="12982">Yılların çabası gerekiyor, erkeğe alışmak, erkeklik organını sevmek için.  </st></span></p>
			<p><span xml:lang="tr-TR"><st c="13056">Kısa çoraplarımızı çıkardık. </st><st c="13085">Naylon çorap giyiyoruz. </st><st c="13109">Cumartesi günleri Saraçhanebaşı’ndaki Yeni Sinema’da iki Amerikan filmi izliyoruz. </st><st c="13192">Hafta boyu beklediğimiz bir eğlence bu. </st><st c="13232">Grace Kelly’nin ne güzel bir dünyası var. </st><st c="13274">Pembe, kabarık tuvaletleri, spor arabalarla yarışarak ona koşan sevgilileri, Güney Fransa şatolarında verilen akşam yemekleri...  </st></span></p>
			<p><span xml:lang="tr-TR"><st c="13403">Bizim karanlık bulvarlarımız, çöplü sokaklarımızdan çok başka bir yaşam. </st><st c="13476">Bu bir düş dünyası. </st><st c="13496">Oysa bize yakın olan Rus yazınından tanıdığımız dünya. </st><st c="13551">Acılarla ve yoksulluklarla dolu dünyalar.  </st></span></p>
			<p><span xml:lang="tr-TR"><st c="13593">İlkbaharla birlikte ılık havalar başladığında uzun yürüyüşlere çıkıyorum. </st><st c="13667">Bazı günler Günk de olmuyor. </st><st c="13696">Bulvardaki tramvay rayları sökülmeye, ağaçlar kesilmeye başlanıyor. </st><st c="13764">Yollar genişletilecek. </st><st c="13787">Toz, toprak ve çamurlar içindeki çukurlardan geçiyorum. </st><st c="13843">Henüz yıkılmasına başlanmamış, havuzlu Saraçhane Parkı’ndan iniyor, Aksaray’a doğru yürüyorum. </st><st c="13938">Bulvarın sol kıyısında yükselen apartmanları seviyorum. </st><st c="13994">(Geniş bir bulvarda oturabilme tutkum var. </st><st c="14037">Evimizin önünde yol olmayışı beni üzüyor. </st><st c="14079">Bulvarlarda oturabilenleri kıskanıyorum. </st><st c="14120">Şimdilerde kimseyi ve hiçbir bulvarı, hiçbir evi kıskanmıyorum. </st><st c="14184">Her yerde kalabilirim. </st><st c="14207">Ama o bizim, önünü gecekonduların kapattığı evimizde bir gece bile oturamam. </st><st c="14284">Hiç düşündünüz mü? </st><st c="14303">Ölen bir insanı gerçekten bir kez daha görebilir misiniz? </st><st c="14361">Ölen bir okula gidebilir misiniz? </st><st c="14395">Ölen bir evde uyuyabilir misiniz? </st><st c="14429">O yıllar öldü. </st><st c="14444">O yılları bize öldürecek biçimde yaşattılar.)  </st></span></p>
			<p><span xml:lang="tr-TR"><st c="14490">Yenikapı’da henüz birkaç çayevi var. </st><st c="14527">Sahil çakıl taşlarıyla dolu. </st><st c="14556">Tren yolunun altından geçilince, odun depoları sahil boyunca dizili. </st><st c="14625">Denize yakın bir yerde, taşlara oturuyorum. </st><st c="14669">Önümde uzayan, gri mavi Marmara Denizi’ne uzun süre bakıyorum. </st><st c="14732">İçimdeki kıpırdanışları dinliyorum. </st><st c="14768">Bir şeylere açılmak, bir yerlere koşmak, dünyayı kavramak istiyorum. </st><st c="14837">Dünyanın bize yaşatılandan, öğretilenden daha başka olduğunu seziyorum. </st><st c="14909">Oysa o yıllarda bu kaygılara çözüm getirecek hiçbir olgu yok. </st><st c="14971">Yönetime karşı bir direniş başlamış. </st><st c="15008">Soygundan, antidemokratik eylemlerden söz ediliyor... </st><st c="15062">Ama yaygın olan yalnız varoluşçuluk. </st><st c="15099">Marmara’nın gri mavi boşluğuyla bağdaşan varoluşçuluk.  </st></span></p>
			<p><span xml:lang="tr-TR"><st c="15154">Odun depolarının yanından, tren istasyonunun altından geçiyorum. </st><st c="15219">Ayakkabılarımın altında taşınması güç çamurlar birikiyor. </st><st c="15277">Eve dönmek istemiyorum. </st><st c="15301">Kentin uğultuyla yaklaşan akşamında herhangi bir yerde olmak istiyorum. </st><st c="15373">Ama kararan gökyüzüyle birlikte, evin sönük ışıklarına, gerilimli, rahatsız havasına dönmek zorundayım.  </st></span></p>
			<p><span xml:lang="tr-TR"><st c="15477">Cumartesileri kabarık, kolalı jüponlar giyip, kentin yeni oluşan, daha zengin mahallelerindeki lokallere dans etmeye gidiyoruz. </st><st c="15605">Buralarda küçük masa başlarında birkaç içki içerek oturuyoruz. </st><st c="15668">Orkestrada ya da plaklarda günün moda şarkıları çalınıyor. </st><st c="15727">Romantik İtalyan şarkılarını çok seviyoruz. </st><st c="15771">Taşra düğünlerinin teneke havasını anımsatan, ama garip bir duyarlık var bu şarkılarda. </st><st c="15859">Günk, hafta sonları bize gelmiyor. </st><st c="15894">“La lune es o es” şarkılarıyla dans etmiyor. </st><st c="15939">O hafta sonlarını da Dostoyevski, Turgenyef, ya da Çehov’un dünyasında geçirmeyi yeğliyor.  </st></span></p>
			<p><span xml:lang="tr-TR"><st c="16030">Oysa bizim artık sevgililerimiz var. </st><st c="16067">Delikanlılar. </st><st c="16081">Pantolonları, ayakkabıları şık, yeni yeni çıkan sakallarını tıraş eden, kokular süren, Avrupa kazaklar giyen sevgililerimiz var. </st><st c="16210">Onlar çamur yığınları içinde değil, Nişantaş, Şişli, Topağacı gibi zengin semtlerde, büyük görkemli apartmanlarda oturuyorlar.  </st></span></p>
			<p><span xml:lang="tr-TR"><st c="16337">Cumartesi günleri onlarla –bize bir hafta yetecek– doyumsuz heyecanlar yaşıyoruz. </st><st c="16419">Bekleyiş. </st><st c="16429">Kıskançlık. </st><st c="16441">Heyecan. </st><st c="16450">İlk dansa kalkış. </st><st c="16468">Sarılmanın sevinci. </st><st c="16488">Kaçamak öpüşmelerin tadı. </st><st c="16514">Bu erkeklerle aynı dünyanın insanları değiliz. </st><st c="16561">Onları mutlu kılan araba, ev, müzik, deniz motoru, yaz akşamları özel kulüplerde, büyük ağaçlar altında düzenlenen bahçe partileri ve bedenlerinin geçici diriliği. </st><st c="16725">Gençliği.  </st></span></p>
			<p><span xml:lang="tr-TR"><st c="16735">Şimdi onlardan biriyle Pera Palas’ın yüksek tavanlı geniş barındaki büyük koltuklarda oturuyoruz. </st><st c="16833">Şişman gövdesini çok dar bir pantolonla daha ince göstermeye çaba harcamış. </st><st c="16909">Ayakkabılarının topukları yüksek. </st><st c="16943">Pantolonunu biraz çekince, bunların altı deri, üstü keten olduğunu görüyorum. </st><st c="17021">İpek gömleğinin yakası açık. </st><st c="17050">Saçları ve göğsündeki kıllar beyazlaşmış. </st><st c="17092">Boynunda kalın bir altın zincir var. </st><st c="17129">Sokakta sık sık rastlanan, yeni türeme milyonerlerle eş görünümde. </st><st c="17196">Tüm diriliğini yitirmiş bir insan:  </st></span></p>
			<p><span xml:lang="tr-TR"><st c="17231">— Ne iş yapıyorsun?  </st></span></p>
			<p><span xml:lang="tr-TR"><st c="17251">— Araba satıyorum.  </st></span></p>
			<p><span xml:lang="tr-TR"><st c="17270">— Kaçakçı olacağın eskiden de belliydi. </st><st c="17310">Sendeki bu para ve lüks düşkünlüğü yok mu!  </st></span></p>
			<p><span xml:lang="tr-TR"><st c="17353">— Neden öyle diyorsun, yasal yollardan getirtip satıyorum.  </st></span></p>
			<p><span xml:lang="tr-TR"><st c="17412">— Şimdi artık nasılsa araba satamayacaksın. </st><st c="17456">Benzin bile kalmadı.  </st></span></p>
			<p><span xml:lang="tr-TR"><st c="17477">— Orası doğru. </st><st c="17492">Ama çocuklarımın geleceğini sağladım, param yeter.  </st></span></p>
			<p><span xml:lang="tr-TR"><st c="17543">— Sen ve çocukların kurtulsun, yeter, değil mi?  </st></span></p>
			<p><span xml:lang="tr-TR"><st c="17591">Arka arkaya viski içiyor. </st><st c="17617">Böyle kendi kendine bile dayanamayan bir insan haline gelişi, belli bir sevinç veriyor bana.  </st></span></p>
			<p><span xml:lang="tr-TR"><st c="17710">— Her akşam lokantaya gidiyorum. </st><st c="17743">Ben, karımı mutfağa sokmam. </st><st c="17771">Mutfağa giren kadın yemek kokar. </st><st c="17804">Sonra kâğıt oynuyoruz. </st><st c="17827">Canım isterse video televizyon seyrediyorum. </st><st c="17872">İstediğim filmi kendim seçiyorum.  </st></span></p>
			<p><span xml:lang="tr-TR"><st c="17906">— Kitap okumadın mı hiç?  </st></span></p>
			<p><span xml:lang="tr-TR"><st c="17931">— Simmel’i okuyorum. </st><st c="17952">Müthiş bir yazar.  </st></span></p>
			<p><span xml:lang="tr-TR"><st c="17970">— Batıda hizmetçi romanı denir Simmel’in yazdıklarına.  </st></span></p>
			<p><span xml:lang="tr-TR"><st c="18025">Bu denli çözümsüz, dış olgulara bağımlı bir yaşamın içinde olmamak ne büyük bir mutluluk. </st><st c="18115">O esir. </st><st c="18123">Her gün yaşlanmaya, her gün kafasından ve gövdesinden bir şeyler yitirmeye esir. </st><st c="18204">Her gün gelişen, her gün büyüyen, tüm çağlara varan bir bağımsızlığın, nesnelere dayanmayan bir özgürlüğün mutluluğuna hiç varmayacak. </st><st c="18339">Anadili bile gelişmemiş. </st><st c="18364">Düşünceleri, insan varoluşunun gerçeğini kavramaya yeterli değil.  </st></span></p>
			<p><span xml:lang="tr-TR"><st c="18430">Pera Palas’ın barı yıllardır sinmiş sigara izmariti kokuyor. </st><st c="18491">Kalabalık yollarda ilkbaharın ilk sıcaklığı var.  </st></span></p>
			<p><span xml:lang="tr-TR"><st c="18540">Okulun arka kapısının açıldığı arnavutkaldırımlı yokuş Kuledibi’ne çıkıyor. </st><st c="18616">Galata Kulesi’nin çevresi hep dar sokaklardan oluşuyor. </st><st c="18672">İrili ufaklı eski evlerde genellikle yoksul Yahudiler barınıyor. </st><st c="18737">Zengin Yahudiler ancak buradaki sinagogdaki ayinlere, evlenme ve cenaze törenlerine geliyorlar. </st><st c="18833">Sokaklarda, bir balkondan diğerine çamaşır asılıyor. </st><st c="18886">Ayaküstü şarap içilen bir küçük meyhanede bardakla kırmızı ve beyaz şarap satılıyor. </st><st c="18971">İstiklal Caddesi’ne varıldı mı, yaşam hemen hızlanıyor. </st><st c="19027">Dükkânlar, sinemalar, trafik her zaman canlı, yaya kaldırımları her zaman insan dolu. </st><st c="19113">Tepebaşı Alanı’nda üç tahta, kırmızı tiyatro yapısı parkın yanında duruyor. </st><st c="19189">Tiyatro yapılarının karşısında, kentin en güzel kahvelerinden biri olan Pelit Pastanesi var. </st><st c="19282">Küçük alt salonu doldu mu, tahta merdivenlerle çıkılan balkonu açılıyor. </st><st c="19355">Öğleden sonra güneşinin vurduğu bu pastane masalarında her gün temiz, ütülü örtüler serili. </st><st c="19447">Artık Beyoğlu sinemalarında Amerikan dünyasının dışında kalan, bambaşka gerçeklerin filmlerini de görüyoruz. </st></span><span xml:lang="tr-TR"><st c="19556">Milano Mucizesi, Bisiklet Hırsızları, Pater Pançeli, Valizli Kız...</st></span><span xml:lang="tr-TR">  </span></p>
			<p><span xml:lang="tr-TR"><st c="19623">Baylan Pastanesi girişindeki iki yanlı satış vitrinlerinden sonra, geniş, loş bir salon başlıyor. </st><st c="19722">Burada ağabeyim ve arkadaşları, hemen her gün akşamüstü toplanıyor. </st><st c="19790">Biz de onların efsaneleşmiş yaşamını izlemek için artık Baylan’a geliyoruz. </st><st c="19866">Başlangıçta bizi aralarına almıyorlar. </st><st c="19905">Başka masada oturup, Günk’le konuşuyor, sürekli olarak da onları izliyoruz. </st><st c="19981">Güler yüzlü, babacan Rum garsonların hazırladığı bu rahat ortam, belki de karşılaştığımız en insancıl hava. </st><st c="20089">Ağabeyim ve arkadaşları, İstanbul kentinin o yıllardaki boyutlarına sığmayan insanlar. </st><st c="20176">Hemen hepsi üniversite öğrencisi. </st><st c="20210">Ama hepsinin yazın, tiyatro, resim gibi, daha çok önemsedikleri bir uğraşları var. </st><st c="20293">Hepsinin ortak bir tutkusu var. </st><st c="20325">Paris. </st><st c="20332">Oranın sanat kenti, oranın özgürlük kenti olduğuna inanmışlar. </st><st c="20395">Sanatçılığın belli bir kahve, meyhane düzeni içinde, gece yaşamıyla süreceğine inanıyorlar. </st><st c="20487">Her gece Yeşil Horoz, Lefter, Tosun’un Yeri, Kulüp 47 gibi lokallere gidiyorlar. </st><st c="20568">(Bunların çoğu hem sanat uğraşılarını hem de meyhane geleneklerini bugün de sürdürüyorlar.) Günk’le bana Beyoğlu’nun gecelerini Hayalet Oğuz tanıtıyor.  </st></span></p>
			<p><span xml:lang="tr-TR"><st c="20720">Bir cumartesi gecesi. </st><st c="20742">Balıkpazarı parlak ışıklar içinde. </st><st c="20777">Hayalet, sıskalığı ile içinde kaybolduğu piyedepul pardösüsünü giymiş. </st><st c="20848">Bir cebinde Günk’ün elini, bir cebinde benim elimi sıkıyor. </st><st c="20908">Zayıf yüzünde elmacık kemikleri belirli. </st><st c="20949">Henüz siyah gözlükleri yok. </st><st c="20977">Kafasında, bir yandan tarayıp, hafif kelini örttüğü ve kendi deyimiyle “gece başı” dediği saçları daha da gür. </st><st c="21088">Ağzında Bafra sigarası. </st><st c="21112">Eğiliyor, Günk’ü dudaklarından öpüyor. </st><st c="21151">Sonra eğiliyor, beni dudaklarımdan öpüyor. </st><st c="21194">Olağanüstü rahat bir insan. </st><st c="21222">Bize dünyasını gösteriyor:  </st></span></p>
			<p><span xml:lang="tr-TR"><st c="21249">— İşte burası Balıkpazarı, işte bunlar meyhane, bu adam zampara, bu iki kadın sevici, ama benimle olduğunuz için sizi sevmezler, bunlar homoseksüeller, bu karı koca çok kavga eder, adam dayak sever, kadın da onu döver, işte ağabeyinin karısını aldatmasına neden olan tiyatrocu kız..........  </st></span></p>
			<p><span xml:lang="tr-TR"><st c="21540">Hayalet, müze gezdirir gibi bize yaşamı –bir kesiti– gezdiriyor. </st><st c="21605">Geç saatlerde, eve dönemediğimizde kulüplerde sabahlıyoruz. </st><st c="21665">Hayalet uyumamak için hap alıyor, bize de veriyor. </st><st c="21716">Ben almıyorum. </st><st c="21731">Çünkü zaten uyumaya niyetim yok. </st><st c="21764">Bazı geceler bizi tanıdığı, ya da o sıralarda kaldığı evlere götürüyor. </st><st c="21836">Kimse yatağımıza girmesin diye, başımızda oturup bekliyor. </st><st c="21895">Beklemese, birisi yatağımıza girse, daha iyi olacak.  </st></span></p>
			<p><span xml:lang="tr-TR"><st c="21948">İlk erkekle yalnız kaldığımda, onu ilk çıplak gördüğümde korkudan ağlıyorum. </st><st c="22025">Bir ressamın atölyesindeydim. </st><st c="22055">Benimle yatmak istiyor. </st><st c="22079">Ben de hep bir erkekle yatmak istedim, ama işte şimdi ne olacağını bilemiyorum ki. </st><st c="22162">Kapı çalınıyor.  </st></span></p>
			<p><span xml:lang="tr-TR"><st c="22178">— Kapıyı aç, içerdesin biliyorum,  </st></span></p>
			<p><span xml:lang="tr-TR"><st c="22212">diyor Hayalet.  </st></span></p>
			<p><span xml:lang="tr-TR"><st c="22227">Kapıyı açıyorum. </st><st c="22244">Hayalet:  </st></span></p>
			<p><span xml:lang="tr-TR"><st c="22253">— Haydi giyin, herkes meyhanede bekliyor,  </st></span></p>
			<p><span xml:lang="tr-TR"><st c="22295">diyor.  </st></span></p>
			<p><span xml:lang="tr-TR"><st c="22302">— Burada kalayım, bu adamla yatayım,  </st></span></p>
			<p><span xml:lang="tr-TR"><st c="22339">diyemiyorum. </st><st c="22352">Çıkıyoruz. </st><st c="22363">Herkes lokantaya oturmuş, mezelerini söylemiş. </st><st c="22410">Bu insanlarla nasıl bir dostluğumuz var, henüz belirlenmiş değil.  </st></span></p>
			<p><span xml:lang="tr-TR"><st c="22476">Onunla da yatamıyoruz. </st><st c="22499">Evlerinde yalnızız, ama her an kapı çalabilir, biri gelebilir, sonra bu işin nasıl olacağını bilemiyorum ki...  </st></span></p>
			<p><span xml:lang="tr-TR"><st c="22610">Yabancı bir kentte, sekiz dokuz erkeğin barındığı bir odada, ilk kez bir erkekle yatıyorum. </st><st c="22702">Diğerleri uyuyor. </st><st c="22720">Ayrıca uyumasalar da, arkadaşlarının bir kadınla yatması çok olağan. </st><st c="22789">Hiç ses çıkaramıyorum. </st><st c="22812">Canım acıyor, ama diğerleri uyanmasın diye hiç ses çıkaramıyorum. </st><st c="22878">Bütün gece, omzumu okşuyor. </st><st c="22906">Sabah tramvay durağında ayrılıyoruz. </st><st c="22943">Uzun boylu olduğunu anımsıyorum.  </st></span></p>
			<p><span xml:lang="tr-TR"><st c="22976">Hayalet ile yatmak bir kelebekle yatmak gibidir. </st><st c="23025">İnsanın bacağına, ya da organına değer. </st><st c="23065">Hiç sesi çıkmaz. </st><st c="23082">Heyecanlandığı anlaşılmaz. </st><st c="23109">Boşaldığı, ıslaklığından belli olur. </st><st c="23146">Öylesi dostluklar vardır. </st><st c="23172">O dostla konuşmak, o dostla yolda yürümek, bir lokantada yemek yemek, o dostla yatmak. </st><st c="23259">O dosttan gizlenecek, o dosttan saklanacak, o dostla paylaşılmayacak hiçbir olgu yoktur. </st><st c="23348">Ne bir cinsel boşalma, ne de cinsel organ. </st><st c="23391">Hayalet bu dostlardandır... </st><st c="23419">Son yemeği birlikte yediğimiz çökmüş Degüstasyon Lokantası’nın önünden Taksim’e dek yürüdüğüm bu caddede Hayalet hep var.  </st></span></p>
			<p><span xml:lang="tr-TR"><st c="23541">Günk burs kazandı. </st><st c="23560">Bir Avrupa ülkesine gidecek. </st><st c="23589">Batı kültürü üzerine, batı ekonomisini de öğrenecek. </st><st c="23642">Günk’ü Sirkeci’de geçiriyoruz. </st><st c="23673">İşçileri Avrupa’ya götüren trenle yapacak ilk yolculuğunu...  </st></span></p>
			<p><span xml:lang="tr-TR"><st c="23734">Almanca, İngilizce. </st><st c="23754">Latince. </st><st c="23763">Goethe. </st><st c="23771">Schiller. </st><st c="23781">Rus-Alman savaşları. </st><st c="23802">Karlofça-Pasarofça Antlaşmaları. </st><st c="23835">Fen bilimleri. </st><st c="23850">Sayıların kökleri, köklerin kareleri. </st><st c="23888">Tüm dünya ülkeleri. </st><st c="23908">Tüm dünya ülkelerinin savaşları. </st><st c="23941">Ne alıp ne sattıkları. </st><st c="23964">Türk yazınının en anlaşılmayan örnekleri. </st><st c="24006">Nasıl yurttaş olunabileceği. </st><st c="24035">Askerlik görevleri. </st><st c="24055">Savunma. </st><st c="24064">Müslümanlığın koşulları. </st><st c="24089">Faust’un özü. </st><st c="24103">Bulutların oluşması. </st><st c="24124">Ezberlenen şiirler, ezberlenen sözcükler, ezberlenen formüller... </st><st c="24190">Bütün öğrendiklerimi unutmak istiyorum.  </st></span></p>
			<p><span xml:lang="tr-TR"><st c="24230">Uzun, ıslak, nemli, soğuk, gri yıllar. </st><st c="24269">Erken bastıran karanlık günler. </st><st c="24301">Tanınmasına izin verilmeyen erkek gövdesinin özlemiyle geçen geceler. </st><st c="24371">Kara başörtülü rahibeler. </st><st c="24397">Ayinleri. </st><st c="24407">Isınmayan evler. </st><st c="24424">Müzikhollerde çalan “es o es, la luna es o es” şarkıları, sonradan kaçakçı olan sevgililer.  </st></span></p>
			<p><span xml:lang="tr-TR"><st c="24516">Yeni gelişen araba tutkusu. </st><st c="24544">Devrilen bir yönetim. </st><st c="24566">Devrimle değişmeyen ortam. </st><st c="24593">Yüreğe işleyen Rus yazını. </st><st c="24620">Değişmeye başlayan kent. </st><st c="24645">Genişleyen bulvarlar. </st><st c="24667">Yükselen Hilton Oteli. </st><st c="24690">Birbirini sevmeyen, sevişmeyen anne babalar. </st><st c="24735">Tanrısıyla evlenen rahibeler. </st><st c="24765">Kanımıza işletilen aile bağları. </st><st c="24798">Kanımıza işletilen vatan sevgisi, vatan. </st><st c="24839">Kanımıza işletilen vatan, vatan, vatan...  </st></span></p>
			<p><span xml:lang="tr-TR"><st c="24881">Öğrendiklerimi unutacağım. </st><st c="24908">Okulun önünden bir daha hiç geçmeyeceğim. </st><st c="24950">Çıkmaz sokağa ve öğretmen ana babaya da dönmek istemiyorum. </st><st c="25010">Benimle evlenmek isteyen, ağabeyimin arkadaşlarından biri var. </st><st c="25073">Seviyor beni. </st><st c="25087">Eve dönmemek için ona gideceğim. </st><st c="25120">Plaklarım, kitaplarım olur. </st><st c="25148">İstediğimi okurum, istediğim zaman yatarım, istediğim zaman evden çıkarım. </st><st c="25223">Yalnız geceler de biter.  </st></span></p>
			<p><span xml:lang="tr-TR"><st c="25248">Çocukluğun soğuk geceleri de.  </st></span></p>
			<p><span xml:lang="tr-TR"><st c="25278">Sonbaharda Burgaz Adası’na gitmek büyük bir coşkudur. </st><st c="25332">Ilıkla, soğuk arası hava, yeşil çalılarla dolu tepelere tırmandıkça ısınır. </st><st c="25408">Eski bir manastırın önünde oturuyorum. </st><st c="25447">Bizim okulun rahibelerinden -çoktan ölmesi gereken- biri küçük adımlarla geliyor. </st><st c="25529">Çok yaşlanmış. </st><st c="25544">Yılları ve öğrencileri birbirine karıştırıyor. </st><st c="25591">Beni tanıması beklenemez, ama düşünceleri de büsbütün karışık.  </st></span></p>
			<p><span xml:lang="tr-TR"><st c="25654">— Tanrı selamı, şivester Egine,  </st></span></p>
			<p><span xml:lang="tr-TR"><st c="25686">diyorum.  </st></span></p>
			<p><span xml:lang="tr-TR"><st c="25695">— Tanrı selamı, sen bizim okulda mısın?  </st></span></p>
			<p><span xml:lang="tr-TR"><st c="25735">diyor.  </st></span></p>
			<p><span xml:lang="tr-TR"><st c="25742">— Uzun yıllar önce bitirdim,  </st></span></p>
			<p><span xml:lang="tr-TR"><st c="25771">diyorum.  </st></span></p>
			<p><span xml:lang="tr-TR"><st c="25780">— Her şey çok karıştı. </st><st c="25803">Bu böyle olmaz. </st><st c="25819">Artık gerçekleri söyleyene komünist diyorlar.  </st></span></p>
			<p><span xml:lang="tr-TR"><st c="25865">Bir rahibenin ağzından okulda bu sözcüğü hiç işitmemiştim. </st><st c="25924">Demek artık manastırda da komünizm konuşuluyor.  </st></span></p>
			<p><span xml:lang="tr-TR"><st c="25972">— Tanrı’ya emanet ol!  </st></span></p>
			<p><span xml:lang="tr-TR"><st c="25994">diyor.  </st></span></p>
			<p><span xml:lang="tr-TR"><st c="26001">— Tanrı sizinle olsun, Şivester!  </st></span></p>
			<p><span xml:lang="tr-TR"><st c="26034">diyorum.  </st></span></p>
			<p><span xml:lang="tr-TR"><st c="26043">Burgaz Adası’nın yeşil tepelerinden Aziz Jorj Manastırı’na doğru iniyor.  </st></span></p>
			<p><span xml:lang="tr-TR"><st c="26116">O yaz günü, Sirkeci Garı’nda Günk’ü geçirirken insanı ve erkeği öğrenmenin bu denli güç olduğunu hiç bilmiyorum. </st><st c="26229">Erkeği öğrenmek için, çok erkek tanımak gerektiğini de bilmiyorum. </st><st c="26296">Mutluluğun, insanın kendi kendisiyle hoşnut olmasıyla başlayacağını da bilmiyorum.  </st></span></p>
			<p><span xml:lang="tr-TR"><st c="26379">Gene bir yeni sonbahar. </st><st c="26403">Otobüste hiç uyumadım. </st><st c="26426">Çok yorgunum. </st><st c="26440">Ama uyumadım. </st><st c="26454">Orta Anadolu’da ilerliyoruz. </st><st c="26483">Birden gökyüzünden gecenin karanlığı kalkıyor. </st><st c="26530">Koyu bir gri alacakaranlık bürüyor doğayı. </st><st c="26573">Doğacak güneşin kızıllığı yayılıyor dağların ardından bozkıra. </st><st c="26636">O an bozkırı da çok sevdiğimi düşünüyorum. </st><st c="26679">Çocukken ıslak topraktan çıkardığımız solucanları düşünüyorum. </st><st c="26742">Karlar altından fışkıran mavi, sarı, mor çiğdemleri düşünüyorum. </st><st c="26807">Hiçbirini bir daha görmediğim taşralı arkadaşlarımı düşünüyorum. </st><st c="26872">Toprağın ıslaklığının güzelliğini düşünüyorum. </st><st c="26919">Onunla yatarken uyuşan gövdemi düşünüyorum. </st><st c="26963">Ürperiyorum. </st><st c="26976">İnsanın ıslaklığının güzelliğini düşünüyorum. </st><st c="27022">Sayısız sevişmeler işte bu bozkırı, kuru tarlaları, güneşin kızıllığını, insan sevgisini öğretti bana, diyorum. </st><st c="27134">Hiç de, belirli bir insan üzerinde toplanmıyor bu sevgi. </st><st c="27191">Toprak altındaki solucanlardan, gökyüzünde yüksekliklere tırmanan ve gerilerinde bulutlardan yollar bırakan uçaklardan da öteye gidiyor.  </st></span></p>
		</div>
	<div id="charCountTotal" value="27328"></div></body>
</html>
