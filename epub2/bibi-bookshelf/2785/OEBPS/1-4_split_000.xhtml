<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-3"><st c="0">Léo Ferré’nin Konseri  </st></p>
			<p><st c="22">Uçsuz bucaksız bir kent. </st><st c="47">Kilometrelerce ilerliyorum, ne başladığını ne de bitişini belirten bir köşesini görebiliyorum. </st><st c="142">Kentin alabildiğine büyüyen boyutları, göllerin ağaçlıkların ötesinde herhangi bir yerde bitmeli. </st><st c="240">Bu bitişi görüyorum. </st><st c="261">Gece gündüz yaşıyor burası. </st><st c="289">Geceleri gökyüzü gri, hava iyice kararmadan gene sabah oluyor. </st><st c="352">Tepeleri olmayan dümdüz bir kent. </st><st c="386">En yüksek yapıların üst katlarından ancak bir çatılar uzantısı görülüyor. </st><st c="460">Kent, kanal yakınından geçen duvarla doğu ve batıya ayrılıyor. </st><st c="523">Bazı bölümlerde daracık bir sokak oluşturan batı yakasında yükselen eski evlerde, Türkler barınıyor. </st><st c="624">Kent, böylelikle hem doğuyu, hem batıyı, hem de üçüncü dünyayı bünyesinde birleştiriyor. </st><st c="713">Batı yakasında, batıya özgü tüm özgürlükler abartılmış, Alman geleneğinin dışına taşmış biçimde sürüyor. </st><st c="818">Memeleri açık gezen kadınlar, yüzlerini kukla gibi boyayan yaşlılar, istasyonun altında ayaküstü içip,  </st></p>
			<p><span xml:lang="tr-TR"><st c="921">— Bombok! </st><st c="931">Bombok!  </st></span></p>
			<p><span xml:lang="tr-TR"><st c="939">diye avaz avaz bağıran Alman alkolikleri, hiç kapanmayan barlar, meyhaneler, çok sayıda kahveler, dünyanın tüm ürünleriyle doldurulmuş tüketim mağazaları, kalabalık bulvarlar, çeşitli ülkelerin insanlarıyla dolu kent nüfusu, alışılmış Alman kentleri dışında bir serbestlik, bir hoşgörü havasına bürünmüş. </st><st c="1244">Türk mahalleleri, kasapları, manav ve bakkalları, kahveleri, açık camlardan görülen kasaba evi düzenleri, şalvar üstüne etek giyen, başörtülü Anadolu kadınlarıyla, kerpiç evlerden çıkarılmış, eski, büyük, küf kokulu, beton avlular gerisinde uzayan gettolara yerleştirilmiş, toprak yollar yerine geniş asfalt bulvarlara yayılmış, belli bir baskı ve korkuyla kişiliğini giderek yitirmeye mahkûm yüz binlerin kalabalığı. </st><st c="1662">Üç adım ötesi doğu. </st><st c="1682">Alanı andıran geniş bulvarlarında arabalar seyrelir. </st><st c="1735">Tüketim mağazaları ve koşturan kalabalık yerini yavaş yavaş dolaşan, azalan insanlara bırakıyor. </st><st c="1832">Günler de burada daha uzun, daha rahat, daha doyumlu yaşamaya bırakıyor kendini.  </st></span></p>
			<p><span xml:lang="tr-TR"><st c="1913">Batı yakasında, ağaçlıklı bir yolda, gene ağaçlar içinde gömülen ve belirsizleşen bir evde kalıyoruz. </st><st c="2015">Kırmızı tuğlalarla örülmüş, ikinci katı taş balkonlu, üçüncü katı sivri çatısının eğimlerini taşıyan eski bir ev. </st><st c="2129">Büyük, güçlükle açılan bir demir kapıdan giriliyor. </st><st c="2181">Çok yüksek tavanları, çok geniş tahta merdivenleri, büyük odaları var. </st><st c="2252">Odalar öylesine büyük ki, küçük sayılmayacak pencereler evi loşluktan kurtaramıyor. </st><st c="2336">Garip bir hava var bu evde. </st><st c="2364">Tavanlara dek uzanan, ince, tahta kütüphanelere çok düzgün sıralanmış, bütün dünya yazınını içeren kitaplardan mı geliyor bu hava? </st><st c="2495">Geniş duvarı bir baştan bir başa kaplayan Buenaventura Duritti’nin çok canlı gözlerle baktığı resimden mi? </st><st c="2602">Ya da ev sahibinin büyük bir ozan oluşundan mı? </st><st c="2650">Ilık bir yaz sonu havası. </st><st c="2676">İnsanın hem bedenini, hem düşüncelerini okşayan bir hava. </st><st c="2734">Arjantin tangoları dinliyorum. </st><st c="2765">Balkona çıkıyorum. </st><st c="2784">Bu semtte sokaklar çok sessiz. </st><st c="2815">Yazmak istiyorum. </st><st c="2833">Ama her zaman yaşamın günlük hareketliliklerini yeğliyorum. </st><st c="2893">Caddelere çıkmak, doymak bilmediğim sokaklara bakmak, yeni köşeler keşfetmek, yabancı insanları seyretmek, doyumsuz yaşamı gözlerimden yüreğime indirmek istiyorum. </st><st c="3057">Kısacık anlarda çeşitli olayları, insan varoluşunun özünü, zaman ve duyguları sınırsızlık içinde derinliğine düşünen insanlar çok mu? </st><st c="3191">Bilmiyorum. </st><st c="3203">Bir an, zamanları, olayları, duyguları, dağları, kalın gövdeli, büyük dallı ağaçları, yeşil mavi Akdeniz’i, uzantısındaki okyanusları, okyanuslarla ufuklarda birleşen yıldızlı gökyüzünü ve dağların ardından yükselen güneşi aşan olaylarla dolu.  </st></span></p>
			<p><span xml:lang="tr-TR"><st c="3447">Almanya’nın önemli yazarlarından birinin evi. </st><st c="3493">Ağaçlıklı bir sokağın ortasında. </st><st c="3526">Ağır kapıdan girilince, birkaç basamak birinci kata iniyor. </st><st c="3586">Diğer merdivenler ikinci ve üçüncü kata uzanıyor, tırabzanları kalın tahtadan. </st><st c="3665">Büyük salonda binlerce kitap. </st><st c="3695">Yerde üst üste konmuş büyük yastıklar. </st><st c="3734">Karşıda üç kişilik bir deri kanepe. </st><st c="3770">Önünde oval, tahta bir masa. </st><st c="3799">Masanın iki başında birer deri koltuk. </st><st c="3838">Köşede bir yuvarlak hasır sehpa, üzerinde telefon. </st><st c="3889">Telefonun yanında eski, hasırları sökülmüş bir koltuk. </st><st c="3944">Yaprakları kurumaya bırakılmış bir devetabanı. </st><st c="3991">Üçlü koltuğun tam karşısında duvarı bir köşeden bir köşeye kaplayan, Durutti’nin mavi gri çizgilerden oluşan bir fotoğrafı, yaşayan, canlı bakan devrimci gözleri. </st><st c="4154">Salon bir başka odaya açılıyor. </st><st c="4186">Bu oda da yeşillikleri doğal gelişimine bırakılmış, sessiz bir bahçeye. </st><st c="4258">Burası da kitaplarla dolu.  </st></span></p>
			<p><span xml:lang="tr-TR"><st c="4285">Yatağım pencerenin önünde. </st><st c="4312">Sık sık uyanıyorum. </st><st c="4332">Derin gecelerde bile kararmayan gökyüzüne, önümdeki ağacın koyu gölgesine bakıyorum. </st><st c="4417">Sarhoşluğun uzantısında süren bu gecede hiç uyuyamıyorum. </st><st c="4475">Gece yarısından sonra, yazarın kardeşi iki kızla birlikte geliyor. </st><st c="4542">Hemen kalkıyorum. </st><st c="4560">Konuşacak insanlar geldiği için seviniyorum. </st><st c="4605">Bu büyük Avrupa kentlerinde, kapı çalınıp bir arkadaşın gelmesi olanaksız. </st><st c="4680">Herkes günlük yaşam, çalışma, kahveler ve lokantalardan sonra derin yalnızlığa gömülmeye alışmış.  </st></span></p>
			<p><span xml:lang="tr-TR"><st c="4778">— Okuma akşamına gelmeyi çok istedim. </st><st c="4816">Ama içmişim, daha doğrusu çok içtim, bir arkadaş beni yatağıma taşıdı, çizmelerimi çıkarıp gitti. </st><st c="4914">Neyse geleceğini biliyordum. </st><st c="4943">Uyku, uyanıklık ve sarhoşluk arasında bekliyordum.  </st></span></p>
			<p><span xml:lang="tr-TR"><st c="4994">Kanepeye oturuyoruz. </st><st c="5015">Beyaz şarap açıyoruz.  </st></span></p>
			<p><span xml:lang="tr-TR"><st c="5037">— Burada nasıl yalnız kalabiliyorsun? </st><st c="5075">Şu evin büyüklüğüne, sessizliğine bak. </st><st c="5114">Her köşesiyle yaşamdan uzaklaşmış. </st><st c="5149">Ben olsam korkarım. </st><st c="5169">Sen de varsın diye iki gece kalacağım.  </st></span></p>
			<p><span xml:lang="tr-TR"><st c="5208">Korkuyor muyum? </st><st c="5224">Gerçekten bu evde yaşanmayan bir hava var. </st><st c="5267">Evin önünde, geç saatlerde yalnız, Alman şizofrenler de görüyorum. </st><st c="5334">Ağaçlıklı, bomboş bir yol. </st><st c="5361">Kadınsı yüzlü erkek şizofrenler. </st><st c="5394">Ev büyük. </st><st c="5404">Ev yalnız. </st><st c="5415">Ev eski.  </st></span></p>
			<p><span xml:lang="tr-TR"><st c="5424">Onunla gelen kızlar evlerine dönüyor. </st><st c="5462">Yalnız kaldığımızda, bana eşcinsel ilişkilerinden, bir İtalyan’a duyduğu büyük aşktan söz ediyor.  </st></span></p>
			<p><span xml:lang="tr-TR"><st c="5560">— Şimdi başka bir arkadaşım var. </st><st c="5593">Birlikte oturmuyoruz. </st><st c="5615">Ama birbirimizi istediğimizde buluşuyoruz. </st><st c="5658">Bambaşka. </st><st c="5668">Sana erkeklerin dünyasını anlatamam ki!  </st></span></p>
			<p><span xml:lang="tr-TR"><st c="5708">— Ben büyük bir erkek kadın ayrımı yapmıyorum. </st><st c="5755">Önemli olan yanındaki insanın sıcaklığı ile kendi bedenini birleştirmek, ikisinin kaynaşması.  </st></span></p>
			<p><span xml:lang="tr-TR"><st c="5849">Sonra üst kata, kardeşinin odasına yatmaya gidiyor. </st><st c="5901">Üst katta yatak odasının karşısında büyük bir çalışma masası var. </st><st c="5967">Aydınlık bir oda. </st><st c="5985">Yerden başlayıp, duvara ve tavana yapıştırılmış bir dünya haritası, insanda yeryüzünü bütün yuvarlaklığı ile karşısına almış izlenimini uyandırıyor. </st><st c="6134">Geniş tahta merdivenleri iniyorum. </st><st c="6169">Odamın giriş kapısı yanındaki duvardaki askıda, ozanın pardösüsü, kaşkolu ve şemsiyesi asılı. </st><st c="6263">Loş odadaki yatağa yüzükoyun uzanıyorum.  </st></span></p>
			<p><span xml:lang="tr-TR"><st c="6304">Doktorun karanlık muayenehanesinde meşin bir yatak üzerine sırtüstü yatırılmışım.  </st></span></p>
			<p><span xml:lang="tr-TR"><st c="6386">— Sinir hastanesine gitmek istemem,  </st></span></p>
			<p><span xml:lang="tr-TR"><st c="6422">diyorum.  </st></span></p>
			<p><span xml:lang="tr-TR"><st c="6431">— Neden?  </st></span></p>
			<p><span xml:lang="tr-TR"><st c="6440">diye soruyor.  </st></span></p>
			<p><span xml:lang="tr-TR"><st c="6454">— Orada deliler var, bana saldırırlar,  </st></span></p>
			<p><span xml:lang="tr-TR"><st c="6493">diye yanıtlıyorum.  </st></span></p>
			<p><span xml:lang="tr-TR"><st c="6512">— Bak, burada üst katta da belki deliler var, sana saldırıyorlar mı?  </st></span></p>
			<p><span xml:lang="tr-TR"><st c="6581">Bir an düşünüyorum. </st><st c="6601">Loş muayenehane ve dışarıdaki kış akşamının yağmurundan başka hiçbir şey algılamıyorum. </st><st c="6689">Yorgunum.  </st></span></p>
			<p><span xml:lang="tr-TR"><st c="6699">— Hayır.  </st></span></p>
			<p><span xml:lang="tr-TR"><st c="6708">— O zaman neden gitmeyecekmişsin?  </st></span></p>
			<p><span xml:lang="tr-TR"><st c="6742">Kısa bir süre sonra Şişli’deki hastanenin taş yapısından içeri giriyoruz. </st><st c="6816">Karanlık bir bahçeyi geçiyoruz. </st><st c="6848">Hafif meyilli bir yoldan iniyoruz. </st><st c="6883">Eski bir yapının tahta merdivenlerini çıkıyoruz. </st><st c="6932">Burası eskimişlik ve günlük yaşamın canlılıklarından uzaklık kokuyor. </st><st c="7002">Yaşlı hemşire önden gidiyor, arkasında yürüyen anneme soruyor:  </st></span></p>
			<p><span xml:lang="tr-TR"><st c="7065">— Acaba kendini balkondan atar mı?  </st></span></p>
			<p><span xml:lang="tr-TR"><st c="7100">Hayır. </st><st c="7107">Balkondan falan atlamam. </st><st c="7132">Aksine yaşamı çok seviyorum. </st><st c="7161">Yüzlerce yıl yaşamak istiyorum. </st><st c="7193">Benim için neler de düşünüyorlar, diye geçiyor aklımdan. </st><st c="7250">Bir şey söylemiyorum. </st><st c="7272">Gereken yanıtı annem veriyor. </st><st c="7302">Demir karyola, bir ikinci somya, bir küçük lavabo, sevimsiz, beyaz bir giysi dolabı, bir komodin, bir de küçük masa var.  </st></span></p>
			<p><span xml:lang="tr-TR"><st c="7423">Kocam Paris’te. </st><st c="7439">İşten eve dönünce, güzel bir sessizlik karşılıyor beni. </st><st c="7495">O günler yalnız Telemann dinliyorum. </st><st c="7532">Çatı katımın balkonunda oturuyorum. </st><st c="7568">Uzun süren, güzel bir sonbaharın bozkırda, çıplak tepeler ardında batan güneşini seyrediyorum. </st><st c="7663">Sonraki günlerde yıldırım gibi hızlı bir gelişme oluyor. </st><st c="7720">Dünya çok güzelleşiyor. </st><st c="7744">Gerçekdışı bir güzellikte yaşadığımı algılıyor, uykularımı kısaltıyorum. </st><st c="7817">Sanki yeteneklerim gelişiyor. </st><st c="7847">Her şeyi daha iyi anlıyorum. </st><st c="7876">Kısa uykular beni daha diri, daha canlı kılıyor. </st><st c="7925">Yorulmadan çalışıyorum. </st><st c="7949">İnsanları her zamankinden daha çok seviyorum. </st><st c="7995">sanki onlar da beni daha çok seviyor, daha çok arıyor. </st><st c="8050">Yaşamın doğal akışı hızlanıyor. </st><st c="8082">Düşünce akışım hızlanıyor. </st><st c="8109">O Paris’te. </st><st c="8121">Onsuz her şey daha güzel. </st><st c="8147">Gelecek. </st><st c="8156">Bu akışa kendi bunalımlarını, dünyaya karşı mutsuz bakışını ekleyecek. </st><st c="8227">Umutsuzluğunu. </st><st c="8242">Paris’te kalsın. </st><st c="8259">Ya da gelirse, bensiz yaşasın. </st><st c="8290">Bu ne dostluk, ne evlilik, ne de sevgi.  </st></span></p>
			<p><span xml:lang="tr-TR"><st c="8330">Başımı kaldırınca, büyük blok apartmanların bitimimdeki vadide, kenti bütün beton yapılarıyla, bu yapılar arasında tek tük çok yükselen otel ve bankalarıyla görüyorum. </st><st c="8498">Asfalt yollar kenarında dizilen diğer yapılar, yeşillikler içinde her yer kayboluyor. </st><st c="8584">Kentin bazı kesimlerine gölgeler vurmuş. </st><st c="8625">İleride bulutlarla birleşen alçak tepeler sapsarı. </st><st c="8676">Bomboş. </st><st c="8684">Beton yapılar ve ağaçlardan sonra başlayan büyük gecekondu mahalleleri, boş tepelere doğru alabildiğine uzanıyor. </st><st c="8798">Çocuk resimleri gibi. </st><st c="8820">Durgun beyaz bulutların gerisinde masmavi bir gökyüzü kent merkezi üzerinde yükseliyor. </st><st c="8908">Karlı bir günde, aklını yitirip sokaklara koşan ben değilim. </st><st c="8969">Ama kent, aynı kent.  </st></span></p>
			<p><span xml:lang="tr-TR"><st c="8990">Yalnız kalmak istemediğim için Willy’de kalıyorum. </st><st c="9041">Yatağının başında tahta bir raf üzerinde boy boy tabanca var. </st><st c="9103">Ayağa kalkıyor. </st><st c="9119">Tabancaları alnına dayıyor. </st><st c="9147">Vurulmuş, ölüyor gibi yavaşça yere yıkılıyor.  </st></span></p>
			<p><span xml:lang="tr-TR"><st c="9193">O geldiğinde, mum ışığında güzel gözlü bir delikanlıyla yemek yiyorum. </st><st c="9264">Kırmızı şarap içiyoruz. </st><st c="9288">Kapı çalıyor. </st><st c="9302">Neden onunla yaşamayı istemediğimi yazdığım an çıkıp geldi. </st><st c="9362">İşte karşımda. </st><st c="9377">Üzerime atılıyor. </st><st c="9395">Beni odaya, yatağın üzerine sürüklüyor..  </st></span></p>
			<p><span xml:lang="tr-TR"><st c="9436">— Yapma!  </st></span></p>
			<p><span xml:lang="tr-TR"><st c="9445">— Sana ne oldu? </st><st c="9461">Sensiz yaşayamam.  </st></span></p>
			<p><span xml:lang="tr-TR"><st c="9479">— Yaşarsın. </st><st c="9491">Herkes herkessiz yaşayabilir. </st><st c="9521">Bizim ilişkimiz bitti. </st><st c="9544">Seninle ilk yattığımız gecelerde bile, sanki sevişmenin sonunda kollarımda bir ölü kalıyordu. </st><st c="9638">Birbirimizi boşluğa sürüklüyoruz, öldürüyoruz.  </st></span></p>
			<p><span xml:lang="tr-TR"><st c="9685">— Birlikte ölelim!  </st></span></p>
			<p><span xml:lang="tr-TR"><st c="9704">— Ne farkı var. </st><st c="9720">İstersen bahçeye bir çukur kazıp, ikimizi gömsünler.  </st></span></p>
			<p><span xml:lang="tr-TR"><st c="9773">— Gömsünler, isterim.  </st></span></p>
			<p><span xml:lang="tr-TR"><st c="9795">— Gömmesinler. </st><st c="9810">Gel otur, getirdiğin konyaktan içelim. </st><st c="9849">Sevdiğin kenti anlat.  </st></span></p>
			<p><span xml:lang="tr-TR"><st c="9871">O gece, delikanlıyla kalıyorum. </st><st c="9903">Sevişiyorum. </st><st c="9916">Sonra yağmur yağıyor. </st><st c="9938">Bir daha uyuyamıyorum. </st><st c="9961">Dünya hızlandı. </st><st c="9977">Beynim kafamdan uçuyor. </st><st c="10001">Beynimle düşüncelerimi sınırlamam olanaksız. </st><st c="10046">Willy beni izliyor. </st><st c="10066">Tabancalarından biriyle beni öldürmek istiyor. </st><st c="10113">Beni öldürmek istiyorlar. </st><st c="10139">Her şey düzenlenmiş. </st><st c="10160">Delikanlı da bir düzen. </st><st c="10184">Beynim uzaya atılmış gibi. </st><st c="10211">Uyuyamıyorum. </st><st c="10225">Kafamın içinde durdurulmaz bir düşünce akımı var. </st><st c="10275">Uyutun beni. </st><st c="10288">Hapları saklamayın. </st><st c="10308">Doktor getirin. </st><st c="10324">Uyutun. </st><st c="10332">Hastalanıyorum. </st><st c="10348">Sokağa fırlıyorum.  </st></span></p>
			<p><span xml:lang="tr-TR"><st c="10367">— Beni öldürecekler!  </st></span></p>
			<p><span xml:lang="tr-TR"><st c="10388">Şimdi artık dünyayı ben yönetiyorum.  </st></span></p>
			<p><span xml:lang="tr-TR"><st c="10425">Büyük bir coşkuyla başlayan hastalık, beni Ankara’dan İstanbul’a getirmiş, büyük kentin ortasındaki sinir hastanesinin bu sevimsiz odasına sokmuştu. </st><st c="10574">Yirmi dört yaşımda girdiğim bu odada büyük coşkularım, duyarlılığım, düşüncelerimin sınır tanımaz özgürlüğü, korkusuzluğum beş yıl süreyle elimden alınacaktı.  </st></span></p>
			<p><span xml:lang="tr-TR"><st c="10733">Ama karanlık İstanbul gecesinin yağmurlu neminde yalnız yorgunluğumu düşünüyorum. </st><st c="10815">Başka hiçbir şey. </st><st c="10833">İlaçlarım veriliyor. </st><st c="10854">Uzun saatler uykuyu ararken tek yardımcım küçük radyodan dinlediğim müzik. </st><st c="10929">Torelli, Marcello biraz olsun durgun anlar yaşatıyor. </st><st c="10983">Bu hastaneyi kentin diğer önemli klinikleri izleyecek, çeşit çeşit hastalar tanıyacak, kimiyle kavga edecek, kimiyle arkadaş olacağım. </st><st c="11118">Bazen dövüşüp, birbirimizin saçını yolacağız. </st><st c="11164">Gülümseyerek, kuzu gibi, elektroşoka yatmayı öğreneceğim. </st><st c="11222">Kendimi kurtarmak istiyorsam.  </st></span></p>
			<p><span xml:lang="tr-TR"><st c="11252">“Guguk Kuşu”</st></span><span xml:lang="tr-TR"><st c="11264"> filmini izliyoruz. </st><st c="11284">Doktorlar, hastane düzenine başkaldıran, hastaların dış dünyada iyileşeceklerini savunan, bu yolda çaba harcayan bir hastayı elektroşoka yatıracaklar. </st><st c="11435">Hemen sinema salonundan çıkıyorum. </st><st c="11470">Ayakkabılarım yumuşak halılara gömülüyor. </st><st c="11512">Dışarı çıkar çıkmaz bir sigara yakıyorum. </st><st c="11554">Elektrikli merdivenlerle pasajın alt katına iniyorum. </st><st c="11608">Sonra gene yukarı çıkıp, katlar arasında yer alan vitrinlere bakıyorum. </st><st c="11680">İlerideki açık hava kahvesinden pop müziği geliyor.  </st></span></p>
			<p><span xml:lang="tr-TR"><st c="11732">“Seyirciler arasında benden başka elektroşok yiyen yok”, diye geçiyor aklımdan.  </st></span></p>
			<p><span xml:lang="tr-TR"><st c="11812">“Yoksa onların da hemen filmi terk etmeleri gerekirdi”. </st><st c="11868">Sinema uzay filmlerindeki görüntüleri andıran modern bir pasajda. </st><st c="11934">Çevremdeki aydınlığa, tek tük gelip geçen insanlara bakıyorum. </st><st c="11997">Sonra gene filme giriyorum. </st><st c="12025">Hasta ağaç haline getirilmiş. </st><st c="12055">Artık yaşamı yalnız derin acılarla dolacak. </st><st c="12099">Bunu engellemek isteyen arkadaşı, onu boğup öldürüyor. </st><st c="12154">Kurtarıyor.  </st></span></p>
			<p><span xml:lang="tr-TR"><st c="12166">Hastane çeşitli yapılardan oluşuyor. </st><st c="12203">Ortada büyük bir bahçe var. </st><st c="12231">Burada karnabahar, lahana, karalahana, yeşil salata gibi kış sebzeleri ekili. </st><st c="12309">Kentin ortasında, eski Fransız yapıları, demir parmaklıklarla kapanmış küçük hücre pencereleri ve sessizliği ortaçağa varan bir sebze bahçesi içindeyim. </st><st c="12462">Gelip geçenler de zamanı, yılı, günü yansıtacak nitelikte kişiler değil. </st><st c="12535">Yavaş yürüyen hastalar. </st><st c="12559">Küçük adımlar atan bunaklar. </st><st c="12588">Zayıf, solgun hademeler, beyaz önlüklü, siyah pelerinli doktorlar, lacivert uzun giysili rahibeler. </st><st c="12688">Hepsi eski, cansız, yavaş ve sessizler. </st><st c="12728">Sanki dışarıda, hemen şurada elli metre ötedeki tahta kapının dışında Şişli’nin kalabalık, insan ve trafik dolu caddeleri uzanmıyor da, sessiz, boş dağların yamaçları yükseliyor ve ardında geniş, bomboş bozkırlar var. </st><st c="12946">Öylesi bir sessizlik. </st><st c="12968">Öylesi bir solgunluk. </st><st c="12990">Öylesi bir hastalık bürümüş havanın, toprağın ve sebzelerin bütünlüğünü.  </st></span></p>
			<p><span xml:lang="tr-TR"><st c="13063">Arkada, kaldığım pavyona hafif asfalt bir meyille iniliyor. </st><st c="13123">Meyilin başında, kimsesiz, Katolik bunakların barındığı gri taş yapı yer alıyor. </st><st c="13204">Önünde çitlerle çevrili küçük bir bahçe var. </st><st c="13249">Dar pencerelerden dışarı bakan solgun, beyaz ihtiyarlar iki bin yaşında. </st><st c="13322">Nereye baktıklarını, ne gördüklerini bilmiyorlar. </st><st c="13372">Üzerinde kanatlı melekler uçuşan renkli bir porselen vazonun durduğu yüksek sehpaya yaslanıp, nişanlılarıyla resim çektirdikleri mutlu günlerini ve yaşamlarının tek erkeği olan kocalarını, onunla bastonla parklarda yürüdükleri günleri, bağrışarak konuştukları, ama gene de birbirlerini duymadıkları günleri, Akdeniz limanlarına yaptıkları bir gemi yolculuğunu mu düşünüyorlar acaba? </st><st c="13755">İlaç alıyorum. </st><st c="13770">Uyutuluyorum. </st><st c="13784">Arkadaşlarım beni görmeye geliyor. </st><st c="13819">Kimi çiçek, kimi meyve getiriyor. </st><st c="13853">Sonra onlar kentin yaşamına dönüyor. </st><st c="13890">Ben hastanenin sonsuz yalnızlığına. </st><st c="13926">Geceler çok erken gelir hastanelere. </st><st c="13963">Ama bitmek bilmez. </st><st c="13982">Gün doğmak bilmez. </st><st c="14001">Kış günlerinin hemen öğleden sonra kararıveren havasıyla birlikte akşam çöker hastane koridorlarına. </st><st c="14102">Tatsız bir yemek yiyoruz. </st><st c="14128">Sebze, et ve meyve aynı tadı (tatsızlığı) veriyor. </st><st c="14179">Işıklar mum gibi ölü. </st><st c="14201">Üstelik mum gibi dinlendirici de değil. </st><st c="14241">Derin bir uykuya düşmeye çabalıyorum. </st><st c="14279">Olmuyor. </st><st c="14288">Uzun sürüyor uykunun gelip, beni bana unutturması. </st><st c="14339">Ana rahmine düşüşümü anımsar gibi oluyorum. </st><st c="14383">İlaçların etkisiyle mi? </st><st c="14407">Sonra ana karnındaki gibi, geçici, tedirgin bir uykuya düşüyorum. </st><st c="14473">Her gece kapım açılıyor. </st><st c="14498">Ve işte o korku gene karşımda. </st><st c="14529">Güçlükle sığındığım uykudan uyandırıyor beni.  </st></span></p>
			<p><span xml:lang="tr-TR"><st c="14575">— Üstüme gelme, tedirginim, korkuyorum!  </st></span></p>
			<p><span xml:lang="tr-TR"><st c="14615">Koridorun sonundaki odalardan birinde kalan, geri zekalı, her yanını kıllar bürümüş, insanla hayvan arası, konuşmayan, işitmeyen, garip hırıltılar çıkaran kız gene yatağıma geliyor. </st><st c="14797">Bana yaklaşıyor. </st><st c="14814">Her gece bunu yapıyor. </st><st c="14837">Sevmiş beni.  </st></span></p>
			<p><span xml:lang="tr-TR"><st c="14850">Beş yıl süreyle yaşadığım acıları, iki saatlik bir filmde görüyorum. </st><st c="14919">Ben de hastanelerde hastalara oradan kurtulmanın yollarını göstermeye çabalamış, onlara bu dönemlerin geçici olduğunu anlatmaya çalışmıştım. </st><st c="15060">Hangileri kurtuldu? </st><st c="15080">Bilmiyorum. </st><st c="15092">Şimdi ben özgürüm. </st><st c="15111">Burada özgürlük sözcüğünü yalnızca kapalı olmamak, kilitlerin ardında bulunmamak anlamında kullanıyorum. </st><st c="15216">Ölümle burun buruna geldim, ama işte özgürüm. </st><st c="15262">Büyük bir Avrupa kentinde sinemadan çıkıyorum. </st><st c="15309">Süm ile beni eylül akşamının rahatlatıcı, güzel, ılık havası karşılıyor. </st><st c="15382">Bulvarlar ışıklı. </st><st c="15400">Gündüze oranla çok tenha.  </st></span></p>
			<p><span xml:lang="tr-TR"><st c="15426">— Kardeşinin çektiği acıları biraz olsun duyuyor musun? </st><st c="15482">Görüyorsun işte. </st><st c="15499">Hastalar ancak günlük yaşam içinde, yakınları arasında, davranışlarına hasta denilmeyen insanlar arasında iyi edilebilirler. </st><st c="15624">Çünkü sinir hastalığı da bulaşıcı bir şey. </st><st c="15667">Hem öyle mikrop almakla değil, bir insanın umutsuzluğunu derinden algılamakla bile geçebilir. </st><st c="15761">O zaman gücün varsa kurtar kendini. </st><st c="15797">Ne ilaç, ne şok. </st><st c="15814">Hastalık ile sağlık arasındaki bağ o denli zayıf ki, bir şizofrenin otuz yıllık solgunluğunu, zayıflığını, iştahsızlığını, çürümüş dişlerini ve zamanı yitirmişliğini yakından duymak, şizofreni kokusunu koklamak bile hasta edebilir insanı.  </st></span></p>
			<p><span xml:lang="tr-TR"><st c="16053">— Ama sen hastaydın, onlar arasında bakılman, kilitli kalman yerinde olmuştur,  </st></span></p>
			<p><span xml:lang="tr-TR"><st c="16132">gibi bir yanıt veriyor.  </st></span></p>
			<p><span xml:lang="tr-TR"><st c="16156">Anlatamayacağım. </st><st c="16173">Bu insanlar </st></span><span xml:lang="tr-TR"><st c="16185">“Guguk Kuşu”</st></span><span xml:lang="tr-TR"><st c="16197"> filmini de, Napolyon’un yaşamöyküsü filmini de, limana yanaşan beyaz bir yolcu gemisini de, vitrinlerdeki yeni sonbahar giysilerini de aynı gözlerle seyredebiliyorlarsa, elimden ne gelir? </st><st c="16386">Uyuyamayacağımı sanıyorum. </st><st c="16413">Bu filmle garip bir duyarlılığa sürükleneceğimi sanıyorum. </st><st c="16472">Rahat yatağa uzanıyorum.   </st></span></p>
			<p><span xml:lang="tr-TR"><st c="16497">Karanlık, uzun geceler vardır. </st><st c="16528">Kapalı gözlerle uzandığım. </st><st c="16555">Birkaç saatin bana ait olduğu karanlıklar. </st><st c="16598">Bazen fırtına sesi işitilir. </st><st c="16627">Bazen pancurların çinkolarına gür yağmur damlaları çarpar. </st><st c="16686">İçime dek gelir yağmurun coşkusu, ıslaklığı. </st><st c="16731">Çoğu kez sokak köpekleri havlar. </st><st c="16764">Köpek havlamaları, bir köyde, ya da orman kıyısında bir evde yattığım duygusunu uyandırır bende. </st><st c="16861">Hiç bitmesin isterim havlamaları. </st><st c="16895">Sabah kalkınca bahçeye, kıra çıkayım isterim. </st><st c="16941">Yazı yazarım bu saatlerde. </st><st c="16968">Uzun uzun. </st><st c="16979">Hep düşüncelerle yazmaktır bu. </st><st c="17010">Kalkmak isterim. </st><st c="17027">Kalkarsam, denize vuran ışıkların parlaklığını görürüm. </st><st c="17083">Ve ağaçların koyu gölgelerini. </st><st c="17114">Evler, geceden daha karanlıktır. </st><st c="17147">Bazı odalarda ışık yanar. </st><st c="17173">Uyandığımda yitmiştir yazdıklarım. </st><st c="17208">Yazın, özellikle temmuz ya da ağustos ise, sıcak bir güneş havayı, sokakları, evin içini, koltukları, tahtaları ısıtmış, müthiş bir parlaklık bürümüştür kenti. </st><st c="17368">İnsanı sıkan, garip, nedeni belirsiz umutsuzluklara düşüren bir parlaklık ve kızgın güneş. </st><st c="17459">Birkaç gün uzunluğundaki yaz günleri. </st><st c="17497">Kış aylarındaysa gri bulutlar kentin üzerine inmiştir. </st><st c="17552">Yağmur dolu bulutlar. </st><st c="17574">Gün başlamış, ilerlemiştir bile...  </st></span></p>
			<p><span xml:lang="tr-TR"><st c="17609">Öğleden sonra. </st><st c="17624">Hastanedeki demir karyolada yüzükoyun yatıyorum. </st><st c="17673">O geliyor. </st><st c="17684">Elleriyle yüzümü okşuyor.  </st></span></p>
			<p><span xml:lang="tr-TR"><st c="17710">— Ellerin sigara kokuyor. </st><st c="17736">O kadar yaklaşma bana. </st><st c="17759">Ben sigarayı bıraktım. </st><st c="17782">Kokusuna da dayanamıyorum.  </st></span></p>
			<p><span xml:lang="tr-TR"><st c="17809">Başı her zamanki gibi bir yana eğik. </st><st c="17846">Gülümsemeye çalışıyor. </st><st c="17869">Yeşil yapraklı, turuncu çiçekler getirmiş bana. </st><st c="17917">Sevdiğim çiçeklerin başında gelir bunlar. </st><st c="17959">Ama adlarını bilmem. </st><st c="17980">Siyah bir gocuk giymiş. </st><st c="18004">Yüz çizgileri her zamanki gibi derin. </st><st c="18042">Ellerinde, dudaklarında hafif bir titreme var.  </st></span></p>
			<p><span xml:lang="tr-TR"><st c="18089">Sıcak bir yaz günü. </st><st c="18109">Onu Divan Pastanesi’nde annemle tanıştırıyorum. </st><st c="18157">İlkin annemin elini sıkıyor. </st><st c="18186">Sonra benimkini. </st><st c="18203">Elleri ter içinde. </st><st c="18222">“Böyle elleri terleyen bir adamla nasıl evleneceğim,” diye geçiyor aklımdan. </st><st c="18299">Garip bir utanma, garip bir isteksizlik var içimde. </st><st c="18351">Her an kaçıverecek gibiyim. </st><st c="18379">Kadınsı yüzlü, kılsız, “sevimli çocuk” denebilecek erkekleri severim. </st><st c="18449">Bu adam hiç de kadınsı yüzlü değil. </st><st c="18485">Genç. </st><st c="18491">Ama yüzünde derin çizgiler var. </st><st c="18523">Sanki çocukken bile yüzü buruşukmuş. </st><st c="18560">Genç. </st><st c="18566">Ama her şeyi yaşamış da, artık hiçbir şeye aldırmıyor gibi bir tutum içinde. </st><st c="18643">Gelişigüzel alıyor yaşamı. </st><st c="18670">Sıkılıyor. </st><st c="18681">Sıkılan erkekleri de hiç sevmem.  </st></span></p>
			<p><span xml:lang="tr-TR"><st c="18714">Paris’e büyük bir yük kamyonunun şoför mahallinde Porte des Lilas’dan giriyoruz. </st><st c="18795">Nisan ayında bulutlu bir sabah. </st><st c="18827">Yağmur, kentin kenar mahallelerini iyice ıslatmış. </st><st c="18878">Kamyondan inince, küçük bir otelin zilini çalıyoruz. </st><st c="18931">Kapı kenarındaki hoparlörden bir kadın sesi işitiliyor. </st><st c="18987">Küçük bir odadayız. </st><st c="19007">Camı açıp, bu kente bakmak istiyorum. </st><st c="19045">Bazı yapılar ve işlerine giden insanlar görüyorum. </st><st c="19096">Birkaç saat uyuduktan sonra, Montparnasse Garı yakınlarındaki ünlü bir kahveye gidip oturuyoruz. </st><st c="19193">Yağmur dinmiş. </st><st c="19208">Caddeler ıslak, ama ilkbahar güneşiyle parlıyor. </st><st c="19257">Kaldırımlara taşmış masalar, gelip geçenler, gerçekten çarpıcı bir canlılık. </st><st c="19334">Aynı gece onunla bir otelde yatıyoruz. </st><st c="19373">Sonraki gecelerde de çatı katındaki odasında. </st><st c="19419">Duvarda Mübin’in siyah kırmızı bir resmi asılı. </st><st c="19467">Odanın içinde yatak büyük yer kaplıyor. </st><st c="19507">Bunun dışında adım atacak yer yok. </st><st c="19542">Küçük pikabını tahta bir masaya koymuş. </st><st c="19582">Durmadan Fransız şarkıları dinliyor. </st><st c="19619">Geceleri seviştikten sonra, Bach’ın viyolonsel sonatlarını dinliyoruz. </st><st c="19690">Hüzünlü bir müzik. </st><st c="19709">Bir an önce ondan ayrılmak, daha çocuksu sevgiler yaşamak istiyorum.   </st></span></p>
			<p><span xml:lang="tr-TR"><st c="19778">Onunla yeniden buluştuğumuzda bir başka erkekten gebeydim. </st><st c="19837">Çocuğu aldırdığım gün, bana kırmızı karanfiller getirdi. </st><st c="19894">Sabaha dek elimi tuttu. </st><st c="19918">Demek onun için büyük bir sevgiyim. </st><st c="19954">Böylesi bir sevgiye gereksinme duyuyor muyum? </st><st c="20000">Hayır. </st><st c="20007">Yalnızca bir erkeğe gereksinme duyuyorum. </st><st c="20049">Üç, dört yaşımdan beri bir erkeğe gereksinme duyuyorum ve artık yanımda bir erkek olmadan uyuyamıyorum. </st><st c="20153">Bu adamla yatınca eksiksiz bir boşalma duyuyorum, ama sonunda salt bir boşluk. </st><st c="20232">Bir anda karamsarlığa düşüyor, mutsuzlukla baş başa kalıyorum. </st><st c="20295">Sevişme yolculuğu, coşkusu, ölüm isteğiyle bitiyor. </st><st c="20347">Bunun için ondan kaçmalıyım. </st><st c="20376">Ama ailemle de kalamam ki.  </st></span></p>
			<p><span xml:lang="tr-TR"><st c="20403">Birkaç porselen tabak, birkaç tahta sandalye, bir kilim satın alıyoruz. </st><st c="20475">Dantel giysi diktiriyorum. </st><st c="20502">Üzerine saten pardösü giyeceğim. </st><st c="20535">Son anda ablası başıma tüllü bir şapka takacak, Pirko elime bir çiçek demeti getirecek... </st><st c="20625">ve gerçekten evleneceğim galiba.  </st></span></p>
			<p><span xml:lang="tr-TR"><st c="20658">Garip bir evlenme töreni. </st><st c="20684">Üç dört arkadaş var. </st><st c="20705">Sarhoşum. </st><st c="20715">Nerede olduğumu biliyorum. </st><st c="20742">Neden evlendiğimi bilmiyorum. </st><st c="20772">Sevmeden evlendiğimi derinden duyuyorum. </st><st c="20813">Nikâh memurunun söylevini bir güldürü izlermiş gibi dinliyorum. </st><st c="20877">Gülüyorum. </st><st c="20888">Arkadaşlar da gülüyor. </st><st c="20911">Boş salonu kahkaha ve kikirdemeler dolduruyor.  </st></span></p>
			<p><span xml:lang="tr-TR"><st c="20958">“Bu olmayacak, kalkıp çıkayım”, diyorum. </st><st c="20999">Kalkıyorum.  </st></span></p>
			<p><span xml:lang="tr-TR"><st c="21011">İmzaya çağrılmışım.  </st></span></p>
			<p><span xml:lang="tr-TR"><st c="21031">Evlendiğim adam gerçek kişiliğini hemen belirtmeye başlıyor. </st><st c="21092">Tek bir dünyası var. </st><st c="21113">Paris! </st><st c="21120">Paris! </st><st c="21127">Paris! </st><st c="21134">Benden öç almak istiyor. </st><st c="21159">Neden başkasından gebe kaldın diyor. </st><st c="21196">Çok tutumlu. </st><st c="21209">Para harcanmasın istiyor. </st><st c="21235">Tutucu ailesinin yargılarını saygıyla karşılıyor. </st><st c="21285">Çelişkiler anlaşılmayacak kadar büyük. </st><st c="21324">Gece yarısı tiyatrodan dönüyor. </st><st c="21356">Evde hemen küçük bir Paris dünyası yaratmaya çalışıyor. </st><st c="21412">İki kadeh içmeden çok sinirli. </st><st c="21443">Sonra rahatlıyor. </st><st c="21461">Léo Ferré’yi dinliyor. </st><st c="21484">İçkisini yudumluyor. </st><st c="21505">Dilinde içkinin tadını iyice sindirmeye çalışıyor. </st><st c="21556">Sonra yudumluyor. </st><st c="21574">Ve:  </st></span></p>
			<p><span xml:lang="tr-TR"><st c="21578">— Oh,  </st></span></p>
			<p><span xml:lang="tr-TR"><st c="21584">diyor.  </st></span></p>
			<p><span xml:lang="tr-TR"><st c="21591">Léo Ferré’nin plağına bakıyor. </st><st c="21622">Şarkılarla birlikte gözünün önünde Paris canlanıyor. </st><st c="21675">Bulvarları, kahveleri, bar kenarında ayakta içilen içkileri. </st><st c="21736">Her gece Paris düşü.  </st></span></p>
			<p><span xml:lang="tr-TR"><st c="21757">Léo Ferré’yi on dört yıl sonra dinliyorum. </st><st c="21800">Karanlık bir salonunda Berlin’in. </st><st c="21834">Siyah pantolon, siyah yarım kollu bir gömlekle çıkıyor sahneye. </st><st c="21898">Bembeyaz saçları omuzlarına dek iniyor, tepesi biraz açık. </st><st c="21957">Banttan çalınan orkestra müziği tüm salonu dolduruyor. </st><st c="22012">Arada bir kendisi de piyano çalıyor. </st><st c="22049">Léo Ferré’nin tüm davranışlarının, omuz büküşlerinin, parmaklarını avuç içinde tutup, bir balet gibi ellerini sallamasının, dudak kıvırırken gözleriyle gülümseyişinin, küçük adımlarla yürüyüşünün onun davranışlarıyla aynı olması bir rastlantı mı? </st><st c="22296">Beraberliğimizi onun sevdiği müziklerle bir kez daha yaşıyorum.  </st></span></p>
			<p><span xml:lang="tr-TR"><st c="22360">“Ne garip” diye düşünüyorum. </st><st c="22389">Uyumaya çalıştığım gecelerin geç saatlerinde, o bu adamın plaklarını dinlemekten hiç usanmıyor. </st><st c="22485">Rakıdan sonra konyağını yavaş yavaş yudumluyor.  </st></span></p>
			<p><span xml:lang="tr-TR"><st c="22533">— Paris’i görmeden, Paris’i yaşamadan insan, insan olamaz,  </st></span></p>
			<p><span xml:lang="tr-TR"><st c="22592">diyor.  </st></span></p>
			<p><span xml:lang="tr-TR"><st c="22599">Paris’i yaşadı. </st><st c="22615">Paris’i de burukluk ve bunaltıyla yaşadı. </st><st c="22657">Oysa şimdi Ankara’da. </st><st c="22679">Paris’sizliği daha da buruk ve daha da bunalarak yaşıyor. </st><st c="22737">Paris’e kurtarıcı kent olarak bakmak, ne büyük bir saplantı.  </st></span></p>
			<p><span xml:lang="tr-TR"><st c="22798">Léo Ferré’yle birlikte onu görüyorum. </st><st c="22836">Düşünüyorum. </st><st c="22849">Ne iyi, ne de kötü düşünüyorum. </st><st c="22881">Salt düşünce. </st><st c="22895">Salt resim. </st><st c="22907">Beyoğlu otellerinde yaşıyor. </st><st c="22936">Akşamüstleri küçük Tünel lokantalarına yemek yemeye, içki içmeye geliyor. </st><st c="23010">Yıllarca karşılaşmıyoruz. </st><st c="23036">Beyoğlu kalabalığında bir adam geliyor.  </st></span></p>
			<p><span xml:lang="tr-TR"><st c="23076">— Çok iyi tanıyorum bu insanı  </st></span></p>
			<p><span xml:lang="tr-TR"><st c="23106">diyorum, bir an.  </st></span></p>
			<p><span xml:lang="tr-TR"><st c="23123">O. </st><st c="23126">Şişmanlamış. </st><st c="23139">Ölümünü düşünüyorum. </st><st c="23160">Ölümünden önce, onu karanlık bir lokalin amerikan barına yaslanmış, içki içerken son görüşümü anımsıyorum. </st><st c="23267">Kırmızı bir balıkçı kazak giymiş. </st><st c="23301">Lacivert ceket. </st><st c="23317">Sigarası yanıyor. </st><st c="23335">El sıkışıyoruz. </st><st c="23351">Birbirimizi yanaklarımızdan öpüyoruz. </st><st c="23389">İçin için henüz ölmediğime, yaşamın sürekliliğini duyduğuma seviniyorum.  </st></span></p>
			<p><span xml:lang="tr-TR"><st c="23462">Karlı gecelerde bir tutam kar birikmiş oluyor saçlarının üzerinde kapıyı açtığımda. </st><st c="23546">Yüzünde, iyice temizlenmemiş tiyatro makyajının izleri. </st><st c="23602">Boynu biraz bükük, yorgun görünüyor. </st><st c="23639">Bu yorgunlukla yüzü iyice yaşlı görünüyor. </st><st c="23682">Eve girer girmez, birlikte getirdiği, gazete kağıdına sarılmış, otuz beşlik rakıyı açıyor. </st><st c="23773">O an, ona acıyorum. </st><st c="23793">Saatlerce yemek sofrasında oturuyor. </st><st c="23830">Paris şarkılarıyla gene düşlerini yaşıyor. </st><st c="23873">Sonra konyak istiyor. </st><st c="23895">Sonra kahve istiyor. </st><st c="23916">Sonra bira istiyor. </st><st c="23936">Sonra sevişmek istiyor. </st><st c="23960">Saatlerce sevişmek istiyor. </st><st c="23988">Artık boşaltmak bilmiyor.  </st></span></p>
			<p><span xml:lang="tr-TR"><st c="24014">— Her kadına yeterim ben,  </st></span></p>
			<p><span xml:lang="tr-TR"><st c="24040">diyor.  </st></span></p>
			<p><span xml:lang="tr-TR"><st c="24047">Günün yirminci saatini yaşıyorum. </st><st c="24081">Çok yorgunum. </st><st c="24095">Derin uykularda olmam gerek. </st><st c="24124">Gün ağarıyor. </st><st c="24138">Biraz sonra işe gideceğim. </st><st c="24165">Başkentte, geceleri büyük Avrupa kentlerinin coşkusunu düşleyecek zamanım yok. </st><st c="24244">Siyah iç çamaşırıyla önünde dolaşmamı istiyor. </st><st c="24291">Ona, sevdiği genelevlerde paralı kadınlardan aldığı aşk tadını verecek bir sevişme anlayışım da yok. </st><st c="24392">Aldatılmak istiyor. </st><st c="24412">Aynı gün, bir başkasıyla yatmışsam, bunu garip bir duyguyla seziyor. </st><st c="24481">Benden daha çok hoşlanıyor.  </st></span></p>
			<p><span xml:lang="tr-TR"><st c="24509">Neden bunalımları çözümleyemiyoruz? </st><st c="24545">Neden dost olmadan, erkek-kadın, karı-koca olmaya çabalıyoruz? </st><st c="24608">Yirmi yaşlarının başındaki insanlar böyle mi olmalı? </st><st c="24661">Sevişmek için, ilkin nikâh imzası mı atılmalı? </st><st c="24708">Ya da yalnız kalıp, yıllar yılı erkek-kadın özlemiyle kendi kendilerine mi boşalmalılar? </st><st c="24797">Erkekler, kadın resimlerine mi bakıp heyecanlanmalılar? </st><st c="24853">İlk kadını genelevde mi tanımalılar? </st><st c="24890">Karı-kocalar birbirlerinin gövdelerine “mal” gözüyle mi bakmalı? </st><st c="24955">İnsanın doğal yapısı bu davranışların tümüne aykırı. </st><st c="25008">Bizim insanlarımızın insan sevmesi, insan okşaması çocukluktan engelleniyor. </st><st c="25085">Saptırılıyor. </st><st c="25099">Çarpılıyor.</st></span><span xml:lang="tr-TR">  </span></p>
			<p><span xml:lang="tr-TR"><st c="25110">Şimdi klinikteki odama turuncu çiçekler getiriyor. </st><st c="25162">Hiç sevmediğim elleri sigara kokuyor. </st><st c="25200">Şimdi eylül. </st><st c="25213">Şimdi o öleli ikinci sonbahar yaklaşıyor.  </st></span></p>
			<p><span xml:lang="tr-TR"><st c="25255">Boşandığımızı bildiren telgraf, kliniğe geliyor. </st><st c="25304">İstanbul’a taşınıyorum. </st><st c="25328">Şimdi artık işim, yalnız kalabileceğim bir evim de yok. </st><st c="25384">Birkaç yılda yabancılaştığım İstanbul kentinin büyük boyutları içinde yalnızım.  </st></span></p>
			<p><span xml:lang="tr-TR"><st c="25464">Daha çok Ermeni azınlığın oturduğu bir mahallede evimiz. </st><st c="25521">Apartmanın hava boşluğuna bakan, küçücük bir odada geçmişi düşünüyorum. </st><st c="25593">Coşkuyla başlayan hastalık, yerini büyük bir durgunluğa bırakıyor. </st><st c="25660">Bu dayanılmaz sessizlik ve isteksizlik, eylemsizlik ne? </st><st c="25716">Uyanır uyanmaz saplantılarla başlıyor gün. </st><st c="25759">Yataktan hiç çıkamıyorum. </st><st c="25785">Duyduğumu, okuduğumu, gördüğümü kavrayamıyorum. </st><st c="25833">Yanımdakilerin konuştuklarını dinliyorum. </st><st c="25875">Benim de katılmam gerektiği düşüncesiyle, ara sıra:  </st></span></p>
			<p><span xml:lang="tr-TR"><st c="25927">— Evet,  </st></span></p>
			<p><span xml:lang="tr-TR"><st c="25935">ya da;  </st></span></p>
			<p><span xml:lang="tr-TR"><st c="25942">— Hayır.  </st></span></p>
			<p><span xml:lang="tr-TR"><st c="25951">diyebiliyorum. </st><st c="25966">Kafamda hep saplantılar. </st><st c="25991">Kendimi sürüklüyorum. </st><st c="26013">Aynı korkunç sıkıntıyla. </st><st c="26038">İnsanlar arasına. </st><st c="26056">Çünkü yerim, insanların arası. </st><st c="26087">Sabah uyanınca, günün boşluğu korku veriyor bana. </st><st c="26137">Eski dostlarımı arıyorum. </st><st c="26163">Kurtuluş son durağında, ana caddedeki Oğuz Apartmanı’nın bodrum katında Hayalet Oğuz oturuyor. </st><st c="26258">Camı vuruyorum. </st><st c="26274">Uyanıyor. </st><st c="26284">Hemen bulucinini giyip, bodrum katının kapısını açıyor.  </st></span></p>
			<p><span xml:lang="tr-TR"><st c="26340">— Sabaha kadar senaryo yazdım. </st><st c="26371">İyi ki uğradın, uyandırdın. </st><st c="26399">Hemen Yeşilçam’a gidip vermem gerek, bir yandan film çekiliyor,  </st></span></p>
			<p><span xml:lang="tr-TR"><st c="26463">diyor.  </st></span></p>
			<p><span xml:lang="tr-TR"><st c="26470">Ev karanlık. </st><st c="26483">Ana caddeye bakan dar camdan, yoldan geçenlerin ayakları görünüyor. </st><st c="26551">Duvarlarda, ev sahibinin resim kolleksiyonu asılı. </st><st c="26602">Çok tozlu, bakımsız, yoldan geçen arabalarla titreyen bir büyük oda.  </st></span></p>
			<p><span xml:lang="tr-TR"><st c="26671">Hayalet’le birlikte Beyoğlu’na iniyoruz. </st><st c="26712">İşini bitirmesini susarak bekliyorum. </st><st c="26750">Sonra bir lokantaya oturuyoruz,  </st></span></p>
			<p><span xml:lang="tr-TR"><st c="26782">— Kurbağa bacağı yer misin, güzelim?  </st></span></p>
			<p><span xml:lang="tr-TR"><st c="26819">diye soruyor.  </st></span></p>
			<p><span xml:lang="tr-TR"><st c="26833">Saplantıların acıları, burada da sürüyor. </st><st c="26875">Uyandığım an başlayan, uykunun derinliklerinde ancak biraz azalan acı. </st><st c="26946">Arkadaşlarıma belli etmemeye çalışıyorum. </st><st c="26988">Onlar şakacı, özgür “beni” arıyor. </st><st c="27023">Bulamıyor. </st><st c="27034">Onların dünyasında iniş çıkışlar bu denli büyük değil. </st><st c="27089">Onların dünyasında coşku delilik derecesine varmıyor. </st><st c="27143">Onların dünyasında bunalım ölüm korkusuna, belki de ölüm isteğine dönüşmüyor. </st><st c="27221">Onlar yemek yemeyi her zaman seviyor. </st><st c="27259">Düzenli yemek yiyiyorlar. </st><st c="27285">Duygusal coşkular yemek gibi beslemiyor onları. </st><st c="27333">Onlar işlerine inanmış. </st><st c="27357">Onlar “başkaldırmayı” savunurken, belli bir düzenin akışındaki yerlerini korumaya çalışıyorlar. </st><st c="27453">Onlar, dolmuşa biner gibi evlenip, iner gibi boşanmıyor.  </st></span></p>
			<p><span xml:lang="tr-TR"><st c="27510">Yeniden hastanedeyim. </st><st c="27532">Güzel bir ilkbahar, erik ağaçlarının çiçekleriyle başlamış. </st><st c="27592">Beni, pavyonun giriş katındaki meşin yatağa yatırıyorlar. </st><st c="27650">Günaşırı kolumdan iğne yapıp bayıltıyorlar. </st><st c="27694">Uyandığımda hiçbir şey bilmiyorum. </st><st c="27729">İnsan nedir? </st><st c="27742">Dünya nedir? </st><st c="27755">Boyutlar, gelişimler nedir? </st><st c="27783">Kimim? </st><st c="27790">Neyim? </st><st c="27797">Sonra ilkin kendimi görüyorum. </st><st c="27828">Benim. </st><st c="27835">Hastayım. </st><st c="27845">Narkozdan uyandım. </st><st c="27864">İğneden çürüyen kollarımı görüyorum. </st><st c="27901">Odadaki bitkileri görüyorum. </st><st c="27930">Sonra yavaş yavaş anımsıyorum. </st><st c="27961">Ben: benim. </st><st c="27973">Yirmi beş yaşındayım. </st><st c="27995">Kadınım. </st><st c="28004">Coşkuyla gelen deliliğin ikinci bölümünü yaşıyorum. </st><st c="28056">Arada durgunluğun acısını çektim.  </st></span></p>
			<p><span xml:lang="tr-TR"><st c="28090">Yıllar sonra narkozla birlikte elektroşok verildiğini anlıyorum. </st><st c="28155">Hastaneden çıkınca her şey büsbütün allak bullak oluyor. </st><st c="28212">Kavramlar karışıyor. </st><st c="28233">İnsanları tanıyamıyorum. </st><st c="28258">İyi tanıdıklarıma:  </st></span></p>
			<p><span xml:lang="tr-TR"><st c="28277">— Sen kimdin? </st><st c="28291">Anımsıyamıyorum,  </st></span></p>
			<p><span xml:lang="tr-TR"><st c="28308">diyorum.  </st></span></p>
			<p><span xml:lang="tr-TR"><st c="28317">Şimdi gene evdeydim. </st><st c="28338">Kendim hakkında karar vermekten yoksunum. </st><st c="28380">Sanki bir eşyayım. </st><st c="28399">Konuşup, fısıldaşıp, istedikleri yere koyuyorlar beni. </st><st c="28454">Derin bir uykudan uyandırılıyorum. </st><st c="28489">Sevdiğim insanlar gelmiş.  </st></span></p>
			<p><span xml:lang="tr-TR"><st c="28515">— Yenikapı’ya, meyhaneye gideceğiz,  </st></span></p>
			<p><span xml:lang="tr-TR"><st c="28551">diyorlar.  </st></span></p>
			<p><span xml:lang="tr-TR"><st c="28561">Nasıl olur? </st><st c="28573">İçki içmem yasak. </st><st c="28591">Beni nasıl derin, rahat uykumdan, beni kendime getirecek uykumdan kaldırıp, meyhaneye götürmeyi önerirler? </st><st c="28698">Ama nasılsa yatacak günlerim ve gecelerim çok. </st><st c="28745">Ben içmesem de, onların neşeli konuşmalarını dinlerim. </st><st c="28800">Bir kuşkum da var. </st><st c="28819">Yenikapı meyhanesi diye beni arabaya bindiriyorlar. </st><st c="28871">Bir bahçeye giriyoruz. </st><st c="28894">Biraz sonra, gece karanlığında, tanımadığım bir gri klinik kapısı önündeyiz. </st><st c="28971">Elbirliğiyle beni şişman bir hemşireye teslim ediyorlar. </st><st c="29028">Odamı gösteriyor. </st><st c="29046">Yanımdaki yatakta başka bir kadın yatıyor. </st><st c="29089">Aynı rahat uykuyu bulmama olanak bırakıldı mı?  </st></span></p>
			<p><span xml:lang="tr-TR"><st c="29136">Yabancı doktorlara, her şeyi baştan anlatmak zorundayım. </st><st c="29193">Arkadaşlarım da gelmiyor. </st><st c="29219">Yaz yaklaşıyor. </st><st c="29235">İnsanlar, güneşli günlerde açıkhavada oturuyor olmalı. </st><st c="29290">Tuvaletler girilmeyecek kadar pis kokuyor. </st><st c="29333">Yemekler yenilemeyecek kadar kötü. </st><st c="29368">İlaçlar susatıyor. </st><st c="29387">İçecek hiçbir şey yok.  </st></span></p>
			<p><span xml:lang="tr-TR"><st c="29410">Akşamları, şişman hemşirenin sevgilileri geliyor hastaneye. </st><st c="29470">Beni de odasına çağırıyor. </st><st c="29497">Kendisi, masasının gerisinde oturuyor. </st><st c="29536">Sigara içiyor. </st><st c="29551">Güzel bir çay hazırlatmış. </st><st c="29578">Lacivert önlüğünü, kepini çıkarmış, günlük bir giysi, ince topuklu yüksek ayakkabılar giymiş, dudaklarını yanaklarını kıpkırmızı boyamış. </st><st c="29716">Karşısındaki mavi plastik koltukta sevgilisi oturuyor. </st><st c="29771">Kara yüzlü, bıyıklı, şişman, takım elbiseli, altın şövalye yüzüklü, kalın parmaklı, sesi sigaradan kalınlaşmış bir yabancı.  </st></span></p>
			<p><span xml:lang="tr-TR"><st c="29895">Hemşire:  </st></span></p>
			<p><span xml:lang="tr-TR"><st c="29904">— Bak, bu soyunsun da gövdesini gör, çok güzel,  </st></span></p>
			<p><span xml:lang="tr-TR"><st c="29952">diyor.  </st></span></p>
			<p><span xml:lang="tr-TR"><st c="29959">Gövdem güzel değil. </st><st c="29979">Ama bu olağanüstü şişman hemşirenin gövdesinden mutlak daha güzel. </st><st c="30046">Ama bu yabancı, kalpazan kılıklı adamın karşısında neden beni soyunmak zorunda bırakıyor.  </st></span></p>
			<p><span xml:lang="tr-TR"><st c="30136">Hiç istemiyorum.  </st></span></p>
			<p><span xml:lang="tr-TR"><st c="30153">— Haydi, haydi soyun. </st><st c="30175">Ne bekliyorsun?  </st></span></p>
			<p><span xml:lang="tr-TR"><st c="30191">diye bağırıyor hemşire. </st><st c="30215">Adam bıyıklarını aralayıp, altın dişleriyle gülümsüyor.  </st></span></p>
			<p><span xml:lang="tr-TR"><st c="30271">Soyunmazsam, ertesi gün doktorlara şikâyet eder. </st><st c="30320">Çok hasta olduğumu, bana şok yapılması gerektiğini söyler. </st><st c="30379">Bahçeye salmaz. </st><st c="30395">Çay vermez. </st><st c="30407">Üzerimdeki geceliği çıkarıyorum.  </st></span></p>
			<p><span xml:lang="tr-TR"><st c="30440">— Arkanı dön!  </st></span></p>
			</div>
	<div id="charCountTotal" value="30454"></div></body>
</html>
