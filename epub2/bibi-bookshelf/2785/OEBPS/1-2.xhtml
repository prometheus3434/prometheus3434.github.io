<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-1"><st c="0">Ev  </st></p>
			<p><st c="4">Bir zamanlar beden eğitimi öğretmenliği yapmış babam, düdüğünü saklamış. </st><st c="77">Sabahları çizgili, bol pijamasını çıkarmadan düdüğünü öttürüyor:  </st></p>
			<p><span xml:lang="tr-TR"><st c="142">— Nazlıydın niçin geldin askere? </st><st c="175">Haydi kalk! </st><st c="187">Haydi kalk! </st><st c="199">Borazan gibi bir sesle bağırıyor.  </st></span></p>
			<p><span xml:lang="tr-TR"><st c="233">Uyanıp, sabahın ilk ışıklarıyla birlikte kendimi Süm’ün koynunda buluyorum. </st><st c="309">Babamın bu evle, askerlik arasında ne gibi bir bağlantı kurabileceğini düşünüyorum. </st><st c="393">Babam ev yaşamında askeri bir düzen istiyor. </st><st c="438">Bu kesin. </st><st c="448">Zengin olsa belki de kapıda borazanlar çaldıracak... </st><st c="501">Babamın kuşağındaki Türk erkekleri ne büyük bir ordu ve askerlik sevgisi besliyorlar...  </st></span></p>
			<p><span xml:lang="tr-TR"><st c="589">Şimdi taşrada değiliz. </st><st c="612">Geniş tahta evler arasındaki meyve bahçeleri sessiz kasabalarda kaldı. </st><st c="683">Ve sessiz kasabalar da 50’li yıllarda. </st><st c="722">Eriyen karlar altında açan sarı, mor çiğdemler topladığımız Esentepe’nin yüksek çamları soyut bir çocukluk düşü. </st><st c="835">İnce bacaklarımla aydınlık yaz günlerinde yokuşu koşuyorum... </st><st c="897">Serin esintisine doğru dalgaların...  </st></span></p>
			<p><span xml:lang="tr-TR"><st c="934">Saraçhanebaşı’nda başlayan bulvar, ortasında çınar ağaçlarının yükseldiği geniş bir yaya yoluyla Edirnekapı’ya dek uzanıyor. </st><st c="1059">Yaya yolunun iki yanında kırmızı ve yeşil vagonlarıyla tramvaylar işliyor. </st><st c="1134">Bulvardaki yapıların alt katlarında tek tük dükkânlar ve bir iki banka var. </st><st c="1210">Yolun hemen hemen ortasında, arnavutkaldırımlı genişçe bir yokuş Çarşamba’ya bağlanıyor. </st><st c="1299">Soldan ikinci sokağın sağa dönen çıkmazında evimiz. </st><st c="1351">Çocukluğunda oynadığı bu yangın mahallelerine yerleşmemiz, anlayamayacağımız bir mutluluk veriyor babama.  </st></span></p>
			<p><span xml:lang="tr-TR"><st c="1457">Geceleri anneme sokulunca hem soğuktan korunuyorum, hem de yalnızlıktan. </st><st c="1530">Kış sabahları kasabanın dışındaki okula giden yolda, tipiden yüzlerimizi öne eğerek ilerliyoruz. </st><st c="1627">Ellerim soğuktan çatlamış, kanıyor. </st><st c="1663">Yaz aylarında tezeklerin kurutulduğu yokuşlar bembeyaz karla kaplı. </st><st c="1731">Evlerin çatılarından kalın buzlar sarkıyor.  </st></span></p>
			<p><span xml:lang="tr-TR"><st c="1775">Yangın yerleri üzerine özlediği evini yaptırıyor babam. </st><st c="1831">Temel kazılırken, kum, kireç gelirken, tuğla duvarlar örülürken hep işçilerin başında. </st><st c="1918">Yapı biter biter bitmez arkadaki küçük bahçeye üç çam ağacı diktiriyor.  </st></span></p>
			<p><span xml:lang="tr-TR"><st c="1990">Kasabanın elektrikleri akşamüstü veriliyor, gece yarısı da kesiliyor. </st><st c="2060">Bahçelerin tahta çitleri boyunca uzanan sokaklarda geç gelen yazla birlikte sessiz bir aydınlık oluyor. </st><st c="2164">Öğleden sonra da horozlar ötüyor. </st><st c="2198">Dağ yamaçlarında sığırlar otluyor. </st><st c="2233">Kimi günler İstanbul’dan Ankara’ya giden kesik burunlu otobüsler saat kulesi önündeki alanda duruyor. </st><st c="2335">Seyahat eden, büyük kentlere gidip gelen bu insanlara özlemle bakıyorum. </st><st c="2408">“Bir gün uzak dünyaları ben de tanıyacağım,” diye geçiyor içimden.  </st></span></p>
			<p><span xml:lang="tr-TR"><st c="2475">Babam yıllar sonra:  </st></span></p>
			<p><span xml:lang="tr-TR"><st c="2495">— Buldum,  </st></span></p>
			<p><span xml:lang="tr-TR"><st c="2505">diyor.  </st></span></p>
			<p><span xml:lang="tr-TR"><st c="2512">— Bu apartmanın adı “Çelebi Apartmanı” olmalı.  </st></span></p>
			<p><span xml:lang="tr-TR"><st c="2559">Bir mermer levhaya bu adı yazdırıp, giriş kapısının sağına asıyor. </st><st c="2626">Evin önündeki sokağı kalabalık bir ailenin göz göz odalardan oluşan gecekondusu kaplamış. </st><st c="2716">Sokağa diktikleri söğüt iyice büyümüş. </st><st c="2755">Yaz aylarında ağacın altında oturuyorlar. </st><st c="2797">Geceleri şarkı söyleyip, tef çalıyorlar. </st><st c="2838">Onların gürültüsüyle iç içe yaşıyoruz.  </st></span></p>
			<p><span xml:lang="tr-TR"><st c="2877">Tahta evin alt katında ev sahibesinin yüz yaşını aşmış babası yatakta bembeyaz yatıyor. </st><st c="2965">Yeniden sütdişleri çıkarıyor. </st><st c="2995">Sürekli olarak bir at arabasında köye doğru yol alışını sayıklıyor. </st><st c="3063">Kadın, fırınlı sobadan çıkardığı közde sütlü kahve pişiriyor. </st><st c="3125">Çocuğuz diye bizlere vermiyor. </st><st c="3156">Küçük penceresine beyaz perdeler asmış. </st><st c="3196">Bahçedeki ağaçlarda mürdüm erikleri oluyor. </st><st c="3240">Ev sahibesinin babasının beyaz çarşaftan çıkan ince bacağı, büyük ayağı ve uzamış tırnaklarına korkuyla bakıyorum.  </st></span></p>
			<p><span xml:lang="tr-TR"><st c="3355">Evde altı kişi oturuyoruz. </st><st c="3382">Ortası iyice çökmüş bir demir karyolayı Süm ile paylaşıyorum. </st><st c="3444">Annemle babamın çeyiz karyolası. </st><st c="3477">Süm, somyanın çukuruna yatar yatmaz uyuyor. </st><st c="3521">Ben de çukura inen yokuşta uykuyu arıyor, Tanrı’nın var olup olmadığını düşünüyorum. </st><st c="3606">Tanrının var olmayacağına inandığım geceye dek, ona hepimiz için uzun uzun yakarıyorum. </st><st c="3694">Artık yakarmama gerek kalmadı. </st><st c="3725">İstediğimi düşünebilirim.  </st></span></p>
			<p><span xml:lang="tr-TR"><st c="3751">Her gece onun dizinde yatıyorum. </st><st c="3784">Yarın ayrılacağız.  </st></span></p>
			<p><span xml:lang="tr-TR"><st c="3803">— Seni öpeceğim,  </st></span></p>
			<p><span xml:lang="tr-TR"><st c="3820">diyor.  </st></span></p>
			<p><span xml:lang="tr-TR"><st c="3827">— Henüz hiçbir erkekle öpüşmedim ki.  </st></span></p>
			<p><span xml:lang="tr-TR"><st c="3864">— Sen benim üstdudağımı, ben de senin altdudağını öpeceğim,  </st></span></p>
			<p><span xml:lang="tr-TR"><st c="3924">diyor.  </st></span></p>
			<p><span xml:lang="tr-TR"><st c="3931">Dediğini yapıyoruz.  </st></span></p>
			<p><span xml:lang="tr-TR"><st c="3951">Bizi bıraksalar. </st><st c="3968">Ben onun dizlerine yatsam. </st><st c="3995">İçgüdülerimizle gövdelerimizi tanısak. </st><st c="4034">Birbirimizi sevsek. </st><st c="4054">Doğanın geliştireceği sevgi içinde büyüsek. </st><st c="4098">Ana karnındaki çocuk gibi.  </st></span></p>
			<p><span xml:lang="tr-TR"><st c="4125">Bunni’nin somyası da bizim odada. </st><st c="4159">Bunni, günde beş kez namaz kılıyor. </st><st c="4195">Arapça dualar okuyor. </st><st c="4217">Dua okurken onu kızdırırsak, sesini iyice yükseltiyor. </st><st c="4272">Geceleri uykusunda da “Allah! </st><st c="4302">Rabbim!” diye bağırıyor. </st><st c="4327">Doksan yıla yaklaşan ya da geçen yaşamında en çok “Allah” sözcüğünü kullanıyor.  </st></span></p>
			<p><span xml:lang="tr-TR"><st c="4407">Yatakta uykuyu her zaman aradım. </st><st c="4440">Çevredeki tüm sesleri duydum ve ışıkları gördüm. </st><st c="4489">Hastanelerin sessiz gecelerinde bile ilerideki çocuk kliniklerinden gelen çığlıkları işitip, uyuyamadım.  </st></span></p>
			<p><span xml:lang="tr-TR"><st c="4594">Bunni sabahları erkenden kalkıyor. </st><st c="4629">Sobanın küllerini temizliyor. </st><st c="4659">Odunları yerleştirip, önüne çıraları koyuyor, biraz da gaz döküp sobayı yakıyor. </st><st c="4740">Çıralardan “pat, pat” sesleri çıkıyor. </st><st c="4779">Odanın ağaran günle birlikte grileşen nemli havasına güzel bir aydınlık ve sıcaklık yayılıyor. </st><st c="4874">Artık kalkma zamanı. </st><st c="4895">Oda ısınmamışsa da, sobanın iyice yanına sokulmak, biraz sıcaklık duyduktan sonra, güne başlamak gerekiyor. </st><st c="5003">Buz gibi bir banyoda, daha da soğuk suyla aceleyle yüzlerimizi yıkayıp, sonra hemen sobanın başına koşuyoruz. </st><st c="5113">Kara okul giysilerimiz akşamdan hazır duruyor. </st><st c="5160">Ama gecenin soğuğunu iyice kapmışlar. </st><st c="5198">Onları sobaya yaklaştırıp ısıtıyoruz. </st><st c="5236">Soyunurken tüylerimiz diken diken oluyor. </st><st c="5278">Bunni, büyük bir tepsiyle çay, ayva marmeladı ve kızarmış ekmek getiriyor.  </st></span></p>
			<p><span xml:lang="tr-TR"><st c="5353">Taşradan İstanbul’a Süm’den bir yıl sonra geliyorum. </st><st c="5406">Süm bana öğrendiği yenilikleri gösteriyor. </st><st c="5449">Kirli bir lavaboya toz döküyor:  </st></span></p>
			<p><span xml:lang="tr-TR"><st c="5481">— Bak şimdi bu tertemiz olacak,  </st></span></p>
			<p><span xml:lang="tr-TR"><st c="5513">diyor. </st><st c="5520">Ovuyor.  </st></span></p>
			<p><span xml:lang="tr-TR"><st c="5528">— Gördün mü?  </st></span></p>
			<p><span xml:lang="tr-TR"><st c="5541">diye soruyor.  </st></span></p>
			<p><span xml:lang="tr-TR"><st c="5555">Bir bakkal buzdolabı önünde durakladığımızda:  </st></span></p>
			<p><span xml:lang="tr-TR"><st c="5601">— Pastörize süt içeceğiz,  </st></span></p>
			<p><span xml:lang="tr-TR"><st c="5627">diyor.  </st></span></p>
			<p><span xml:lang="tr-TR"><st c="5634">O ne? </st><st c="5640">diyorum.  </st></span></p>
			<p><span xml:lang="tr-TR"><st c="5649">— Kaynatılmadan içiliyor. </st><st c="5675">Çok güzel.  </st></span></p>
			<p><span xml:lang="tr-TR"><st c="5686">O içiyor. </st><st c="5696">Ben sevmiyorum.  </st></span></p>
			<p><span xml:lang="tr-TR"><st c="5712">Atlas Sineması’na gidiyoruz. </st><st c="5741">Kocaman bir salon. </st><st c="5760">Filmi unutmadım. </st></span><span xml:lang="tr-TR"><st c="5777">Müfettiş</st></span><span xml:lang="tr-TR"><st c="5785">. Sinema çıkışında Süm kestane kebabı satın alıyor. </st><st c="5837">Kent yaşamına alışmış. </st><st c="5860">Koşulları hızlı bir gerçekçilikle benimsiyor. </st><st c="5906">Oysa ben henüz taşra bahçelerinin erik ağaçları altındaki durgunluktayım.  </st></span></p>
			<p><span xml:lang="tr-TR"><st c="5980">Oda kapımızın arkasındaki askı, her zaman üst üste asılmış giysilerle dolu. </st><st c="6056">Odadaki küçük gömme dolapta (ağabeyim dışında) tüm aile bireylerinin giysileri asılı. </st><st c="6142">Bir askı genişliğinde olmadığı için, bütün askıları yan asmak gerekiyor. </st><st c="6215">(Ağabeyimin odasındaki dolap, bir askının rahatlıkla sığabileceği genişlikte.) Odada halı var. </st><st c="6310">Ama perde rayları iyi çalışmıyor, perde de camı bütünüyle örtmüyor. </st><st c="6378">Babamın taşrada yaptırdığı iki çekmeceli masada çalışıyoruz. </st><st c="6439">Masa lambamız çeşitli yüksekliğe göre ayarlanabiliyor. </st><st c="6494">Çalışma masasının karşısındaki duvara baba öğütlerini asıyor:  </st></span></p>
			<p><span xml:lang="tr-TR"><st c="6556">Yavrularım:  </st></span></p>
			<p><span xml:lang="tr-TR"><st c="6568">1. </st><st c="6571">Işık soldan gelmeli. </st><st c="6592">2. </st><st c="6595">Kitap gözünüzden 30-45 cm uzaklıkta durmalı. </st><st c="6640">3. </st><st c="6643">Çalışma biter bitmez ışıklar kapatılmalı vb...... </st><st c="6693">Bu vatana hayırlı evlatlar olmanız isteği ile başarılar dilerim. </st><st c="6758">Sevgili ve cefakâr babanız. </st><st c="6786">Ad. </st><st c="6790">Soyadı. </st><st c="6798">İmza.  </st></span></p>
			<p><span xml:lang="tr-TR"><st c="6804">Bitişik, annemle babamın yatak ve aynı zamanda konuk odası. </st><st c="6864">En yeni halı burada serili. </st><st c="6892">İki kişilik yataktan artan boşluğa dört büyük koltuk alındı. </st><st c="6953">Koltukların renginde güneşlik perde, üzerlerine de tül asıldı. </st><st c="7016">Yeni yapıldıkları için, camları iyice örtecek genişlikte. </st><st c="7074">Sabah annemlerin yatağı toplanıp bizim odaya yığılıyor, divana bir örtü konuyor.  </st></span></p>
			<p><span xml:lang="tr-TR"><st c="7155">(Bu evlerin her yanı eşyalarla yığılı. </st><st c="7194">Her şey bir köşeye tıkıştırılmış.)  </st></span></p>
			<p><span xml:lang="tr-TR"><st c="7229">Babamla annem arasında hiçbir sıcaklık, hiçbir sevgi yok gibi. </st><st c="7292">Annem onu erkek olarak hiç sevmediğini her davranışıyla belli ediyor. </st><st c="7362">Bütün küçük burjuvalar gibi, sorumlulukların zorunluluğu ile bağlılar birbirlerine. </st><st c="7446">Her sabah ve her gece öylesine sevgisiz ki.  </st></span></p>
			<p><span xml:lang="tr-TR"><st c="7490">Eve gelen konuklar ne az ne de çok. </st><st c="7526">Bunlar çoğunlukla “görev ve vatanlarına düşkün” karı kocalar. </st><st c="7588">Konuklar bu odada ağırlanıyor. </st><st c="7619">Kolonya dökülüyor, şeker tutuluyor, sonra tatlı bisküvi ile çay sunuluyor. </st><st c="7694">Bayramlarda da likör ve çikolata veriliyor. </st><st c="7738">Konuklar geldiğinde en çok babam konuşuyor. </st><st c="7782">Konular hep aynı. </st><st c="7800">Okul. </st><st c="7806">Görev. </st><st c="7813">Başarı. </st><st c="7821">Yönetici ile çekişmeler. </st><st c="7846">Çocukların başarıları. </st><st c="7869">Gene okul. </st><st c="7880">Gene görev.  </st></span></p>
			<p><span xml:lang="tr-TR"><st c="7892">Ağabeyim rahat. </st><st c="7908">Onun özel odası var. </st><st c="7929">Kitaplığı, giysi dolabı, dilediği zaman yakabileceği gaz sobası var. </st><st c="7998">Ayakkabılarını bana boyatıyor. </st><st c="8029">İlkin çamurlarını iyice temizlememi istiyor. </st><st c="8074">Kitapları odasının duvarlarını kaplıyor. </st><st c="8115">Onları çok titiz kullanıyor. </st><st c="8144">İzinsiz almamızı istemiyor. </st><st c="8172">Gene de o çıkar çıkmaz odasına giriyorum. </st><st c="8214">Her gün geçtiğim için mi, yoksa boşluktaki duyguları yansıttığı için mi, yoksa herkes sözünü ettiği için mi, hep </st></span><span xml:lang="tr-TR"><st c="8327">Sisler Bulvarı’</st></span><span xml:lang="tr-TR"><st c="8342">nı okuyorum. </st><st c="8356">Bekleyen gemiler. </st><st c="8374">Uzak limanların özlemi. </st><st c="8398">Düşlenen, erişilemeyen sevgililer.  </st></span></p>
			<p><span xml:lang="tr-TR"><st c="8433">Arabulucu</st></span><span xml:lang="tr-TR"><st c="8442"> filminde çocuk, konuk olduğu aristokrat malikanesinin geniş tahta merdivenlerinden yukarıdaki odasına koşuyor. </st><st c="8554">Yalnız kaldığı an, perdeleri aralıyor. </st><st c="8593">Gökyüzüne bakıyor. </st><st c="8612">Ay bulutlar arasında. </st><st c="8634">İyice belirgin. </st><st c="8650">Dünya ve evren nasıl bir bilmece. </st><st c="8684">Aynı çocuğun baktığı ay gibi. </st><st c="8714">Boşlukta.  </st></span></p>
			<p><span xml:lang="tr-TR"><st c="8724">Mutfakta bir ıtır, konuk odasında da bir kauçuk evi süslüyor. </st><st c="8786">(Kauçuk ağacını bugün de hiç sevmem. </st><st c="8823">Orta sınıf evlerinin ağır, bunaltıcı havasını, ya da hiçbir işin yürümediği, memurların bütün gazeteleri evirip çevirdiği, duvarlara baktığı büroların sigara dumanlı havasını anımsatır bana.)  </st></span></p>
			<p><span xml:lang="tr-TR"><st c="9015">Hol taş. </st><st c="9024">Karanlık. </st><st c="9034">Odalar ve mutfak buraya açılıyor. </st><st c="9068">Yemekleri de burada yiyoruz. </st><st c="9097">Babam, fazla elektrik yakılmasın diye ampüllerin karanlık ile aydınlık arasında ışık verenlerini seçiyor. </st><st c="9203">Kimsenin olmadığı bir yerde ışık yanarsa çok öfkeleniyor.  </st></span></p>
			<p><span xml:lang="tr-TR"><st c="9261">Holdeki gömme büfenin önünü, babam Atatürk köşesi yapıyor. </st><st c="9320">Burada Atatürk’ün altın yaldızlı bir büstü duruyor. </st><st c="9372">Yanında küçük bir maden çubuğa çekilmiş, ipek kırmızı saten üzerine iğne oyası ile ay yıldızı işlenmiş bir Türk bayrağı yükseliyor. </st><st c="9504">Babam, ara sıra, özellikle ulusal bayram günlerinde hep birlikte İstiklal Marşı’nı söylememizi istiyor. </st><st c="9608">Kimse katılmayınca da, borazan sesiyle marşı sonuna dek söylüyor. </st><st c="9674">Radyoda da İstiklal Marşı çaldığında, hazırol duruyor. </st><st c="9729">Bizim de durmamızı istiyor.  </st></span></p>
			<p><span xml:lang="tr-TR"><st c="9757">— Evde hazırol durulmaz,  </st></span></p>
			<p><span xml:lang="tr-TR"><st c="9782">diye direniyoruz.  </st></span></p>
			<p><span xml:lang="tr-TR"><st c="9800">Harbiye Marşı ve serhat türkülerinden de heyecan duyuyor.  </st></span></p>
			<p><span xml:lang="tr-TR"><st c="9858">Güneşli günlerde mutfak sabah güneşiyle doluyor. </st><st c="9907">Buradan Fatih Camii görünüyor. </st><st c="9938">Sonraları yığma apartmanlar tüm görüntüyü kapatıyor. </st><st c="9991">Her balkona atılmış eskiler, her pencereden yükselen bağrışmalar, her evde çalan radyoların şarkıları, sessiz hiçbir an bırakmıyor.  </st></span></p>
			<p><span xml:lang="tr-TR"><st c="10123">Ölüm düşüncesi izliyor beni. </st><st c="10152">Gece gündüz kendimi öldürmeyi düşünüyorum. </st><st c="10195">Bunun belli bir nedeni yok. </st><st c="10223">Yaşansa da olur, yaşanmasa da. </st><st c="10254">Bir kaygı yalnız. </st><st c="10272">Beni, kendimi öldürmeyi denemeye iten bir kaygı.  </st></span></p>
			<p><span xml:lang="tr-TR"><st c="10321">Karanlık bir gecenin geç vaktinde kalkıyorum. </st><st c="10367">Herkes her geceki uykusunu uyuyor. </st><st c="10402">Ev soğuk. </st><st c="10412">Çok sessiz davranmaya özen gösteriyorum. </st><st c="10453">Günlerdir biriktirdiğim ilaçları avuç avuç yutuyorum. </st><st c="10507">Kusmamak için üzerine reçelli ekmek yiyiyorum. </st><st c="10554">Genç bir kızım. </st><st c="10570">Ölü gövdemin güzel görünmesi için gün boyu hazırlık yapıyorum. </st><st c="10633">Sanki güzel bir ölü gövdeyle öç almak istediğim insanlar var. </st><st c="10695">Karşı çıkmak istediğim evler, koltuklar, halılar, müzikler, öğretmenler var. </st><st c="10772">Karşı çıkmak istediğim kurallar var. </st><st c="10809">Bir haykırış! </st><st c="10823">Küçük dünyanız sizin olsun. </st><st c="10851">Bir haykırış! </st><st c="10865">Sessizce yatağa dönüyorum. </st><st c="10892">Ölümü ve yokluğu uzun süre düşünmeye zaman kalmıyor. </st><st c="10945">Şimdi gözümün önündeki görüntüler renkli kırları andırıyor. </st><st c="11005">Korkacak bir şey yok. </st><st c="11027">Kırlarda koşuyorum. </st><st c="11047">Sanki bir deniz kentinde yaşamıyorum. </st><st c="11085">Hep kırlar. </st><st c="11097">Esintiyle birlikte eğilen otlar arasında bir başımayım. </st><st c="11153">Birazdan ölüm beni alacak.  </st></span></p>
			<p><span xml:lang="tr-TR"><st c="11180">Kirli bir yastık kılıfı görerek uyanıyorum. </st><st c="11224">P. </st><st c="11227">K. </st><st c="11230">harflerini okuyorum. </st><st c="11251">Kafamda hemen “Psikiyatri Kliniği” çağrışımı uyanıyor.  </st></span></p>
			<p><span xml:lang="tr-TR"><st c="11306">— Kurtardılar beni!  </st></span></p>
			<p><span xml:lang="tr-TR"><st c="11326">diye düşünüyorum.  </st></span></p>
			<p><span xml:lang="tr-TR"><st c="11344">— Kurtarmasalardı.  </st></span></p>
			<p><span xml:lang="tr-TR"><st c="11363">Ağlamaya başlıyorum.  </st></span></p>
			<p><span xml:lang="tr-TR"><st c="11384">— Sen ne kadar düzenli bir kızsın,  </st></span></p>
			<p><span xml:lang="tr-TR"><st c="11419">diyor bir hasta.  </st></span></p>
			<p><span xml:lang="tr-TR"><st c="11436">Bedenime bakıyorum. </st><st c="11456">Her yanım çürük içinde. </st><st c="11480">Yanımdaki yatakta uzanmış genç kız hemen konuşuyor:  </st></span></p>
			<p><span xml:lang="tr-TR"><st c="11532">— Bak, buradan korkma. </st><st c="11555">Bir süre kalırsın. </st><st c="11574">Seni bırakmazlar. </st><st c="11592">Burası hiç de kötü bir yer değil. </st><st c="11626">Ben üniversite öğrencisiyim. </st><st c="11655">Burada rahatım. </st><st c="11671">İnsan buraya da alışıyor. </st><st c="11697">Kliniği seviyor... </st><st c="11716">Sen de kal da bak...  </st></span></p>
			<p><span xml:lang="tr-TR"><st c="11737">Sözlerini dinlemiyorum. </st><st c="11761">Ama burada kalma düşüncesi korkunç bir olay. </st><st c="11806">Beni çağırıyorlar. </st><st c="11825">Uyanmamı mı bekliyorlardı?  </st></span></p>
			<p><span xml:lang="tr-TR"><st c="11852">— Gidiyorum,  </st></span></p>
			<p><span xml:lang="tr-TR"><st c="11865">diyorum hastalara.  </st></span></p>
			<p><span xml:lang="tr-TR"><st c="11884">— Gidemezsin ki! </st><st c="11901">Buradan çıkılmaz! </st><st c="11919">Gideceğini sanan delidir! </st><st c="11945">diyorlar.  </st></span></p>
			<p><span xml:lang="tr-TR"><st c="11955">— Ama ben gidiyorum!  </st></span></p>
			<p><span xml:lang="tr-TR"><st c="11976">Hasta kadınlar koridorda, arkamda bir grup oluşturuyor.  </st></span></p>
			<p><span xml:lang="tr-TR"><st c="12032">— Çıkacağını sanıyor!  </st></span></p>
			<p><span xml:lang="tr-TR"><st c="12054">diye bağrışıyorlar.  </st></span></p>
			<p><span xml:lang="tr-TR"><st c="12074">Gerçekten de çıkarılıyorum.  </st></span></p>
			<p><span xml:lang="tr-TR"><st c="12102">Uyuduğum iki buçuk günün hiçbir anını anımsamıyorum.  </st></span></p>
			<p><span xml:lang="tr-TR"><st c="12155">Evin holündeyiz. </st><st c="12172">Günk de geliyor. </st><st c="12189">Babam ikimize incir sunuyor:  </st></span></p>
			<p><span xml:lang="tr-TR"><st c="12218">— Bu kadar güzel yemişler varken, insan nasıl ölmeyi düşünür?  </st></span></p>
			<p><span xml:lang="tr-TR"><st c="12280">diyor.  </st></span></p>
			<p><span xml:lang="tr-TR"><st c="12287">(Sözlerindeki gerçekliği bugün bile anlayıp anlamadığımı bilemiyorum.)  </st></span></p>
			<p><span xml:lang="tr-TR"><st c="12358">İntihar düşüncesi peşimi bırakıyor. </st><st c="12394">Çoğunluk gibi doğal ölümü bekleyeceğim.  </st></span></p>
			<p><span xml:lang="tr-TR"><st c="12434">Ağabeyim:  </st></span></p>
			<p><span xml:lang="tr-TR"><st c="12444">— Neden yaptın? </st><st c="12460">diyor.  </st></span></p>
			<p><span xml:lang="tr-TR"><st c="12467">— </st></span><span xml:lang="tr-TR"><st c="12469">Kazan Töreni. </st><st c="12483">Zübük,</st></span><span xml:lang="tr-TR">  </span></p>
			<p><span xml:lang="tr-TR"><st c="12489">diyorum.  </st></span></p>
			<p><span xml:lang="tr-TR"><st c="12499">Böylesi sokak arası evlerde olduğu gibi, bizim evde de pazar günleri dayanılmaz bir curcuna yaşanıyor. </st><st c="12602">Çoğunlukla bütün aile evde oluyor. </st><st c="12637">Babam, pazar günleri pijamasını hiç çıkarmıyor. </st><st c="12685">Annem bütün gün öğrencilerin sınav kâğıtlarını okuyor. </st><st c="12740">Babam müfettiş. </st><st c="12756">Evde olunca hep rapor yazıyor. </st><st c="12787">Sonra bunları yüksek sesle okuyor.  </st></span></p>
			<p><span xml:lang="tr-TR"><st c="12822">Banyo pazar günleri yakılıyor. </st><st c="12853">Sırayla yıkanıyoruz. </st><st c="12874">Soğuk günlerde, soba yanan odaya büyük bakır leğen getiriliyor. </st><st c="12938">Başımızı eğip, saçlarımızı yıkıyoruz. </st><st c="12976">Sonra leğene oturuyor, çok az bir suyla gövdelerimizi yıkıyoruz. </st><st c="13041">Bu işlerin tümünü Bunni yapıyor. </st><st c="13074">Kirli suları kovaya döküyor. </st><st c="13103">Onları banyoya götürüp, temiz sıcak su getiriyor. </st><st c="13153">Bunni yorulmaz. </st><st c="13169">Bunni’nin tüm uğraşısı yıkamak, kül dökmek, pislik temizlemektir. </st><st c="13235">Yaşamı boyunca bunu yapmıştır. </st><st c="13266">Eliyle ateş bile tutar.  </st></span></p>
			<p><span xml:lang="tr-TR"><st c="13290">Onun dünyası çamaşır, bulaşık, namaz, oruç ve Çarşamba Pazarı’dır. </st><st c="13357">Kimse ona fazlasını sunmaz. </st><st c="13385">O da istemez. </st><st c="13399">Başımıza son suyu dökerken, bizleri Arapça dualarla kutsuyor.  </st></span></p>
			<p><span xml:lang="tr-TR"><st c="13461">— Tanrı yok ki! </st><st c="13477">diye onu kızdırıyoruz.  </st></span></p>
			<p><span xml:lang="tr-TR"><st c="13500">— Tövbe deyin, tövbe deyin. </st><st c="13528">Yanacaksınız!  </st></span></p>
			<p><span xml:lang="tr-TR"><st c="13542">diye yanıtlıyor.  </st></span></p>
			<p><span xml:lang="tr-TR"><st c="13559">Pazarları, akşamüzerleri çoğunlukla kavga çıkıyor. </st><st c="13610">Bu kavgalar kimi günler orta katta oturan akrabalardan patlak veriyor. </st><st c="13681">Herkes merdivenlere dökülüp birbirine giriyor. </st><st c="13728">Bağrışıyor. </st><st c="13740">Birisi birini tokatlıyor. </st><st c="13766">Yaşlılar kavgayı yatıştırmak için yakarıyor. </st><st c="13811">En çok da gene Bunni çaba harcıyor.  </st></span></p>
			<p><span xml:lang="tr-TR"><st c="13847">Babam 66 yaşına dek annesi Bunni ile yaşıyor. </st><st c="13893">Her zaman annesinin küçük oğlu o. </st><st c="13927">Eve terli geldiğinde, annesi sırtını siliyor. </st><st c="13973">Kuru havlu koyuyor. </st><st c="13993">Üşüttüğü olursa, sırtına tentürdiyotla küçük kareler çiziyor. </st><st c="14055">Ağır üşütürse, sırtına şişe çekiyor. </st><st c="14092">Başından bir kaza geçmişse, onu yatırıp, üzerini çarşafla örtüp, başının üzerinde kurşun döküyor.   </st></span></p>
			<p><span xml:lang="tr-TR"><st c="14190">Bunni eski giysileri çok seviyor. </st><st c="14224">Hiç yeni giymiyor. </st><st c="14243">Altmış yıl süresince önemli günlerde bohçadan çıkarıp giydiği bir yeşil ipekli giysisi var. </st><st c="14335">Gözleri gri mavi. </st><st c="14353">Yüzü bumburuşuk. </st><st c="14370">Yetmiş yıldır hiçbir erkekle yatmadı. </st><st c="14408">Yaşamayı seviyor. </st><st c="14426">En çok kendi cenaze törenini merak ediyor.  </st></span></p>
			<p><span xml:lang="tr-TR"><st c="14469">— Baban gazeteye ilan versin, kim bilir kimler gelecek,  </st></span></p>
			<p><span xml:lang="tr-TR"><st c="14525">diyor.  </st></span></p>
			<p><span xml:lang="tr-TR"><st c="14532">İşte şimdi komada. </st><st c="14551">Taksim Hastanesi’nin kalabalık koğuşlarında kimse onun kadar yaşlı değil. </st><st c="14625">Kimse onun kadar zor ölmüyor. </st><st c="14655">Sanki bilincini tümüyle yitirmemiş. </st><st c="14691">Ölmeye çalışırken tüm yaşamını sayıklıyor. </st><st c="14734">Dişleri yanı başındaki bir bardak içinde. </st><st c="14776">Ağzı iyice derin bir çukur:  </st></span></p>
			<p><span xml:lang="tr-TR"><st c="14804">“..bu can hiç de kolay çıkıp gitmiyor... </st><st c="14845">ölmeye uğraşıyorum... </st><st c="14867">ama bak, hiç de kolay değil... </st><st c="14898">görüyorsun bu can ağızdan çıkıp gitmiyor...” demek istiyor. </st><st c="14958">Hırlıyor, inliyor. </st><st c="14977">“...çıkacak, çıkacak... </st><st c="15001">öleceğim...” der gibi, eliyle işaret ediyor, hırlıyor.  </st></span></p>
			<p><span xml:lang="tr-TR"><st c="15056">Dışarısı çok sıcak. </st><st c="15076">Küçük çocuğumun arabasını Taksim Alanı altındaki yokuşa sürerken, asfaltın yumuşamış olduğunu görüyorum. </st><st c="15181">Gökyüzü masmavi. </st><st c="15198">Havada göz kamaştırıcı bir aydınlık var. </st><st c="15239">Bunni’nin cenazesine çocuğumla gidiyoruz.  </st></span></p>
			<p><span xml:lang="tr-TR"><st c="15281">Bunni’nin altın küpeleri Süm’ün, bakır mangalı benim oluyor. </st><st c="15342">Kefeni için hazırladığı büyük havluyu Süm’e veriyorum. </st><st c="15397">Küçüğü bende kalıyor.  </st></span></p>
			<p><span xml:lang="tr-TR"><st c="15419">Ailemizde bir gelenek var. </st><st c="15446">Ölülerimizi gömdükten sonra, mezarlarını yaptırmıyoruz. </st><st c="15502">Hiçbirimiz de mezarlığa uğramıyoruz. </st><st c="15539">Ölüm kesin bir sınır olmadığı için mi?  </st></span></p>
			<p><span xml:lang="tr-TR"><st c="15578">Biz üç kardeş de bu evden hemen kopabilmek için büyük çaba harcıyoruz. </st><st c="15649">Dışarıda, yaşamın gürültüsü içinde, ya da başka evlerde, başka insanlarla yaşam her zaman daha güzel geliyor bize. </st><st c="15764">Oysa Bunni hep evde kalıyor. </st><st c="15793">Çok yaşlıyken bile yavaş yavaş Çarşamba Pazarı’na gidiyor. </st><st c="15852">Turşu kuruyor, turp yaprağı pişiriyor. </st><st c="15891">Pazarcıların ona verdiği döküntülerle, birkaç yüz liraya geçiniyor.  </st></span></p>
			<p><span xml:lang="tr-TR"><st c="15959">Süm ile ara sıra onu ziyarete gidiyoruz. </st><st c="16000">Sıcak bir günde seccadesi üzerinde, sırtı dolaba dayalı oturuyor:  </st></span></p>
			<p><span xml:lang="tr-TR"><st c="16066">— Baban nerede?  </st></span></p>
			<p><span xml:lang="tr-TR"><st c="16082">— Seyahatte.  </st></span></p>
			<p><span xml:lang="tr-TR"><st c="16095">— Niçin gelmiyor?  </st></span></p>
			<p><span xml:lang="tr-TR"><st c="16113">— Gelecek.  </st></span></p>
			<p><span xml:lang="tr-TR"><st c="16124">— Artık gelsin. </st><st c="16140">Ben öldüm.  </st></span></p>
			<p><span xml:lang="tr-TR"><st c="16151">Artık bu dünyada olmadığına, yaşamın bittiğine, başka dünyadan konuştuğuna, bizi inandırmaya çalışıyor.  </st></span></p>
			<p><span xml:lang="tr-TR"><st c="16255">— İyisin, iyisin,  </st></span></p>
			<p><span xml:lang="tr-TR"><st c="16273">diyor Süm.  </st></span></p>
			<p><span xml:lang="tr-TR"><st c="16284">Bir süre sonra, onu eski, anılarla dolu, küf kokan, merdivenleri karanlık, nemli ve soğuk evde bırakırken, başka bir yaşama gitmek ne büyük bir mutluluk.  </st></span></p>
			<p><span xml:lang="tr-TR"><st c="16438">Bunni’nin tabutunu kazılan çukura indirdiler. </st><st c="16484">Ağlamaya çalışıyorum. </st><st c="16506">Olmuyor. </st><st c="16515">Onun ölümü bütün ağıtlara ırak. </st><st c="16547">Mezarlıkta temmuz sıcağı var. </st><st c="16577">Mezarlığın önü bir gecekondular vadisiyle Haliç’e doğru iniyor. </st><st c="16641">Çocuğumun arabasını sürerek mezarlıktan çıkıyorum. </st><st c="16692">Yollar taş kaldırım. </st><st c="16713">Çevredeki küçük gecekondularda işçi aileleri barınıyor. </st><st c="16769">İleride iç içe yükselen çirkin apartmanlara doğru yürüyorum.  </st></span></p>
			<p><span xml:lang="tr-TR"><st c="16830">Pazar günleri... </st><st c="16847">Şimdilerde... </st><st c="16861">Sokak aralarından geçerken... </st><st c="16891">gözüme pijamalı aile babaları ilişirse, kışın, yağmurlu gri günlerde tüten soba bacalarına ilişirse gözlerim... </st><st c="17003">evlerin pencere camları buharlaşmışsa... </st><st c="17044">odaların içine asılmış çamaşır görürsem... </st><st c="17087">bulutlar ıslak kiremitlere yakınsa, yağmur çiseliyorsa, radyolardan naklen futbol maçları yayımlanıyorsa, tartışan insanların sesleri sokaklara dek yansıyorsa, gitmek, gitmek, gitmek, gitmek, gitmek......... </st><st c="17295">isterim hep.  </st></span></p>
		</div>
	<div id="charCountTotal" value="17308"></div></body>
</html>
