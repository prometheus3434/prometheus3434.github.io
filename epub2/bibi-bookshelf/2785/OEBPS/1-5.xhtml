<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-5</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-4"><st c="0">Yeniden Akdeniz  </st></p>
			<p><st c="16">Antik tiyatronun en üst basamağında oturuyorum. </st><st c="64">Toroslar’ın ardından doğacak güneşle bürüneceği renkleri bekliyorum. </st><st c="133">Güneş, dağları mor, mavi, yeşil, lacivert, kahverengi, koyulu açıklı tüm renklere boyayacak. </st><st c="226">Güneş, renklerini dağlara yansıtarak doğacak. </st><st c="272">Dağ sıraları arasındaki vadilerden kalkacak pus, tepelere doğru yükselecek. </st><st c="348">Günün uzantısında yitene dek. </st><st c="378">Belki de gün boyu puslu kalacak Toroslar. </st><st c="420">Sıcak ovanın, pamuk tarlalarının, antik kentlerin gerisinde.  </st></p>
			<p><span xml:lang="tr-TR"><st c="481">Henüz koylar sessiz. </st><st c="502">Köy yavaş yavaş uyanmaya hazırlanıyor. </st><st c="541">Bu topraklarda güneş hep böyle doğdu. </st><st c="579">Gün bitiminde denizin, yeşil mavi denizin içine sönmüş, ama kızıllığını koruyan, yuvarlak bir ateş gibi battı. </st><st c="690">Sıcak Akdeniz akşamlarında. </st><st c="718">Geçmiş ve gelecek zamanların akşamlarında. </st><st c="761">Başka insanların, başka uygarlıklar yaşadığı, yaşayacağı çağlarda. </st><st c="828">Güneş ısıttı, ısıtacak gökyüzünü. </st><st c="862">Sahildeki kumları. </st><st c="881">Verimli ovayı. </st><st c="896">Geceleri yıldızlar bürüyor gökyüzünü. </st><st c="934">Eski çağlarda belki kumsalda da sevişti insanlar. </st><st c="984">Dalgaları ayaklarının altında duydu. </st><st c="1021">Ben, ya da başkası böyle yaşadı Akdeniz’i. </st><st c="1064">Böyle yaşayacak. </st><st c="1081">Binlerce yılın güneşini şimdi ben bekliyorum. </st><st c="1127">Sabaha karşı. </st><st c="1141">Tiyatronun taş basamağına oturmuş, doğaya bakıyorum. </st><st c="1194">Birkaç saat sonra köyden ayrılacağım. </st><st c="1232">Büyük kente döneceğim. </st><st c="1255">Uzun süre yalnız güneşin doğuşunu, batışını, bulutların rüzgârla birlikte koşuşunu, yağmurlu, yağmurdan sonra çok ender görülen gökkuşağını ve gökkuşağının mora bürüdüğü denizleri, dilediğimce seyretmek isterdim. </st><st c="1468">Oysa koşullandırılmış bir büyük kentliyim. </st><st c="1511">Doğadan ayrılıp, beton alanların, asfalt yolların kıyısındaki taş yapılara, apartmanlara döneceğim.  </st></span></p>
			<p><span xml:lang="tr-TR"><st c="1611">Haziran gününün bitmek üzere olduğu dakikalarda, gökyüzü ile kaynaşıp puslanmış Boğaz tepelerine bakıyorum. </st><st c="1719">Radyo açık. </st><st c="1731">İtalyan şarkıcılardan biri, gene duyarlı bir aşk şarkısı söylüyor. </st><st c="1798">Belki “la luna es o es” değil, bir başkası. </st><st c="1842">Çocuğum, don lastiğini iki sandalye arasına bağlamış, ip atlıyor. </st><st c="1908">Bir pazar günü bitmek üzere. </st><st c="1937">Kocamın ara sıra öksürdüğünü duyuyorum. </st><st c="1977">Beyaz, küçük bir tekne, hava karardığı için pislikleri görülmeyen Boğaz suyunda yavaş yavaş ilerliyor. </st><st c="2080">Biraz ilerideki Akıntı Burnu, Boğaz suları içinde başlı başına akan bir nehir gibi. </st><st c="2164">Karşıda, çam ağaçları gerisindeki apartmanın balkonunda oturanlar var. </st><st c="2235">Biraz solda elektrik direğinin, küçük bir apartman kesitinin ve yeşil ağaçların akşamla birlikte karardığını görüyorum.  </st></span></p>
			<p><st c="2355">Kırmızıya çalan soluk ışıklarıyla, uzun bacalı, küçük Boğaz vapuru, yeşil ışıkları suya yansıyan meyhanenin biraz önünde Arnavutköy İskelesi’ne yanaşmak üzere.  </st></p>
			<p><span xml:lang="tr-TR"><st c="2515">Güneyden döndüğümde, kenti iyice ısınmış buluyorum. </st><st c="2567">Uyanıp balkona çıkınca gözlerim kamaşıyor, hemen evin içine giriyorum. </st><st c="2638">Akşamüstleri sahil yolunda yürüyoruz. </st><st c="2676">Deniz kıyısındaki yalılara bakıyorum. </st><st c="2714">Bu yalılardan birinde seviştiğim erkeği düşünüyorum. </st><st c="2767">Sevişme bitince, aşağıdaki çiçekçiye koşar, bir demet kır çiçeğini yatağa atardı. </st><st c="2849">“Bugünün, bu saati de onlar kadar güzel”, diyorum kendi kendime. </st><st c="2914">Yürüyorum. </st><st c="2925">Motorlarla gezenler, yelkenlilerle dolaşanlar var. </st><st c="2976">Onlar mutlak başka duygular taşıyan insanlar. </st><st c="3022">Akşam güzel giysilerle deniz kıyısında dans edecekler. </st><st c="3077">İstanbul’da Monako Prensliği’nde gibi yaşamaya çalışan insanlar da var. </st><st c="3149">Ama o insanların dünyası beni hiç ilgilendirmiyor. </st><st c="3200">Aksine, onlardan biri olmadığım için mutluyum. </st><st c="3247">Yaz aylarında bir günün uzunluğu birkaç güne yaklaşır gibi. </st><st c="3307">Yokuşu çıkarken hava daha sıcak. </st><st c="3340">Güneş daha da yakıcı. </st><st c="3362">Alt katta oturan Doğulu genç ben güneydeyken intihar etti. </st><st c="3421">Kendini denize attı... </st><st c="3444">yok oldu. </st><st c="3454">Kışın onu her gün görürdüm. </st><st c="3482">Arka odanın karanlığına çekilir, ön odadaki doyumsuz Vaniköy tepelerinin her an değişen renklerine bakmazdı bile.  </st></span></p>
			<p><span xml:lang="tr-TR"><st c="3596">Gündüzleri kapımı çalıyor. </st><st c="3623">Elinde bir ekmek, bir paket de makarna oluyor:  </st></span></p>
			<p><span xml:lang="tr-TR"><st c="3670">— Dış kapının anahtarı yok, kusura bakma, seni her gün rahatsız ediyorum,  </st></span></p>
			<p><span xml:lang="tr-TR"><st c="3744">diyor.  </st></span></p>
			<p><span xml:lang="tr-TR"><st c="3751">Bir süre sonra yokuştan çarşıya inerken, onu mutfağında, makarnasını haşlamış, içine Sana yağı koyarken görüyorum.  </st></span></p>
			<p><span xml:lang="tr-TR"><st c="3866">Ara sıra, bir kitap ya da dergi istemek için onlara indiğimde, ayakları çıplak, zayıf, tıraşsız ve solgun karşılardı beni. </st><st c="3989">Çok az konuşurdu.  </st></span></p>
			<p><span xml:lang="tr-TR"><st c="4007">Arkadaşlarına onun hastalandığını, yavaş yavaş acıyla eridiğini söylüyorum. </st><st c="4083">Ama kimse bilmiyor, gece sokaklarda dolaşırken, kendini öldürecek bir yer aradığını. </st><st c="4168">Sıcak yaz gününde mühürlenmiş evinin mutfak camına bakıyorum. </st><st c="4230">İçeride yıkanmamış bulaşıklar duruyor. </st><st c="4269">Cam içinde büyük, gri bir fare oturuyor.  </st></span></p>
			<p><span xml:lang="tr-TR"><st c="4310">Köye geldiğimde ne dönüşü düşünüyorum ne de zamanla bir bağlantım var. </st><st c="4381">Dalgaların sesiyle uyanır uyanmaz sahile çıkıyorum. </st><st c="4433">Dipdiri, nemli bir sabahla karşılaşıyorum. </st><st c="4476">Akdeniz’de alabildiğine yetişen çiçek ve yeşilliklerin üzerlerini su tanecikleri kaplamış. </st><st c="4567">Kumlar henüz gecenin ıslaklığını taşıyor. </st><st c="4609">Sahil boyunca yürüyorum. </st><st c="4634">Deniz suyu temiz. </st><st c="4652">Beyaz köpükler kumlara çarpıyor. </st><st c="4685">Balon tanecikleri oluşturuyor. </st><st c="4716">Sonra ıslak kumlar içinde çukurlar... </st><st c="4754">Yeni dalgacıklar gelene dek. </st><st c="4783">Düşüncelerimde bir açıklık var. </st><st c="4815">Doyumsuz yaşamı kucaklamak istiyorum. </st><st c="4853">Bazı günler sel gibi yağmur boşanıyor. </st><st c="4892">Alışmadığım yoğunlukta Akdeniz yağmurları. </st><st c="4935">Lokantada oturup kitap okuyorum. </st><st c="4968">Bazı kitaplar, gerçek yaşamdan daha duyarlı, daha büyük boyutlara götürüyor beni. </st><st c="5050">Akşamüstü yağmur diniyor. </st><st c="5076">Köye yürüyorum. </st><st c="5092">Balıkçı lokantalarında şarap içiyorum. </st><st c="5131">Henüz köy tenha. </st><st c="5148">Kimse tatile gelmedi. </st><st c="5170">Kahvelerde köylüler televizyon izliyor, adaçayı içiyor.  </st></span></p>
			<p><span xml:lang="tr-TR"><st c="5226">Sonra yeniden sevmek istiyorum. </st><st c="5258">Masmavi gözleri var. </st><st c="5279">Onu sevmeyi bir tutku haline dönüştürüyorum. </st><st c="5324">Bu sevgide tüm sevgilerim, sevebilme gücüm var. </st><st c="5372">Gelecekteki sevgileri de yaşar gibiyim. </st><st c="5412">Geçmiştekileri de.  </st></span></p>
			<p><span xml:lang="tr-TR"><st c="5431">Şimdi antik tiyatronun en üst basamağında oturmuş, henüz koylarda deniz durgunken, güneşin dağları bürüyeceği renkleri bekliyorum. </st><st c="5562">Onun gidişini, bomboş yolda, tarlalar, tapınaklar arasında yiten küçük arabayı izlerken, ne garip, gelecekteki sevgilerin de, yaşamın da gidişini izler gibiyim.  </st></span></p>
			<p><span xml:lang="tr-TR"><st c="5723">Yaşam, mutlak tutkularla dolu. </st><st c="5754">Yaşamı sevmekle birlikte ölüme alışmak da büyüyor, gelişiyor. </st><st c="5816">Güzellikler kazanıyor. </st><st c="5839">Bu sevgiyi nasıl rahatlıkla uğurluyorsam, yaşamı da o denli rahat, o denli güzel uğurlamalı. </st><st c="5932">Sevgilerimi doyumla devretmeliyim. </st><st c="5967">Esintilerin yumuşaklığı, Akdeniz yağmurunun yoğunluğu gibi.  </st></span></p>
			<p><span xml:lang="tr-TR"><st c="6027">Birkaç saat sonra kente doğru yola çıkacağım. </st><st c="6073">Toroslar’ı geçeceğim. </st><st c="6095">Kilometrelerce uzayan dümdüz asfalt yolda ilerleyeceğim gün boyu. </st><st c="6161">Kentten kente boş, etkili, sürülü tarlaları renkli haşhaş çiçeklerinin açtığı tarlaları geçeceğim. </st><st c="6260">Evimi değişmemiş ve tozlu bulacağım. </st><st c="6297">Daha önceleri, yaz ayları akşamüzerlerinde arkadaşlarımla Cafè Boulevard’da buluşurduk. </st><st c="6385">Bu yaz gene eski yazlara mı benzeyecek? </st><st c="6425">O akşamüzerleri, yalnızlıkla geçiştirilmiş uzun yaz günlerinin, bir şeyler yaşanmak istenen-gene de olağanüstü bir şeyin yaşanamayacağı önceden bilinen, akşamüzerleriydi.  </st></span></p>
			<p><span xml:lang="tr-TR"><st c="6596">Kahvede arkadaşlar birbirini bekliyor. </st><st c="6635">Onları seviyorum. </st><st c="6653">Hepsi ülkenin acılarını duyan, düzenin değişmesi için çaba harcayan insanlar. </st><st c="6731">Yeni türeme, insanlıktan yoksun karaborsacı zenginler karşısında garip bir birlik var aramızda. </st><st c="6827">Bir araya gelince daha güçlüyüz. </st><st c="6860">Bu yaz akşamlarında, kahvenin caddeye taşan masalarında, giderek büyüyen grubumuzdaki insanlarda garip bir duygu var. </st><st c="6978">Sanki herkes daha güzel bir yaşamın gelip bizi bulmasını bekliyor. </st><st c="7045">12 Mart dönemi geçti. </st><st c="7067">Ama bu dönemin acısı içimize kaya gibi oturmuş, varlığımızla bütünleşmişti. </st><st c="7143">Terörün gücü, yıllar yılı sızmaya, yayılmaya çalışacak ve bizleri daha çetin günlere sürükleyecek. </st><st c="7242">Esintili yaz akşamlarında, küçük yaşantılara hazırlanırken, bir yandan da bu acıları içten duymamak olanaksız. </st><st c="7353">Tedirginlik her zamanki gibi var. </st><st c="7387">Büyüyor. </st><st c="7396">Küçülmüyor. </st><st c="7408">Sonra arkadaşlarımızdan birkaçı arka arkaya ölüyor. </st><st c="7460">Henüz kırk yaşlarında insanlar. </st><st c="7492">Daha güzel yaşamlara duyulan özlem ve bekleyişi onlarla birlikte gömüyoruz. </st><st c="7568">Daha güzel yaşam diye bir şey yok. </st><st c="7603">Daha güzel yaşamlar ötelerde değil. </st><st c="7639">Daha güzel yaşam başka biçimde değil. </st><st c="7677">Güzel yaşam burada. </st><st c="7697">Taksim Alanı’nda. </st><st c="7715">Turşu, pilav, simit, çiçek, kartpostal satan, ayakkabı boyayan siyah kalabalık içinde. </st><st c="7802">Trafik tıkanıklığından yürümeyen arabalar, egzoz kokusu, alana yayılan sidik kokusu, gözlerimiz, duygularımız önünde açılan bu kara kalabalıktan başka yerde, daha başka biçimde bir güzel yaşam yok. </st><st c="8000">Güzel yaşamın sınırları, ölen, gömülen arkadaşlarımızın yaşadığı kadar.  </st></span></p>
			<p><span xml:lang="tr-TR"><st c="8072">Gani’nin evi hâlâ mühürlü. </st><st c="8099">Camında gene aynı fare oturuyor.  </st></span></p>
			<p><span xml:lang="tr-TR"><st c="8132">“Yalnızca bu mahallenin güzellikleri, yaşamak, yaşamın tadına varmak için yeterli. </st><st c="8215">Onu ölümden alıkoymaya yetmeliydi bu doğal veriler”, diye düşünüyorum.  </st></span></p>
			<p><span xml:lang="tr-TR"><st c="8286">Kuruçeşme geçildi mi, deniz kıyısındaki evler Şölen Lokantası’nda biter. </st><st c="8359">Burada Arnavutköy başlar. </st><st c="8385">Deniz kıyısı boyunca eski demir korkuluklar uzanır. </st><st c="8437">Yeniden başlayan yalılara dek. </st><st c="8468">İlk yalının altında sabahları balıkçılar durur. </st><st c="8516">Taze balık satarlar. </st><st c="8537">Kıyı şeridi renk renk sandallarla doludur. </st><st c="8580">Lodosla birlikte sandallar su yüzeyinde sallanır. </st><st c="8630">İskelenin önüne çıkıldı mı, yalıların ön cepheleri görülür. </st><st c="8690">Bazısı yeniden yapılmış, eski güzelliğini yitirmiş, bembeyaz boyanmış, bazısı eskimişliği içinde, otantik tahta oymalarıyla daha gizli bir güzelliği yansıtır. </st><st c="8849">Pencereleri küçük saksılarda açan sardunyalar süsler. </st><st c="8903">İnsan başını kaldırdı mı, tepeleri, tepelerdeki yeşil ağaçları, ağaçlar içinde yer yer yiten, yer yer beliren tahta, eski evleri görür. </st><st c="9039">Doğanın güzelliği, yeni yapılmış çirkin, beton apartmanların biçimsizliğini bile biraz siler. </st><st c="9133">Sokakları bürüyen sarmaşıklar, bazı yokuşlarda yerlere dek iner. </st><st c="9198">İskelenin karşısından çarşıya girilir. </st><st c="9237">Çarşı, iskeleye dikey inen dar sokakların koşutlarıyla birleştiği yollarda yer alır. </st><st c="9322">Burada manavlar, eski İstanbul evlerinin birinci katlarından, kaldırımlara renk renk taşarlar. </st><st c="9417">Rum antikacılar, terziler, ayakkabı tamircileri, balıkçılar, midyecilerle her gün dipdiri bir yaşam içindedir çarşı.  </st></span></p>
			<p><span xml:lang="tr-TR"><st c="9534">Akşamüzerleri sokaklarda midye kızartılır, sahilde dizilen meyhanelere müşteriler dolmaya başlar.  </st></span></p>
			<p><span xml:lang="tr-TR"><st c="9632">Yamaçlara yeşil, beyaz, mor ve sarı gelir bahar. </st><st c="9681">Papatyalar açar. </st><st c="9698">Güneş, yer yer sıcaktır. </st><st c="9723">Rüzgâr hemen hiç durmadan eser. </st><st c="9755">Tepelerin gerisinde, ağaçlar arasından toprak bir yol, Ortaköy sırtlarına dek uzar. </st><st c="9839">Buralardan sahile inen apartman siteleri aralarında, gecekondu mahalleleri vardır. </st><st c="9922">Mezarlık geçildiğinde, bahçeleri gelişigüzel taş duvarlarla örülü eski Rum yapıları, İtalya köylerindeki evleri andırır. </st><st c="10043">Tepelerde, üniversite öğrencileriyle yürüyüp, politik tartışmalar yaptığımız olur.  </st></span></p>
			<p><span xml:lang="tr-TR"><st c="10126">Bir ülkede kafeterya açılmasını bile revizyonizm diye adlandıran, katı, gerçekle bağdaşmayan bir toplumcu düşüncenin savunucuları. </st><st c="10257">İleride bürokrat ya da teknokrat ve küçük burjuva aile babaları olacaklar. </st><st c="10332">Devrimcilikleri gençlik, üniversite yıllarında kalacak. </st><st c="10388">Batı kültürüyle, çağların yadsınmayacak bu kültürüyle toplumcu kültürü gereğince bağdaştıracak bir kuşak da yetişecek elbet.  </st></span></p>
			<p><span xml:lang="tr-TR"><st c="10513">Bir yol, Boğaz’ın Rumeli kıyısındaki en yoksul semtlerden biri olan Kuruçeşme’ye iniyor. </st><st c="10602">Kuruçeşme’de kırmızı büyük kilise ve önündeki taş alan gene küçük Avrupa kentlerinin kilise alanlarını anımsatıyor. </st><st c="10718">Evlerin bahçelerinde karalahana ekili.  </st></span></p>
			<p><span xml:lang="tr-TR"><st c="10757">Güneş, Vaniköy tepelerinin ardından doğmadan önce, deniz yüzeyi grileşir. </st><st c="10831">Sonra ufku kırmızı, mor renkler bürür, ağaçlar ilkin birer koyu gölge olur. </st><st c="10907">Sonra yeşilleri ortaya çıkar. </st><st c="10937">Güneş, ılık kırmızılığıyla doğduğunda, balıkçılar artık balıktan dönmüştür.  </st></span></p>
			<p><span xml:lang="tr-TR"><st c="11013">İlk güzle birlikte lüfer avına çıkar sandallar. </st><st c="11061">Gece karanlığında parlayan lambalarıyla deniz üzerindeki bir fener alayını andırırlar. </st><st c="11148">Ay bütünken, sandal içindeki insanların gölgelerinde, şapkaları bile belirlenir. </st><st c="11229">Günün her saatinde değişen doğal ışıklar, yeni görünümler sunar insana. </st><st c="11301">Kışın karlı günlerde, sular artık mavi ya da lacivert değil, açık yeşildir. </st><st c="11377">Martılar karşı kıyıya sürülerle uçarken, bulutlar beyazlıklarıyla vadilere iner. </st><st c="11458">Bir masal dünyası gibi.  </st></span></p>
			<p><span xml:lang="tr-TR"><st c="11482">Biraz sonra o gelecek. </st><st c="11505">Müthiş bir yağmur yağıyor. </st><st c="11532">Terasta her şey ıslak. </st><st c="11555">Caddede sıkışan trafiğin sesi duyuluyor. </st><st c="11596">Şimdi terasla barı ayıran büyük camların önünde oturuyoruz.  </st></span></p>
			<p><span xml:lang="tr-TR"><st c="11656">— Bu teras yazları çok güzeldir,  </st></span></p>
			<p><span xml:lang="tr-TR"><st c="11689">diyorum.  </st></span></p>
			<p><span xml:lang="tr-TR"><st c="11698">— Artık burada oturuyoruz, ara sıra. </st><st c="11735">Çiçeklerin gerisinde yatlar duruyor. </st><st c="11772">Onların da ardında Boğaz. </st><st c="11798">Kandilli’ye karşı, akşam olana, serinlik çökene dek burada oturuyoruz.  </st></span></p>
			<p><span xml:lang="tr-TR"><st c="11869">Biraz ötedeki meyhaneye yürürken, yağmurdan ıslanıyoruz. </st><st c="11926">Meyhane iyice değişmiş. </st><st c="11950">Eski tahta tabanları arasından deniz görünürdü. </st><st c="11998">Şimdi yerler beton, avizeler, naylon perdeler, formika masalar yozlaşmış bir kültürü simgeliyor.  </st></span></p>
			<p><span xml:lang="tr-TR"><st c="12095">— Her yerde bu korkunç iç mimari, otogarlarda, köylerde, kasabalarda, Boğaz kıyısında bile!  </st></span></p>
			<p><span xml:lang="tr-TR"><st c="12187">— Şu üzerlerinde diş macunu adları yazılı plastik kül tablalarına bak!  </st></span></p>
			<p><span xml:lang="tr-TR"><st c="12258">diyor.  </st></span></p>
			<p><span xml:lang="tr-TR"><st c="12265">İlk kez karşı karşıya oturuyoruz. </st><st c="12299">Yalnız politika konuşuyoruz. </st><st c="12328">İkimiz de birbirimizle ilgili tek sözcük kullanmıyoruz. </st><st c="12384">İçimizde garip bir sevinç var. </st><st c="12415">Yağmuru, Boğaz’ı, meyhaneyi, politikayı, yaşanması güç bu büyük kenti nasıl da seviyorum.  </st></span></p>
			<p><span xml:lang="tr-TR"><st c="12505">Onunla yatarken, sanki aradan geçen uzun yıllarda ne bir erkek, ne de o büyük acılar var. </st><st c="12595">Dipdiri kalmış bir sevgi, bir istek var yalnız. </st><st c="12643">Yıllar, olaylar beni hiç yıpratmamış, aksine duygularıma yön vermiş. </st><st c="12712">Güzelin, bir insanı sevmenin, bir insanın tenini okşamanın, bir insanla birleşmenin kutsallığını, bu kutsallığın tadına varmayı öğretmiş bana. </st><st c="12855">Yatmaların hepsi aynı güzellikte değildir. </st><st c="12898">Düşünüldüğünde insanın tüm bedenini titreten, boşalmaya vardıran yatmalar vardır.  </st></span></p>
			<p><span xml:lang="tr-TR"><st c="12980">Birbirimizden hep uzağız. </st><st c="13006">Her gece birlikteymiş gibi yatıyoruz. </st><st c="13044">Hep birlikte olmak istiyor gibi yatıyoruz.  </st></span></p>
			<p><span xml:lang="tr-TR"><st c="13087">“Erkeği böyle düşündüm. </st><st c="13111">Şimdi onunla yattığım gibi. </st><st c="13139">Onu seviyorum. </st><st c="13154">Onu sevmeyi öğrendim.”  </st></span></p>
			<p><span xml:lang="tr-TR"><st c="13177">Birkaç saat sonra gün başlayacak. </st><st c="13211">Herkes kendi biçiminde günü yaşamaya yönelecek.  </st></span></p>
			<p><span xml:lang="tr-TR"><st c="13259">Onunla boşalmak öylesine doyumsuz ki, sanki bu ülkede güneş doğudan doğuyor ve gerçekten batıdan batıyor.  </st></span></p>
			<p><span xml:lang="tr-TR"><st c="13365">Sabaha doğru yeniden yatıyoruz. </st><st c="13397">Beni bekleyen ve bedenimi uyuşturan sıcaklığını tüm ıslaklığımda duyduğum insan. </st><st c="13478">Yaşamın en güzel anı. </st><st c="13500">Denizlerle, kumsallarla, rüzgârla, yeryüzü ve gökyüzüyle birlikte varoluşu derinden duyduğum an. </st><st c="13597">İki insanın birleşmesiyle kutsallaşan bu an. </st><st c="13642">Sonsuzluk. </st><st c="13653">Varoluşun tüm zamanlarını uzlaştıran bu an. </st><st c="13697">İki insanın birleşmesindeki sonsuzluk özü olmalı insan yaşamının. </st><st c="13763">Özü olmalı güneşin. </st><st c="13783">Özü olmalı sevişmeyi duyan ve duyuran gücün. </st><st c="13828">Bizi saran sıcaklığın. </st><st c="13851">Soğuyan gecelerin. </st><st c="13870">Ve geceleri gökyüzünü bürüyen yıldızların. </st><st c="13913">Akdeniz’in üzerini kaplayan mavi gökyüzünün özü olmalı bu birleşme. </st><st c="13981">Bu ıslaklık. </st><st c="13994">Sonsuza dek varan, yaşatan, sonra yaşamı uzaklara, Akdeniz’in kıyılarda beyazlaşan dalgaları ya da yeşil durgunluğu gerisindeki ufuklara iten gücün.  </st></span></p>
			<p><span xml:lang="tr-TR"><st c="14143">Bizi saran sıcaklığın. </st><st c="14166">Soğuyan gecelerin. </st><st c="14185">Ve geceleri bürüyen yıldızların. </st><st c="14218">Ve dolunayın. </st><st c="14232">Ve dolunayla birlikte uykusuz kalan insanların. </st><st c="14280">Dolunayla birlikte uykusuz kalınan gecelerin soluk, sisli sabahlarında ölümü bekleyen insanların.  </st></span></p>
			<p><span xml:lang="tr-TR"><st c="14378">(Ölüm de bir günlük olay değil mi?)  </st></span></p>
			<p><span xml:lang="tr-TR"><st c="14414">Bizi saran sıcaklığın. </st><st c="14437">Soğuyan gecelerin. </st><st c="14456">Ve geceleri bürüyen yıldızların. </st><st c="14489">İki insanın sarılarak geçirdiği bu sarsıntı özü olmalı evrenin. </st><st c="14553">Sonsuza dek varan, var eden, yaşatan, yaşamı ileri çağlara doğru devreden bu birleşme...  </st></span></p>
			<p>  </p>
			<p><span xml:lang="tr-TR"><st c="14642">Ağustos 1978 - Ağustos 1979  </st></span></p>
		</div>
	<div id="charCountTotal" value="14670"></div></body>
</html>
