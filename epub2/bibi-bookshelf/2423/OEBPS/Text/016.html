<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h2 class="h21"><a id="a739"></a>11</h2>

  <h3 class="h31"><a id="ncx1335"></a><a id="a740"></a>sabah vardiyası</h3>

  <p class="p9">Sokağa çık ve kapıyı sessizce kapat. Evreka! Aşağıda rüzgârlı Sligo kenti hâlâ uykuda. Marangozun karton kutuları anıtın ayakları dibinde çılgınlar gibi uçuşuyor. Gece vardiyasında çalışan elemanlar saat yedide beni içeri aldı. Kasaplar ve manav çırakları hariç etrafta kimse yok. Karidesler tepsilerin üzerine dizilirken, soğutuculardan çıkan buhar et tezgâhının arkasında tütsü dumanı gibi süzülüyor.</p>

  <p class="p9">Doğu sahilinden tonlarca patates ve lahana yüklü kamyonlar geliyor. Mavi kurdeleli hasır şapkası, beyaz ceketi ve mavi kravatıyla George, pirzolaları kesiyor ve jambonları dilimliyor. Pizza içleri hazırlanıyor. Donegal&rsquo;den gelen balık kamyoneti araba parkında duruyor. Ülkenin iç kısmından gelen ekmek, tekerlekli arabalarla yanımdan taşmıyor.</p>

  <p class="p9">Saat yedi buçukta malları istifliyorum, raflar arasındaki koridorları süpürüyorum ve donmuş yiyecekleri paketliyorum. Sonra saat sekiz buçuk sularında alışveriş arabalarının kilidini açıyorum.</p>

  <p class="p9">Kasalar çınlamaya başlıyor. Kalabalık alışveriş arabalarını iterek içeri doluşuyor.</p>

  <p class="p9">Gün başladı.</p>

  <h3 class="h31"><a id="ncx1341"></a><a id="a742"></a><a id="a741"></a>hoşbeş</h3>

  <p class="p9">İşte beni hayatta tutan bu.</p>

  <h3 class="h31"><a id="ncx1343"></a><a id="a744"></a><a id="a743"></a>o kalabalık</h3>

  <p class="p9">Peşimdeki kalabalıktan artık kimseye söz etmiyorum.</p>

  <p class="p9">İnsanlara bundan söz ettiğimde gözleri bulutlamrdı. Saçmaladığımı düşündüklerini anlayabilirdiniz.</p>

  <h3 class="h31"><a id="ncx1346"></a><a id="a746"></a><a id="a745"></a>yulaf ezmelerinin oradayım</h3>

  <p class="p9">Bana bunun gerçek olduğunu söylediler ama bizzat şahit olmadığım için emin olamam. Herifin biri raflar arasındaki koridorlardan birinde durmuş, cep telefonunu kulağına götürmüş.</p>

  <p class="p9">Yulaf ezmelerinin oradayım, demiş.</p>

  <p class="p9">Yuh be.</p>

  <h3 class="h31"><a id="ncx1350"></a><a id="a747"></a><a id="a748"></a>binanın çatısı</h3>

  <p class="p9">Mola alınca gittiğimiz yerdir. Saat onda öğle yemeği için biraz et alıp Frieda ile birlikte çatıya çıktım. Aşağıda alışverişçiler, savaş sonrası evlerine dönmeye çalışan askerler gibi, amaçsızca koşuşturuyordu. Frieda&rsquo;nın keyfi yerine geldi ve bana kendi kan grubunun 0 negatif ve erkeğininkinin 0 pozitif olduğunu söyledi.</p>

  <p class="p9">Bu kötü bir haber mi?</p>

  <p class="p9">Aslına bakarsan, dedi, hamileysen kötü haber.</p>

  <p class="p9">Anladım.</p>

  <p class="p9">Ve ben hamileyim.</p>

  <p class="p9">Ne yapacaksın?</p>

  <p class="p9">Çocuk doğana kadar hiçbir şey. Tekrar hamile kalırsam bir iğne olmam gerekiyor. Baştan bilsem, yine aynı şey olurdu eminim. Hem yatakta adama dönüp <span class="t20">Dur bakal</span><span class="t20">ı</span><span class="t20">m Jimmy; çek</span> <span class="t20">ş</span><span class="t20">unu bakal</span><span class="t20">ı</span><span class="t20">m, bir dakika tut ve bana pozitif misin negatif misin onu söyle,</span> diyemezsin.</p>

  <p class="p9">Evet diyemezsin.</p>

  <h3 class="h31"><a id="ncx1359"></a><a id="a749"></a>Boşversene.</h3>

  <p class="p9">Aşağıda müşteriler dönüp dururken biz orada oturup seksten, hamilelikten ve güneş ışığından söz ettik. Frieda Mayorca&rsquo;dan bahsederken düşüncelerim dağılıyor. Hamile bayanlara karşı her zaman bir yakınlık duymuşumdur. İnsanı teselli eden sakinleştirici bir sesi var. Çatının kenarına gidiyorum. Yirmi dakika bitti. İşimin başına dönüyorum. Yolda ağzıma bir peynirli bisküvi atmak için duruyorum.</p>

  <p class="p9">Şarap tezgâhının arkasında bir şişe kırılıyor.</p>

  <p class="p9">İsmim anons ediliyor.</p>

  <p class="p9"><span class="t20">Bay Fwing araba park</span><span class="t20">ı</span><span class="t20">na.</span></p>

  <h3 class="h31"><a id="ncx1364"></a><a id="a751"></a><a id="a750"></a>bayan Brady</h3>

  <p class="p9">Islık çalarak parka gittim. Gerry başıyla alışveriş arabalarının Önünde bekleyen Bayan Brady&rsquo;yi işaret ediyor.</p>

  <p class="p9">Günaydın Bayan Brady, diyorum neşeyle.</p>

  <p class="p9">Torbalarını alışveriş arabasından çıkartıyorum.</p>

  <p class="p9">Her şey çok korkunç, diyor. Kimseye güvenemiyorsun.</p>

  <p class="p9">Hayır.</p>

  <p class="p9">Hayat artık ne kadar zor.</p>

  <p class="p9">Öyle.</p>

  <p class="p9">Biftekte hormon, domuz pastırmasında da sakinleştirici var.</p>

  <p class="p9">Memeleri olan erkekler ve pipileri olan kadınlar var. Hepsi et yemekten.</p>

  <p class="p9">Yaa.</p>

  <p class="p9">O yanımda yürürken, kalabalık içinde yol açarak ilerlemeye çalışıyorum.</p>

  <p class="p9">İnanabiliyor musun, domuzlara Valium yutturuyorlar. Bir parça domuz eti yedikten sonra uzanıp yatman gerekiyor. Ne günlere kaldık.</p>

  <p class="p9">Evet, diye başımla onaylıyorum.</p>

  <p class="p9">Yemek düşüncesi beni hasta ediyor.</p>

  <p class="p9">O hangarların içinde domuzlar depresyona giriyor. Depresyon geçirince de kilo kaybediyorlar. Bu yüzden onlara sakinleştirici veriyorlar. Sonu ne olacak bunun?</p>

  <p class="p9">Bilmiyorum, Bayan Brady, diyorum. Bagajı doldurmaya başlıyorum.</p>

  <p class="p9">O yüzden kuzu eti almaya başladım. Sonra başımıza Çernobil çıktı. Şimdi kuzu güveç bile yiyemezsin yoksa gece karanlıkta parlamaya başlıyorsun. Yemin ederim. Sana yiyecek güvenli bir şey bırakmadıktan sonra bir de gelip artık kendi evinde yaşayamayacağını söylüyorlar.</p>

  <p class="p9">Bunu hiç duymamıştım, Bayan Brady.</p>

  <p class="p9">Beni dinle. Dirseğimi yakaladı. Evinde otururken bir de bakıyorsun döşemelerin altında radyasyon köpükleri fokurduyor.</p>

  <p class="p9">Ne?</p>

  <p class="p9">Nükleer tesislerden sızıp doğrudan bahçelerimize geliyor. Yoğurtlara dikkat et. Bunu duymuş muydun?</p>

  <p class="p9">Hayır.</p>

  <p class="p9"><span class="t20">Champion'da</span> okudum. Sen bu haberi okumadın mı? Belki de okumuşumdur.</p>

  <p class="p9">İyi olmamamıza hiç şaşırmıyorum.</p>

  <p class="p9">Bagajın kapağını kapattım. Ağırbaşlı bir tavırla şoför koltuğuna oturuyor ve kucağındaki çantayı pat diye açıveriyor. Pencereyi indiriyor ve benim için 50 peni, alışveriş arabası için de 1 pound veriyor.</p>

  <h3 class="h31"><a id="ncx1390"></a><a id="a753"></a><a id="a752"></a>kadın külotu</h3>

  <p class="p9">Teşekkür ederim, Bayan Brady.</p>

  <p class="p9">Radyoyu açıyor, güneş gözlüğünü takıyor ve anahtarını bulmak için çantasını karıştırıyor.</p>

  <p class="p9">O anda ikimiz birden bir kadının Radyo 2&rsquo;deki spikerle konuştuğunu duyuyoruz.</p>

  <p class="p9">Bir kez daha <span class="t20">külot</span> de Gerry, lütfen.</p>

  <p class="p9"><span class="t20">Külot</span>, diyor Gerry ve sözcük araba parkında yankılanıyor. Oh Gerry, bunu söyleyişine bayılıyorum.</p>

  <p class="p9">Tanrım, diyor Bayan Brady ve arabaya hızla gaz veriyor. Bir daha söyle, diyor kadın.</p>

  <p class="p9"><span class="t20">Külot</span>, diye tekrarlıyor Gerry.</p>

  <p class="p9">Bayan Brady yola koyuluyor.</p>

  <h3 class="h31"><a id="ncx1399"></a><a id="a754"></a><a id="a755"></a>herhangi biri</h3>

  <p class="p9">Patsy Böyle bir sigara yakıyor ve otoparkta bardaktan boşanırcasına yağan yaz yağmurunu seyrederek alışveriş arabalarının yanında duruyor. Şemsiyelerini kapatan kalabalık etrafımızda birikiyor.</p>

  <p class="p9">Bana yaklaşıyor.</p>

  <p class="p9">Olur böyle şeyler, diyor.</p>

  <p class="p9">Evet.</p>

  <p class="p9">Yağmuru seyrediyoruz. Guiness gibi kokuyor. Arabaların kaportalarını dövüyor, hem de takır takır, dolu gibi.</p>

  <p class="p9">O adam kim? diye soruyor.</p>

  <p class="p9">Bilmiyorum.</p>

  <p class="p9">Gözüm bir yerden ısırıyor sanki. Adam yağmurun altında başı önde, ayaklarını sürüyerek bize doğru yaklaşırken Patsy onu inceledi. Bu çok tuhaf. <span class="t20">Çok tuhaf.</span> Herkes olabilir.</p>

  <p class="p9">Kesinlikle öyle, Patsy.</p>

  <p class="p9">Herhangi biri.</p>

  <p class="p9">Tam üstüne bastın.</p>

  <p class="p9">İzlediğimiz adam aramızdan geçti.</p>

  <p class="p9">Yemin edebilirdim, dedi Patsy ve başını salladı.</p>

  <h3 class="h31"><a id="ncx1413"></a><a id="a757"></a><a id="a756"></a>işe yarar bir düşünce</h3>

  <p class="p9">Akreple yelkovan ilerliyor. Yağmur hafifliyor. Kalabalık şemsiyelerini açıyor ve araba parkının bir yanından öbür yanına koşuşturmaya başlıyor.</p>

  <p class="p9">Hiç daha önce de bu dünyada bulunduğunu düşünmüş müydün? diye sordu Patsy.</p>

  <p class="p9">Bazen.</p>

  <p class="p9">İşe yarar bir düşünce. Ne yaparsan yap, hiçbir şey senin suçun olmaz. Suç diğer yaşamındaki adamın. Evet. Sanırım artık, diyor, işime dönmeliyim.</p>

  <p class="p9">Yakasını kulaklarına kadar çekiyor ve fırlayıp uzaklaşıyor.</p>

  <h3 class="h31"><a id="ncx1419"></a><a id="a759"></a><a id="a758"></a>o adam kimdi?</h3>

  <p class="p9">Bankta oturan, başındaki örtüyle bir Arap&rsquo;a benzeyen kadın, o adam kimdi? diye soruyor.</p>

  <p class="p9">Patsy Böyle&rsquo;du.</p>

  <p class="p9">Gerçekten o muydu? diyor torbalarını bacaklarının arasına yerleştirirken.</p>

  <p class="p9">Ta kendisi.</p>

  <p class="p9">Ben de öyle düşünmüştüm. Bir ara telefon şirketinde çalışıyordu değil mi?</p>

  <p class="p9">Öyleydi.</p>

  <p class="p9">Benim herif Jimmy de. <span class="t20">Yani kocam</span>, diye açıklıyor, <span class="t20">kocam</span> sözcüğünü hafifçe gırtlaktan söyleyerek, sonra da başıyla onaylıyor. Beni almak için burada olmalıydı ama gelmemiş.</p>

  <p class="p9">Sırt çantalı iki genç onun yanına oturuyor ve küçük, kibar, ölçülü lokmalarla birer Mars çikolatası yemeye başlıyorlar.</p>

  <p class="p9">Torbalarını iyice kendine yaklaştırıyor.</p>

  <p class="p9">Görüyorsun, diyor, Georgina&rsquo;yı almak için istasyona gitmek zorunda kaldı. Büyük alışveriş için bir liste yapmıştım ama bütün bu karmaşa içinde kaybettim. Genelde liste onun elinde olur ve benimle birlikte markette dolaşarak aldığımız şeyleri işaretler. Bu tür işlerde çok başarılıdır, anlarsın ya. Ama bir de baktım ki liste bende değil. Her yeri aradım, diye devam etti. Şimdi ne satın aldığımı bilmiyorum.</p>

  <p class="p9">Torbalarının içine bakıyor.</p>

  <p class="p9">Her şeyi satın almış olabilirim.</p>

  <p class="p9">Arkasına yaslanıyor ve iç geçiriyor.</p>

  <p class="p9">Dünyadaki her şeyi.</p>

  <p class="p9">Bir saniye için gözlerini kapatıyor.</p>

  <p class="p9">Bahse girerim liste hâlâ cebinde. Bu beni hiç şaşırtmazdı. Gençleri süzüyor ve dudaklarını ıslatıyor, başörtüsünü düzeltip torbalardan birinin içine bakıyor.</p>

  <p class="p9">Demek bifteği almışım.</p>

  <p class="p9">Kucağına hafifçe vuruyor.</p>

  <p class="p9">Saat kaç?</p>

  <p class="p9">Bire yirmi var.</p>

  <p class="p9"><span class="t20">Nerede kald</span><span class="t20">ı</span><span class="t20">?</span></p>

  <p class="p9">Gözlerini deviriyor.</p>

  <p class="p9">Bilirsin Sligo treni asla zamanında gelmez.</p>

  <p class="p9">Etrafına bakınıyor.</p>

  <p class="p9">Bak işte burada oturup kaldım.</p>

  <h3 class="h31"><a id="ncx1445"></a><a id="a761"></a><a id="a760"></a>arsızlığa bak</h3>

  <p class="p9">Patsy&rsquo;nin durduğu yeri işaret ediyor.</p>

  <p class="p9">İşte o anda Patsy Brady&rsquo;yi gördüm. İşte bu Patsy Brady, dedim kendi kendime.</p>

  <p class="p9">Duraksıyor, sesini alçaltıyor.</p>

  <p class="p9"><span class="t20">Onu serbest b</span><span class="t20">ı</span><span class="t20">rakt</span><span class="t20">ı</span><span class="t20">lar</span>; <span class="t20">de</span><span class="t20">ğ</span><span class="t20">il mi?</span> diye fısıldıyor ve sanki korkunç bir şey söylemiş gibi eliyle ağzını kapatıyor. Bilemiyorum.</p>

  <p class="p9"><span class="t20">Ars</span><span class="t20">ı</span><span class="t20">zl</span><span class="t20">ığ</span><span class="t20">a bak</span>, dedi gözlerini adamdan ayırmadan.</p>

  <p class="p9">Ah.</p>

  <p class="p9"><span class="t20">Zavall</span><span class="t20">ı</span> <span class="t20">adam.</span></p>

  <p class="p9">Sonra başını sallıyor.</p>

  <p class="p9">İyi bir adam, diyor, yine başını sallayarak.</p>

  <p class="p9">Torbalarının içine bakıyor.</p>

  <p class="p9">Acaba neler satın aldım?</p>

  <p class="p9">Torbanın dibinden bir İncirli bisküvi çıkartıyor, otoparka doğru dönüyor, etrafına bakıyor, bisküviyi dikkatle or</p>

  <p class="p9">tadan ikiye kırıp yavaşça, başparmağıyla işaret parmağının arasında ağzına götürüyor. Sonra aniden çığlık atıyor.</p>

  <p class="p9"><span class="t20">İ</span><span class="t20">ş</span><span class="t20">te Jimmy!</span> diyor ve ayağa fırlıyor. <span class="t20">Jimmy!</span> diye haykırıyor ve torbalarını topluyor.</p>

  <p class="p9">Seni seveceğim ve terk edeceğim.</p>

  <p class="p9">İyi şanslar, diye sesleniyorum.</p>

  <p class="p9">Jimmy, diye el sallıyor. Buradayım! <span class="t20">Jimmy!</span></p>

  <h3 class="h31"><a id="ncx1463"></a><a id="a762"></a>işte benim günlerim</h3>

  <p class="p9">İşte benim günlerim. İşte benim hayatım.</p>

  <p class="p9"><span class="t12">&nbsp;</span></p>
</body>
</html>
