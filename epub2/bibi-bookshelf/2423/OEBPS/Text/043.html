<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>33</title>
</head>

<body>
  <h2 class="h21"><a id="a1152"></a>33</h2>

  <h3 class="h31"><a id="ncx5656"></a><a id="a1153"></a>çocuk gözü</h3>

  <p class="p9">O gece rüyamda alnımda üçüncü bir göz çıktığını gördüm. Bir çocuk gözüydü. Rüyamda, insanların neden bana tuhaf tuhaf baktıklarını anlayamıyordum. Evin arkasındaki bir barakada turistleri taşımak için yapılmış kırmızı bir at arabası için tekerlek parmağı yapıyordum. Kadınlar ve erkekler de kendi işleriyle ilgileniyordu.</p>

  <p class="p9">Konuşmak için mola verdik. Sonra bakışlarının gözlerimin üstünde, alnımda bir noktada odaklandığını gördüm. Şaşırıp korkmuş ve utanarak başlarını çevirmişlerdi ama kimse bana sorunun ne olduğunu söylemek istemiyordu.</p>

  <p class="p9">Yine de öğleye kadar çalıştım. Sonra terlemeye başladım ve elimi yüzümde dolaştırınca, alnımda bir şey olduğunu fark ettim. <span class="t20">Aln</span><span class="t20">ı</span><span class="t20">mda ç</span><span class="t20">ı</span><span class="t20">kan da ne</span>r* diye düşündüm. Bu bir çiçek ya da çıban değildi, alçıdan yapılma bir çıkıntı gibiydi. Ne olduğunu bilmiyordum.</p>

  <p class="p9">Eve girdim ama evin hiçbir yerinde ayna yoktu. Eskiden aynaların olduğu yerlerde şimdi boş duvarlar vardı. Yolumu bulabiliyordum, ev tanıdıktı ama artık benim evim değildi. Mutfaktan içeri girdim ve işçileri eğlendirmekte olan annemi çağırdım.</p>

  <p class="p9">Anne! diye seslendim.</p>

  <p class="p9">Hemen dönerim, dedi işçilere.</p>

  <p class="p9">Peşimden sundurmaya çıktı.</p>

  <p class="p9">Efendim? dedi. Ne var?</p>

  <p class="p9">Hiçbir şey söylemeden durup alnımdaki şeyi görmesini</p>

  <p class="p9">bekledim. Önce fark etmedi ama birkaç saniye sonra birdenbire geri çekildi ve elini ağzına götürdü.</p>

  <p class="p9">Oliver! dedi.</p>

  <p class="p9">Almmda ne var? dedim. Göremiyorum.</p>

  <p class="p9">Beni odasına götürdü, el çantasını açtı ve bana küçük bir el aynası verdi. O zaman çocuk gözünü gördüm. Gözbebeğinin arkasındaki vantuzla alnıma yapışmıştı. Parmağımı göz çukurunun arkasına soktum, göz rahatça kımıldıyordu. Hemen koparıp atmak istedim, ama aynada kendimi o gözle gördüğümü fark ettim.</p>

  <p class="p9">Diğer gözlerim normal şeyler görüyordu ama bu göz farklı bir şeyi, benim bile görmek istemediğim bir şeyi görüyordu.</p>

  <h3 class="h31"><a id="ncx5671"></a><a id="a1155"></a><a id="a1154"></a>kelimeler benden kaçıyordu</h3>

  <p class="p9">Uyanıp Luton&rsquo;da yürüyüşe çıktığım zaman, artık almmda olmamasına rağmen, rüyamdaki göz de benimle birlikte geldi. At gözlüğü takmış gibiydim. Sadece bazı özel işaretlere göre hareket edebiliyordum. Bedenim başka bir yerden yönetiliyordu.</p>

  <p class="p9">El arabasını iten bir çöpçüyü izlemeye karar verdim. Onun yolculuk planından sıkılınca Firkin Brewery&rsquo;den çıkan başka bir adamı takip etmeye koyuldum, ama çok kısa bir süre için, çünkü sonra The Dog çörekçisine girdi. İzlediğim başka insanlar da ortadan kayboluveriyor, asla aynı rotayı takip etmiyorlardı. Sonunda olan oldu. Doğru kelimeleri bulamamaya başladım. Kelimeler benden kaçıyordu sanki.</p>

  <p class="p9">Benden kaçıyordu.</p>

  <p class="p9">Yetkililere gidip durumu anlatsam mı diye düşündüm ama içimden bir ses boşvermemi söyledi.</p>

  <p class="p9">Orada öylece dururken bir şeyleri kaybettiğime emindim, bundan kesinlikle emindim. Bir şekilde benim yaranmaydı bu. Ama yine de bir şeyleri kaybettiğimi bilmek acıydı. İşte gölge bu sırada karıştı olaylara.</p>

  <h3 class="h31"><a id="ncx5677"></a><a id="a1157"></a><a id="a1156"></a>gölge</h3>

  <p class="p9">Yan sokakların birinden çıkıp yanıma sokuldu.</p>

  <p class="p9">Sen misin Ollie?</p>

  <p class="p9">Chester&rsquo;da şoförlük yapan Point&rsquo;li bir adamdı.</p>

  <p class="p9">Çok keyiflenmiştim. Her şeyi yapabilirdim. Heyecanla elini sıktım.</p>

  <p class="p9">Burada ne yapıyorsun? diye sordu.</p>

  <p class="p9">Yeni çevre kirliliği dalgasını izliyorum, dedim. Görüyorsun ya, son endüstri devriminden beri dersimizi almamışız.</p>

  <p class="p9">Anlıyorum, dedi irkilerek.</p>

  <p class="p9">Hadi, dedim, gidip sohbet edelim biraz.</p>

  <p class="p9">Olmaz, dedi, işim var.</p>

  <p class="p9">Ah, hadi ama.</p>

  <p class="p9">Olmaz Oliver, yola çıkmak zorundayım.</p>

  <p class="p9">O zaman sonra görüşürüz.</p>

  <p class="p9">İyi şanslar.</p>

  <p class="p9">Ben de gökyüzünde vinç görebileceğim bir yere gittim. Demek oluyor ki karmaşasından hoşlandığım Arndale Merkezi&rsquo;nden ayrılıp, gidilecek yerlerin isimlerini haykırdıkları istasyona gidecektim. Flitvvick&rsquo;den Bedford&rsquo;a. Sheffield&rsquo;den Kettering&rsquo;e. Sonra kasklarınızı takın yazılı levhanın yanındaki otomatik kapıdan girdim. Yukarıda, küçük kabininde her şeyi yöneten bir vinç sürücüsü vardı. Vincin kolu ve zinciri bir balık oltası gibi öne arkaya sallandı, ip gergindi, neredeyse balığı yakalamak üzereydi.</p>

  <p class="p9">Yanıma bir başka gölge yaklaştı.</p>

  <p class="p9">Ne istiyorsun ahbap?</p>

  <p class="p9">Sadece bakıyordum.</p>

  <p class="p9">Bu şantiyeyi bir an önce terk etsen iyi olur.</p>

  <p class="p9">Ama ben bir marangozum. İş arıyorum.</p>

  <p class="p9">İş yok.</p>

  <p class="p9">Arkadaşlarım var, dedim.</p>

  <p class="p9">Sakin ol dostum, en iyisi şimdi gitmen.</p>

  <p class="p9">Cevap olarak sadece gülümsedim.</p>

  <p class="p9">Gerçekten mi, dedim ama artık çileden çıkmıştı.</p>

  <p class="p9">Kocaman adamsın.</p>

  <p class="p9">Konuşuyordu, durumu kontrol altına almaktan söz ediyordu.</p>

  <p class="p9">Beni şantiyenin öbür yanına doğru götürdü.</p>

  <p class="p9">Fark ettin mi, dedim, bunlar...</p>

  <p class="p9">Bunu dışarıda konuşuruz.</p>

  <p class="p9">Sonra şirketler vardır ve oralarda karışıklıklar olur, bilirsin ya, dedim.</p>

  <p class="p9">Eminim öyledir.</p>

  <p class="p9">Ben bu konuda çok endişeliyim. Ya sen?</p>

  <p class="p9">Ben aslında hiç endişeli değilim.</p>

  <p class="p9">Ama ben kesinlikle çok endişeliyim.</p>

  <p class="p9">İyi.</p>

  <p class="p9">Sokağa vardık.</p>

  <p class="p9">Eğer bir sorunun varsa, git başka yerde hallet, diyor ve elini kaldırıp <span class="t20">yakla</span><span class="t20">ş</span><span class="t20">ma</span> gibilerinden sallıyor. Elini yüzüme doğru sallıyor.</p>

  <p class="p9">Hadi uza bakalım, diyor.</p>

  <p class="p9">Olur. Teşekkür ederim.</p>

  <p class="p9">Böylece yemek molasında çocuk parkında top peşinde koşturan işçileri izlemeye gittim.</p>

  <h3 class="h31"><a id="ncx5718"></a><a id="a1158"></a><a id="a1159"></a>yeter artık</h3>

  <p class="p9">Evet, yeter.</p>

  <h3 class="h31"><a id="ncx5720"></a><a id="a1160"></a><a id="a1161"></a>böylece</h3>

  <p class="p9">Böylece yola koyuldum. Erteleyip durduğum şeyi yapmaya gittim. Bu cuma, akşam treniyle Londra&rsquo;ya gittim. Alet çantamı da yanıma almıştım, içinde çekicim, şeritmetrem, ahşap keskim ve testerem vardı.</p>

  <p class="p9">Şehir benim içinde yaşamış olduğum şehre benzemiyordu.</p>

  <p class="p9">Bütün Piccadilly yolu boyunca insanlar her zaman olduğu gibi sohbet ediyordu. Benim kendi dertlerim vardı, onların kendi dertleri. Kendimi hasta hissediyordum. Her neyse. Wood Green&rsquo;de indim, derin bir nefes alıp metronun merdi yenlerini tırmandım. Bara yöneldim. Oradaydı. Kafamdan bir sürü şey geçiyordu. Küçük bir parka gittim, bir banka oturdum ve barın kapısının açılıp kapanmasını izlemeye başladım.</p>

  <p class="p9">Kısa bir süre sonra hava kararmaya başladı.</p>

  <p class="p9">Orada oturup kamyonun görünmesini bekledim. Gümüş John da gorilleriyle birlikte BMW&rsquo;sinde gelecekti, ama gelmedi.</p>

  <p class="p9">Ne yapacağımı tam olarak bilemiyordum.</p>

  <p class="p9">Orada aşağı yukarı iki saat boyunca oturmuş olmalıyım, onlardan hâlâ bir iz yoktu. Sonra bana yardım eden tesisatçının yan sokakların birinden sallana sallana geldiğini gördüm. Kapının parmaklıklarına koştum.</p>

  <p class="p9">Selam! diye haykırdım.</p>

  <p class="p9">Ne? dedi olduğu yerde kalarak, kollarını iki yana açmıştı.</p>

  <p class="p9">Bağırmak istememiştim, dedim.</p>

  <p class="p9">Sen de kimsin ulan? dedi.</p>

  <p class="p9">Ollie Ewing, dedim.</p>

  <p class="p9">Kim?</p>

  <p class="p9">Bir kere beni evinde misafir etmiştin.</p>

  <p class="p9">Ollie Ewing, dedi. İnanmıyorum.</p>

  <p class="p9">İşte buradayım.</p>

  <p class="p9">Kahretsin ya. Güldü. Seni gazetelerde gördüm. Tanrım, sen hâlâ burada mısın? Şimdiye kadar çoktan ülkeyi terk etmişsindir diye düşünmüştüm.</p>

  <p class="p9">Henüz gitmedim.</p>

  <p class="p9">Senin yerinde olsam buradan kilometrelerce uzakta olurdum.</p>

  <p class="p9">Aleyhime şahitlik yaptın, dedim.</p>

  <p class="p9">Benden uzaklaştı.</p>

  <p class="p9">Hâlâ başına bela mı arıyorsun? dedi.</p>

  <p class="p9">Senin başım derde sokmaya niyetim yok.</p>

  <p class="p9">Benden uzak dur, tamam mı?</p>

  <p class="p9">Gitmek için döndü.</p>

  <p class="p9">Gümüş John&rsquo;u arıyorum, dedim.</p>

  <p class="p9">Parmaklıkları tekmeledi.</p>

  <p class="p9">Tanrım, dedi. Sen çatlak mısın?</p>

  <p class="p9">Ne yaptığımı biliyorum.</p>

  <p class="p9">Sol şakağına hafifçe vurdu.</p>

  <p class="p9">Görüşürüz evlat, dedi ve yürüyüp uzaklaştı.</p>

  <p class="p9">Ben de bara girmek için cesaretimi topladım. Goril kapıda değildi. Kapıyı itip içeri girdim. John&rsquo;un masasına baktım ama boştu. Barmen beni hemen tanıdı. Hayretler içinde bana bakıyordu. İçeride birkaç işçi ve metro görevlisi vardı ama Gümüş John ve adamlarından iz yoktu. Alet çantamı bırakıp bara gittim.</p>

  <p class="p9">Bir bardak Carlsberg, dedim.</p>

  <p class="p9">İçerisi sessizleşti.</p>

  <p class="p9">Sana servis yapmıyorum, dedi.</p>

  <p class="p9">Tamam, dedim.</p>

  <p class="p9">Dışarı çıktım, bir an kaldırımda durdum, tarağımı saçlarımın arasından geçirdim ve bara geri döndüm.</p>

  <p class="p9">Bir bardak Carlsberg, dedim.</p>

  <p class="p9">Hay içine edeyim böyle işin, dedi barmen.</p>

  <p class="p9">Bir bardak Carlsberg.</p>

  <p class="p9">Şaka mı yapıyorsun nedir?</p>

  <p class="p9">Ciddiyim.</p>

  <p class="p9">Bana bak, çık git buradan.</p>

  <p class="p9">Sarhoş değilim.</p>

  <p class="p9">Benim için hiç fark etmez, evlat.</p>

  <p class="p9">Bir bira, dedim.</p>

  <p class="p9">Olmaz, dedi. Kusura bakma.</p>

  <p class="p9">Ne demek <span class="t20">kusura bakma</span>?</p>

  <p class="p9">Artık gider misin dostum?</p>

  <p class="p9">Arkadaşlarımı kaybettim, dedim.</p>

  <p class="p9">Hepimiz kaybediyoruz. Barın arkasından çıktı. Tamam mı ahbap? Sen de, biz de kaybettik tamam mı?</p>

  <p class="p9">Pekâlâ, dedim.</p>

  <p class="p9">Pekâlâ, dedi. Beni sokağa kadar geçirdi. John artık buraya gelmiyor, tamam mı?</p>

  <p class="p9">Tamam.</p>

  <p class="p9">Sen de gelmeyeceksin, tamam mı?</p>

  <h3 class="h31"><a id="ncx5776"></a><a id="a1163"></a><a id="a1162"></a>sıcak taraf</h3>

  <p class="p9">Son trenle eve döndüm, La Loo, gece vardiyasında çalışmak için kalkıyordu, ben de giysilerimi çıkarıp yatağın sıcak tarafına girdim.</p>

  <p class="p9">Neredeydin? diye sordu bana.</p>

  <p class="p9">Londra&rsquo;daydım, dedim.</p>

  <p class="p9">Artık bitti Ollie, dedi.</p>

  <p class="p9">Öyle mi?</p>

  <p class="p9">Evet, dedi. Artık bitti.</p>

  <p class="p9">Işığı kapattı. Sesler duymaya başladım.</p>

  <h3 class="h31"><a id="ncx5784"></a><a id="a1165"></a><a id="a1164"></a>şu üzüntü</h3>

  <p class="p9">Bundan kısa bir süre sonra Redmond&rsquo;un cesedi tabut içinde Luton&rsquo;a getirildi. Birkaç hafta sonra da Marty&rsquo;ninki gelecekti. La Loo Dublin&rsquo;e uçuşu, biletleri, Sligo&rsquo;ya gidecek olan cenaze arabasını, her şeyi ayarlamıştı.</p>

  <p class="p9">Eve gitmek için eşyalarımı topladım. İngiltere&rsquo;yi terk ediyordum. Babam bir gece önce Coventry&rsquo;den gelmişti. Onu dışarıda yanlış kapıyı çalarken bulmuştuk. Yanında sadece bir plastik torba, torbanın içinde de temiz bir gömlek ve iç çamaşırı vardı. La Loo kanepede bir yatak hazırladı ama babam bütün gece çay demleyip oturdu. Ertesi sabah hâlâ yüzünde o solgun ve dalgın ifadeyle, ellerini dizlerinin üzerinden sarkıtmış, pencerenin kenarında oturuyordu.</p>

  <p class="p9">La Loo işe gitti. Ben de giyindim ve babamın karşısına oturdum.</p>

  <p class="p9">Nasılsın? diye sordum.</p>

  <p class="p9">Sen ve ben önümüzdeki birkaç gün iyi geçinelim, tamam mı? dedi.</p>

  <p class="p9">Tamam, dedim.</p>

  <p class="p9">Annenin hatırı için. Onun için.</p>

  <p class="p9">Tamam.</p>

  <p class="p9">Ama seni affetmiyorum.</p>

  <p class="p9">Biliyorum.</p>

  <p class="p9">Redmond senin sorumluluğundaydı.</p>

  <p class="p9">Lütfen tartışmayalım.</p>

  <p class="p9">Ben tartışmıyorum.</p>

  <p class="p9">Pekâlâ.</p>

  <p class="p9">Söylesene, dedi, senin ciddiye aldığın herhangi bir şey var mı?</p>

  <p class="p9">Evet, dedim.</p>

  <p class="p9">Sanmıyorum, dedi.</p>

  <p class="p9">Marty&rsquo;nin ve Redmond&rsquo;un birkaç parça eşyasını topladım. Olayı anlatan bütün gazeteleri yanıma aldım. Bavullarımızı taşıyarak saat iki sularında Foresters Barfna gittik. Barda oturan adamların hepsi renkli ve ucuz kumaştan gömlekler giyiyordu. Etraf ıslak yün ve viski kokuyordu.</p>

  <p class="p9">İki bardak Guinness ısmarladık.</p>

  <p class="p9">Carrolls marka bir sigara yaktım.</p>

  <p class="p9">Şimdi şu soruya cevap ver bakalım dedi solumda oturan çingene. İçi geçmiş, bir bardak biranın önünde oturuyordu, yanında küçük oğlu vardı. Birkaç işçi ona hoşgörüyle gülümsedi. İçkilerini bitirip gittiler. Babam uçak biletini havaya kaldırdı ve inceledi. Bir kadın yalnız başına dart oynuyordu. Hüzünlü bir hava vardı. Çingene bavullarımızı dikkatle inceledi ve seslendi, Hey Jimmy, taşınıyor musunuz? Duymamış gibi yaptım. Sonra oğlu yanımıza geldi.</p>

  <p class="p9">Babam bir sigara verir misiniz diye soruyor, dedi.</p>

  <p class="p9">Elbette.</p>

  <p class="p9">Babam biletini cebine koydu.</p>

  <p class="p9">Çocuk geri döndü: Televizyon satın almak ister misiniz?</p>

  <p class="p9">Hayır, dedim.</p>

  <p class="p9">Kocaman bir televizyon. Hayır.</p>

  <p class="p9">Saat kaç? dedi babam. İki buçuk.</p>

  <p class="p9">Birkaç saat daha var. Evet.</p>

  <p class="p9"><a id="a1166"></a><span class="t20">&nbsp;</span></p>
</body>
</html>
