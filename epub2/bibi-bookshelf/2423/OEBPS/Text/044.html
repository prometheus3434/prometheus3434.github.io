<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>34</title>
</head>

<body>
  <h2 class="h21"><a id="a1167"></a>34</h2>

  <h3 class="h31"><a id="ncx5816"></a><a id="a1168"></a>bir süre sonra</h3>

  <p class="p9">Bir süre sonra Dublin&rsquo;e indik, gri örtüye sarılı tabutun, karaya vuran bir sandık gibi, meydanın karşı tarafından getirildiğini gördüm. Herkes orada bizi bekliyordu. Başımı bir an olsun kaldırmadım.</p>

  <p class="p9">Elimi sıkan ilk adam Marty&rsquo;nin babası Bay Kiigallon oldu, ama ben ağzımı açıp doğru dürüst bir şeyler söyleyemedim.</p>

  <p class="p9">Sana söylediğimde benimle birlikte eve dönmeliydin, dedi.</p>

  <p class="p9">Orada değildim. Acı çekmediğim için üzgündüm. Acı değil utanç duyuyordum. Üzüntü daha sonra gelecek, dedim kendi kendime. İlerde bir gün o yolculuğu da yapacağım, dedim.</p>

  <p class="p9">Bir gün oturup bütün olup biteni baştan sona düşüneceğim.</p>

  <h3 class="h31"><a id="ncx5822"></a><a id="a1169"></a><a id="a1170"></a>işte böyle</h3>

  <p class="p9">Marty&rsquo;nin cenazesinden sonra birkaç kişi taksi tutup alem yapmaya Sligo&rsquo;ya gittik. Bilemiyorum. Bambaşka bir dünyaydı. Çok tuhaftı. Ben eskiden burada yaşıyordum. Ben... McCrystal&rsquo;da içmeye başladık, sonra yakındaki Rap&rsquo;e gittik. Biranın tadı hoşuma gitmiyordu. Yeats&rsquo;in Mahzeni&rsquo;ne gittik, Doyle&rsquo;un Yeri&rsquo;ne, Penny&rsquo;nin Yeri&rsquo;ne, Harmony Tepesi&rsquo;ne, High Sokağı&rsquo;na uğradık, hepsi geçmişten kalma yerler gibi görünüyordu. Ama işe yaramıyordu, yaramıyordu.</p>

  <p class="p9">Ben burada yaşayamam, dedim kendi kendime. Yapamam. Kendimi kaybetmiştim. Hasta olana kadar içtik, kendimi bir odada, sedir gibi bir şeyin üzerinde yatarken buldum. Epey güzel bir kadın vardı, herifin biri de başıma gelenleri anlatıyordu. Şimdi şöyle olmuş. Sonra kuzeye gitmiş. Şimdi, bilirsin ya. Sabah eve gittim ve yatağa girdim. İşte böyle.</p>

  <p class="p9">Burama kadar gelmişti.</p>

  <p class="p9">Önceleri annem beni kendi halime bıraktı. Tahmin edersiniz ki, hâlâ öfkeliydim. Gecenin bir yarısı mutfağa iniyor, buzdolabından yiyecek bir şeyler çıkarıyor, bir şişe gazoz alıp odama çıkıyor ve yaşamaya devam ediyordum. Bir süre sonra annem gelip kapıyı çalmaya başladı ama yerimden kımıldamadım. Kendi kendimi yiyor, ter içinde hayallerle boğuşuyordum.</p>

  <p class="p9">Çık artık o odadan, diye seslendi annem.</p>

  <p class="p9">Hayır.</p>

  <p class="p9">Kalk yataktan.</p>

  <p class="p9">Hayır.</p>

  <p class="p9">Patla!</p>

  <p class="p9">Bir süre ortadan kaybolur, sonra merdivenlerin dibinden seslenirdi, Oliver!</p>

  <p class="p9">Git başımdan.</p>

  <p class="p9">Misafirlerin var!</p>

  <p class="p9">Kim?</p>

  <p class="p9">İnsanlar.</p>

  <p class="p9">Mumyalar mı gelmiş?</p>

  <p class="p9">Ne dedin?</p>

  <p class="p9">Onları görmek istemiyorum.</p>

  <p class="p9">Koşarak merdivenlerden yukarı çıktı. Kapıyı hızla açtı.</p>

  <p class="p9">Kalk o yataktan Oliver!</p>

  <p class="p9">Hayır.</p>

  <p class="p9">Bir süre sonra yumuşadı. Bir sabah bana tepsiyle kahvaltı getirdi, iştahla yedim. Sinirlerim bozulmuştu. Ondan sonra beni hiç yalnız bırakmadı. Bazen yanımda oturur benimle havadan sudan konuşurdu, aklına gelen her şeyden; komşulardan, tavuklardan, politikacılardan söz ederdi. Günlerin</p>

  <p class="p9">nasıl da uzadığını anlatırdı. Mavi şimşekler. Vizonlar. Tırtıklı Gök Yırtığı.</p>

  <p class="p9">Düşüncelere «dalar suskunluğu paylaşırdık.</p>

  <p class="p9">En sonunda bir akşamüstü merdivenlerden aşağı indim. Ateşin yanında tek başına oturuyordu.</p>

  <p class="p9">Aramıza döndün mü?</p>

  <p class="p9">Evet.</p>

  <p class="p9">Hoş geldin.</p>

  <h3 class="h31"><a id="ncx5850"></a><a id="a1172"></a><a id="a1171"></a>üzücü bir durum</h3>

  <p class="p9">Birkaç hafta sonra Gerties&rsquo;de Marty ve Redmond anısına bir parti düzenlediler. Not-So-Bad adlı grup çaldı. Babam partiye katılmak için Holyhead gemisiyle geldi. Annemle birlikte sahnenin yanında bir masaya oturdu. Herkesin elini sıkıyor, ayakta durup haftalar önce cenazede olduğu gibi yine teselli sözcükleri dinliyor, sonra konuştuğu kişiyi yüzünde tuhaf bir tebessümle anneme devrediyordu.</p>

  <p class="p9">Marty&rsquo;nin ailesi masadan masaya dolaştı, en sonunda annemle babamın yanına oturdular.</p>

  <p class="p9">Grup üyeleri deliler gibi çalıyor, şarkıdan şarkıya geçiyordu. Sonra Bay Gilmartin karısıyla geldi, sahnedeki gruba katılarak caz ve Yahudi rapsodileri çaldı. Gilmartin o gün trombonda çok iyiydi. Karısının dolaşırken sık sık durup, sanki eskiden tanıdığı birinin yüzünü çıkarmak istermiş gibi, ona baktığını gördüm.</p>

  <p class="p9">Oradaki kim?</p>

  <p class="p9">Biz kimleriz?</p>

  <p class="p9">Biz, Not-So-Bad grubunu dinleyen Neredeyiz Ulan Biz kabilesinin üyeleriyiz.</p>

  <p class="p9">Gilmartin eski moda cazı seviyordu. &ldquo;Çünkü Burası Benim Evim&rdquo;, &ldquo;Georgia&rsquo;da Yağmur Yağıyor&rdquo; gibi şarkıları söylemeyi seviyordu, bazen &ldquo;Sular, Serin Temiz Sular&rdquo; gibi şarkılar söyleyerek repertuvarı country müziğine kaydırıyordu. Arkasında, henüz yirmisindeyken teknik ama ruhsuz bir da</p>

  <p class="p9">vulcu haline gelmiş olan Freddy oturuyordu. <span class="t20">Bebek!</span> Kendi kendine harika, hatasız vuruşlarla çalıyor, bir ritmi bitiriyor, bir diğerine başlıyor, başlar gibi yapıp hiç belli etmeden tamamen yanlış bir melodiye geçiyor, sonra mikrofona doğru eğilip <span class="t20">Bebek!</span> diye bağırıyordu. Banço çalan adam a kor basarken alt çenesini öne doğru çıkarıyordu. Vokalist gülümsüyordu. Bay Gilmartin şarkının ortasında ona doğru dönüp bakıyordu, sahnenin sol tarafında, kasap Gerry basgitar çalıyordu, yüzü biraz solgun görünüyordu, başını öne eğmişti, kalın parmakları gitarın perdeleri üzerinde gidip geliyordu.</p>

  <p class="p9">Nerede olduğumu unuttum ve kendimi müziğe kaptırdım.</p>

  <p class="p9">Babam bana bir baş işareti yaptı. Masasına gittim.</p>

  <p class="p9">Ne istiyorsun? diye sordum.</p>

  <p class="p9">Bir şeyler mırıldandı ama ne dediğini duyamadım.</p>

  <p class="p9">Ne dedin? diye sordum.</p>

  <p class="p9">Ayağa kalktı.</p>

  <p class="p9">Başıyla işaret etti.</p>

  <p class="p9">İşte, müzisyenlere içki ısmarla, dedi ve elime biraz para tutuşturdu.</p>

  <h3 class="h31"><a id="ncx5867"></a><a id="a1174"></a><a id="a1173"></a>bu geniş boş alan</h3>

  <p class="p9">Böyle bir parti yapmak bizim çocukların fikriymiş. La Loo oradaydı, Clapham&rsquo;daki partiye katılanların bir kısmı da gelmişti. Konuşma yapılmadı, sadece müzik, içki ve iki ailenin hazırladığı yiyecekler vardı.</p>

  <p class="p9">Tokalaşma faslından sonra oranın müdavimleri barda dikilip her şeyi izlemeye başladı. Duvar kenarına dizilen dullar yerlerinden kımıldamadı. Bir kutlama töreni olması gerekiyordu ama kimse kimseyi dansa kaldırmadı. Bir ara, müzik durduğu sırada Johnny salonun karşı tarafından gelip bardağındaki viskiden bir damlayı ahşap zemine döktü. Ölenler için birkaç yudum, dedi. Bana baktı, sonra geri dönüp bara gitti.</p>

  <p class="p9">Müzik devam ediyordu. Orkestra çalarken kimsenin dans</p>

  <p class="p9">etmemesi çok tuhaftı. Önümüzde bu geniş boş alan, bu uzun ve boş tahta zemin uzanıyordu, pencerelerden Atlantik Okyanusu görünüyordu. General birkaç dakikalığına ortada belirip kendi kendine dans etti, parmaklarını şıklattı ve ayak uçlarında dans etti, ama sonra tek başına dans etmekte olduğunu fark etti. Yanlış yapıyordu. Utanarak tuvalete doğru seğirtti.</p>

  <p class="p9">Birkaç kişi konuşuyordu. Bir süre sonra kimse konuşmamaya başladı. Müzisyenler başka bir boyutta çalmaya devam ederken herkes olduğu yerde hiç kımıldamadan bekliyordu. En sonunda &ldquo;Askerin Şarkısı&rdquo; çalındı. Hepimiz bu marş sırasında saygı duruşunda bulunduk. Davul gümbürtüsü geldi. Sonra bar boşaldı. Bazılarımız bir süre daha loş dükkânda oyalandı, sonra mavi denizin kıyısından geçerek evlerimize dağıldık. La Loo ve ben herkese veda edip yolda dolaşmaya koyulduk. Uçsuz bucaksız karanlıkta durup denizin uzaktan gelen sesini dinledim. Bir deniz feneri Donegal&rsquo;e göz kırpıyordu. Güzel bir geceydi.</p>

  <p class="p9">Eve vardığımda babam kanepenin üzerinde uyuyordu, bavulunu hazırlamış ve sabah kapıp fırlamak üzere yanına koymuştu. Yerde içinde sigara söndürülmüş küçük bir fincan vardı. Varlığını bir süreliğine unutmuştum. İşte şimdi karşımdaydı. Bir süre onu seyrettim, sonra, aslında onun uyuması gereken odaya çıktım.</p>

  <p class="p9">Seni affetmiyorum, dediğini duydum yeniden.</p>

  <p class="p9"><span class="t20">Seni affetmiyorum.</span></p>

  <p class="p9">Kapşonumu başıma çektim ve sesler dinene kadar yatakta oturup bekledim.</p>
</body>
</html>
