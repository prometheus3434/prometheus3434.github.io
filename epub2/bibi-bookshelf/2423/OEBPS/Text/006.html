<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h2 class="h21"><a id="a620"></a>2</h2>

  <h3 class="h31"><a id="ncx417"></a><a id="a621"></a>en ucuz fiyatlar Doyle&rsquo;un Yeri&rsquo;nde!</h3>

  <p class="p9">Doyle&rsquo;un süpermarketi. <span class="t20">En ucuz fiyatlar Doyle&rsquo;un Yeri&rsquo;nde!</span> Düşünmek için harika bir yerdi.</p>

  <p class="p9">Ben her işe bakıyordum - çocuk yokken bir pound&rsquo;a süpermarket arabası veriyor, kasaların etrafını süpürüyor, gece olunca rafları yerleştiriyordum. Kafa yoracak bir iş istemiyordum. Sırf saat altı buçuk olsun diye bekliyordum. Bazen kendi kendime yüksek sesle tekrarlardım - <span class="t20">Altt buçuk! Alt</span><span class="t20">ı</span> <span class="t20">buçuk!</span> Gece vardiyasındaysam; <span class="t20">İ</span><span class="t20">ki buçuk!</span> <span class="t20">İ</span><span class="t20">ki buçuk!</span> dediğimi duyardım. İnsanlar bana sık sık marangozluğa dönmemi söylüyorlardı ama Londra&rsquo;da olanlardan sonra ben artık aynı adam değildim. Geriye dönüş yoktu. Kabilenin kanunlarını öğrenebilmek için önce kaçıp uzaklara gitmeniz gerekir. Kendi gerçek tabiatınızı öğrenebilmek için de önce kendi içinize girmelisiniz. Çok ciddi olmaya gerek yoktur.</p>

  <p class="p9">Bir zamanlar ciddiydim.</p>

  <p class="p9">Ama zamanla geçti.</p>

  <p class="p9">Marangozun dediği gibi, ben de her şeyimi feda ediyordum.</p>

  <p class="p9">Doyle&rsquo;un Yeri iyiydi. Beş buçuk günlük çalışmanın sonunda vergiler düşüldükten sonra aşağı yukarı 115 paund alıyordum. Bol bol fazla mesai vardı. Süpermarket çalışanlarının ayakları sağlam basar. Kasiyer kızlar biraz havai olabilirler ama genelde her şey son derece akla uygun ve hareketlidir. Aslına bakarsanız tam bir keşmekeş hüküm sürüyordu orada. Ben bile uçuyordum. Üstelik bir de High Sokağı&rsquo;nda oturduğumu düşünürseniz. Bir gün yetkililer kasap çocuğu azarlayarak, burnundaki küpeyi çıkarıp kulağına takmasını talep ettiler çünkü et reyonundaki müşteriler şikâyetçiydi. Şey, ben bilemiyorum. Bence burnunuzdaki küpe sizi hijyenik gösterir. Onları ciddiye almadım. Huzursuzluk istemiyordum. Sakin bir ortama ihtiyacım vardı. Orada çalışmak, hayatla barış anlaşması yapmışım hissi veriyordu.</p>

  <p class="p9">Kötü olan tek şey vardı - kışın market arabalarını düzenlemek. Marketin içi ısınıyordu. Benim durduğum yer ise kötü hava koşullarına açıktı. Yağmura karşı bir çatısı vardı ama soğuğa karşı koruması yoktu. Soğuktan korunmak için her şeyi yaptım; yün bere, tulum, kalın gömlekler, aklınıza ne gelirse giyiyordum.</p>

  <p class="p9">Bir süre eldiven de giydim, uzun yün eldivenler, ama eldiven giyince rahat hissetmiyordum. Hiçbir marangoz eldivenle rahat edemez. Farkında olmadan bir parmağınızı kesip atabilirsiniz. Aslına bakarsanız bence eldivenler çok tuhaftır. Özellikle gece giysisiyle birlikte. Oscar törenlerine eldiven giyerek katıldığımı düşünemiyorum bile. Fark ettirmeden işinizi öyle zorlaştırır ki eldivenler, şaşarsınız.</p>

  <p class="p9">Hiçbir şey söylemeyin.</p>

  <p class="p9">Oluruna bırakın.</p>

  <h3 class="h31"><a id="ncx428"></a><a id="a623"></a><a id="a622"></a>bel çantaları</h3>

  <p class="p9">Bozuk paraları içine koyayım diye bel çantası verdikleri gün çok utandım. Bu, eldivenlerden bile daha kötüydü ama çantanız yoksa ceplerinize mümkün değil bu kadar çok bozuk parayı dolduramazsınız.</p>

  <p class="p9">Bel çantası üzerime yapışıp kalmıştı.</p>

  <p class="p9">Niye sorun ediyordum bilmiyorum. Bana bir Sumo güreşçisinin kemerini hatırlatıyordu. Ya da daha kötüsü, ortaçağda yaşayan insanların, hayalarını korumak için taktıkları kemerleri. Bir çeşit cokey kemeri diyelim. Daha çok aptal turistlerin seyahat ederken taktığı, fazla gelişmiş üreme organlarını andıran çantalar gibi. İlk birkaç gün, ellerim bu utanç çantasının üzerinde dolaştım. Aşağı bakarsınız bu şeyin üzerinizden sarktığını görürsünüz. Çalışmaktan sıkılmam. Temiz işi severim. Çalışmayı her zaman sevmişimdir. En kötü zamanlarımda bile, birisi beni uykumdan uyandırarak sandalyeyi, masayı ya da dolabı onarır mısın, diye sorsa, kendimi iyi hissederdim. Benim işim İkincilerdi - ikinci onarımlar. Gitmek istemiyor olsam bile giderdim.</p>

  <p class="p9">Bana zorla bir şeyler yaptıran insanlara çok şey borçluyum. Rap&rsquo;te bana bar arkasında yarım günlük bir iş veren Gilmartin&rsquo;ler mesela. Ya da beni Doyle&rsquo;un Yeri&rsquo;ne alan Geoffrey.</p>

  <p class="p9">İnsanları hatırlamıyor olabilirim ama onlara borçluyum. Kimseyi görmek istemediğim zaman kapıya gelenlere. Onlar hayatımı kurtardı.</p>

  <h3 class="h31"><a id="ncx434"></a><a id="a625"></a><a id="a624"></a>Hıristiyanlar</h3>

  <p class="p9">Hepinizin başına gelir. Çevrede her zaman bir iki tanesi vardır.</p>

  <p class="p9">Her neyse, Doyle&rsquo;un Yeri&rsquo;nde çalışıyordum. Bel çantasına katlanmak zorundaydım. Oradaki yaşantımı seviyordum. Sabahın köründe dedikodu yapılmasından hoşlanıyordum. Müşteriler içimdeki Hıristiyan&rsquo;ı ortaya çıkarıyorlardı. Hepsi de benim gibi neşeli günahkârlardı.</p>

  <p class="p9">Bir zamanlar herkes öyleydi.</p>

  <p class="p9">Bu sabah, adamın biri beni tanımadığı halde, sanki ahbapmışız gibi yanımda durdu.</p>

  <p class="p9">Selam koçum, dedi, ben Aitnioige&rsquo;liyim. Orayı biliyor musun?</p>

  <p class="p9">Hayır.</p>

  <p class="p9">Bilsen şaşardım.</p>

  <p class="p9">Yaa.</p>

  <p class="p9">İçki içer misin?</p>

  <p class="p9">Arada bir.</p>

  <p class="p9">Ben içmem.</p>

  <p class="p9">Öyle mi?</p>

  <p class="p9">İçki içersem baygınlık geçiriyorum.</p>

  <p class="p9">Ah. Sahi mi?</p>

  <p class="p9">Ama sigara içerim.</p>

  <p class="p9">Ne güzel.</p>

  <p class="p9">Evet.</p>

  <p class="p9">Ayakkabısının bağını bağlayıp yürümeye devam etti.</p>

  <h3 class="h31"><a id="ncx453"></a><a id="a626"></a><a id="a627"></a>kendi yerim</h3>

  <p class="p9">Hükümetten bahsedildiğini duymaktan hoşlanmam. Politika başımı döndürür. Berbattır. Hükümet konusunda paranoyakça düşünceleriniz varsa içiniz rahat değil demektir. İyi değilsinizdir. Bir de bakmışsınız pijamalarınızla Saint Columba&rsquo;da duruyor, birtakım heriflerle erkeklik organından söz ediyor ve sakinleşmek için bir şeyler çiğniyorsunuz. Hayır efendim. Asla olmaz.</p>

  <p class="p9">Şunu keşfettim; bir kez hareket etmeye başladınız mı düşünmeye de başlarsınız, asıl hareketsiz kaldınız mı işler kötüye gider. Uyuşukluk beyinde başlar, gördükleriniz sizi hasta eder. Eğer hareket ediyorsanız paçayı kurtarabilirsiniz. Hayatınızı planlayabilirsiniz. Birisinizdir. Bu yüzden elimde süpürgeyle döşemelerin üzerinde uçarak temizlik yapmak benim için psikoloğun muayenehanesinde terapi görmeye benzer. Bezelye konservelerini dizerken perspektif çalışmış olurum. Son sardalye kutusunu da yerine yerleştirmekten büyük zevk alırım. Geri çekil. İyi iş çıkardın. Marmelatlara gidiyorum. Köri kavanozlarının arasındayım. Asıl olan sonsuza kadar çalışmak.</p>

  <p class="p9">Sık sık <span class="t20">Hey! Sakin ol Ollie,</span> derler ama ben diyorum ki <span class="t20">s</span><span class="t20">ı</span><span class="t20">kmay</span><span class="t20">ı</span><span class="t20">n caninizi! Bana yeti</span><span class="t20">ş</span><span class="t20">mek zorunda de</span><span class="t20">ğ</span><span class="t20">ilsiniz.</span></p>

  <p class="p9">Hareket edin.</p>

  <p class="p9">İşte hepsi bu.</p>

  <p class="p9">Hareketli olduğum zaman aklıma çok hoş düşünceler geliyor.</p>

  <p class="p9">Yapacak bir iş varsa hayat harikadır.</p>

  <h3 class="h31"><a id="ncx461"></a><a id="a629"></a><a id="a628"></a>refah</h3>

  <p class="p9">Sadece kelimeyi seviyorum.</p>

  <p class="p9">Tırtıklı Gök Yırtığını sevdiğim gibi. Fırtınadan önce çakan şimşeklere böyle diyorum.</p>

  <h3 class="h31"><a id="ncx464"></a><a id="a630"></a>mahkemeler ve duruşmalar</h3>

  <p class="p9">O işleri sevmem.</p>

  <p class="p9">Bahçe tuvaleti ya da günah çıkarma bölmesi gibi kokarlar, mahkemeye uzun süredir uğramamış olsam bile hepsinin öyle koktuğunu biliyorum. Ben küçükken, evin arka bahçesinde kurbağa yavrularıyla dolup taşan bir tuvalet vardı.</p>

  <p class="p9">Ama bir keresinde günlerce mahkemeye gitmek zorunda kaldım.</p>

  <p class="p9">İş aradığım sırada başım biraz belaya girdi. Sonra o puşt beni sorguladı. Bay Ewing şöyle, Bay Ewing böyle, Bay Ewing, <span class="t20">mahkeme heyetine Londra&rsquo;da günlük i</span><span class="t20">ş</span> <span class="t20">bulunacak ba</span><span class="t20">ş</span><span class="t20">ka yer olmad</span><span class="t20">ığı</span><span class="t20">m m</span><span class="t20">ı</span> <span class="t20">söylüyorsunuz?</span></p>

  <p class="p9"><span class="t20">Hay</span><span class="t20">ı</span><span class="t20">r; öyle yerler var.</span></p>

  <p class="p9"><span class="t20">Öyleyse neden oralara gitmediniz?</span></p>

  <p class="p9"><span class="t20">Öyle oluverdi.</span></p>

  <h3 class="h31"><a id="ncx472"></a><a id="a631"></a><a id="a632"></a>yemek yemek</h3>

  <p class="p9">Bunun da yapılması gerekir. Saat altı buçukta araba parkından geçip balık ve kızarmış patates yemeye giderdim. Lamp&rsquo;e. İtalyan ya da Çin yemeği yediğim de olurdu ama çoğunlukla yola bakan aynı masaya oturup balık ve kızarmış patates ısmarlardım. Burası Marty ve benim şehre inmeden önce bir- iki lokma atıştırdığımız bir yerdi. Eski usul yemekleri severim. Varsa mezgit, yoksa taze morina. Yanında fasulye. Biraz da pırasa. Sos kalsın. Çayı yemekten önce değil, sonra içerim. Yemek sırasında <span class="t20">Champion</span> okurum. Elmalı pastayı da alayım, teşekkürler Dorothy. Bir şey değil. Asla. İşte yemeğin. Harika. Bir sigara yakıp lokantanın penceresinden dışarıya, Garavogue Nehri&rsquo;ne, kuğulara, Point&rsquo;den gelen ve otobüs bekleyen kalabalığa bakarım.</p>

  <p class="p9">En zor zamanlarımda bile bol bol yemek yiyebilmişimdir.</p>

  <p class="p9">Gerçek şu ki durmaksızın yemeyi seviyorum.</p>

  <p class="p9"><a id="a633"></a><span class="t20">&nbsp;</span></p>
</body>
</html>
