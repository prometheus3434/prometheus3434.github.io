<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>24</title>
</head>

<body>
  <h2 class="h21"><a id="a1025"></a>24</h2>

  <h3 class="h31"><a id="ncx3821"></a><a id="a1026"></a>bırak ortalık sakinleşsin</h3>

  <p class="p9">Ertesi cuma ödeme günüydü. Kamyon GöPün kapısının önünde durdu. Çok endişeliydim - yani beni benzeten adamın yanında görülmekten. Küçültücü bir durumdu. Gümüş John kamyonun ön tarafından çıkıp geldi. Bob görevliydi. Ustabaşmı takip edip kapıdan içeri girdik.</p>

  <p class="p9">İyi akşamlar, dedi Bob bana. Barıştık değil mi?</p>

  <p class="p9">Elini uzattı.</p>

  <p class="p9">Onunla tokalaştım.</p>

  <p class="p9">Bunu gerçekten de yaptım.</p>

  <p class="p9">Onunla tokalaştım.</p>

  <p class="p9">&ndash; Barın içi işçiler ve metro çalışanlarıyla doluydu. Lester Piggot her zamankinden daha kötü görünüyordu, müzik kutusundan İrlanda şarkılarının kötü yorumları yükseliyordu.</p>

  <p class="p9">Mannion&rsquo;a bara oturması için yol verip geride kaldım. Gümüş John onu ilk gördüğümde oturduğu masada oturuyordu. Para destesi barın üstünden geçti, sayıldı ve geri döndü. Gümüş John cebinden bir çek defteri çıkardı, karşısındaki ilk adama baktı ve çeke bir rakam yazdı. Adam çeki İskoç Bob&rsquo;a uzattı. İskoç Bob rakamı bir hesap defterine geçirdi. Sonra barın sahibi parayı tezgâhın üzerinden adama uzattı. Gümüş John&rsquo;un önüne geçtim çünkü buradan bir an önce çıkmak istiyordum.</p>

  <p class="p9">Hey sen, diye haykırdı barmen.</p>

  <p class="p9">Evet? dedim.</p>

  <p class="p9">Sorun istemiyorum, dedi.</p>

  <p class="p9">Onu rahat bırak, dedi Gümüş John. O benim arkadaşım. Şaka mı yapıyorsun?</p>

  <p class="p9">O artık bizden biri.</p>

  <p class="p9">Barmen bana kuşkuyla baktı.</p>

  <p class="p9">Sen öyle diyorsan öyledir John, dedi.</p>

  <p class="p9">O artık benim de arkadaşım, dedi İskoç Bob.</p>

  <p class="p9">Ya?</p>

  <p class="p9">Ne içersin Ollie? diye sordu Gümüş John bir yandan ismimi yazarken.</p>

  <p class="p9">Bir şey içmeyeyim. Gidiyorum.</p>

  <p class="p9">Acelen ne? dedi sırıtarak. Haydi, bir şeyler iç.</p>

  <p class="p9">Bir bira. Bir bira içerim.</p>

  <p class="p9">Çocuğa bir bira, bir tane de Bay Mannion&rsquo;a. Çeki bana uzattı.</p>

  <p class="p9">Arkamı dönerken kavgada bana destek çıkan tesisatçıyı gördüm. Kapıdan içeri girmiş ve bütün söylenenleri duymuş olmalıydı. Dehşetle bana bakıyordu.</p>

  <p class="p9">Sen nasıl bir herifsin? dedi alçak sesle.</p>

  <p class="p9">Gümüş John&rsquo;a bir göz attı.</p>

  <p class="p9">Neler oluyor?</p>

  <p class="p9">Açıklarım, diye mırıldandım.</p>

  <p class="p9">Sonra Gümüş John ayağa kalktı.</p>

  <p class="p9">Arkadaşıma da bir bira ver, dedi.</p>

  <p class="p9">Ben kendi içkimi alırım, teşekkürler, dedi tesisatçı.</p>

  <p class="p9">Bana göre hava hoş, dedi usta ve çeklerinin başına döndü. Bana göre hava hoş, evlat.</p>

  <p class="p9">Mannion elini dizime koydu.</p>

  <p class="p9">Bırak ortalık sakinleşsin, dedi.</p>

  <h3 class="h31"><a id="ncx3855"></a><a id="a1027"></a><a id="a1028"></a>sakın yaklaşma</h3>

  <p class="p9">Tesisatçının tuvalete gittiğini görene kadar bekledim ve merdivenlerden inip bodruma kadar onu takip ettim.</p>

  <p class="p9">Durdu ve kadınlar tuvaletinin kapısının önünde bana doğru döndü.</p>

  <p class="p9">Benden uzak dur, dedi.</p>

  <p class="p9">Bana sadece bir dakika ver.</p>

  <p class="p9">Ne istiyorsun be?</p>

  <p class="p9">Seninle konuşmak istiyorum.</p>

  <p class="p9">Bence, dedi ağır ağır konuşarak, sen bela arıyorsun. Erkekler tuvaletine girdi, ben de peşinden daldım.</p>

  <p class="p9">Bak, dedim, ne düşündüğünü biliyorum.</p>

  <p class="p9">Doğruca tuvaletlerden birine girip kapıyı çekti.</p>

  <p class="p9">Ben ne yaptığımı biliyorum, dedim.</p>

  <p class="p9">Sen hâlâ burada mısın? dedi.</p>

  <p class="p9">İşi aldım çünkü almak zorundaydım.</p>

  <p class="p9">Sana ne yapabileceğini söyleyeyim mi?</p>

  <p class="p9">Neymiş?</p>

  <p class="p9">İstersen o işin turşusunu kur.</p>

  <p class="p9">Ben ciddiyim.</p>

  <p class="p9">Dikkatli olsan iyi olur ahbap.</p>

  <p class="p9">Olacağım.</p>

  <p class="p9">Bak, dedi, insan huzur içinde tuvaletini yapamaz mı? Pekâlâ.</p>

  <p class="p9">Beni duydun mu? j 'Duydum.</p>

  <p class="p9">O zaman sakın yaklaşma, sakın bana yaklaşma.</p>

  <p class="p9">İçeri İskoç Bob girdi.</p>

  <p class="p9">Burada her şey yolunda mı?</p>

  <p class="p9">Evet.</p>

  <p class="p9">İyi, dedi.</p>

  <p class="p9">İçeri başka adamlar da geldi, ben de bara döndüm. Tesisatçı bütün gece bana sırtını döndü ve hiç konuşmadık. İyi bir insanı kaybetmiştim.</p>

  <h3 class="h31"><a id="ncx3882"></a><a id="a1030"></a><a id="a1029"></a>bir yumruk</h3>

  <p class="p9">Pazartesi başka bir adamla birlikte havaalanı yakınlarına bırakıldım. Uçaklar başımızın üstünden geçiyor, yanımızdan</p>

  <p class="p9">trafik akıyordu. Bütün sabah birlikte kaldırım taşları döşedik.</p>

  <p class="p9">Uzun süredir mi John&rsquo;un yanındasın? diye sordum.</p>

  <p class="p9">Bir süredir.</p>

  <p class="p9">Onu iyi tanır mısın?</p>

  <p class="p9">Ne öğrenmeye çalışıyorsun?</p>

  <p class="p9">Hiçbir şey.</p>

  <p class="p9">Yapabileceğin en iyi şey, dedi, kendi işine bakmaktır. John sadece John&rsquo;dur.</p>

  <p class="p9">Peki.</p>

  <p class="p9">Peki&rsquo;ymiş. John bir sürü iş yürütüyor. Onu sinirlendirmeni tavsiye etmem.</p>

  <p class="p9">Tamam.</p>

  <p class="p9">Doğruldu.</p>

  <p class="p9">Biliyor musun, seni benzettiği gece oradaydım, dedi. Hatırlamıyorum.</p>

  <p class="p9">Eğer sana bir tane çaksaydım kesin hatırlardın, dedi ve güldü.</p>

  <h3 class="h31"><a id="ncx3897"></a><a id="a1032"></a><a id="a1031"></a>burası Free Bar mı?</h3>

  <p class="p9">Bir akşamüstü bütün ekip şantiyeye geldik, kamyondan aşağı indik. Gümüş John, her akşam olduğu gibi iki korumasıyla birlikte bir Ford Sierra&rsquo;nın içinde oturuyordu. Beni yanına çağırdı.</p>

  <p class="p9">Ollie, dedi, güney Londra&rsquo;da oturuyorsun değil mi? Evet.</p>

  <p class="p9">Biz de o tarafa gidiyoruz.</p>

  <p class="p9">Tamam, dedim.</p>

  <p class="p9">Arkaya binip yanına oturdum. Eliyle dizime bir şaplak attı.</p>

  <p class="p9">Nereye gidiyoruz?</p>

  <p class="p9">Kuzey Clapham&rsquo;a.</p>

  <p class="p9">Tamamdır.</p>

  <p class="p9">Araba yola koyulurken Mannion&rsquo;un bana baktığını gördüm.</p>

  <p class="p9">Bu Ollie, dedi Gümüş John. Bu da Phil.</p>

  <p class="p9">Nasılsınız?</p>

  <p class="p9">İyi, dedi şoför.</p>

  <p class="p9">Buradaki dostumuz da Bert.</p>

  <p class="p9">Nasıl gidiyor? dedi Bert arkasını dönmeden.</p>

  <p class="p9">Finsbury, Islingson ve Victoria&rsquo;yı geçtik. Arabanın içi ter, kolonya ve Bert&rsquo;in pürüzsüz, neredeyse ipeksi tenli çenesinden gelen traş losyonu kokuyordu. Phil sık sık omuz silkip iç geçiriyordu. Uzun bir yolculuk oldu. Arkada, Gümüş John&rsquo;un yanında rahatım yerindeydi. Sanki koca dünyada sadece ikimiz kalmıştık, bir koku daha aldım - korkunun kokusu. Willie Nelson çalmalarını söyledi. Kaset çalarken araba sanki yerçekimi yokmuş gibi savruluyordu. Zamanda sıçrama yapmış, gideceğimiz yere önceden varmış gibiydim. Trafik ışıklarında durunca adamın biri ön camı yıkamaya koyuldu. Şehir birkaç saniye için yok oldu, biz de ön camı köpükle kaplı arabanın içinde kalakaldık. Sabun köpüğü halkalarının arasından adamın gülümseyen yüzünü görebiliyordum. Sonra Phil silecekleri çalıştırdı, adam da geri çekildi.</p>

  <p class="p9">Gümüş John pencereyi açıp ona bir pound verdi.</p>

  <p class="p9">Teşekkürler, dedi dazlak kibarca.</p>

  <p class="p9">Sesi başka bir dünyadan, başka bir boyuttan geliyordu sanki. Yeşil ışık yandı. Demiryolu raylarının üzerinden geçtik, lokantaların, kliniklerin, araba galerilerinin, yardım derneklerinin, Hint kıyafeti satan mağazaların, ağaçların, işçilerin, otobüslerin, metro istasyonlarının yanından, köprülerin altından geçtik. Sokaklar uğulduyordu.</p>

  <p class="p9">Az kaldı, dedim.</p>

  <p class="p9">Evet, dedi Gümüş John.</p>

  <p class="p9">Başka kimse bir şey söylemedi. Sokağa yaklaşırken oturduğum sokağın köşesindeki bir evin adresini verdim.</p>

  <p class="p9">Akşam yemeğinde ne var? dedi Gümüş John.</p>

  <p class="p9">Belki balık ve patates kızartması.</p>

  <p class="p9">Ne güzel.</p>

  <p class="p9">Buradan sola dönüver, dedim. Manor Sokağı&rsquo;na.</p>

  <p class="p9">Phil, Manor Sokağı.</p>

  <p class="p9">34 numara.</p>

  <p class="p9">Tamam, dedi şoför.</p>

  <p class="p9">Arabayı durdurdu.</p>

  <p class="p9">Teşekkürler dedim, eşyalarıma uzandım.</p>

  <p class="p9">Bir şey değil.</p>

  <p class="p9">Görüşürüz.</p>

  <p class="p9">Böyle gidecek misin?</p>

  <p class="p9">Nasıl yani?</p>

  <p class="p9">Beni içeri davet etmeyecek misin? dedi Gümüş John.</p>

  <p class="p9">Ben burada geçici olarak kalıyorum, anlarsın ya, dedim.</p>

  <p class="p9">Aaa, tamam o zaman.</p>

  <p class="p9">Teşekkürler.</p>

  <p class="p9">Evin sokak kapısında durup gitmelerini bekledim ama gitmediler. Şoför bir sigara yakıp kasedi değiştirdi. Onun yanında oturan Bert bir yol haritası açıp incelemeye başladı. Gümüş John önüne bakarak oturmaya devam etti. Böylece merdivenlerden çıkıp tanımadığım bir evin kapısını çalmak zorunda kaldım. Zile basarmış gibi yaptım ve arkama göz attım, hâlâ oradaydılar. Lanet olsun. Bir kere daha çaldım. Geriye çekilip evi inceledim. Arabanın arka camını tıklattım, Gümüş John kapıyı açtı.</p>

  <p class="p9">Sorun mu var?</p>

  <p class="p9">Daha eve dönmemişler, dedim. Birer bira içelim mi?</p>

  <p class="p9">Neden olmasın. Bir bira içmeyi çok isterim.</p>

  <p class="p9">O arabadan çıkınca Bert de çıktı. En yakındaki bara gittik. Gümüş John önden gireyim diye bana yol verdi, son derece çekingen görünüyordu. Her zamanki Kildare&rsquo;li grup içerde bovvling muhabbeti yapıyorlardı. Yaşlı Jamaikalı kapının arkasındaki masada oturmuş kendi kendine şarkılar mırıldanıyordu. <span class="t20">Mirror</span> gazetesinde çalışan ve bebek arabasındaki oğluyla birlikte barda oturan matbaacı bize selam verdi. En güzel giysilerini giymiş oturan Dorset&rsquo;li çift gülümsedi. İrlandaca konuşmakta olan Connemara&rsquo;lar bilmiş bilmiş başlarını sallayarak selam verdiler.</p>

  <p class="p9"><span class="t20">Dia dbuit,</span> dedim.</p>

  <p class="p9">Gümüş John&rsquo;un yüzüklerine değer biçmekle meşgul olduklarını fark ettim. Kot pantolonunun paçaları uzun botlarının üzerine kıvrılmıştı. Kuzgun karası saçı peruğa benziyordu. Connemara&rsquo;lar fısıldaşmaya başladı. Gümüş John adeta yükseldi, kanatlanıp havalandı ve birkaç saniye sonra yine insan formuna büründü. Telaşla bara bir yirmilik bıraktı.</p>

  <p class="p9">Nerede olduğunu bildiğini göstermek için yüksek sesle, o zaman bir bira alayım koçum, dedi. Yol yordam bildiğini göstermek istiyordu. Bert&rsquo;e baktı.</p>

  <p class="p9">Bir skoç, dedi Bert. Buzsuz.</p>

  <p class="p9">Ollie?</p>

  <p class="p9">Bir bardak viski.</p>

  <p class="p9">Demek burası senin mekânın? diye sordu.</p>

  <p class="p9">Evet işte burası.</p>

  <p class="p9">Kendi kendine başıyla onayladı, düşüncelere daldı, sonra başını eğip yere tükürdü ve ayakkabısının ucuyla tükürüğünü karıştırmaya başladı.</p>

  <p class="p9">Sinirlerin mi bozuldu? diye sordu.</p>

  <p class="p9">Hayır.</p>

  <p class="p9">Bilemiyorum, dedi alçak sesle.</p>

  <p class="p9">Neyi bilemiyorsun?</p>

  <p class="p9">Ah Ollie, diyerek gülümsedi. Birasından bir yudum aldı. Burada bir telefon var mı?</p>

  <p class="p9">Köşedeki telefondan birisini aradı. Uzun süre konuştu. Sonra kapatıp geri geldi. Gitmem gerek, dedi. Birasından bir yudum daha aldı. Görüşürüz, Ollie. Sabah görüşürüz.</p>

  <p class="p9">İyi şanslar, John, dedim.</p>

  <p class="p9">Görüşürüz ahbap, dedi Bert.</p>

  <h3 class="h31"><a id="ncx3958"></a><a id="a1034"></a><a id="a1033"></a>sandalye bacağı</h3>

  <p class="p9">O gece evin kapısı gürültüyle çalınmaya başladı. Sokakta birinin haykırdığını duyabiliyordum. Neler olup bittiğini bil</p>

  <p class="p9">miyordum. O yüzden mutfak sandalyelerinden birinin bacağını yanıma alıp üç kat aşağı indim ama ön kapıyı hızla açtığımda bir de baktım ki merdivenlerde erkek kardeşim duruyor.</p>

  <p class="p9">Redmond, dedim.</p>

  <p class="p9">Ollie, aslanım!</p>

  <p class="p9">Sessiz ol!</p>

  <p class="p9">Sandalye bacağı ile ne yapıyorsun?</p>

  <p class="p9">Boşver.</p>

  <p class="p9">Sert adamsın ha!</p>

  <p class="p9">Hadi, hadi içeri gel.</p>

  <p class="p9">Bavulunu mutfağa bırakıp başından geçenleri anlattı. Sligo&rsquo;dan yola çıkmış, Coventry&rsquo;ye, babamın yanına uğramıştı, ama orada yapacak bir şey bulamamış, benim yanıma gelmişti.</p>

  <p class="p9">Uçuştaydı.</p>

  <p class="p9">Onu yatağıma yatırdım.</p>

  <p class="p9">Benim canım ağabeyim, dedi.</p>

  <p class="p9">Sessiz ol.</p>

  <p class="p9">Tamam.</p>

  <p class="p9">Gülmeye başladı, ben de gülmeye başladım.</p>

  <p class="p9">Başardım, dedi. Başardım.</p>

  <p class="p9">Bir sigara yakıp dumanı üflemesini seyrettim. Kendi kendine gülüp uykuya daldı. Gece yarısı uyanınca onu bir bayan sandım. Sonra yine uyumuşum, uyandığımda dolabı açmış içini karıştırıyordu.</p>

  <p class="p9">Elektrik düğmesi nerede? diye sordu. Elektrik düğmesini bulamıyorum.</p>

  <p class="p9">Onu tuvalete götürdüm.</p>

  <p class="p9">Neredeyim ben? dedi.</p>

  <p class="p9">Londra&rsquo;da.</p>

  <p class="p9">Hadi ya? dedi gülerek. Ry Cooder olsa ne yapardı şimdi?</p>

  <h3 class="h31"><a id="ncx3982"></a><a id="a1035"></a><a id="a1036"></a>Marty</h3>

  <p class="p9">Ertesi sabah saat altıda ben mutfakta oturmuş yumurta soyarken kardeşim içeri girdi.</p>

  <p class="p9">Marty&rsquo;ye olanları duydum, dedi, kasabada herkes bundan söz ediyor.</p>

  <p class="p9">Ne diyorlar?</p>

  <p class="p9">Öldürüldüğünü söylüyorlar.</p>

  <p class="p9">Öldürüldü.</p>

  <p class="p9">Cinayet mi yani?</p>

  <p class="p9">Evet.</p>

  <p class="p9">Tanrım. Çok kötü. Kırık sandalyenin köşesine oturdu. Senin de orada olduğunu söylüyorlar.</p>

  <p class="p9">Gerçekten öyle mi diyorlar?</p>

  <p class="p9">Evet.</p>

  <p class="p9">Değildim.</p>

  <p class="p9">Ama öyle söylüyorlar.</p>

  <p class="p9">Kim söyledi bunu?</p>

  <p class="p9">Hatırlamıyorum.</p>

  <p class="p9">Onları tekrar görürsen bunun doğru olmadığını söyle. Ben oraya sonradan gittim. Onu buldum. Sonra da tutuklandım.</p>

  <p class="p9">Cinayet suçundan mı?</p>

  <p class="p9">Hayır be daha neler? Delirdiğim için tutuklandım.</p>

  <p class="p9">Onu da duydum.</p>

  <p class="p9">Sonra serbest bıraktılar.</p>

  <p class="p9">Şanslıymışsın.</p>

  <p class="p9">Ayağa kalkıp ona ve kendime birer bardak çay doldurdum.</p>

  <p class="p9">Bir süre hastanede kaldım, dedim.</p>

  <p class="p9">Çayına iki kaşık şeker atıp karıştırdı.</p>

  <p class="p9">Şimdi daha iyice misin Ollie?</p>

  <p class="p9">Bilmiyorum, dedim.</p>

  <p class="p9">Kendime tavuktu bir sandviç yaptım, Redmond da bir tavuk budu yedi.</p>

  <p class="p9">Birkaç gün seninle takılabilir miyim? diye sordu.</p>

  <p class="p9">Acele etme, biraz dinlen. Sonra bakarız.</p>

  <p class="p9">Seninle gelemez miyim?</p>

  <p class="p9">Hayır, dedim.</p>

  <p class="p9">Neden.</p>

  <p class="p9">Bir sorunum var.</p>

  <p class="p9">Kiminle?</p>

  <p class="p9">Bir ustabaşıyla.</p>

  <p class="p9">Sorunun nedir?</p>

  <p class="p9">Daha sonra ayrıntılarıyla anlatırım. Beni göz hapsine aldı. Nazik bir mesele. Ne kadar az şey bilirsen senin için o kadar iyi olur.</p>

  <p class="p9">Başka birinin yanında işe başlayamaz mıyım?</p>

  <p class="p9">Belki.</p>

  <p class="p9">Hadi Ollie n&rsquo;olur. Beni de götür.</p>

  <p class="p9">Bir de baktım ki birlikte otobüse binmiş gidiyoruz, Wandsworth Caddesi&rsquo;nden geçerken birinin bana ismimle seslendiğini duydum. Aldırış etmediğim bir uyarıydı bu. Şantiyeye vardığımızda hüzünlü bir yağmur Rusların ve Sırpların üzerine yağıyordu. Mannion kardeşimin elini sıktı. Kamyonları beklerken sırılsıklam olduk. Benim kamyon geldiğinde içinde Gümüş John yoktu. Sen! diye haykırdı İskoç Bob. Kamyona bindim. Sen! diye haykırdı. Mannion kamyona bindi.</p>

  <p class="p9">O da seninle birlikte mi? diye sordu İskoç Bob.</p>

  <p class="p9">Duraksadım.</p>

  <p class="p9">Evet, dedim.</p>

  <p class="p9">Sen, diye haykırdı.</p>

  <p class="p9">Redmond kamyona bindi.</p>

  <p class="p9"><a id="a1037"></a><span class="t20">&nbsp;</span></p>
</body>
</html>
