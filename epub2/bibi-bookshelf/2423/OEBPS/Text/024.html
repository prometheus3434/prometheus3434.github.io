<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>17</title>
</head>

<body>
  <h2 class="h21"><a id="a883"></a>17</h2>

  <h3 class="h31"><a id="ncx2511"></a><a id="a884"></a>düşünüyordum</h3>

  <p class="p9">Sabah uyandığımda sırtımda bir baskı hissettim ve dönünce karşımda koyu kahverengi topukları örtülerin altından çıkıp yastığa taşmış çatlak tırnaklı bir çift ayak buldum. Babam yanımda yatıyordu, kafasını ters yöne koymuştu. Eğilip yüzüne baktım. Gözleri açıktı.</p>

  <p class="p9">Günaydın, dedi.</p>

  <p class="p9">Tekrar yattım.</p>

  <p class="p9">Sana da günaydın.</p>

  <p class="p9">Boynum tutulmuştu, diye açıkladı, ben de yanına yattım.</p>

  <p class="p9">Yatağa girdiğini hissetmedim bile.</p>

  <p class="p9">Ölü gibi uyuyordun.</p>

  <p class="p9">Gözlerimizi tavana dikip yatmaya devam ettik.</p>

  <p class="p9">Düşünüyordum, dedi.</p>

  <p class="p9">Devam et.</p>

  <p class="p9">Düşünüyordum da berbere gitsek mi?</p>

  <p class="p9">Olur, dedim.</p>

  <p class="p9">O zaman önce berbere, sonra kahvaltıya, dedi.</p>

  <p class="p9">Tamam.</p>

  <p class="p9">Ondan sonra da, öhöm, biraz demleniriz, diye ekledi neşeyle.</p>

  <p class="p9">Sesler duydum, dedi Liz odanın diğer ucundan. Sonra kendi kendime dedim ki işte bunlar Ewing&rsquo;ler. Hâlâ konuşuyorlar.</p>

  <p class="p9">Biz berbere gidiyoruz, dedim.</p>

  <p class="p9">Sonra da hayvanat bahçesine, dedi babam.</p>

  <p class="p9">İşte bu çok hoş, dedi Liz.</p>

  <p class="p9">Giysileri üstünde yataktan çıktı ve pencereleri açtı. Sonra ıslık çalarak banyoya girdi.</p>

  <h3 class="h31"><a id="ncx2532"></a><a id="a886"></a><a id="a885"></a>&ldquo;dumanlı dağın tepesinde &ldquo;</h3>

  <p class="p9">Kapı kapanınca yataktan çıktı. Bacakları insanı şok edecek kadar inceydi, benimkiler gibi beyazdı ve baldırlarındaki damarlar şişmişti.</p>

  <p class="p9">Atletiyle koltuğa oturdu, kollarını göğsünde kavuşturdu. Ayak parmaklarını oynattı.</p>

  <p class="p9">Bana şunu söyle - sizi rahatsız ediyor muyum?</p>

  <p class="p9">Hiç etmiyorsun. Zaten seni görmeye geldik.</p>

  <p class="p9">Emin misin - çünkü istersen yanınıza daha seyrek gelebilirim.</p>

  <p class="p9">Hayır, hiç gerek yok, dedim.</p>

  <p class="p9">Pantolonuna uzandı ve oturduğu yerde giydi.</p>

  <p class="p9">İyi zaman geçirdik, dedi.</p>

  <p class="p9">Öyle.</p>

  <p class="p9">Daha bitmedi.</p>

  <p class="p9">Hayır.</p>

  <p class="p9">Liz geri geldi ve komodinin üstündeki küçük su ısıtıcısını fişe taktı. Bardaklardan birini yıkadı ve iki fincan çıkartıp içlerine birer poşet çay koydu.</p>

  <p class="p9">Bir duş alabilir miyim? diye sordu babam neşeyle.</p>

  <p class="p9">Tabii.</p>

  <p class="p9">Dikkatle giysilerini toparladı, şapkasını başına taktı, gömleğini koluna attı, kravatını gömlek cebine yerleştirdi, çoraplarını düzgünce katlayıp ayakkabılarının içine koydu. Ceketini askıya astı. Banyoya girip kapıyı kilitledi. Liz saçını sıkıca arkada topladı. Oturup aynada yüzüne baktı. Ciddileşti.</p>

  <p class="p9">Baban çok hoş bir adam.</p>

  <p class="p9">Evet.</p>

  <p class="p9">Kendisine bir bardak sade çay yaptı, bana da bir bardak sütlü çay yapıp ayakta durarak pencereden dışarıyı seyret</p>

  <p class="p9">meye başladı. Babamın banyoda Latince bir ilahi söylediğini duyuyorduk. O <span class="t20">Salutaris</span> ve <span class="t20">Credo in Unum Deo</span> diye tekrarlıyordu. Sonra &ldquo;Dumanlı Dağın Tepesinde&rdquo;yi söylemeye başladı. Sonra bir de baktık ki dışarı çıkmış, Gurteen&rsquo;li bir kemancıyı aramaya koyulmuşuz.</p>

  <h3 class="h31"><a id="ncx2552"></a><a id="a888"></a><a id="a887"></a>Birmingham</h3>

  <p class="p9">Önümüzde bir grup kısa boylu, emekli Sligo&rsquo;lu ve Mayo&rsquo;lu adam ile Birmingham İstasyonu&rsquo;nda ilerledik. Hoparlörden trenin İrlanda liman kenti Holyhead&rsquo;e doğru yola çıktığı ilan edildi.</p>

  <p class="p9">Devam edin, dedi Wesport&rsquo;lu Lee Jones, bu kalabalığa yakalanmak istemeyiz.</p>

  <p class="p9">Bu seni yalnız ve mutsuz yapar, dedi bir başkası.</p>

  <p class="p9">Babam arkasında küçük bir sırt çantası ile önden gidiyordu. <span class="t21">PALISADES</span> B<span class="t21">IRMINGHAM</span>&rsquo;<span class="t21">A</span> <span class="t21">HO</span><span class="t21">Ş</span> <span class="t21">GELDINIZ</span> <span class="t21">DER</span> yazıyordu bir levhada. Bir diğerinde ise şunlar:</p>

  <p class="p1">İNGİLİZ TRANSPORT POLİSİ</p>

  <p class="p1">Gönüllüler aranıyor</p>

  <p class="p1">Saati 10 pound</p>

  <p class="p1">Gönüllüler suçlu teşhisine yardım için<br />
  New Street Polis İstasyonuna gelsin.<br />
  Eşgal: Afrika-Karayip kökenli açık tenli<br />
  erkek. 26-36 yaşlarında, 1.60 ve 1.70<br />
  arası, kısa siyah saçlı, orta yapılı, sakallı<br />
  ve kısa bıyıklı. Günlük giysi giyiniz.</p>

  <p class="p1">12 GÖNÜLLÜ ARANIYOR</p>

  <p class="p9">Ne yazık ki biz işe yaramayız, dedi Westport&rsquo;lu Lee Jones.</p>

  <p class="p9">Bull Meydanı&rsquo;ndan geçtik.</p>

  <p class="p9">Haydi durup biraz pazarda dolaşalım, dedi Eddie.</p>

  <p class="p9">Eğer durursak hiçbir yere varamayız, dedi babam.</p>

  <p class="p9">Tüh.</p>

  <p class="p9">Babam arkasına bakmadan, kalabalığı yarıp geçiyordu. Yaşamın tam ortasındaydık. Ambulanslar sirenlerini öttürerek, ikinci viteste geçiyordu. Yokuş aşağı gelen bir motosikletli, bir kamyonetten yola düşen bir kasa domatesin önünde fren yaptı. Motorun ön tekerleği kaldırıma çarptı ve gelip önümüzde durdu.</p>

  <p class="p9">Adam kaskını çıkardı.</p>

  <p class="p9">Olanları gördünüz mü? dedi.</p>

  <p class="p9">Gözlerinde korku dolu, masum bir bakış vardı.</p>

  <p class="p9">Şanslıydın, çok, çok şanslıydın dedi babam. Beysbol kepine asıldı. Haydi gidelim.</p>

  <h3 class="h31"><a id="ncx2572"></a><a id="a889"></a><a id="a890"></a>arayış</h3>

  <p class="p9">Kemancının pansiyonunun kapısına gelince, odasını bırakıp taşındığım öğrendik. Oradaki kadın bize yeni adresini verdi, böylece aramaya koyulduk. Önce barları denedik. Birmingham&rsquo;ın bir numaralı İrlanda barı olduğu söylenen Dublin&rsquo;li bomboştu. High Sokağı&rsquo;ndaki İrlanda Evi de kapalıydı. Sokaklar her yöne uzanıyordu. Trafiğin sesi deniz sesi gibiydi. Beton duvarlar kabarmıştı. Koca bir alışveriş merkezinden geçerek dev kan kırmızı binaların olduğu başka bir caddeye çıktık. Balık kokusu bizi takip ediyordu.</p>

  <p class="p9">Neredeyiz Eamon? diye sordu Sooey&rsquo;li Matt Foy.</p>

  <p class="p9">Bu taraftan, dedi babam.</p>

  <p class="p9">Yeşili acınacak derecede solmuş bir parktaki bir banka gidip baktık, ama kemancı orada da değildi. Bulamayacağı bir adamı aramaya çıkmak tam da babamın yapacağı işti. Çimenlerde yürürken aniden daha önce başka bir hayatımda böyle bir arama grubuna katıldığımı hatırladım. Bu hatıra beni tedirgin etti, ama hiçbir şey söylemedim. Halinden memnundu, babam yani. Bir çocuk Liz&rsquo;e afacan afacan el salladı, daha sonra saatini kurmaya başladı, uzun süre saatine baktı. Sonra da yaprakların üzerinde tepinerek uzaklaştı.</p>

  <p class="p9">Nereye gidiyoruz ya? dedi Sooey&rsquo;li Tay.</p>

  <p class="p9">Sparkhill&rsquo;e giden bir otobüse bindik, sonra da Sparkbrook&rsquo;a ve en sonunda da giriş kapısının kirişinde İ<span class="t21">SA</span> <span class="t21">ILE</span> <span class="t21">YENI</span> <span class="t21">BIR</span> <span class="t21">GÜNE</span> <span class="t21">MERHABA</span> yazılı kilisenin aydınlattığı Springfield&rsquo;e. İyi şanslar, dedi babam yüksek sesle. Sokaklar Hintliler ve Müslümanlarla doluydu. Bizim grup sessizleşti ve gözlerini kaçırarak yürümeye devam etti. Erkekler dışarıda ne tarafa gidilmesi gerektiğini tartışmakla meşgulken Liz dükkânın birinden üzerinde sonsuzluk işareti olan bir yüzük satın aldı. Pakistanlılara ait, çeşitli eşyalar satılan dükkânların önünden geçtik. Springfield&rsquo;de Belfast&rsquo;lı, beyaz bir adamla karşılaştık.</p>

  <p class="p9">Parr Sokağı&rsquo;nı biliyor musun ahbap?</p>

  <p class="p9">Hiç duymadım. Birini mi arıyorsunuz dostlar?</p>

  <p class="p9">Öyle.</p>

  <p class="p9">Tamam, size iyi günler.</p>

  <p class="p9">Liz kumaşlara bakmak için Hint işi bez ve dokumalar satan bir dükkâna girdi. Biz de dışarıda, kaldırımda bekledik.</p>

  <p class="p9">Haydi geri dönelim Eamon, dedi Aidan Carr. Onu asla bulamayacağız.</p>

  <p class="p9">Katiyen olmaz, dedi babam.</p>

  <p class="p9">Leş kokusu sokağın karşısından bize kadar ulaştı. Takkeli ufak tefek Hintliler eğlenerek bizi süzüyorlardı. Adamın birine yolu sorduk, sanki acınacak durumdaymışız gibi kafasını üzüntüyle sağa sola salladı. Tekrar sorduk. Kafasını salladı, biz uzaklaşırken hayretle seyretti.</p>

  <p class="p9">Doğru yerde olduğumuza emin misin? diye sordum.</p>

  <p class="p9">Eminim, dedi babam sert bir sesle.</p>

  <p class="p9">Yeniden yola koyulduk. Şehir Merkez Binası&rsquo;na ve Halk Salonu&rsquo;na gittik ama orada hiç beyaz yoktu. Adamın birine yolu sorduk, bizimle birlikte yürümeye koyuldu. İsmi Sagreed&rsquo;di. Yol kenarında durup, bir ona bir bize bakan dükkân sahipleri ile konuşmaya başladı. Güldü. Adamlar bir o tarafı bir bu tarafı işaret ediyorlardı. Merakla bekledik. Bu taraftan lütfen, dedi Sagreed. Ivor Sokağı <span class="t20">6</span> numaranın önünde durdu ve işaret diliyle aradığımız yerin burası olduğunu anlattı.</p>

  <p class="p9">Ama burası Ivor Sokağı.</p>

  <p class="p9">Boşver, dedi Sagreed.</p>

  <p class="p9">Ama biz Parr Sokağı&rsquo;nı arıyoruz.</p>

  <p class="p9">Lütfen? diyerek elini kaldırdı.</p>

  <p class="p9">Ne yapmamı istiyor? dedi Sooey Tay.</p>

  <p class="p9">Kapıyı çalmanı istiyor.</p>

  <p class="p9">Sooey kapıyı çaldı. Ama evde kimse yoktu.</p>

  <p class="p9">Yeniden lütfen, dedi Sagreed.</p>

  <p class="p9">Böyle lanet iş olur mu be? dedi Sooey.</p>

  <p class="p9">Yapıver adamcağızın dediğini, ne var bunda? dedi babam.</p>

  <p class="p9">Kapıyı tekrar çaldık ve kadının biri perdeyi araladı. Sonra Sagreed çaldı kapıyı. Bizi gebertecekler burada, dedi Sooey. Kadın perdesini biraz daha araladı ve Sagreed ile ateşli bir tartışmaya tutuştu. Kadın kapıyı suratına çarpınca anladığım kadarıyla Sagreed küfrü bastı.</p>

  <p class="p9">Ağır ol evlat, dedi Sooey.</p>

  <p class="p9">Bu kadın kafayı üşütmüş, diye haykırdı.</p>

  <p class="p9">Parr Sokağı, dedi babam.</p>

  <p class="p9">Evet, diye başıyla onayladı Sagreed ve dudaklarını büzdü.</p>

  <p class="p9">Sagreed, dedi Liz.</p>

  <p class="p9">Evet?</p>

  <p class="p9">Biz Parr Sokağı&rsquo;nı arıyoruz.</p>

  <p class="p9">Ah, Parr, dedi Sagreed ve hızla başını salladı.</p>

  <p class="p9">Parmaklarını şıklattı.</p>

  <p class="p9">Yeniden yollara düşelim, dedi Sooey.</p>

  <p class="p9">Haydi bakalım, dedi Lee Jones.</p>

  <p class="p9">Sagreed bizi Kaşmir Kitapçısı&rsquo;nın önünden geçirdi, tekrar Yeşil Salon&rsquo;dan geçtik, Mendhi&rsquo;nin Gelinlik Modaevi, Mıstık&rsquo;ın Tatlıcısı, Khoobsurat Gaudi Siddique kumaşçıları. Sagreed durdu ve Liz Sai Datha sarilerine bakarken kenarda bekledi. Hala Restoranı&rsquo;nın sahibi, yılın aşçısı seçilen o adamla konuştu.</p>

  <p class="p9">Ama Gurteen&rsquo;li adamdan hâlâ iz yoktu.</p>

  <p class="p9">Önümüzde sadece sebze, meyve, ipek ve çocuk giysisi pazarı uzanıyordu. Arka sokaklara baktık. Yok. Bu taraftan, dedi Sagreed. Başımız fena halde belaya girebilir ha, dedi</p>

  <p class="p9">Lee Jones. Terk edilmiş bir sokaktan geçtik. Liz koluma girdi. Bizimkiler durdu.</p>

  <p class="p9">Geri dönelim, dedi Aidan Carr.</p>

  <p class="p9">Yok lütfen gelmek siz, dedi Sagreed.</p>

  <p class="p9">Bu kadarı bana yeter, dedi Sooey.</p>

  <p class="p9">Lütfen gelin, dedi Sagreed ve yürümeye başladı, isteksizce onu takip ettik.</p>

  <p class="p9">Birdenbire, Parr Sokağı karşımızdaydı. Sagreed zafer edasıyla bir kolunu havaya kaldırdı. Arka bahçelerden birinde baltayla kesilen odunun sesini duyabiliyordunuz. Babam Gurteen&rsquo;li adamın oturduğu binanın kapısını çaldı. Bol kot pantolonun içinde yüzen yaşlı bir adam açtı kapıyı.</p>

  <p class="p9">Ama kemancı orada değildi.</p>

  <p class="p9">Cumaları Bull Meydanı civarında takılır, dedi adam.</p>

  <p class="p9">Şimdi başladığımız yere dönmek zorundayız, dedi Aidan Carr üzüntüyle.</p>

  <p class="p9">Âlem yapmaya mı gidiyorsunuz? diye sordu adam.</p>

  <p class="p9">Öyle.</p>

  <p class="p9">Bekleyin paltomu alayım.</p>

  <p class="p9">Bu, diye açıkladı babam, Doktor John Grange. Gelmese de olurdu.</p>

  <p class="p9">Şimdi bay bay, dedi Sagreed.</p>

  <h3 class="h31"><a id="ncx2629"></a><a id="a892"></a><a id="a891"></a>işte buradayım,</h3>

  <p class="p9"><a id="a893"></a><span class="t20">tanr</span><span class="t20">ı</span><span class="t20">n</span><span class="t20">ı</span><span class="t20">n kollar</span><span class="t20">ı</span><span class="t20">na at</span><span class="t20">ı</span><span class="t20">lmaya haz</span><span class="t20">ı</span><span class="t20">r</span><span class="t20">ı</span><span class="t20">m</span></p>

  <p class="p9">Peşimizde Doktor John ile gerisingeri Bull Meydanı&rsquo;na döndük ve trafikle boğuşarak karşıdan karşıya geçtik. Hughie ayak bileklerine kadar uzanan elbiseyle alçak bir bisiklete binen dimdik bir kadını durdurdu. Kadın beyaz saçlarını topuz yapmıştı. Hayır, kemancıyı görmemişti.</p>

  <p class="p9">Bu sene Koç burcunun senesi olacak, dedi kadın ve bisikletiyle trafiğe daldı. Doktor John&rsquo;un rehberliğinde bir taş ustasının avlusuna gittik. Kemancı Gurteen burada çalışıyormuş. Oturduk ve ustanın küçük bir keski ile mermerin üzerine; <span class="t21">FANNY</span> <span class="t21">ELEANOR</span> <span class="t21">WYNNE</span> - <span class="t21">I</span><span class="t21">Ş</span><span class="t21">TE</span> <span class="t21">BURADAY</span>ı<span class="t21">M</span>, <span class="t21">TANR</span>ı<span class="t21">N</span>ı<span class="t21">N</span> <span class="t21">KOLLAR</span>ı<span class="t21">NA</span> <span class="t21">AT</span>ı<span class="t21">LMAYA</span> <span class="t21">HAZ</span>ı<span class="t21">R</span>ı<span class="t21">M</span> yazısını kazımasını izledik. Başka bir mermerin üzerinde de <span class="t21">GERÇEK</span> <span class="t21">SARMA</span><span class="t21">Ş</span>ı<span class="t21">K</span> <span class="t21">BENIM</span> yazıyordu.</p>

  <p class="p9">Ona telefonla ulaşmaya çalıştınız mı?</p>

  <p class="p9">Evet.</p>

  <p class="p9">Güzel Do&rsquo;nun Yeri diye bir kafede birer çay içtik, yoldan kamyonlar geçtikçe fincanlarımız sallanıyordu. Laois&rsquo;li bayan da onu görmemişti.</p>

  <p class="p9">Yol işçilerini sorguladık.</p>

  <p class="p9">İşçilerden biri çukurun içinden geçen borunun üzerine çıktı. Sonra küreğinin kulağına bastı ve çatlak asfalta bakarak derin derin düşündü. Ayağıyla bir taşı itekleyip başını salladı. Joe&rsquo;dan iz yoktu.</p>

  <p class="p9">Bizimle geliyor musun?</p>

  <p class="p9">Gelmiyorum, dedi aksice. İçki içmeye gitmiyorum.</p>

  <p class="p9">Peki, tamam.</p>

  <p class="p9">Yeniden çukura döndü.</p>

  <p class="p9">Sizinle, diye tekrarladı, gelmiyorum.</p>

  <p class="p9">Keyfin bilir.</p>

  <p class="p9">Evet, öyle, teşekkürler.</p>

  <p class="p9">Orada öylece durup onun çalışmasını seyrettik.</p>

  <p class="p9">Kimi aradığımızı unutmayalım olur mu? dedim babama.</p>

  <p class="p9">Hayır, dedi. Asla.</p>

  <h3 class="h31"><a id="ncx2648"></a><a id="a895"></a><a id="a894"></a>bull meydanı</h3>

  <p class="p9">Meydana döndük, Maugherovv&rsquo;lu adamlar pazardaki kırmızı patatesleri incelemeye koyuldu. Çelenklerin yanından geçtik. Sprey kutularının. Çiçek buketlerinin. Tornavidaların. Kil çömleklerin. Armonikaların. Yünlerin.</p>

  <p class="p9">Onu atletlerin orada gördüğümüzü sandık.</p>

  <p class="p9">Ama o değilmiş.</p>

  <p class="p9">Çorapların orada da yoktu.</p>

  <p class="p9">Yeni doğmuş bir grup köpek yavrusunun yanından geçtik. Muhabbet kuşlarının. Motor yedek parçalarının.</p>

  <p class="p9">Her yerde olabilir, dedi Sooey&rsquo;li Tay.</p>

  <p class="p9">Olabilir, dedi Aidan Carr.</p>

  <p class="p9">Dünyanın her tarafından gelme porselen bebekler gördük. İndirimli deri eşyalar gördük. Sliplerin, sutyenlerin, kadın külotlarının ve dantelli jartiyerlerin mankenlerin dimdik bedenlerinde sergilendiği İç Çamaşırı Dünyası&rsquo;nı gördük. Yokuştan aşağı bir kız geldi ve Mini Topuk Bar&rsquo;ında ayakkabısını çıkardı. Kasanın başına oturup çıplak ayaklarını sallandırdı. Yolumuza devam ettik.</p>

  <p class="p9">Öylesine Tatlılar&rsquo;ın yanından geçtik. Öylesine Tat. Öylesine.</p>

  <p class="p9">Hayvan büyüsü. Bayanlar stresli misiniz? Strese hiç gerek yok! Hiç gerek yok! Sazdan şapkalar, Zorro şapkaları, sade balıkçı çizmeleri, oltaları, dansçı şapkaları. Bir raf dolusu makas. Marmeladı yılanbalığı. Canlı yengeçler. Grange&rsquo;Iı Doktor John, Şimşek Harry&rsquo;nin sıcak su şişelerini inceledi. Doğruca Üşütükler Merkezi&rsquo;ne. Bir çift ördek ister miydiniz? Harika İngiliz sosis ve sucukları. Kısa ve Kıvırcık&rsquo;ın dükkânında Oliver ve Hardi&rsquo;li kitap destekleri. Ördek yumurtalarına doğru devam ettik.</p>

  <p class="p9">Şuradaki o mu?</p>

  <p class="p9">O mu?</p>

  <p class="p9">Beyaz filler. Sıcak tutan çoraplar. Koşu eşofmanları. Kemancı yok ama pantolon askıları ve gerçek İsviçre saatleri var. Mavi Stilton peyniri, her duvara uyumlu perdeler, kısa donlar ve son olarak, Sam&rsquo;in parfümleri.</p>

  <p class="p9">Edgbaston Sokağı&rsquo;ndan çıkıp bitpazarına girdik.</p>

  <p class="p9">Kentin kalbindeki Bull Meydanı Tanrı&rsquo;ya ilan-ı aşk etmekte!</p>

  <p class="p9">Burada aşk, para ve iş hayatınızın geleceğini Romen çingeneye danışabilirsiniz.</p>

  <p class="p9">Şalgam yersen göğsün kıllanır, diye haykırdı George.</p>

  <p class="p9">Muzlar yirmi beş papel, dedi Eddie. Taze ve leziz, diyor, yirmi beş papele muz var ve mantarlar, harika mantarların</p>

  <p class="p9">kilosu elli papel. Dora&rsquo;nın Yeri&rsquo;ııde Fas&rsquo;tan gelme portakal suyu büyük greyfurtlar pişmiş elmalar çekirdeksiz portakallar. Vay be! Hey! Orada başka biri var mı bugün? Merhaba! Yirmi beş papele muz!</p>

  <p class="p9">Fuşya renkli perdeler. Bayanlar için günlük giysiler. Saat kayışları. Tütsüler. Mantarlar!</p>

  <p class="p9">Şu harika mantarlara bakın! Bakın! İstediğiniz gibi seçin! Teşekkür ederim hanımefendi! Elli papel, teşekkürler!</p>

  <p class="p9">Lezzetli morina balığımızdan ister misiniz?</p>

  <p class="p9">Hoş mu? Hoş mu dedim?</p>

  <p class="p9">Bakın! Merhaba! Hey! Bir pound&rsquo;a bir kutu ezme! Hepsi burada!</p>

  <p class="p9">Ünlü mandalinalarımız! Nefis elmalarımız!</p>

  <p class="p9">Nefis armutlarımız!</p>

  <p class="p9">Güvercinler.</p>

  <p class="p9">Beyler sizin için ne yapabilirim? Buyrun beyler, ne istemiştiniz?</p>

  <p class="p9">Hiçbir şey, teşekkürler, sadece bakıyoruz.</p>

  <p class="p9">Beyler neden bakmayacaklarmış? Buyrun! Yola koyulduk, dükkân sahiplerinin savaşa giden Kızılderilileri andıran çığlıkları giderek uzaklaştı, yeşil çatılı, kışkırtıcı tezgâhlar arkamızda, aşağıda kaldı.</p>

  <p class="p9">Muzlar!</p>

  <p class="p9">Kendimizi eski bir barda halka fırlatmaca oynarken bulduk.</p>

  <p class="p9">Matt, Foy Joe&rsquo;yu çağırmak için telefon etti.</p>

  <p class="p9">Sonra uzaylılardan söz edilmeye başlandı.</p>

  <h3 class="h31"><a id="ncx2683"></a><a id="a897"></a><a id="a896"></a>uzaylılar</h3>

  <p class="p9">Uzaylıların insanları etkileri altına aldıklarına inanıyor musun? dedi babam Liz&rsquo;e.</p>

  <p class="p9">Kesinlikle inanıyorum.</p>

  <p class="p9">Biliyordum. Görüyorsun, ben artık eskiden olduğum gibi değilim, dedi ve kahkahalarla gülmeye başladı.</p>

  <p class="p9">Bu gülünecek bir şey değil, dedi Doktor John. Uzaylılar ciddi bir konudur.</p>

  <p class="p9">Öyledir, dedim.</p>

  <p class="p9">Değildir, dedi babam.</p>

  <p class="p9">Ya Meksika olayı nedir? Ha? Meksika&rsquo;ya gelen o tipler de neyin nesiydi, neyin peşindeydi?</p>

  <p class="p9">Bilmiyorum, dedim.</p>

  <p class="p9">Eğer sana bakıyor olsaydım, dedi John, ve sen de bana bakıyor olsaydın, tıpkı şimdi olduğu gibi sadece bakıyor olsaydın ve belki de konuşuyor olsaydık, belki, ve sen benim gözümde yansıyor olsaydın ve ben de seninkinde, yani sen benim gözümde kendini, ben de senin gözünde kendimi görebilseydim ve ikimizden biri kafasını çevirseydi geride hangimiz kalırdı? Ha? Kim kalırdı?</p>

  <p class="p9">Gözlerini bana dikti. Kahverengi gözbebeklerinde öfkeli benekler uçuşuyordu.</p>

  <p class="p9">Ha?</p>

  <p class="p9">Kes şunu Doktor, dedi babam. Kes şu saçmalığı.</p>

  <p class="p9">Sadece diyordum ki, dedi Doktor.</p>

  <p class="p9">Bu kadar şaka yeter.</p>

  <p class="p9">Halkanı temiz tutman şart, dedi Drumard&rsquo;lı eski bir tünel işçisi bana.</p>

  <p class="p9">İşin sırrı bu mu?</p>

  <p class="p9">Evet. Deliğini her gün ıslak bir bezle temizlemelisin.</p>

  <p class="p9">Vay be.</p>

  <p class="p9">Senden istenmedikçe, dedi Faughts Köprüsü civarından gelen arkadaşı, ne tuz ne de öğüt ver.</p>

  <p class="p9">Hadi be, dedi Drumard&rsquo;lı.</p>

  <p class="p9">Joe&rsquo;dan haber yok, dedi Matt Foy.</p>

  <p class="p9">Her iddiasına varım Brid White&rsquo;ladır.</p>

  <p class="p9">Hey yavaş ol be! dedi Hughie.</p>

  <p class="p9">Ne var? diye sordu babam.</p>

  <p class="p9">Bir açıklama yapmak istiyorum.</p>

  <p class="p9">Evet?</p>

  <p class="p9">Bir sıkıntımı açıklamak istiyorum.</p>

  <p class="p9">Ne demek istiyorsun?</p>

  <p class="p9">Acıktım da, dedi Hughie.</p>

  <p class="p9">Babam sırtındaki çantadan etli börek ve bir kavanoz İngiliz hardalı çıkardı. Doktor Liz&rsquo;in yanına oturdu.</p>

  <p class="p9">Şimdi daha iyi misin? diye sordu ona.</p>

  <p class="p9">Nasıl daha iyi miyim yani?</p>

  <p class="p9">Bilmiyorum.</p>

  <p class="p9">İlk içkiler alındı. Sligo&rsquo;nun &ldquo;Soylu Altılı&rdquo; isimli şarkısı söylendi. Liz &ldquo;Eleanor Rigby&rdquo;yi söyledi. Babam ellerine tükürdü, şapkasını çıkardı ve şakaklarından sel gibi akan teri sildi. Yeni kesilen saçı parlıyordu. Elimi tuttu.</p>

  <p class="p9">Bak, dedi elimi bükerek.</p>

  <p class="p9">İlk kez gerçekten gözlerimin içine bakıyordu.</p>

  <h3 class="h31"><a id="ncx2720"></a><a id="a899"></a><a id="a898"></a>eski bir anlaşmazlık</h3>

  <p class="p9">Ama kısa bir süre sonra oradan sıkıldılar, çünkü mal sahibiyle aralarında eski bir anlaşmazlık vardı. Tekrar Bull Meydanı&rsquo;na döndük. Doktor John geğirdi, öksürdü, ıstırap dolu bir ses çıkardı.</p>

  <p class="p9">İyi bir çocuk olduğunu sanmıştım, dedi.</p>

  <p class="p9">Kimin?</p>

  <p class="p9">Oğlunun.</p>

  <p class="p9">Öyle zaten.</p>

  <p class="p9">Ama onunla konuşmama izin vermedin.</p>

  <p class="p9">Çünkü bir kaçık gibi konuşuyordun.</p>

  <p class="p9">Ne kaçığı?</p>

  <p class="p9">Boşver.</p>

  <p class="p9">Ne dediğini duydunuz mu?</p>

  <p class="p9">Dur bakalım.</p>

  <p class="p9">Sadece diyordum ki, dedi Doktor.</p>

  <p class="p9">Joe Coyle&rsquo;u arayışımız bizi birkaç el yirmi beş oynadığımız bir dükkâna getirdi. Kazanan bir kâğıdı ilan etmek için yumruklarını masaya vuruyorlardı. Bu gürültüye barın başka bir köşesinde domino taşlarını hoplatan Batı Hintliler eş</p>

  <p class="p9">lik ediyordu. Gözlerinde vahşi bir ifade olan HollandalI bir adam bize kötülükten bahsetmek için yanımıza oturdu.</p>

  <p class="p9">Kumar kötüdür, dedi.</p>

  <p class="p9">Ne demek istediğini anlıyorum, dedi Doktor.</p>

  <p class="p9">Canı cehenneme, dedi Drumard&rsquo;h.</p>

  <p class="p9">Oradan ayrıldık.</p>

  <p class="p9">Keşin teki, dedi Matt Foy, tek eksiğimiz buydu.</p>

  <p class="p9">Çay saatinde, şantiyenin birinden gelen iki kamyona atladık ve sallanan kerestelerin üzerinde sessizce oturup kentin dışındaki bir İrlanda oteline doğru yola koyulduk. Oteldeki tuvalet tabelaları Athy ve Bunnedian&rsquo;ı gösteren yol levhalarıydı.</p>

  <p class="p9">Ekibe bir polis dedektifi katıldı. Hepsinin ilk isimlerini biliyordu. Sooey Tay kulağıma eğildi.</p>

  <p class="p9">Son kez uçağa bindiğimde pilot interkomdan, <span class="t20">H</span><span class="t20">ı</span><span class="t20">z</span><span class="t20">ı</span><span class="t20">m</span><span class="t20">ı</span><span class="t20">z nedir?</span> dedi. Duyduğumuzu bilmiyordu. Bir daha asla uçakla seyahat etmedim.</p>

  <p class="p9">Müzik çalan bir yer arayarak yol boyunca bir aşağı bir yukarı dolaştık. Çamur güreşi izlemeye gitmekten bahsedildi. Barın birinde, sahneye müzisyen yerine bir komedyen çıktı. Bizim grubun buna zamanı yoktu. Oradan çıktık ve kapıda paramızı geri istedik. Alamadık. O gece müzik çalan bir yer bulamadık.</p>

  <p class="p9">Üstgeçitlerden birinden geçerken Sooey Tay fenalaştı, bizi yavaşlatmak için bir elini havaya kaldırıp durdu.</p>

  <p class="p9">Aferin ona, dedi Hughie.</p>

  <p class="p9">Artık hayvanat bahçesine gidebilir miyiz? dedi Liz.</p>

  <h3 class="h31"><a id="ncx2747"></a><a id="a901"></a><a id="a900"></a>babana çok yazık</h3>

  <p class="p9">Bütün o eski anlaşmazlık bahsi unutuldu ve yeniden halka oyunu oynadığımız bara döndük. Ölümden bahsetmeye başladılar.</p>

  <p class="p9">Bu çok iyiydi, dedi Doc. <span class="t20">H</span><span class="t20">ı</span><span class="t20">z</span><span class="t20">ı</span><span class="t20">m</span><span class="t20">ı</span><span class="t20">z nedir?</span> Sonra bana baktı. Sence de öyle değil mi?</p>

  <p class="p9">Öyle, dedim.</p>

  <p class="p9">Sonra da hastalandı, dedi Doc ve üzüntüyle Sooey Tay&rsquo;e baktı. Buraya gel, dedi.</p>

  <p class="p9">Ağzını kulağıma yaklaştırdı.</p>

  <p class="p9">Babana çok yazık, dedi.</p>

  <p class="p9">İşini kaybettiği için mi?</p>

  <p class="p9">Her şeyi kaybettiği için, diye tısladı ve gözlerini devirdi.</p>

  <p class="p9">Ne fısıldayıp duruyorsun? diye sordu babam.</p>

  <p class="p9">Hiçbir şey, dedi Doktor John.</p>

  <p class="p9">O gece geç saatlerde kemancı ansızın çıkageldi, ama artık herkes onu unutmuştu, tıpkı eski anlaşmazlık bahsini unuttukları gibi. Anlaşılan bir süre bizim grubun yanında durmuş sonra da çekip gitmişti.</p>

  <p class="p9">Matt Foy bara gidip patrona şöyle dedi: Kemancı Joe Coyle&rsquo;u gördün mü?</p>

  <p class="p9">Şimdi gitti.</p>

  <p class="p9">Nasıl yani?</p>

  <p class="p9">İçeri girdi, dedi patron, sonra da hemen çıktı gitti. Tamam mı?</p>

  <p class="p9">Tamam falan değil. Eğer buraya geldiyse neden ona bizim de burada olduğumuzu söylemedin?</p>

  <p class="p9">Sizi gördü.</p>

  <p class="p9">Ben onu görmedim.</p>

  <p class="p9">Bu benim suçum değil ahbap.</p>

  <p class="p9">Duydunuz mu? dedi Matt Foy. Bu salağın ne dediğini duydunuz mu?</p>

  <p class="p9">Otur yerine, dedi Drumard.</p>

  <p class="p9">Doğru, dedi Doktor.</p>

  <p class="p9">Ne zaman buraya gelsek hep aynı boktan şeyler oluyor.</p>

  <p class="p9">Oturdu ve barın sahibine ters ters bakmaya başladı.</p>

  <p class="p9">Neden buraya geldik ki sanki?</p>

  <p class="p9">Eski anlaşmazlık ya da her neyse yeniden su yüzüne çıkmıştı. Geceyi sona erdirmeye karar verdik. Birmingham&rsquo;lılar bizi artık bomboş olan Bull Meydanı&rsquo;nın ortasından geçirip istasyona bıraktı. Coventry&rsquo;li adamlar sıkışarak perondaki bir banka dizildi.</p>

  <p class="p9">Yazık ki Joe Coyle ortaya çıkmadı, dedi babam.</p>

  <p class="p9">Ama ortaya çıktı, dedi Liz.</p>

  <p class="p9">Babam tuhaf bir biçimde ona baktı.</p>

  <p class="p9">Öyle mi? dedi. Başını salladı. Yarın gidiyor musunuz? Evet gidiyoruz.</p>

  <p class="p9">Gitmek zorunda mısınız?</p>

  <p class="p9">Londra&rsquo;yı görmek istiyorum, dedi Liz.</p>

  <p class="p9">Hangi trenle gidiyorsunuz?</p>

  <p class="p9">12.10 treniyle, dedim.</p>

  <p class="p9">Ah, diye mırıldandı kendi kendine. Boşa geçmiş bir gündü bu.</p>

  <p class="p9">Hayır, dedi Liz. Ben iyi vakit geçirdim.</p>

  <p class="p9">Öyle mi? Sonra dönüp bana baktı.</p>

  <p class="p9">Ben de öyle, dedim.</p>

  <h3 class="h31"><a id="ncx2786"></a><a id="a903"></a><a id="a902"></a>zavallı Joe</h3>

  <p class="p9">Zavallı Joe, dedi son olarak babam yatakta, uykuya dalmadan önce.</p>

  <h3 class="h31"><a id="ncx2788"></a><a id="a904"></a><a id="a905"></a>keçileri kaçırdım</h3>

  <p class="p9">Kes şunu! diye haykırdı babam uykusunda.</p>

  <p class="p9">Ne diyorsun? dedim.</p>

  <p class="p9">Işığı yaktım.</p>

  <p class="p9">Neyin var? diye sordum.</p>

  <p class="p9">S...tir git! dedi.</p>

  <p class="p9">Kes şunu, dedim küçümseyen bakışlarına karşılık vererek. Böyle yapma!</p>

  <p class="p9">Ne yapmayayım?</p>

  <p class="p9">Ben yatağa dönüyorum, dedim.</p>

  <p class="p9">Nereye istersen git!</p>

  <p class="p9">Kendini yataktan dışarı attı ve düşmanca bir tavırla tek kişilik koltuğa oturup derin bir üzüntü içinde beni seyretmeye başladı. Başka bir seferden hatırladığım o öfkeli tikle</p>

  <p class="p9">ri başladı. Ortada kötü bir koku da vardı. Bu yüzdejı kendi kendime onunla konuşmayacağımı söyledim.</p>

  <p class="p9">Yakında çıkacak, dedi.</p>

  <p class="p9">Yanıt vermedim.</p>

  <p class="p9">Eğer hâlâ çıkmadıysa tabii.</p>

  <p class="p9">Bir süre bekledi.</p>

  <p class="p9">Bir şeyler yapmalı, dedi alçak sesle.</p>

  <p class="p9">Diğer tarafa döndüm.</p>

  <p class="p9">Beni duyuyor musun? dedi. Zamanı doldu. Çok yakında içeriden çıkacak.</p>

  <p class="p9">Kim? dedi Liz aniden.</p>

  <p class="p9">Uyuduğunu sanıyordum, dedim.</p>

  <p class="p9">Uyumuyordum işte. Kim çıkacak?</p>

  <p class="p9">Kimse.</p>

  <p class="p9">Sana anlatmadı mı? dedi babam. Kardeşini öldüren orospu çocuğu, kim olacak?</p>

  <p class="p9">Bu konuyu açmamalısın.</p>

  <p class="p9">Ne?</p>

  <p class="p9">Bunu söylememeliydin.</p>

  <p class="p9">Ne geveliyorsun sen?</p>

  <p class="p9">Bunu söylememeliydin dedim!</p>

  <p class="p9">Herif çok yakında hapisten çıkacak ve biz onu karşılamak için orada olmalıyız.</p>

  <p class="p9">Sus artık baba.</p>

  <p class="p9">Susayım mı?</p>

  <p class="p9">Evet yeter artık.</p>

  <p class="p9">O yüzden mi deri ceket giyiyorsun? diye ayağa fırladı. O yüzden mi kendini mahvediyorsun? Hah! Giyinmeye başladı. Onu ben karşılarım.</p>

  <p class="p9">Git karşıla.</p>

  <p class="p9">Yapacağım.</p>

  <p class="p9">Yeter artık, dedim.</p>

  <p class="p9">Bu çılgınlık, dedi Liz.</p>

  <p class="p9">Öyle.</p>

  <p class="p9">Pantolonu ve atleti ile orada dikildi ve yumruklarını havada sallamaya başladı.</p>

  <p class="p9">Seni ezer geçerim, dedi.</p>

  <p class="p9">Yap haydi, dedim.</p>

  <p class="p9">Ollie! diye bağırdı Liz.</p>

  <p class="p9">Bir an için üzüntüyle olduğu yerde kalakaldı.</p>

  <p class="p9">Yani çekil yolumdan demek istedim, dedi mahzun bir sesle.</p>

  <p class="p9">Tamam.</p>

  <p class="p9">Durun, dedi Liz, kesin şunu!</p>

  <p class="p9">Sanmıştım ki, dedi babam, kendi oğlum -</p>

  <p class="p9">Sus, dedim.</p>

  <p class="p9">Evet, susun artık Bay Ewing, dedi Liz.</p>

  <p class="p9">Zamanı doldu, diye yineledi babam gömleğini ilikleyerek.</p>

  <p class="p9">Tek kelime daha duymak istemiyorum, dedi Liz ve ışığı söndürdü.</p>

  <p class="p9">Karanlıkta yeniden koltuğa oturduğunu duydum. Bir kibrit çaktı. Titremek ya da bir şey söylemek istemiyordum. Öfke ve korku soluğumu kesmişti. Ollie korkuyordu. Sonra odada hareket ettiğini duydum. Yatağımın kenarına oturdu ve sessizce ayakkabılarını çıkarttı. Birkaç dakika sonra da yatağa girdi.</p>

  <p class="p9">Kontrolümü kaybettim, dedi.</p>

  <p class="p9">Bu yüzden bir kere keçileri kaçırmıştım, dedim, bir daha olmasını istemiyorum.</p>

  <p class="p9">Biliyorum.</p>

  <p class="p9">Böyle dememden hoşlanmayacağını sanmıştım - <span class="t20">keçileri kaç</span><span class="t20">ı</span><span class="t20">rm</span><span class="t20">ı</span><span class="t20">ş</span><span class="t20">t</span><span class="t20">ı</span><span class="t20">m.</span> Bunu söylemem ona yanlış gelir sanmıştım. Emin olamıyordum. Birkaç dakika önce bana vuracağını sanmıştım. Bunu istediğini biliyordum. Ayakucumda kımıldandı.</p>

  <p class="p9">Ben de keçileri kaçırdım, dedi.</p>

  <h3 class="h31"><a id="ncx2846"></a><a id="a907"></a><a id="a906"></a>Doktor John&rsquo;un dönüşü</h3>

  <p class="p9">Ertesi sabah uyandığımda gitmişti. Liz, kafasını bir yastığa gömmüş, duvara dönük yatıyordu. Örtüyü çenesine kadar çekmişti.</p>

  <p class="p9">Şimdi ne yapıyoruz?</p>

  <p class="p9">Toplanıyoruz.</p>

  <p class="p9">Londra&rsquo;ya mı gidiyoruz?</p>

  <p class="p9">Evet.</p>

  <p class="p9">Eğer burada kalmak istiyorsan benim için sorun değil.</p>

  <p class="p9">Hayır.</p>

  <p class="p9">Ya baban ne olacak?</p>

  <p class="p9">Henüz bilmiyorum.</p>

  <p class="p9">Kalkıp dişlerimi fırçaladım. Aynada dikkatle gözlerime baktım ve Grange&rsquo;lı Doktor John&rsquo;un bana baktığını gördüm. <span class="t20">H</span><span class="t20">ı</span><span class="t20">z</span><span class="t20">ı</span><span class="t20">m</span><span class="t20">ı</span><span class="t20">z nedir? Babana çok yaz</span><span class="t20">ı</span><span class="t20">k!</span> Gözlerimde yine aynı beyaz benekler uçuştu. Çok kötüydü. Aynanın önünden çekilip klozete oturdum. Sonra kelimeler yine akıp gitmeye başladı, daha önceki gibi kopuk kopuktular, insanı hiçbir yere götürmeyen yığınla kelime. Bunların hepsini daha önce duymuştum. Gitme zamanıydı.</p>

  <p class="p9">Otel ücretini ödeyip bir taksi çağırdık.</p>

  <p class="p9">Hey, Dure Sokağı&rsquo;nda bir dakika duralım kaptan! demek üzereydim, ama hiçbir şey söylemedim, Liz de söylemedi, istasyona gittik ve orada, peronda, beysbol şapkası, beyaz koşu ayakkabıları ve mavi yağmurluğu içinde babam duruyordu, elinde adını bilmediği bir demet çiçekle bize veda etmek için bekliyordu.</p>

  <p class="p9"><span class="t12">&nbsp;</span></p>
</body>
</html>
