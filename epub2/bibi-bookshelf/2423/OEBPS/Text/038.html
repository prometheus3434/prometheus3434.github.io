<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>29</title>
</head>

<body>
  <h2 class="h21"><a id="a1099"></a>29</h2>

  <h3 class="h31"><a id="ncx4862"></a><a id="a1100"></a>kalın kafalı kancık İrlandalı!</h3>

  <p class="p9">Arkadaşınız Martin Kilgallon&rsquo;u ölü bulduğunuz gece, onu günlerce aradığınızı iddia etmişsiniz.</p>

  <p class="p9">Gece de aradım.</p>

  <p class="p9">Kaç gün ve kaç gece aradınız?</p>

  <p class="p9">Ya iki hafta, ya da daha fazla.</p>

  <p class="p9">O yokken her gece kulübede mi kaldınız?</p>

  <p class="p9">Evet. İşte olduğum zamanlar hariç orada uyudum. Orada kalırken hiç ziyaretçiniz oldu mu?</p>

  <p class="p9">Şantiyenin ustabaşısı olduğunu iddia eden deli hariç gelen olmadı.</p>

  <p class="p9">Kendisi gerçekten de ustabaşıydı.</p>

  <p class="p9">Ben bunu bilmiyordum.</p>

  <p class="p9">Neden içeri girmesine izin vermediniz?</p>

  <p class="p9">Onu daha önce hiç görmemiştim. Üzerinde kimlik yoktu. Marty bana içeri kimsecikleri almamamı söylemişti. Gerçekten mi? Başka ziyaretçiniz oldu mu?</p>

  <p class="p9">Hayır.</p>

  <p class="p9">Emin misiniz?</p>

  <p class="p9">Eminim.</p>

  <p class="p9">Aziz James Kilisesi&rsquo;nin rahibi Peder Davvson&rsquo;u tanıyor musunuz?</p>

  <p class="p9">Evet, onu tanıyorum. Marty de tanıyordu.</p>

  <p class="p9">Kendisi ziyaretinize geldi mi?</p>

  <p class="p9">Belki gelmiş olabilir.</p>

  <p class="p9">Size bir daha soruyorum, Peder Dawson ziyaretinize geldi mi gelmedi mi?</p>

  <p class="p9">Bir gece dış kapıyı sarsmıştı.</p>

  <p class="p9">Aslında, sizin içeride olduğunuzu gördü ve adınızla seslendi. Doğru mu?</p>

  <p class="p9">Evet.</p>

  <p class="p9">Peki siz ne yaptınız?</p>

  <p class="p9">Hiçbir şey. Ona yanıt vermedim.</p>

  <p class="p9">Hatta sizi görmesin diye gizlendiniz değil mi?</p>

  <p class="p9">Belki.</p>

  <p class="p9">Neden?</p>

  <p class="p9">Bilmiyorum.</p>

  <p class="p9">İkinizle de arkadaşlık kuran Peder Davvson sizi ziyaret ediyor, siz onu içeri almamakla kalmıyorsunuz, size seslendiğinde yanıt vermiyorsunuz ve hatta ondan saklanıyorsunuz. Neden, Bay Ewing?</p>

  <p class="p9">Kimseyi görmek istemiyordum.</p>

  <p class="p9">Yaa. Ne gizliyordunuz?</p>

  <p class="p9">Hiçbir şey gizlemiyordum.</p>

  <p class="p9">O zaman mahkemeye ustabaşının şantiyeye girmesine niçin izin vermediğinizi, sonra da Peder Davvson&rsquo;u niçin içeri almadığınızı açıklayın.</p>

  <p class="p9">Paniğe kapılmıştım.</p>

  <p class="p9">Paniğe mi kapılmıştınız?</p>

  <p class="p9">Evet. Çünkü Marty gitmişti, onun peşindekilerin şimdi de benim peşimde olmalarından korktum.</p>

  <p class="p9">Eğer ortadan kaybolduysa, yapılması gereken biriyle konuşmaktı. Ustabaşına anlatabilirdiniz. Durumu Peder Dawson&rsquo;a anlatabilirdiniz. Polise haber verebilirdiniz. Niçin bunlardan hiçbirini yapmadınız, Bay Ewing?</p>

  <p class="p9">Düşünemiyordum.</p>

  <p class="p9">Ama şantiyenin sahibinin içeri girmesine engel olmayı düşünebiliyordunuz.</p>

  <p class="p9">Size onun kim olduğunu bilmediğimi söylüyorum. Bana küfür etmeye başladı.</p>

  <p class="p9">Öyle mi?</p>

  <p class="p9">Bana <span class="t20">kal</span><span class="t20">ı</span><span class="t20">n kafal</span><span class="t20">ı</span> <span class="t20">kanc</span><span class="t20">ı</span><span class="t20">k</span> <span class="t20">İ</span><span class="t20">rlandal</span><span class="t20">ı</span> dedi.</p>

  <p class="p9">Herhalde o da İngiliz&rsquo;di?</p>

  <p class="p9">Evet.</p>

  <p class="p9">Emin misiniz?</p>

  <p class="p9">Hayır.</p>

  <p class="p9">Arkasına yaslanıp yan dönerek biriyle konuştu, sonra tekrar bana doğru döndü. Görülüyor ki, Bay Gaynor, yani Bay McKenna için çalışan ustabaşı, İrlandalıymış.</p>

  <p class="p9">Öyle mi?</p>

  <p class="p9">Şimdi, eğer İrlandalıysa, size niçin <span class="t20">kal</span><span class="t20">ı</span><span class="t20">n kafal</span><span class="t20">ı</span> <span class="t20">kanc</span><span class="t20">ı</span><span class="t20">k</span> <span class="t20">İ</span><span class="t20">rlandal</span><span class="t20">ı</span> desin Bay E2ing?</p>

  <p class="p9">Belki de burada çok uzun süre yaşamıştır.</p>

  <p class="p9">Anlıyorum, herkes size karşı, değil mi Bay Ewing?</p>

  <p class="p9">Siz dahil.</p>

  <p class="p9">Öyle, öyle. Mahkemeye doğru ve halinden memnun bir biçimde kafasını salladı.</p>

  <h3 class="h31"><a id="ncx4916"></a><a id="a1101"></a><a id="a1102"></a>kendini yok etmek</h3>

  <p class="p9">Bay Kilgallon asitle yanarak ölmüş, değil mi?</p>

  <p class="p9">Evet.</p>

  <p class="p9">İyi misiniz, Bay Ewing?</p>

  <p class="p9">Evet.</p>

  <p class="p9">Devam edeyim mi?</p>

  <p class="p9">Edin.</p>

  <p class="p9">Aslına bakarsanız, size asitten ve öldürücü etkisinden söz etmişti değil mi?</p>

  <p class="p9">Öyle de denebilir.</p>

  <p class="p9">Bundan size ne zaman söz etti?</p>

  <p class="p9">Ben Londra&rsquo;ya geldikten kısa bir süre sonra.</p>

  <p class="p9">Peki ne dedi?</p>

  <p class="p9">Dikkatli olmamı söyledi. Mafya, bir kova asidi üzerine atıverir, dedi.</p>

  <p class="p9">Niçin böyle bir şey yapsınlar?</p>

  <p class="p9">Herhalde onları kızdıracak bir şey yaparsanız.</p>

  <p class="p9">Ne gibi?</p>

  <p class="p9">Mesela haraç vermezseniz.</p>

  <p class="p9">Başka?</p>

  <p class="p9">Bilmiyorum. Bin türlü sebebi olabilir.</p>

  <p class="p9">Daha önce böyle bir şey olduğunu duydunuz mu?</p>

  <p class="p9">Evet.</p>

  <p class="p9">Öyle mi? Lütfen mahkememize de anlatın.</p>

  <p class="p9">Marty de böyle ölmedi mi?</p>

  <p class="p9">Bay Ewing, mahkeme Bay Kilgallon&rsquo;un nasıl öldüğünden haberdar. Sizin bu inşaat işindeki insanların üzerine kovayla asit döken çetelerle ilgili başka bir şey bilip bilmediğinizi soruyoruz.</p>

  <p class="p9">Bilmiyorum. Ama eminim daha önce de olmuştur.</p>

  <p class="p9">Ama bildiğiniz bir olay yok?</p>

  <p class="p9">Marty&rsquo;nin böyle ölmesi yetmez mi?</p>

  <p class="p9">Bay Ewing, inşaat işinde, Bay Kilgallon hariç, üzerine asit dökülerek yakılan tanıdığınız başka kimse var mı?</p>

  <p class="p9">Asit kullanmasanız da olur.</p>

  <p class="p9">Öyle mi?</p>

  <p class="p9">Öyle. Benzin de kullanabilirsiniz değil mi?</p>

  <h3 class="h31"><a id="ncx4947"></a><a id="a1104"></a><a id="a1103"></a>bara dönüş</h3>

  <p class="p9">Arkadaşınız Martin Kilgallon&rsquo;un ölümünden sonra, Wood Green&rsquo;deki bara gittiniz değil mi?</p>

  <p class="p9">Hemen gitmedim.</p>

  <p class="p9">Ama kısa bir süre sonra gittiniz.</p>

  <p class="p9">Evet, doğru.</p>

  <p class="p9">Neden?</p>

  <p class="p9">Martin, bana Gümüş John isimli bir adam için çalışmayı düşündüğünü söylemişti.</p>

  <p class="p9">Anlıyorum. Bunu söylerken size Bay Reynolds&rsquo;la ilgili kötü bir şey söyledi mi?</p>

  <p class="p9">Hayır.</p>

  <p class="p9">Bay Reynolds&rsquo;un şu mafya çeteleri ile ilgisi olduğuna dair sözler sarf etti mi?</p>

  <p class="p9">Hayır.</p>

  <p class="p9">Demek ki. Bay Kilgallon&rsquo;a göre, Bay Reynolds dürüst, saygıdeğer bir patronmuş. Eğer ona güvenmeseydi onun için çalışmayı düşünür müydü?</p>

  <p class="p9">Sanmıyorum.</p>

  <p class="p9">Peki, teşekkürler Bay Ewing. Demek ki Bay Reynolds&rsquo;u görmeye bara gittiniz.</p>

  <p class="p9">Evet.</p>

  <p class="p9">Neden?</p>

  <p class="p9">Gümüş John&rsquo;a Marty&rsquo;nin başına gelenlerle ilgili bir şeyler bilip bilmediğini sormak istemiştim.</p>

  <p class="p9">Anlıyorum. Arkadaşınız Bay Kilgallon&rsquo;un başına gelenlerle ilgili bir şeyler bildiğini nereden çıkardınız?</p>

  <p class="p9">Çünkü Marty onun için çalışmaya gitmiş olabilirdi.</p>

  <p class="p9">Ama gitmemişti değil mi?</p>

  <p class="p9">Bildiğim kadarıyla hayır.</p>

  <p class="p9">Bunun böyle olduğu size söylendi, değil mi?</p>

  <p class="p9">Evet.</p>

  <p class="p9">Bir ya da iki kere değil, pek çok kere söylendi değil mi?</p>

  <p class="p9">Bana Gümüş John için çalışmadığı söylendi.</p>

  <p class="p9">Ama siz Bay Reynolds&rsquo;a hakaret etmekte ısrar ettiniz.</p>

  <p class="p9">Hakaret etmedim.</p>

  <p class="p9">Sonra da ona saldırdınız değil mi?</p>

  <p class="p9">Saldırmadım.</p>

  <p class="p9">Ona sokakta saldırdığınıza ve Bay MacVeigh&rsquo;in de arkadaşını kurtarmaya çalıştığına dair ifade verebilecek şahitlerimiz var.</p>

  <p class="p9">Bu doğru değil. Benim de bunun tersini söyleyecek bir şahidim var.</p>

  <p class="p9">Kimmiş bu şahit, acaba?</p>

  <p class="p9">Bana yardım eden bir tesisatçı.</p>

  <p class="p9">Bay McDonagh mı?</p>

  <p class="p9">İsmini bilmiyorum. Wexford&rsquo;luydu.</p>

  <p class="p9">Evet, İrlanda Wexford&rsquo;lu Bay McDonaglı ile zaten konuştuk. O, sizin Bay Reynolds&rsquo;a saldırdığınızı söyledi.</p>

  <p class="p9">O böyle bir şey söylemez. Sanırım siz yanlış adamla konuşmuşsunuz.</p>

  <p class="p9">Bu adamın, bu tesisatçının evinde kaldınız mı?</p>

  <p class="p9">Evet.</p>

  <p class="p9">Tamam işte, Bay McDonagh o.</p>

  <p class="p9">O, benim Gümüş John&rsquo;a saldırdığımı söylemez.</p>

  <p class="p9">Korkarım söylüyor.</p>

  <p class="p9">İnanmıyorum.</p>

  <p class="p9">Bay Reynolds&rsquo;u omuzlarından yakalayıp ona küfretmeye başladığınızı söylüyor. Bunu hatırlıyor musunuz?</p>

  <p class="p9">Hayır. Belki de omzuna dokunmuşumdur.</p>

  <p class="p9">Anlıyorum. Demek omzuna dokundunuz.</p>

  <p class="p9">Evet.</p>

  <p class="p9">O gece ne kadar içtiniz?</p>

  <p class="p9">Birkaç bardak bira içtim.</p>

  <p class="p9">Barın sahibi Bay Robert Vaynes sekiz ya da dokuz şişe Heineken içtiğinizi söylüyor. Doğru mu?</p>

  <p class="p9">Hatırlamıyorum.</p>

  <p class="p9">Sonra bütün gece boyunca Bay Reynolds&rsquo;u, Bay MacVeigh&rsquo;i ve arkadaşlarını rahatsız etmeye devam etmişsiniz. Doğru mu?</p>

  <p class="p9">Hayır değil.</p>

  <p class="p9">Sonra, bardan çıkmış, dışarıda pusu kurmuş ve Bay Reynolds&rsquo;a saldırmışsınız.</p>

  <p class="p9">Hayır.</p>

  <p class="p9">Bay MacDonagh öyle diyor.</p>

  <p class="p9">Onun öyle diyebileceğine inanmıyorum.</p>

  <p class="p9">Bay MacVeigh de öyle diyor, Miss Farrell de öyle diyor. Dışarıda beklemiş ve ona saldırmışsınız.</p>

  <p class="p9">Doğru değil.</p>

  <p class="p9">Bay Ewing, niçin Bay Reynolds&rsquo;a saldırdınız?</p>

  <p class="p9">Ben ona saldırmadım.</p>

  <p class="p9">Bay Ewing, arkadaşınızın ölümünden sonra çok üzüntülüydünüz değil mi? Doğru mu?</p>

  <p class="p9">Evet altüst olmuştum.</p>

  <p class="p9">O yüzden Bay Reynolds&rsquo;a saldırdınız.</p>

  <p class="p9">Ona saldırmadım. Ben ona saldırmadım! Kulağın sağır mı?</p>

  <p class="p9">Sizi duyuyorum, ama size inanmıyorum. Bir bara geliyorsunuz, hiç tanımadığınız bir yabancıya suçlamalarda bulunuyorsunuz. Sonra bardan çıkıp dışarıda bekliyor, uyarılmanıza rağmen arkadaşlarıyla birlikte dışarı çıkınca Bay Reynolds&rsquo;a bağırmaya devam ediyorsunuz. Bu adamı o geceden önce hiç görmediniz! Bu adam arkadaşınız Martin Kilgallon&rsquo;la hiç tanışmadı, onun başına gelenleri hiç bilmiyordu! Size ya da arkadaşınıza karşı hiçbir suç işlemedi ama siz onu omuzlarından yakalayıp sarsarak kendisine küfrettiniz. Size üst üste pek çok kez arkadaşınızla ilgili hiçbir şey bilmediğini söyledi. Sonra birden vahşice ona saldırdınız. Değil mi?</p>

  <p class="p9">Hayır.</p>

  <p class="p9">Elinizde, Bay Reynolds&rsquo;un arkadaşınız Martin Kilgallon&rsquo;un ölümü olayına karıştığına dair bir delil var mıydı?</p>

  <p class="p9">Hayır.</p>

  <p class="p9">Şimdi var mı?</p>

  <p class="p9">Hayır.</p>

  <p class="p9">Elinize hiç böyle bir delil geçti mi?</p>

  <p class="p9">Hayır.</p>

  <p class="p9">Teşekkürler Bay Ewing. Teşekkürler.</p>

  <p class="p9"><a id="a1105"></a><span class="t20">&nbsp;</span></p>
</body>
</html>
