<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>13</title>
</head>

<body>
  <h2 class="h21"><a id="a808"></a>13</h2>

  <h3 class="h31"><a id="ncx1749"></a><a id="a809"></a>kahvaltıda kıymalı makarna</h3>

  <p class="p9">İçimde hiç alışık olmadığım bir hisle uyandım. Kendimden ve tüm yaptıklarımdan utanıyordum. Manastırın çatısından güneş ışığı akıyordu. Gelin gitmişti.</p>

  <p class="p9">Mutfakta, Liz düşük kalorili tereyağını ve az yağlı sütünü masaya, önüne koymuştu.</p>

  <p class="p9">Erkencisin, diyorum.</p>

  <p class="p9">Bütün o kargaşadan sonra hiç uyuyamadım.</p>

  <p class="p9">Üzgünüm. Ben de uyuyamadım.</p>

  <p class="p9">Biliyorum.</p>

  <p class="p9">Öyle mi?</p>

  <p class="p9">Evet, dedi. Saatlerce kendi kendine mırıldanıp durdun.</p>

  <p class="p9">Sütünü sevdiği bardağından içiyor ve Tir-na-nÖg&rsquo;dan alınma buğday ekmeğinin son dilimini yiyor. Heykeltıraş Jim Bolger aşağıya geliyor, lavaboda yüzünü yıkıyor ve klasik kahvaltısının karşısına oturuyor - Dairigold marka tereyağı, yumurta, minyatür beyaz ekmek dilimi, üzerinde <span class="t21">BABAC</span>ı<span class="t21">K</span> yazan bir fincan ve bütün bunlara hiç uymayan büyük gümüş bir bıçak. Ben kıymalı makarnadan geriye kalanı ısıtıp çay poşetlerimden birini bir fincan dolusu kaynar suyun içine atarken tek kelime edilmiyor. Çayı sade içiyorum çünkü sütüm yok. Deliler gibi kahvaltı ediyoruz.</p>

  <p class="p9">Akşam yemeğimi kahvaltıda yiyemezdim, diyor Bolger.</p>

  <p class="p9">Öyle mi?</p>

  <p class="p9">İğrenç, diyor Liz.</p>

  <p class="p9">Bir dilim ekmeği makarnanın sosuna batırışımı izliyorlar.</p>

  <p class="p9">Yemeğimden memnunum, diyorum. Yirmi yaşını geçince daha az seçici oluyorsun. Sorun şu ki o zamana kadar şımartılıyorsun. Sonra geçmeye başlıyor.</p>

  <p class="p9">Ah tabii, diyor Liz.</p>

  <p class="p9">Bu böyledir.</p>

  <p class="p9">Ben yirmi yaşıma basınca, diyor düşünceli bir biçimde, kendime ait bir yer isterim. Bol ışıklı, büyük bir ambar isterim.</p>

  <p class="p9">Tahmin edebiliyorum, diyor Bolger.</p>

  <p class="p9">Dağınıklık istemem.</p>

  <p class="p9">Doğru.</p>

  <p class="p9">Merdivenle çıkılan bir duvar girintisinde büyük bir yatak. Anlatabildim mi?</p>

  <p class="p9">Anladım, diyorum.</p>

  <p class="p9">Aman, diye gülüyor. İstediğim büyük bir ambar, kocaman olsun, diyor ve elleriyle yüzünü örtüyor.</p>

  <p class="p9">Tamam, diyorum.</p>

  <p class="p9">Sana benimle birlikte orada yaşayamayacağını söylemiyorum Ollie, diyor başını kaldırarak. Eğer istersen gelip orayı benimle paylaşabilirsin.</p>

  <p class="p9">Teşekkür ederim, Liz.</p>

  <p class="p9">Kusura bakmayın, dedi, tuvalete gitmem gerek.</p>

  <p class="p9">Buyurunuz.</p>

  <h3 class="h31"><a id="ncx1778"></a><a id="a811"></a><a id="a810"></a>ya ben?</h3>

  <p class="p9">Heyecanla geri gelip yerine oturdu.</p>

  <p class="p9">Nerede kalmıştım?</p>

  <p class="p9">Ambarda.</p>

  <p class="p9">Sen de yanımdaydın, dedi.</p>

  <p class="p9">Doğru.</p>

  <p class="p9">Ya ben? diye sordu Jim.</p>

  <p class="p9">Eğer isterseniz hep birlikte orada yaşayabiliriz, dedi Liz. Ama bunu düşünmem gerek.</p>

  <p class="p9">Bir kaşık yoğurt aldı ağzına.</p>

  <p class="p9">Gerçek şu ki tek başıma kalmak istemiyorum. Yaşlanınca kendimi tek başıma bulmaktan çok korkuyorum. Köpeğini çişe çıkaran yaşlı bir kadın. Buna dayanamam. Anlıyor musun?</p>

  <p class="p9">Anlıyorum.</p>

  <p class="p9">Ha, bu arada, diyor.</p>

  <p class="p9">Evet?</p>

  <p class="p9">Boş ver.</p>

  <p class="p9">Ayağa kalkıp bulaşığını düzenli bir şekilde lavaboya yerleştirdi. Yiyecekleri buzdolabının ona ait bölümüne kaldırdı. Jim&rsquo;inkiler de kendi yerlerine yerleştirildi. Benimkiler de benim rafıma. Dolapta her şey yerli yerine kondu. Ben masayı sildim, Liz yeri süpürdü, Jim kediye yemek verdi ve sonra hepimiz dişlerimizi fırçaladık. Cebimde kalan parayı saydım.</p>

  <p class="p9">Hep birlikte dışarı çıktık.</p>

  <p class="p9">Ben orada olmayan gelini incelemek için bir an durdum.</p>

  <h3 class="h31"><a id="ncx1795"></a><a id="a813"></a><a id="a812"></a>Postacı Pat</h3>

  <p class="p9">Bayır aşağı yürüdük. Liz alnının ortasına kadar indirdiği bir çiftçi kasketi takmıştı. Sol kulağındaki küpe parıldıyordu. Dudakları bal kırmızısıydı. Boyundan büyük tuvaller taşıyordu. Jim Bölge, Hollanda Ordu malı postallarının içine tıktığı bol kadife pantolon, Filistinlilerin taktığı cinsten bir kefiye ve dizlerine kadar inen mavi bir hırka giyiyordu. Omzunda içine bütün ihtiyaçlarını koyduğu siyah bir torba vardı. Kırıtarak yürüyordu ve bedeni önündeki kaldırıma sanki başkasınınmış gibi görünen bir gölge yansıtıyordu.</p>

  <p class="p9">Bu gölgenin sahibi olan adamı bir kez bahçe malzemeleri satan dükkânın karşısındaki Hamersmith Kütüphanesi&rsquo;nde dikkatle kitap okurken görmüştüm.</p>

  <p class="p9">Evet.</p>

  <p class="p9">Ben de yeşil montumu giyiyordum. Çok severim.</p>

  <p class="p9">Bu olağandışı sabahta Garavogue Nehri&rsquo;nin kenarında durmuş kuğuları beslerken işte böyle görünüyorduk. Kuğu</p>

  <p class="p9">lar akıntıyla uzaklaştı, ikili akademiye doğru yola koyuldu ve ben de süpermarketin koridorunda ilerledim, anneler alışveriş yaparken çocuklar oyalansın diye oraya konmuş olan Postacı Pat&rsquo;in posta kamyonetini ve sallanan motosikleti çıkardım. Marketin önü doldu. Saat sekiz buçukta alışveriş arabalarının ilkini çıkardım ve otoparkın üzerinde yükselen, pastaneden gelen ısı dalgasına bakarak dikildim.</p>

  <h3 class="h31"><a id="ncx1802"></a><a id="a814"></a><a id="a815"></a>çikolata</h3>

  <p class="p9">Saat on birde, hâlâ hayatta olduğum için mutlu, çay içmek için Doyle&rsquo;un terasına çıktım. Kızlar sigara içiyor ve muhabbet ediyordu. Tüneğimizden alışveriş yapan müşterileri, çığlıklar atarak katedralin çevresindeki köknar ağaçlarının üzerinde dönen kargaları izledik. Otoparkta Hare Krişna grubu vardı, turuncu renkteki giysileri ile parlıyorlardı. Bir Ford geri geri giderken bir Mazda&rsquo;ya bindirdi. Dünya küçük bir yer gibi görünüyordu.</p>

  <p class="p9">Bugün olanları duydun mu Ollie? diye soruyor Julie.</p>

  <p class="p9">Hayır, diyorum.</p>

  <p class="p9">Şu Dolly-Anne ağzına kadar dolu alışveriş arabasıyla dilimlenmiş domuz pastırması almak için tezgâha geldi.</p>

  <p class="p9">Anlatma ona, diyor Mary, altıma kaçıracağım.</p>

  <p class="p9">Devam et, diyorum.</p>

  <p class="p9">Yarım kilo domuz pastırması, dedi aceleyle, tavaya koyunca süte benzer bir sıvı salanlardan istemiyorum, ona göre.</p>

  <p class="p9">Devam et, diyorum.</p>

  <p class="p9">Bana çikolata al, diye bağırıyor oğlu.</p>

  <p class="p9">Annesi ona hiç aldırış etmiyor.</p>

  <p class="p9">Beş dilim de jambon, diye ekliyor.</p>

  <p class="p9">Çikolata, diye bağırıyor oğlan.</p>

  <p class="p9">Altı dilim olsun, en iyisinden, rosto olsun.</p>

  <p class="p9">Çikolata, diye haykırıyor.</p>

  <p class="p9">Kes sesini! diye feci bir çığlık atıyor kadın. Sonra bana dönüyor. En iyi jambonunuz bu mu yani?</p>

  <p class="p9">Evet.</p>

  <p class="p9">Bana iyi görünmüyor.</p>

  <p class="p9">En iyisi, diyorum.</p>

  <p class="p9">Tamam, ne yapalım o zaman.</p>

  <p class="p9">Çocuk annesinin kolunda sallanıyor.</p>

  <p class="p9">Bir de balıklı pizza alayım, diye ekliyor kadın.</p>

  <p class="p9">Çikolata, diye gürlüyor çocuk.</p>

  <p class="p9">Balığı severim, diyor kadın sanki çocuk orada değilmiş gibi.</p>

  <p class="p9">Eğer bana çikolata almazsan, diyor çocuk reyonun öbür ucundan duyulabilecek kadar yüksek sesle, herkese bu sabah babamın pipisini öptüğünü söylerim.</p>

  <p class="p9">Aman tanrım, diyor Maggie kıkırdayarak.</p>

  <p class="p9">Böylece etraf bir anda sessizleşiverdi.</p>

  <p class="p9">Ne utanç verici, diyor Mary.</p>

  <p class="p9">Sonra seninki alışveriş arabasını ve içindeki her şeyi bırakıp, arkasında havada süzülen bir çocuk, uçarak dışarı fırladı.</p>

  <p class="p9">Tanrım, dedim.</p>

  <p class="p9">Kaltağın aklı başına geldi.</p>

  <p class="p9">Eve vardıklarında çocuğun yerinde olmak istemezdim, diyorum.</p>

  <p class="p9">Ben de.</p>

  <p class="p9">Yeter, diyor Mary, karnıma ağrılar girdi.</p>

  <p class="p9">Öpmüş, diye gülüyor Julie.</p>

  <p class="p9">Tanrım!</p>

  <p class="p9">İnek karı, diye ekliyor Julie ve sigarasını ayakkabısının burnuyla söndürüyor. Aşağıda zillerin ve davulların sesi uzaklaşıyor. Hızla yangın merdiveninden aşağı iniyoruz.</p>

  <h3 class="h31"><a id="ncx1839"></a><a id="a817"></a><a id="a816"></a><a id="a819"></a><a id="a818"></a>ay</h3>

  <p class="p9">Tam kapanma saatinden önce Joe geliyor.</p>

  <p class="p9">Nasılsın Joe?</p>

  <p class="p9">Acelem var, diyor Joe Green.</p>

  <p class="p9">Arkasında bir alışveriş arabasıyla dolaşıyorum. Üç parça haşlamalık domuz pastırması, üç lahana, bir şalgam ve yarım kilo tereyağı alıyor. Altı paket Smithvvicks. Fırtınalı havalar için bir kutu mum.</p>

  <p class="p9">Tedbirli olmak gerek, diyor.</p>

  <p class="p9">Gömlek cebinden bir muşamba parçası çıkarıyor. Bana 1 pound bahşiş veriyor, kasiyere bir pound bahşiş veriyor, sonra bana iyi geceler dileyip Irish House barına doğru yola koyuluyor. Onun alışveriş arabasını da diğerlerine zincirliyorum ve anahtarı kilitte çeviriyorum. Arkamda, damların üzerinde, mavi gökyüzünde, dolunay asılı duruyor.</p>

  <h3 class="h31"><a id="ncx1846"></a><a id="a821"></a><a id="a820"></a>Fas</h3>

  <p class="p9">Neler satın almam gerektiğini söyleyen bir ses beni her yerde takip ediyor, sonra birisi şalteri indiriyor ve o sesin yerini dükkânın kapandığını söyleyen bir başka ses alıyor. <span class="t20">Dükkân kapantyor! Dükkân kapan</span><span class="t20">ı</span><span class="t20">yor!</span></p>

  <p class="p9">Geoffrey nerede? diye sordum Maisie&rsquo;ye.</p>

  <p class="p9">Büroda.</p>

  <p class="p9">Kendimi suçlu hissederek kapıyı çalıyorum. İçeri girmemi işaret ediyor. Müdür açık mavi bir takım giyiyor. Sinekkaydı tıraş olmuş. Telefonda konuşuyor, bir yandan da hesap defterine renkli kalemlerle bir şeyler işaretliyor. Masasının üzerinde duran yeşil kasketinde sombalıklarından oluşan bir zincir var. Köşede bir baston duruyor. Telefonda konuşmaya ve bir şeyler işaretlemeye devam ederken, bana bir sandalyeye oturmamı işaret ediyor.</p>

  <p class="p9">Telefonun ahizesini kapıyor.</p>

  <p class="p9">Bu markette daha çok ne tür sorunlarla uğraşmak zorunda kaldığımı biliyor musun, Bay Ewing?</p>

  <p class="p9">Personel? dedim çekinerek.</p>

  <p class="p9">Başını olumsuz anlamda salladı.</p>

  <p class="p9">Mal satın almak mı?</p>

  <p class="p9">Yeniden dene.</p>

  <p class="p9">Satışlar?</p>

  <p class="p9">Hayır, diyor. Şikâyetler. Bu başlı başına bir endüstri. Ahizeyi yeniden kulağına götürüyor. Müdürün çoğunlukla sessiz kaldığı konuşma devam ediyor. Dalıp gidiyorum. Her şey açık ve basit hale geliyor. <span class="t20">Hepsine onlar</span><span class="t20">ı</span> <span class="t20">sordu</span><span class="t20">ğ</span><span class="t20">umu söyle.</span> Telefon konuşmasını bitirip bana döndüğünde varlığını tamamen unutmuştum.</p>

  <p class="p9">Bay Ewing?</p>

  <p class="p9">Evet?</p>

  <p class="p9">Benimle konuşmak mı istemiştin?</p>

  <p class="p9">Evet doğru.</p>

  <p class="p9">Dinliyorum?</p>

  <p class="p9">Ah. Sandalyede sallandım. Yıllık iznimi kullanmak istiyorum.</p>

  <p class="p9">Ne dedin?</p>

  <p class="p9">Başımla onayladım.</p>

  <p class="p9">Şimdi mi?</p>

  <p class="p9">En kısa sürede.</p>

  <p class="p9">Listede misin?</p>

  <p class="p9">Listede tatilim eylülde görünüyor.</p>

  <p class="p9">Ama daha temmuzdayız.</p>

  <p class="p9">Biliyorum.</p>

  <p class="p9">Personel defterini alıp sayfalarını çeviriyor.</p>

  <p class="p9">Bir sorun mu var?</p>

  <p class="p9">Hayır.</p>

  <p class="p9">Çok geç haber verdin.</p>

  <p class="p9">Özür dilerim, Geoffrey.</p>

  <p class="p9">Gitmeden önce birkaç gece çalışabilir misin? Çalışabilirim.</p>

  <p class="p9">Bu gece çalışabilir misin?</p>

  <p class="p9">Evet.</p>

  <p class="p9">O zaman sorun yok, diyor ve bu ayın üzerine bir çizgi çiziyor. Bu gece az kişi çalışıyor. Eğer bu gece Çalışırsan yarın gidebilirsin.</p>

  <p class="p9">Teşekkürler, Geoffrey. Çok iyisin.</p>

  <p class="p9">Önemli değil.</p>

  <p class="p9">Gitmek için ayağa kalkıyorum.</p>

  <p class="p9">Uzağa mı gidiyorsun?</p>

  <p class="p9">Duraklıyorum.</p>

  <p class="p9">Belki bir haftalığına Fas&rsquo;a gideceğim. Hımmm.</p>

  <h3 class="h31"><a id="ncx1888"></a><a id="a822"></a><a id="a823"></a>Kellogg&rsquo;s delisi</h3>

  <p class="p9">Gece personeli rafları düzenlemek için çoktan toplanmıştı, ben de onlara katıldım.</p>

  <p class="p9">Bazı geceler hiçbir şey olmaz. Haftalarca her şey yerli yerinde durur. Elma şarapları, bal kavanozları ve mısır gevrekleri dinlenirler. Hintkirazları ve acı soslar yerlerine iyice yerleşirler. Worcester, Yorkshire ve Chef sosları hallerinden memnun otururlar. Tam neyin nerede olduğunu öğrendiğimiz sırada Geoffrey&rsquo;in kapris yapacağı tutar ve huysuzlanır, her şey^il baştan başlar.</p>

  <p class="p9">Bu akşam da olan bu. Çeşitlilik üzerine düşünerek market koridorlarında arkamdan yürüyor. Bütün ürünler yer değiştirip başka bir yerde beliriyor. Sütlü pirinç terfi ediyor, bezelye ve fasulyenin yanından, şarapların kapı komşusu olan bir rafa taşınıyor. Birkaç gün içinde azalmış olarak eski yerine dönecek. Ya da belki başka bir yere doğru yönelecek. Bütün Roma domatesi konserveleri taşınıyor. Kendilerini peynirin yanında buluyorlar, sonra peynir, yoğurtla birlikte etlerin yanındaki yeni bir buzdolabına doğru yola çıkıyor.</p>

  <p class="p9">Köri de yolcu.</p>

  <p class="p9">Tuvalet kâğıtları yer cilasının yanında yeniden mevzileniyor.</p>

  <p class="p9">Geoffrey parmak uçlarında yükselip sergiyi farklı bakış açılarından inceliyor, orada burada bir ayarlama yapıyor, bir teneke kutuyu kaldırıyor ve inceliyor, yerine koyuyor, geri çekilip sağ elinin parmaklarıyla alt dudağına dokunuyor. Mallan renklerine göre düzenliyor. Potansiyel bir müşterinin gözünden bakmaya çalışıyor. Uzun adımlarla aşağı yukarı yürüyüp PointMi bir müşteri, Tubber&rsquo;lı bir şarapsever, dağdan gelme bir Kellogg&rsquo;s delisi, herhangi bir yerden gelen saplantılı bir et tüketicisi oluyor, elinde bastonuyla dışarıya, yaz gecesine çıkana kadar.</p>

  <p class="p9">Rock müziği çalmaya başlıyor. Yüksek raflara saldırıyoruz. Sonra birisi alarmı çalıyor. Duygusallaşıyorum, eskiden bisküvilerin durduğu yerin yakınına marmelatları istifliyorum, deodoranları tuvalet eşyalarının diğer tarafına geçiriyorum ve önceki günden kalan ekmekleri huzurevi ve akıl hastanesine göndermek için kutulara koyup paketliyorum. Bir kamyon geri geri sundurmanın altına giriyor ve adamlardan biri tenor sesi ile şarkı söylemeye başlıyor. Tenor sesi kutsaldır.</p>

  <h3 class="h31"><a id="ncx1896"></a><a id="a824"></a><a id="a825"></a>iki buçuk!</h3>

  <p class="p9"><span class="t20">İ</span><span class="t20">ki buçuk!</span> <span class="t20">İ</span><span class="t20">ki buçuk!</span> Gece ilerliyor. En sonunda, son kullanma tarihi geçmiş et ve tavuk dolu plastik torbaları taşıyarak araba parkına çıkıyoruz.</p>

  <p class="p9">Gece personeli değişik yönlerden evlerine dağılıyor.</p>

  <p class="p9">Bir <span class="t21">UFO</span> gibi kasabanın sokaklarından geçiyorum.</p>

  <h3 class="h31"><a id="ncx1900"></a><a id="a826"></a><a id="a827"></a>işin erbabı</h3>

  <p class="p9">Sokaklar boştu. Gece göğü zeytin rengindeydi. Kendimi High Sokağı&rsquo;nın sonunda tek başıma dururken buldum. Veritas&rsquo;ın vitrinindeki İncil&rsquo;de benim için bu sefer hangi yeni mesajın altını çizdiklerini okumak için durdum.</p>

  <p class="p9">Senyor, dedi bir ses yukarıdan.</p>

  <p class="p9">Geri çekildim.</p>

  <p class="p9">Sen misin Ray? diye seslendim yukarıya.</p>

  <p class="p9">Benim. Üzerinde gömleği, pencereden aşağı sarkıyordu. Ne var ne yok?</p>

  <p class="p9">Bu sene yine Noel Baba olacağım.</p>

  <p class="p9">Gerçekten mi?</p>

  <p class="p9">Gerçekten. Acelen var mı?</p>

  <p class="p9">Hayır.</p>

  <p class="p9">O zaman bekle orada.</p>

  <p class="p9">Birkaç dakika sonra sokağa çıktı ve dükkânın kapısını arkasından çekti.</p>

  <p class="p9">Maçı düşünmekten uyuyamadım.</p>

  <p class="p9">Ne maçı?</p>

  <p class="p9">Ne maçı mı? diye tekrarladı. Ne maçı mı? Dünyadan haberiniz yok, senyor. Yarın Shamrock Rovers&rsquo;la oynuyoruz.</p>

  <p class="p9">Karanlık sokakta durup, kargaların anıtın etrafındaki çöpleri karıştırmasını seyrettik. Ray, sokak lambasının ışığı altında hastalıklı görünüyor. Gözleri karanlık ve büyük, yüzü tıraşsız. Kocaman göbeğine gevşekçe geniş bir kemer bağlamış. Kotu poposuna kadar inmiş. Lekesiz siyah ayakkabılar giyiyor. Bir sigara yakıyorum.</p>

  <p class="p9">Ben son sigaramı içeli tam on beş yıl oldu, diyor.</p>

  <p class="p9">Tam gününü hatırlıyor musun?</p>

  <p class="p9">Hatırlıyorum.</p>

  <p class="p9">Hafızan iyiymiş. Ben dün ne yaptığımı bile hatırlayamıyorum.</p>

  <p class="p9">İşte sorun bu. Zihnin zehirlenmiş. Job&rsquo;u düşün. Bizim Job&rsquo;u tanıyorsun değil mi?</p>

  <p class="p9">Tanıyorum.</p>

  <p class="p9">Her şey ona karşıydı ama bak o ne yaptı. Değil mi?</p>

  <p class="p9">Evet.</p>

  <p class="p9">Job, adamım benim.</p>

  <p class="p9">Öyle.</p>

  <p class="p9">Eee, ne tarafa gidiyoruz?</p>

  <p class="p9">Katedrale doğru ilerledik.</p>

  <p class="p9">Çakıllı patikada dolaştık sonra ay ışığı olmayan karanlık yerlere doğru yürüdük.</p>

  <p class="p9">Dün radyoda canlı yayına çıktım, diyor Ray.</p>

  <p class="p9">Sesin radyo için uygun, hoş bir ses.</p>

  <p class="p9">Öyle mi sence? Neyse, adama politikacıların iyi insanlar olmadığını söyledim. Politikacıyı başa getirenler kendi paylarını isterler, bu yüzden politikacı onlara olan borcunu öder</p>

  <p class="p9">ve bir yandan da kendisi için bir köşeye para yığar. Sligo kenti bir cennet olmalıydı, dedim ona, ama değil.</p>

  <p class="p9">Evet değil, dedim.</p>

  <p class="p9">Öyle. Ama adam güldü. Bilmek istemiyordu. Bir aptalla konuştuğunu sanıyordu. Ama ona dedim ki, dinle, bak Marx ne diyor, böylece ona Marx&rsquo;tan alıntılar yaptım. Ona Marx&rsquo;tan söz ettim sonra Darvvin ve evrim teorisini acımasızca eleştirerek devam ettim, en sonunda da İsa&rsquo;dan söz ettim. İsa da tüccarlarla ve şarlatanlarla savaşmak zorunda kaldı. Onları tapınaktan attı.</p>

  <p class="p9">Öyle.</p>

  <p class="p9">O eşsiz bir adamdı, senyor.</p>

  <p class="p9">Öyleydi.</p>

  <p class="p9">Eşsiz bir adam!</p>

  <p class="p9">Doğru.</p>

  <p class="p9">Otoparkın içinden geçiyoruz.</p>

  <p class="p9">Eğer Sligo Rovers bu gece kazanırsa ne yapacağım biliyor musun?</p>

  <p class="p9">Ne yapacaksın?</p>

  <p class="p9">Bir hafta boyunca tatlı yemeyeceğim. Eğer kefaretini ödemezsen başına bir iş gelir. Yanlış bir şey yapıyorsan dikkatli olmak zorundasın. Ama her şey yolunda gidiyorsa işte o zaman iki kat dikkatli olman gerekir. Çünkü başın belada demektir.</p>

  <p class="p9">Köprünün üzerinden geçip gökyüzüne bakmak için durduk.</p>

  <p class="p9">Senin burcun ne? dedi.</p>

  <p class="p9">Balık.</p>

  <p class="p9">Aceleci olma, dedi. Bu senin en büyük sıkıntın.</p>

  <p class="p9">Ya sen?</p>

  <p class="p9">Kendini beğenmiş bir tavırla bana baktı.</p>

  <p class="p9">Koç burcundanım.</p>

  <p class="p9">Bir koça benziyorsun zaten.</p>

  <p class="p9">Ermiş bir Koç, dedi. Ben tam Koç burcu sınırında doğmuşum. Kardeşim Yengeç. Çok gergindir. Bütün gece ayaktadır.</p>

  <p class="p9">Bizim gibi.</p>

  <p class="p9">Öyle. Ama Tanrı&rsquo;nın yolunu bulduğundan beri beraber yaşanabilecek biri.</p>

  <p class="p9">Garavogue&rsquo;a doğru yola koyulduk. Hüzünle, alışveriş arabalarımdan birinin nehre atılmış olduğunu, bata çıka yüzdüğünü gördüm.</p>

  <p class="p9">Üvey annem şubatta, dolunayda doğmuştu, diye devam etti Ray. O evde büyümek korkunç bir şeydi.</p>

  <p class="p9">Öyle mi?</p>

  <p class="p9">Yeni apartmanları inceledik.</p>

  <p class="p9">Bak işi bilenler ne yapmış, diyor. Taşradan al işin erbabım getir ne istersen inşa etsin. Bıraksan lanet nehrin üzerine kaldırım bile döşer.</p>

  <p class="p9">Ara yollardan geçtik ve yeniden anıtın oraya çıktık.</p>

  <p class="p9">Bu daha iyi, diyor Ray. Şimdi daha iyiyim.</p>

  <p class="p9">Görüşürüz, Ray.</p>

  <p class="p9">İyi geceler senyör, diyor. Geçmişinle sorunların var, dikkat et, diye ekliyor kapıyı arkasından kapatırken. Sonra Veritas&rsquo;ın üzerindeki stüdyo dairesine tırmanıyor.</p>

  <h3 class="h31"><a id="ncx1964"></a><a id="a829"></a><a id="a828"></a>dans</h3>

  <p class="p9">Liz, üzerinde bir battaniye, oturma odasındaki kanepede uyuyakalmıştı. Omuzuna dokundum.</p>

  <p class="p9">Neredeydin? diye sordu.</p>

  <p class="p9">Dışarıda, orada burada.</p>

  <p class="p9">Biliyorsun sen evde yokken uyuyamıyorum.</p>

  <p class="p9">Özür dilerim.</p>

  <p class="p9">Doğrulup oturdu.</p>

  <p class="p9">Seni bekliyordum, dedi.</p>

  <p class="p9">Geç saate kadar çalıştım.</p>

  <p class="p9">Gündüz vardiyasında olduğunu sanıyordum.</p>

  <p class="p9">Gece de çalışmak zorunda kaldım, dedim.</p>

  <p class="p9">Ama saat sabahın dört buçuğu.</p>

  <p class="p9">Battaniyeyi omuzlarına doladı.</p>

  <p class="p9">Ayrıca sabah olunca da, dedi, kalkamayacaksın.</p>

  <p class="p9">Kalkmak zorunda değilim. Tatile çıkıyorum.</p>

  <p class="p9">Ne? dedi gücenmiş bir sesle.</p>

  <p class="p9">Tatile çıkıyorum.</p>

  <p class="p9">Bana söylememiştin.</p>

  <p class="p9">Bu akşam karar verdim.</p>

  <p class="p9">Kalktı ve vals yapmaya başladı. Onun düşünmediği şeyleri düşünerek onu izledim. Battaniyeyi yere bıraktı ve kolları ortaya çıktı. Burun delikleri zarafetle kasılıyordu. Bir şarkı mırıldandı. Elleri havada salındı. Yer muşambasının üzerinde yavaş adımlarla ilerledi. İlerledi, döndü. Sakinleşti, yavaşladı, yavaşladı ve durdu. Gösterişsiz bir saygıyla. Gözlerinin bir kırpışıyla. Bir baş işaretiyle.</p>

  <p class="p9">Nereye? diye sordu, nereye gidiyorsun?</p>

  <p class="p9">Fas&rsquo;a&lsquo;, dedim.</p>

  <h3 class="h31"><a id="ncx1986"></a><a id="a830"></a><a id="a831"></a>Sligo Champion</h3>

  <p class="p9">Ollie, dedi.</p>

  <p class="p9">Evet?</p>

  <p class="p9">Ollie, dedi. Lütfen geceleri odama bakmaktan vazgeç. Tamam, dedim.</p>

  <p class="p9">Yanımda olduğunu hissediyorum.</p>

  <p class="p9">Öyle mi?</p>

  <p class="p9">Çok sinir bozucu. Beni inceledi. Beni de yanında götürür müsün?</p>

  <p class="p9">Olur.</p>

  <p class="p9">O zaman tren için meyveli kek pişireyim, dedi. Liz çaydanlığı ocağın üzerine koyarken ben de <span class="t20">Sligo Champion</span> gazetesini mutfağın zeminine serdim.</p>

  <p class="p9">Gördüğüm rüyalar, dedi. Bir çay kutusu içinde Irishmurray Adası&rsquo;na doğru kürek çekiyordum.</p>

  <p class="p9">Tanrım, dedim.</p>

  <p class="p9">Sonra odana koştum ama orada değildin.</p>

  <p class="p9">Başını mutfak musluğunun altına sokup kıkırdayarak bulaşıkların üstünde saçlarını yıkamaya haşladı, sonra enerjik hareketlerle havluyu başına sardı ve elinde fincan, kafasında havlu karşıma oturdu.</p>

  <p class="p9">Dün gece yine gelip bana baktın, değil mi?</p>

  <p class="p9">Evet.</p>

  <p class="p9">Öyle düşünmüştüm.</p>

  <p class="p9">Sadece bir saniye baktım.</p>

  <p class="p9">Cık cık, dedi. Ne zaman odaya girsen fark ediyorum.</p>

  <p class="p9">Durdu ve dolabın içine bakarken kedi gibi miyavladı, alaycı bir inlemeyle öne doğru eğildi, bir kahve kavanozunu kaldırıp mırıldandı, oturdu, kendi dünyasında, uzaklarda, yarı miyavladı, yarı öttü ve gözlerimin içine baktı.</p>

  <p class="p9">Yarın mı?</p>

  <p class="p9">Ertesi gün.</p>

  <p class="p9">Ayağa fırladı.</p>

  <p class="p9">Toplansam iyi olur, dedi.</p>

  <p class="p9">Gazeteyi baştan sona okuyup karanlıkta merdivenleri tırmandım. Odasının kapısı açıktı, bütün giysileri üzerinde, bir kolunu başının üzerine atmış yatıyordu. Yünlü bir çanta ağzına kadar dolu, yerde duruyordu. Sessizce kapısını kapattım sonra yatağa, yatağa, yatağa ve ötesine gittim.</p>

  <h3 class="h31"><a id="ncx2010"></a><a id="a833"></a><a id="a832"></a>Uzun Meydan&rsquo;lar</h3>

  <p class="p9">Annem dışarıda güneşte bir sandalyeye oturmuş mısırlarını suluyordu. Tezgâhın üzerindeki radyoda dans müziği çalıyordu.</p>

  <p class="p9">Seni gördüğüme sevindim, diyor annem. Seni görmezsem var olmadığını düşünmeye başlıyorum.</p>

  <p class="p9">Bir araba geçiyor, farları Ox dağlarında yanıp sönüyor. Bir dana yeni yapılmış yolda giden bir araba gibi uçarak geçiyor. İçeri giriyorum ve Doyle&rsquo;un Yeri&rsquo;nden getirdiğim artıklarla köpeği besliyorum.</p>

  <p class="p9">Bu sabah Grange&rsquo;da bir soygun olmuş, diye bağırıyor. Olamaz, diyorum.</p>

  <p class="p9">Olmuş. Adamlar kaçmış. Sen gelmeden önce ne düşünüyordum biliyor musun, diye devam etti. Kendi kendime <span class="t20">Neden bu kadar çok a</span><span class="t20">ş</span><span class="t20">k</span> <span class="t20">ş</span><span class="t20">ark</span><span class="t20">ı</span><span class="t20">s</span><span class="t20">ı</span> <span class="t20">var?</span> diye düşünüyordum.</p>

  <p class="p9">Üremeye çok zaman harcıyoruz sanırım.</p>

  <p class="p9">Öyle. Ama bu bir bahane değil. Eğer bu kadar çok çocuk yapmasalardı ekonomimiz daha iyi durumda olurdu. Beni duyuyor musun?</p>

  <p class="p9">Duyuyorum.</p>

  <p class="p9">Canın âşık olmak istemiyorsa radyo dinlemek çok sıkıcı.</p>

  <p class="p9">Kafamı kapıdan uzatıyorum.</p>

  <p class="p9">Gilmartin asla kimseye sarılamayacağını söyledi.</p>

  <p class="p9">Gilmartin&rsquo;lerin pek sevgi dolu olmadıkları bilinen bir şey.</p>

  <p class="p9">İçeri girdim. Bir süre sessiz kaldı.</p>

  <p class="p9">Orada ne yapıyorsun? diye seslendi.</p>

  <p class="p9">Ütü yapıyorum.</p>

  <p class="p9">Ütü mü?</p>

  <p class="p9">Birkaç gömlek.</p>

  <p class="p9">Bir yere mi gidiyorsun?</p>

  <p class="p9">Tatile gidiyorum.</p>

  <p class="p9">Tanrı bizi korusun. Kimle? diye seslendi.</p>

  <p class="p9">Liz.</p>

  <p class="p9">Alt katında oturan bayan mı?</p>

  <p class="p9">Evet.</p>

  <p class="p9">Yalınayak içeri geldi ve ayaklarını havluyla kuruladı. Güneş bir bulutun arkasında kaldı. Mutfak penceresinden aniden bir gölge geçti. Çay demledim, aldığım taze çörekleri anneme ikram ettim. Halı desenli terliklerini giydi ve bahçeye çıktık. Çit boyunca hatmiler çiçek açmıştı. İşçiler tepedeki kuru otları biçiyorlardı. Balyacılar samanları küpler haline getiriyor, bunları art arda diziyorlardı.</p>

  <p class="p9">Yirmi hafta sonra Noel gelecek, diyor annem.</p>

  <p class="p9">Bu sene kimin Noel Baba olacağını biliyorum, dedim.</p>

  <p class="p9">Demek sonunda sana söylediler, dedi annem. Artık bildiğine göre oturup yazsan iyi olur.</p>

  <p class="p9">Olur.</p>

  <p class="p9">Cebinden bir tarak çıkartıp saçını düzeltti.</p>

  <p class="p9">Senin çılgın şehirde işler nasıl?</p>

  <p class="p9">Fena değil.</p>

  <p class="p9">Flört ettiğin biri var mı?</p>

  <p class="p9">Pek çok bayan arkadaşım var.</p>

  <p class="p9">Kızlara fazla kapılmasan iyi olur.</p>

  <p class="p9">Karşıma dikildi.</p>

  <p class="p9">Baban hep aklımda.</p>

  <p class="p9">Öyle mi?</p>

  <p class="p9">Acaba bir sorun mu var diye meraklanıyorum.</p>

  <p class="p9">Annemin çantasını alıp yola koyuldum. Çantanın sağında eski yolculuklardan kalma Lingus Havacılık çıkartması vardı. Çıkartma bana şans getirebilir diye düşündüm. Balyacılar yolun ortasına saman yığınları düşürerek geçtiler. Römorkları genç çocuklarla dolu traktörler, uçaklar gibi hızla gidip geliyordu.</p>

  <p class="p9">Tepede hava deniz yosunlarının tuzlu kokusuyla doluydu.</p>

  <p class="p9"><a id="a834"></a><span class="t20">&nbsp;</span></p>
</body>
</html>
