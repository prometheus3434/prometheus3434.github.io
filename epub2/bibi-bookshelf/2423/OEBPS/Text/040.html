<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>31</title>
</head>

<body>
  <h2 class="h21"><a id="a1115"></a>31</h2>

  <h3 class="h31"><a id="ncx5193"></a><a id="a1116"></a>İrlandalılar</h3>

  <p class="p9">Partiye kaç kişi geldi, Bay Ewing?</p>

  <p class="p9">On altı kişi geldi.</p>

  <p class="p9">Çoğu İrlandalı arkadaşlarınız mıydı?</p>

  <p class="p9">Yedi ya da sekiz kişi İrlandalı değildi.</p>

  <p class="p9">Ama çoğunluk İrlandalıydı değil mi?</p>

  <p class="p9">Hayır. Eşit sayıdaydık.</p>

  <p class="p9">Ama kendinizi ve kardeşiniz Redmond Ewing&rsquo;i de sayınca? Gümüş John ve İskoç Bob gelene kadar İrlandalılar çoğunluktaydı.</p>

  <p class="p9">Anlıyorum. Partiyi niçin verdiniz?</p>

  <p class="p9">Bir nedenimiz yoktu. Belki de Redmond&rsquo;un İngiltere&rsquo;ye gelişini kutlamak içindi.</p>

  <p class="p9">Anlıyorum. Bolca alkol tüketildi mi?</p>

  <p class="p9">Evet. Bol bol da yemek vardı.</p>

  <p class="p9">Gerçekten mi? Arkadaşlarınıza, işvereniniz Bay Reynolds ve Bay McVeigh&rsquo;nin de geleceğini söylediniz mi?</p>

  <p class="p9">Belki de Gümüş John&rsquo;un...</p>

  <p class="p9">Bay Reynolds&rsquo;un mu?</p>

  <p class="p9">Belki de Bay Reynolds&rsquo;un geleceğini söylemişimdir. Yanında kimi getireceğini bilmiyordum.</p>

  <p class="p9">Partiye davet ettiğiniz arkadaşlarınız Martin Kilgallon&rsquo;u tanırlar mıydı?</p>

  <p class="p9">Evet.</p>

  <p class="p9">Onu yakından mı tanırlardı?</p>

  <p class="p9">Evet.</p>

  <p class="p9">Onlara, Bay Reynolds&rsquo;un arkadaşınızın ölümünde parmağı olduğundan şüphelendiğinizi söylediniz mi? Size tekrar soruyorum, Bay Ewing, arkadaşlarınıza, Bay Reynolds&rsquo;un, arkadaşınız Marty Kilgallon&rsquo;un ölümünde parmağı olduğundan şüphelendiğinizi söylediniz mi?</p>

  <p class="p9">Hayır.</p>

  <h3 class="h31"><a id="ncx5215"></a><a id="a1118"></a><a id="a1117"></a>La Loo</h3>

  <p class="p9">İsminiz Larry Loonan mı?</p>

  <p class="p9">Evet, dedi La Loo.</p>

  <p class="p9">Söz konusu gecede verilen partiye katıldınız mı?</p>

  <p class="p9">Evet.</p>

  <p class="p9">Luton&rsquo;da mı oturuyorsunuz?</p>

  <p class="p9">Orada okuyorum.</p>

  <p class="p9">Size partiyi kim haber verdi?</p>

  <p class="p9">Ollie Ewing.</p>

  <p class="p9">Partinin ne için verildiğini söyledi mi?</p>

  <p class="p9">Hayır. Sadece bir parti verdiklerini söyledi.</p>

  <p class="p9">Herhangi bir konuda yardımınıza ihtiyacı olduğunu söyledi mi?</p>

  <p class="p9">Hayır, söylemedi.</p>

  <p class="p9">Bütün o yolu küçük bir parti için mi geldiniz?</p>

  <p class="p9">Şamata için geldim.</p>

  <p class="p9"><span class="t20">Ş</span><span class="t20">amata</span> derken neyi kastediyorsunuz?</p>

  <p class="p9">Eğlenceyi.</p>

  <p class="p9">Anlıyorum. Oldukça iyi eğlendiniz, değil mi Bay Loonan? Hiç eğlenceli değildi efendim.</p>

  <p class="p9">Olive Sokağı&rsquo;na saat kaçta vardınız?</p>

  <p class="p9">Akşam olmuştu. İstasyonda bir bira içip bahisçilere uğramıştım.</p>

  <p class="p9">Olive Sokağı&rsquo;na vardığınız zaman neler oluyordu?</p>

  <p class="p9">Şey, çocuklar hanımların da yardımıyla yiyecek bir-iki lokma bir şeyler hazırlıyordu.</p>

  <p class="p9">Sonra ne oldu?</p>

  <p class="p9">Bara gittik.</p>

  <p class="p9">Oturup içtiniz mi?</p>

  <p class="p9">Evet, sohbet de ettik.</p>

  <p class="p9">Ne hakkında konuşuyordunuz?</p>

  <p class="p9">İşlerimizden, çalışmaktan, okuldan, Sligo&rsquo;dan, her şeyden söz ettik.</p>

  <p class="p9">Başka bir şeyden söz etmediniz mi?</p>

  <p class="p9">Hayır.</p>

  <p class="p9">Bay Ewing size daha geç saatlerde sorunlar yaşanabileceğinden ve tetikte olmanızı istediğinden söz etti mi?</p>

  <p class="p9">Hayır.</p>

  <p class="p9">İşvereni Bay Reynolds&rsquo;u partiye davet ettiğinden söz etti mi?</p>

  <p class="p9">Evet.</p>

  <p class="p9">Onun hakkında başka neler söyledi?</p>

  <p class="p9">Gelmeyeceğini düşündüğünü söyledi.</p>

  <p class="p9">Şaşırdınız mı?</p>

  <p class="p9">Hayır. Patronuyla çok da samimi değil herhalde, diye düşündüm.</p>

  <p class="p9">Konuşmanın herhangi bir yerinde, Bay Reynolds&rsquo;un arkadaşınız Bay Kilgallon&rsquo;un ölümünden sorumlu olduğunu ima etti mi?</p>

  <p class="p9">Hayır.</p>

  <p class="p9">Başka türlü sorayım. Sizce Oliver Ewing neden Bay Reynolds&rsquo;un partiye geleceğini sanmadığını söyledi?</p>

  <p class="p9">Bilmiyorum.</p>

  <p class="p9">Size Bay Reynolds&rsquo;a karşı dikkatli olmanızı söyledi mi?</p>

  <p class="p9">Hayır.</p>

  <p class="p9">Mahkemeye, Bay Ewing&rsquo;in size şüphelerinden hiç bahsetmediğini mi söylemeye çalışıyorsunuz?</p>

  <p class="p9">Hayır. Hiç bahsetmedi.</p>

  <p class="p9">Partiden önce, Bay Ewing&rsquo;in, Bay Reynolds&rsquo;un arkadaşınızın ölümünde parmağı olduğu şüphesine dair bilginiz var mıydı?</p>

  <p class="p9">Hayır.</p>

  <p class="p9">Emin misiniz?</p>

  <p class="p9">Evet.</p>

  <p class="p9">Teşekkürler. Son bir sorum daha var. Bay Reynolds&rsquo;u ve Bay McVeigh&rsquo;i zor kullanarak dışarı atarken onlara arkadaşınızın ölümüne dair suçlamalarda bulundunuz mu?</p>

  <p class="p9">Bir şeyler söylendi.</p>

  <p class="p9">Bir şeyler mi?</p>

  <p class="p9">Evet.</p>

  <p class="p9">Tarafınızdan mı?</p>

  <p class="p9">Evet.</p>

  <p class="p9">Demek ki o zaman artık Bay Ewing&rsquo;in şüphelerinden haberiniz vardı değil mi? Yani Bay Reynolds&rsquo;un arkadaşınızın ölümünden sorumlu olduğuna inandığını -</p>

  <p class="p9">İnanmıyordu, sadece şüpheleniyordu. İnanmış değildi.</p>

  <p class="p9">Şüpheleniyor muydu?</p>

  <p class="p9">Evet.</p>

  <p class="p9">Ama inanmıyordu, öyle mi?</p>

  <p class="p9">Hayır, inanmıyordu.</p>

  <p class="p9">Anlıyorum. Avukat yeniden duruşma salonunun kapısına doğru baktı. Sonra yavaşça La Loo&rsquo;ya döndü. Bunu nereden biliyordunuz?</p>

  <p class="p9">Neyi?</p>

  <p class="p9">Bay Reynolds&rsquo;un suçluluğuna inanmadığını, sadece şüphelendiğini? Nereden biliyordunuz?</p>

  <p class="p9">Duydum.</p>

  <p class="p9">Ama bize biraz önce size barda hiçbir şey anlatılmadığını söylemiştiniz.</p>

  <p class="p9">Daha sonra öğrendim.</p>

  <p class="p9">Demek Bay Ewing&rsquo;in, Bay Reynolds&rsquo;un bu cinayette parmağı olduğundan şüphelendiğini daha sonra öğrendiniz?</p>

  <p class="p9">Evet.</p>

  <p class="p9">Ne zaman?</p>

  <p class="p9">Partide öğrendim.</p>

  <p class="p9">O zaman, Bay Ewing, yani maktulün ağabeyi size şüphelerinden partide mi söz etti?</p>

  <p class="p9">Hayır. Ollie bunlardan hiç söz etmedi.</p>

  <p class="p9">Tekrar ediyorum, size bunları Bay Oliver Ewing anlattı, değil mi?</p>

  <p class="p9">Hayır.</p>

  <p class="p9">Yemin etmiş olduğunuzu hatırlatırım, Bay Loonan. Bay Ewing size şüphelerini anlatt', değil mi?</p>

  <p class="p9">Hayır.</p>

  <p class="p9">Siz ve diğerlerini Bay Reynolds&rsquo;a saldırmaya hazır olmanız için uyardı değil mi?</p>

  <p class="p9">Hayır, asla öyle bir şey olmadı.</p>

  <p class="p9">İşverenine karşı duyduğu şüpheyi bildiğinizi kabul ettiniz. Evet, doğru.</p>

  <p class="p9">Böylece, Bay Loonan, size bu şüpheleri bizzat Bay Ewing&rsquo;in anlattığı mahkeme tarafından açıkça görülmekte. Hayır, o anlatmadı.</p>

  <p class="p9">Bay Loonan. Bay Ewing&rsquo;den başka kim size bu şüphelerden söz edebilirdi?</p>

  <p class="p9">Bana o anlatmadı.</p>

  <p class="p9">Sayın yargıç, bana kalırsa Bay Oliver Ewing&rsquo;in şahide şüphelerini anlattığı ortada.</p>

  <p class="p9">Bay Loonan?</p>

  <p class="p9">Evet, sayın yargıç?</p>

  <p class="p9">Bay Oliver Ewing&rsquo;in size şüphelerini anlatmadığını söylüyorsunuz, değil mi?</p>

  <p class="p9">Hayır, sayın yargıç anlatmadı.</p>

  <p class="p9">Ama parti sırasında onun şüphelerini bildiğinizi söylediniz, değil mi?</p>

  <p class="p9">Evet, doğru.</p>

  <p class="p9">Ama size o anlatmadı.</p>

  <p class="p9">Hayır.</p>

  <p class="p9">O zaman bu bilgiye nasıl sahip oldunuz?</p>

  <p class="p9">Bana başkası anlattı.</p>

  <p class="p9">Kim anlattı?</p>

  <p class="p9">Redmond. Bana Redmond söyledi.</p>

  <p class="p9">Redmond Ewing mi söyledi?</p>

  <p class="p9">Evet.</p>

  <p class="p9">Size bunları maktul mü anlattı?</p>

  <p class="p9">Evet.</p>

  <p class="p9">Teşekkürler, Bay Loonan.</p>

  <p class="p9">Teşekkürler, sayın yargıç.</p>

  <p class="p9">Bay Loonan?</p>

  <p class="p9">Evet.</p>

  <p class="p9">İki şahit bize bu partide politikadan konuşulduğunu anlattı.</p>

  <p class="p9">Hayır. Asla.</p>

  <p class="p9">İki şahit de, siz ve Bay Ewing&rsquo;in İrlandaca konuşmaya başladığınızı söyledi. Doğru mu?</p>

  <p class="p9">Hatırlayamıyorum, efendim.</p>

  <p class="p9">Mahkeme sabırla bekliyor. Şimdi, İrlandaca konuştuğunuzu hatırlıyor musunuz?</p>

  <p class="p9">Sanırım konuşmadık.</p>

  <p class="p9">Lütfen, Bay Loonan. Eğer İrlandaca konuştuysanız, bu sizin, Bay Reynolds ve Bay McVeigh&rsquo;in ne söylediğinizi anlayamayacağı bir şekilde kendi aranızda iletişim kurmaya çalıştığınızı gösterir.</p>

  <p class="p9">Evet, herhalde öyledir.</p>

  <p class="p9">Neler konuştunuz?</p>

  <p class="p9">La Loo birden kahkahalar atarak gülmeye başladı.</p>

  <p class="p9">Komik mi buldunuz, Bay Loonan? Gerçekten öyle mi? Nelerden söz ettiniz?</p>

  <p class="p9">Bir tek İrlandaca cümle ettik, o da <span class="t20">Murphy Agus A Chairde'</span> ydi.</p>

  <p class="p9">Anlamı nedir?</p>

  <p class="p9"><span class="t20">Murphy ve Arkada</span><span class="t20">ş</span><span class="t20">lar</span><span class="t20">ı</span> demek. Küçüklüğümüzde İrlanda televizyonunda gösterilen bir çocuk programıydı.</p>

  <p class="p9">Çocuk programı mı?</p>

  <p class="p9">Evet.</p>

  <h3 class="h31"><a id="ncx5336"></a><a id="a1120"></a><a id="a1119"></a>uyuşturucular</h3>

  <p class="p9">Bu partide bolca alkol var mıydı? Evet.</p>

  <p class="p9">Ya uyuşturucu? Tekrarlıyorum, Bay Ewing, uyuşturucu var mıydı?</p>

  <p class="p9">Şaklaban.</p>

  <p class="p9">Efendim?</p>

  <p class="p9">Bir şey yok.</p>

  <p class="p9">Kardeşinizin cesedi üzerinde yaptırdığımız otopsi sonucunda partide uyuşturucu kullanıldığını biliyoruz. Bu konudaki delilleri duydunuz, değil mi?</p>

  <p class="p9">Evet.</p>

  <p class="p9">O zaman partide uyuşturucu olduğunu kabul ediyor musunuz?</p>

  <p class="p9">Evet.</p>

  <p class="p9">Teşekkürler.</p>

  <p class="p9">Siz de <span class="t21">LSD</span> aldınız mı?</p>

  <p class="p9">Hayır.</p>

  <p class="p9">Emin misiniz?</p>

  <p class="p9">Evet.</p>

  <p class="p9">Ama kardeşiniz aldı değil mi?</p>

  <p class="p9">Evet.</p>

  <p class="p9">Ya arkadaşlarınız?</p>

  <p class="p9">Bilmiyorum.</p>

  <p class="p9">Ama siz almadınız.</p>

  <p class="p9">Hayır.</p>

  <p class="p9">Anlıyorum. Önümde bir polis raporu var, Bay Ewing. Raporda polis olay yerine geldiğinde gözlerinizin irileşmiş olduğu ve halüsinasyonlar görmekte olduğunuz yazıyor. Doğru mu? Olanlardan sonra kendimi kaybetmiştim.</p>

  <p class="p9">Öyle mi? <span class="t20">Kendinizi kaybetmi</span><span class="t20">ş</span><span class="t20">tiniz</span>, demek.</p>

  <p class="p9">Evet, doğru.</p>

  <p class="p9">Neden yalan söylüyorsunuz?</p>

  <p class="p9">Yalan söylemiyorum.</p>

  <p class="p9">Uyuşturucudan dolayı kendinizden geçmiş olduğunuzu iddia ediyorum!</p>

  <p class="p9">Hayır.</p>

  <p class="p9">Sizin durumunuzdaki bir adam partide olan olayları doğru dürüst hatırlayabilir mi?</p>

  <p class="p9">Hatırlıyorum.</p>

  <p class="p9">Öyle mi?</p>

  <p class="p9">Unutacağımı hiç sanmıyorum. Göreceğiz, değil mi Bay Ewing?</p>

  <h3 class="h31"><a id="ncx5368"></a><a id="a1122"></a><a id="a1121"></a>havada bir şeyler uçuşmaya başladı</h3>

  <p class="p9">Havada bir şeyler uçuşmaya başladığında olaylar da başladı. Havada neler uçuşuyordu?</p>

  <p class="p9">Yemekler.</p>

  <p class="p9">Yemekleri kim atıyordu?</p>

  <p class="p9">İskoç Bob.</p>

  <p class="p9">Bay MacVeigh mi?</p>

  <p class="p9">Evet, o.</p>

  <p class="p9">Bay MacVeigh&rsquo;i bu küçük eğlenceden dolayı mı dışarı atmaya karar verdiniz?</p>

  <p class="p9">Küçük bir eğlence değildi.</p>

  <p class="p9">Yemek savaşı mı? Hadi Bay Ewing, hadi. Fırsat kolladığınızı söylemek doğru olmaz mı?</p>

  <p class="p9">Kontrolden çıkmıştı.</p>

  <p class="p9">Sonra ne oldu?</p>

  <p class="p9">Ondan gitmesini istedim.</p>

  <p class="p9">Reddedince ne yaptınız?</p>

  <p class="p9">Tekrar gitmesini istedim.</p>

  <p class="p9">Sonra da ona vurdunuz, değil mi?</p>

  <p class="p9">Hayır.</p>

  <p class="p9">Arkadaşı Bayan Farrell&rsquo;i de zorla alıkoydunuz, değil mi? Hayır, hiç de değil.</p>

  <p class="p9">Onun ifadesini dinlediniz.</p>

  <p class="p9">Yalan söylüyor.</p>

  <p class="p9">Bay McVeigh ile birlikte partiye gelen genç bir kadın neden onunla birlikte gitmek istemesin?</p>

  <p class="p9">Böyle şeyler olur.</p>

  <p class="p9">Neden mahkemeye yalan söylesin?</p>

  <p class="p9">Böyle şeyler de olur.</p>

  <p class="p9">Demek, mahkemeye yalan söylemek gibi şeyler <span class="t20">olur</span>, Bay Ewing?</p>

  <p class="p9">Eğer tehdit altında hissediyorsanız olabilir.</p>

  <p class="p9">Siz de uyuşturucular hakkında bu yüzden mi yalan söylüyorsunuz, Bay Ewing? Kendinizi tehdit altında mı hissediyorsunuz?</p>

  <p class="p9">Hayır.</p>

  <p class="p9">Ne? Sizin <span class="t20">zihniniz</span> böyle çalışmıyor mu? Bugün mahkemede olmamızın sebebi siz değil misiniz? Ya son birkaç gün boyunca duyduğumuz o hayali tehditler? Aslına bakarsanız siz kendinizi tehdit altında hissettiniz diye bir, belki de iki adam öldü.</p>

  <p class="p9">Sen ne diyosun ulan?</p>

  <p class="p9">Lütfen konuşmanıza dikkat edin, Bay Ewing.</p>

  <p class="p9">Özür dilerim sayın yargıç.</p>

  <p class="p9">Demek <span class="t20">havada bir</span> <span class="t20">ş</span><span class="t20">eyler uçu</span><span class="t20">ş</span><span class="t20">maya ba</span><span class="t20">ş</span><span class="t20">lad</span><span class="t20">ı</span><span class="t20">,</span> öyle mi, Bay Ewing?</p>

  <p class="p9">Evet.</p>

  <p class="p9">Sonra da Bay McVeigh&rsquo;i evden atmaya karar verdiniz.</p>

  <p class="p9">Evet.</p>

  <p class="p9">Ya Bay Reynolds&rsquo;u?</p>

  <p class="p9">O da gideceğini söyledi.</p>

  <p class="p9">Size itiraz etmeye kalktı mı?</p>

  <p class="p9">Hayır.</p>

  <p class="p9">Aslına bakarsanız, bir beyefendi gibi davrandı, değil mi?</p>

  <p class="p9">Evet.</p>

  <p class="p9">Ama Bay McVeigh, o itiraz etti mi?</p>

  <p class="p9">Evet.</p>

  <p class="p9">Aynı koşullar altında siz de öyle yapmaz mıydınız? Demek bana katılmıyorsunuz. Eğer bir bayan arkadaşınızın alıkonduğu bir evden, zorla çıkarılıyor olsaydınız eminim siz de itiraz ederdiniz. Etmez miydiniz?</p>

  <p class="p9">Meg gitmek istemediğini söyledi.</p>

  <p class="p9">Sahi mi? Ama mahkeme Bayan FarrelPden bambaşka bir hikâye dinledi. Hadi bir kere daha özetleyelim. Bay McVeigh&rsquo;ye saldırdınız ve onu evin kapısından dışarı attınız, değil mi?</p>

  <p class="p9">Ona saldırmadım. Kimse ona saldırmadı.</p>

  <p class="p9">Yani onu nazikçe mi dışarı attınız?</p>

  <p class="p9">Efendice gitmedi.</p>

  <p class="p9"><span class="t20">Efendice</span> mi? <span class="t20">Kolayca</span> gitmedi demek istiyorsunuz herhalde.</p>

  <p class="p9">Evet.</p>

  <p class="p9">Peki. Ya sonra ne oldu?</p>

  <p class="p9">Pencere camlarımız kırıldı.</p>

  <p class="p9">Durup dururken mi?</p>

  <p class="p9">Hayır efendim, birdenbire.</p>

  <h3 class="h31"><a id="ncx5424"></a><a id="a1124"></a><a id="a1123"></a>en önemli an</h3>

  <p class="p9">Şimdi bütün gecenin en önemli anına geliyoruz. Kardeşinizin tuvalete gittiğini söylüyorsunuz, değil mi?</p>

  <p class="p9">Evet. Tuvalete gitmek üzere yerinden kalktı.</p>

  <p class="p9">Demek oluyor ki oturma odasından çıkıp apartman kapısının da bulunduğu kısa bir koridordan geçecekti, değil mi?</p>

  <p class="p9">Evet. Kapı sol tarafında kalıyordu.</p>

  <p class="p9">Dışarı çıkarken mi?</p>

  <p class="p9">İçeri gelirken de sağ tarafında kalıyordu.</p>

  <p class="p9">Teşekkürler, Bay Ewing. Onunla birlikte tuvalete giden oldu mu?</p>

  <p class="p9">Hayır.</p>

  <p class="p9">Demek ki o koridorda neler olduğunu gören bir tanık yok öyle mi?</p>

  <p class="p9">Evet var.</p>

  <p class="p9">Kimmiş bu?</p>

  <p class="p9">İskoç Bob.</p>

  <p class="p9">Teşekkürler, Bay Ewing. Mahkeme, Bay McVeigh&rsquo;in o sırada nerede olduğundan haberdar. Arkadaşlarınız arasında ön kapıda neler olduğuna tanıklık edebilecek kimse yok, demek istemiştim.</p>

  <p class="p9">Hayır yok.</p>

  <p class="p9">Ama olay yerine ilk giden sizdiniz, değil mi?</p>

  <p class="p9">Kapının çalındığını duydum. Sonra da bir harlama.</p>

  <p class="p9">Ya sonra?</p>

  <p class="p9">Kardeşimin alevler içinde olduğunu gördüm. İskoç Bob&rsquo;un da kolları alevler içindeydi. Alevler halının üzerinde hızla ilerliyordu.</p>

  <p class="p9">Ne yaptınız?</p>

  <p class="p9">Haykırmaya başladım.</p>

  <p class="p9">Evet.</p>

  <p class="p9">Sonra alevleri söndürmeye çalıştım.</p>

  <p class="p9">Evet.</p>

  <p class="p9">Redmond&rsquo;un üzerine bir battaniye attım.</p>

  <p class="p9">Anlaşılır bir hareket. Bunu hemen mi yaptınız? Bilmiyorum.</p>

  <p class="p9">Bir kargaşa kopmuştu değil mi?</p>

  <p class="p9">Evet.</p>

  <p class="p9">Bay MacVeigh&rsquo;in üzerine de bir şey atmayı denediniz mi? Hayır.</p>

  <p class="p9">Aslında bakarsanız ona vurdunuz, değil mi?</p>

  <p class="p9">Ne?</p>

  <p class="p9">Ona defalarca vurdunuz. Doğru değil mi?</p>

  <p class="p9">Hayır.</p>

  <p class="p9">Daha doğrusu, kardeşinize yardım etmeye koşmadan önce Bay MacVeigh&rsquo;ye vurmaya başladınız, değil mi?</p>

  <p class="p9">Hayır, hayır, öyle bir şey yapmadım.</p>

  <h3 class="h31"><a id="ncx5459"></a><a id="a1125"></a><a id="a1126"></a>itiş kakış</h3>

  <p class="p9">Bay Robinson?</p>

  <p class="p9">Evet, benim.</p>

  <p class="p9">Bu trajik olayın gerçekleştiği dairenin üst katında oturuyorsunuz, değil mi?</p>

  <p class="p9">Evet, on senedir orada oturuyorum. İnsanlar gelir gider. Ben hep oradayım.</p>

  <p class="p9">Sözü edilen geceki partiye de katıldınız, değil mi?</p>

  <p class="p9">Evet. Maskeli balo gibiydi, herkes başka biri kılığında geldi. Ama ben giyinmedim.</p>

  <p class="p9">Sonra bir kavga koptu, değil mi?</p>

  <p class="p9">Evet.</p>

  <p class="p9">Sonra, Bay McVeigh ve Bay Reynolds - İsimlerini bilmiyorum.</p>

  <p class="p9">- Zor kullanılarak evden atıldılar, değil mi?</p>

  <p class="p9">Biraz itiş kakış oldu.</p>

  <p class="p9">Onlar gittikten sonra, siz oturma odasının koridora açılan kapısının arkasında oturmaya devam ettiniz, değil mi? Evet, girişe oturmuştum.</p>

  <p class="p9">Ve sonra, bir süre sonra, koridorda yeni bir kargaşa başlayınca Bay Oliver Ewing koşarak yanınızdan geçti. Çığlıklar atılıyordu.</p>

  <p class="p9">Siz ne yaptınız?</p>

  <p class="p9">Koridora baktım.</p>

  <p class="p9">Ne gördünüz?</p>

  <p class="p9">Başta hiçbir şey. Çok fazla duman vardı. Korkunç kokuyordu. Çok korkutucuydu.</p>

  <p class="p9">Ya sonra ne gördünüz?</p>

  <p class="p9">Oliver&rsquo;ı gördüm.</p>

  <p class="p9">Ne yapıyordu?</p>

  <p class="p9">Ayağını hızla halının üzerine vuruyordu.</p>

  <p class="p9">Ya sonra?</p>

  <p class="p9">Diğer adama, davetsiz misafire bağırıp çağırmaya başladı. Sanık Bay McVeigh&rsquo;den mi söz ediyorsunuz?</p>

  <p class="p9">Evet.</p>

  <p class="p9">Devam edin.</p>

  <p class="p9">Sonra kardeşinin üzerine bir örtü, bir battaniye attı.</p>

  <p class="p9">Bay Robinson, kardeşinin üzerine battaniyeyi atmadan önce, Bay McVeigh&rsquo;e vurdu mu?</p>

  <p class="p9">Kardeşinin üzerini örttükten sonra da olabilir.</p>

  <p class="p9">Sizce kardeşinin üzerini örttükten önce mi, sonra mı vurmaya başladı?</p>

  <p class="p9">Şimdi düşünüyorum da, kardeşinin üzerini örttükten sonra vurmaya başladı.</p>

  <p class="p9">Anlıyorum. Kardeşinin üzerini örtmeden önce ya da örttükten sonra, onun Bay McVeigh&rsquo;e vurmaya başladığını kabul ediyor musunuz?</p>

  <p class="p9">Hatırlaması çok zor.</p>

  <p class="p9">Lütfen, Bay Robinson, ifadeniz burada, önümde duruyor. Bay McVeigh&rsquo;ye vurduğunu söylemiştiniz, değil mi?</p>

  <p class="p9">Evet. Ama...</p>

  <p class="p9">Teşekkürler, Bay Robinson.</p>

  <p class="p9">Ama görüyorsunuz ya, şimdi düşünüyorum da, alevleri söndürmeye çalışıyordu.</p>

  <p class="p9">Adama vurarak mı?</p>

  <p class="p9">Evet.</p>

  <p class="p9">Sanmıyorum, Bay Robinson. Bence sizin gördüğünüz, Bay Ewing&rsquo;in kendini savunamayacak durumdaki, feci halde yanmış bir adama saldırmasıydı. Öyle değil mi?</p>

  <p class="p9">Evet. Sanırım öyle.</p>

  <p class="p9">Teşekkürler.</p>

  <p class="p9">Affınızı rica ediyorum efendim, ama o zaman niçin kardeşine de aynı şekilde vurdu?</p>

  <p class="p9">Bize Bay Ewing&rsquo;in kardeşine de vurduğunu mu söylüyorsunuz?</p>

  <p class="p9">Evet efendim, vurdu.</p>

  <p class="p9">Kardeşine mi vurdu?</p>

  <p class="p9">Evet.</p>

  <h3 class="h31"><a id="ncx5506"></a><a id="a1128"></a><a id="a1127"></a>deliller</h3>

  <p class="p9">Sadece birkaç soru daha soracağım, tamam mı Bay Ewing? Tamam.</p>

  <p class="p9">Yangından sonra tedavi görmekte olan Bay McVeigh&rsquo;in St. Thomas hastanesindeki odasına gizlice girdiğiniz doğru mu?</p>

  <p class="p9">Ne?</p>

  <p class="p9">Polis tarafından hastanenin o katında dolaşırken bulunmadınız mı?</p>

  <p class="p9">Ama kardeşim Redmond da aynı hastanede tedavi görüyordu. İskoç Bob&rsquo;un o hastanede kaldığını bilmiyordum bile.</p>

  <p class="p9">Bilmiyor muydunuz?</p>

  <p class="p9">Hayır bilmiyordum.</p>

  <p class="p9">Tam onun kaldığı odanın kapısı önünde bulundunuz.</p>

  <p class="p9">Tamamen rastlantıydı.</p>

  <p class="p9">Yine mi aynı şey? <span class="t20">Tamamen rastlant</span><span class="t20">ı</span> ha? Hastanedeki bütün odalar arasından onun kapısını tamamen şans eseri mi buldunuz?</p>

  <p class="p9">Asansörle yanlış kata çıkmıştım.</p>

  <p class="p9">Sahi mi?</p>

  <p class="p9">Evet.</p>

  <p class="p9">İnsan, eğer orada görevli bir polis olmasaydı neler olurdu merak ediyor.</p>

  <p class="p9">Onun hastanede olduğunu bile bilmiyordum!</p>

  <p class="p9">Ama yine de bu davadaki baştanığın odasının kapısının önünde bulundunuz, bize o trajik gece neler olduğunu anlatabilecek tek insanın odasının kapısının önünde!</p>

  <p class="p9">Asansörle yanlış kata çıkmıştım.</p>

  <p class="p9">Gerçekten mi? Haydi Olive Sokağı&rsquo;ndaki dairenize geri dönelim. Polis evinizi aramadan önce ne yaptınız?</p>

  <p class="p9">Nasıl ne yaptım?</p>

  <p class="p9">Hakikaten bütün daireyi baştan aşağı temizlediniz mi?</p>

  <p class="p9">Evet.</p>

  <p class="p9">Neden?</p>

  <p class="p9">Çünkü ortalık çok karışıktı.</p>

  <p class="p9">Delilleri saklamaya çalışmıyor muydunuz?</p>

  <p class="p9">Polis daireyi çoktan incelemişti. Ben hiçbir şeyi saklamaya çalışmıyordum.</p>

  <p class="p9">Kardeşiniz çok hasta, hastanede yatıyor, siz onunla kalmak yerine kendinizi Bay MacVeigh&rsquo;in odasının kapısının önünde buluyorsunuz, sonra da dairenize dönüp güzelce temizlik yapıyorsunuz. Sizce de davranışlarınız şüphe uyandırıcı değil mi?</p>

  <p class="p9">Ben çok düzenli bir insanım.</p>

  <p class="p9">Anlıyorum.</p>

  <p class="p9">Her zaman öyleydim. Bu yapımda var.</p>

  <p class="p9">Öyle mi? Bencillik de mi yapınızda var? Niçin kardeşinizle birlikte hastanede kalmadınız?</p>

  <p class="p9">Bilemiyorum.</p>

  <p class="p9">Aldatma da mı yapınızda var? Yalancılık da karakterinizin bir parçası mı?</p>

  <p class="p9">Hayır.</p>

  <p class="p9">O zaman neleri attınız?</p>

  <p class="p9">Sadece çöpleri.</p>

  <p class="p9">Hepsi bu mu?</p>

  <p class="p9">Evet.</p>

  <p class="p9">Her neyse, artık istesek de hiçbir zaman öğrenemeyeceğiz, değil mi?</p>

  <h3 class="h31"><a id="ncx5545"></a><a id="a1129"></a><a id="a1130"></a>Ollie Ewing</h3>

  <p class="p9">Mahkeme salonundan çıkıp savcıyla birlikte dışarıda beklemeye başladım. Beni başarılı yanıtlarımdan dolayı kutluyordu. La Loo bir sigara yakıyordu. Omzunun üzerinden baktım ve avukatlarıyla birlikte koridorda dikilen Gümüş John&rsquo;u gördüm. Hararetle tartışıyorlardı. Tiksintiyle onlara arkasını döndü ve gözleri benimkilere kenetlendi.</p>

  <p class="p9">Bana gülümsedi. Sonra ağzının bir O biçiminde kıvrıldığını gördüm, sanki <span class="t20">yapmamal</span><span class="t20">ı</span><span class="t20">yd</span><span class="t20">ı</span><span class="t20">n!</span> demek istermiş gibi parmağını bana doğru sallıyordu, bir yandan da başını iki yana sallıyordu. Birisi onunla konuştu, hiç bakmadan yanıt verdi. Sonra elini kaldırdı ve sanki sinek kovmak istermiş gibi iki parmağıyla hızla boynuna bir fiske attı. Bir şeyler homurdandı.</p>

  <p class="p9">Bana doğru yürümeye başladı. Geri çekildim ama üzerime gelmeye devam ediyordu.</p>

  <p class="p9">İçlerinden birisi neler olduğunu anlamış olacak ki arkadaşları hemen çevresini sardı ama o, parmağını sallayarak</p>

  <p class="p9">üzerime doğru gelmeye devam etti ve bana tekrar fısıldadı. Ondan epey uzakta olmama rağmen, ismimi dudaklarından okuyabildim. <span class="t20">Ollie Etving</span><span class="t25">y</span> diyordu, <span class="t20">Ollie Ewing.</span></p>

  <p class="p9"><a id="a1131"></a><a id="a1132"></a><a id="a1133"></a><span class="t12">&nbsp;</span></p>
</body>
</html>
