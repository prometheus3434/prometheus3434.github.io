<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>22</title>
</head>

<body>
  <h2 class="h21"><a id="a992"></a>22</h2>

  <h3 class="h31"><a id="ncx3535"></a><a id="a993"></a>ara yollardan birinde, bahçesi çiçekli bir ev</h3>

  <p class="p9">Saat sabahın sekiziydi. Islington&rsquo;daydım. Ara yollardan birinde, bahçesi çiçekli bir ev.</p>

  <p class="p9">Kapıyı çaldım.</p>

  <p class="p9">Ustabaşı, ayağında botlar, üzerinde gömleği, kapıyı açtı. Bana baktı.</p>

  <p class="p9">İçeri gel, dedi.</p>

  <p class="p9">Dışarıda bir kamyonet beni bekliyor, dedim.</p>

  <p class="p9">Bırak beklesin. Şoförler nasıl bekleneceğini bilir.</p>

  <p class="p9">Tek başına kahvaltı ediyordu.</p>

  <p class="p9">Neler olduğunu biliyorum, dedi.</p>

  <p class="p9">Bir parça kızarmış ekmeğe tereyağı sürdü ve bana bir bardak çay koydu. Sıcak yüzünden üzerime bir ağırlık çöktüğünü hissediyordum.</p>

  <p class="p9">Berbat görünüyorsun, dedi.</p>

  <p class="p9">Öyle, dedim. Ama kendimi güçlü hissediyorum.</p>

  <p class="p9">Söyle bakalım senin için ne yapabilirim?</p>

  <p class="p9">Eşyalarımla birlikte bir süre şantiyede kalabilir miyim? Kısa bir süre için kalabilirsin, dedi. Karşı çıkan olabilir, anlıyorsun ya. Hiç arkadaşın yok mu?</p>

  <p class="p9">Şimdilik yok.</p>

  <p class="p9">Başını salladı. Üst katta birisi radyoyu açtı. Çocuklar döşeme tahtalarının üzerinde patır patır koşuşturuyordu. Çalışmaya hazır mısın? dedi kaskına uzanarak.</p>

  <h3 class="h31"><a id="ncx3551"></a><a id="a994"></a><a id="a995"></a>çatı katındaki çadır</h3>

  <p class="p9">Sonraki birkaç hafta boyunca, Liverpool Sokağı&rsquo;nda, ileride belki hazine binası, belki de dünya bankası olacak olan bir binanın inşaatında yatıp kalkarak saklandım. Kendime onuncu katta bir yatak yaptım ve gece karanlıkta çişim gelir de uyanırsam diye bütün gece yanık tuttuğum bir fener aldım. İşimi karanlıkta görmek tehlikeli olurdu. Belirli bir noktayı geçtikten sonra derin bir boşlukla aranızda sadece birkaç kalas kalıyordu ve ben kendime güvenmiyordum, uyanıp nerede olduğumu unutabilirdim. Yukarıda uyurken daha önce kaldığım yerlerle ilgili rüyalar görüyordum.</p>

  <p class="p9">Uyanıp da kendimi kulübede sanabilirdim.</p>

  <p class="p9">Hiç hoş olmazdı.</p>

  <p class="p9">Liverpool Sokağı&rsquo;ndaki şantiyede işler farklı yürüyordu. Şantiyenin kapısı kapanınca bütün gece içeride kalmak zorundaydım. Anahtarım yoktu. Ollie istese bile dışarı çıkamazdı. Bu yüzden geceleri Marty&rsquo;nin eşyaları ile birlikte, günü gelince bir müdür bürosu olacak odada oturuyordum. Gece kenti dinleyerek orada olmak tuhaftı ama güvendeydim ve yalnız değildim.</p>

  <p class="p9">Londra&rsquo;ya yukarıdan bakıyordum.</p>

  <p class="p9">Rüzgâr plastik örtüyü gürültüyle sallıyordu. Bir kova uçup gitti. Bütün bu kalabalık. Taksi komaları. Gece boyunca gelen kamyon gürültüleri. Sabahları demir işçileri. Akşamları alışveriş merkezlerine yollanan insanlar. Arabaların, yolun karşısındaki çok katlı otoparkta bir oraya bir buraya gidip gelişlerini izledim. Güvercinler yere iniyor. Daha aşağıda, polis sirenlerinin çığlıkları duyuluyor ve motorcular, kaskları kollarının altında yürüyor. Karanlık çökerken, ofis binalarının içi ışıkla doldu. Camın arkasında yılanlar gibi kıvrılan merdivenleri görebiliyordum. Gece vardiyasında çalışan sıvacı, mala ile pencerenin çerçevesindeki sıva fazlalıklarını sıyırdı. Binada tek başına gecelik turunu atan adam elinde dev kâğıt havlu rulolarıyla koridorda ilerledi. Çoğu gece geç saatlere kadar çalışan başka bir adam ceketini omzuna attı, bilgisayarının ekranına son kez baktı, durakladı, ceketini sallayarak giydi ve çıkıp gitti.</p>

  <p class="p9">Sokak lambasının sarı ışığı yavaşça yanıma tırmandı. Neonlar vızıldıyor, titreşiyordu. Saatlerce orada durup çevremdeki dünyanın uykuya hazırlanmasını izledim.</p>

  <p class="p9">Uzaktaki kulenin üzerindeki saatin mavi ibreleri bir parça ilerledi. Bir ambulans dönüp yan sokaklardan birine girdi. Bir apartman dairesindeki karanlık odanın karanlık bir köşesinde televizyon açıldı. Gotham Şehri&rsquo;nden bir gölge geçti. Kat otoparkının çatısında, siyahi güvenlik görevlisi ve kız arkadaşı ahşap kulübede sohbet ediyor. Temizlikçiler büroları kat kat dolaşıyor. Bir bayan, yanındaki küçük kızla, hâlâ masasında çalışmakta olan bir adamın odasına girdi. Toz almaya başladı. Kız, bir sandalyeye oturdu. Adam, onlara aldırış etmeden çalışmaya devam etti. Adamın altındaki katta, gömlekli adamlar bazı metinleri inceleyerek ter döküyor. Raflı dolaplar tekerlekleri üzerinde bir o yana bir bu yana götürülüyor. Sırtını pencereye dönmüş olan büyük bir vantilatör öyle hızlı dönüyor ki sanki hareket etmiyormuş gibi görünüyor.</p>

  <p class="p9">Diğer odalarda, bilgisayarlar, kapalı oldukları halde her şeyi izliyorlar.</p>

  <p class="p9">Liverpool Sokağı&rsquo;ndaki bir başka gececi arkadaşım iki kat aşağıda bir odada dosyalan karıştırıyor, sayfaları birbirine zımbalıyor, zımbaladıklarını kaldırıyor ve yeni kâğıtlara el atıyordu, işin yoğunluğundan bedeni giderek küçülüyordu. Gri dolaplar kapının iki yanında nöbetçiler gibi duruyordu. Yuvarlak bir kalemliğin içini, bir kutu ataşı hatta duvara asılmış büyük bir panonun üzerindeki sayıları bile görebiliyordum. Büro çalışanı kamburlaştı, işine yoğunlaştı ve sonra gevşedi. Arkasına yaslandı.</p>

  <p class="p9">Bir sorun çözülmüştü.</p>

  <p class="p9">Onun adına sevindim. Kısa bir süre sonra çıktı gitti, başkaları da onu takip etti, metinleri inceleyen adam, temizlikçi bayan ve kızı, aşağıdaki sokağa şöyle bir göz atan sıvacı; hepsi gittiler. Bütün gece çalışan bir içecek makinası vardı, ışıkları Kola&rsquo;dan <span class="t12">Fanta&rsquo;ya</span> sonra yeniden Kola&rsquo;ya atlayıp duruyordu. Sonra uzun koridorları, kapıları ve büroları gösteren güvenlik kameraları vardı, uçuşan hayaletler gördüğümü hayal ediyordum.</p>

  <h3 class="h31"><a id="ncx3564"></a><a id="a996"></a><a id="a997"></a>Aborijin nağmeleri</h3>

  <p class="p9">Sonra, pembemsi karanlıkta yağmur çubuğu ve <span class="t20">didgeridoo</span><a id="a998"></a><a href="../Text/notes.html#a1179"><span class="t24">{3}</span></a> çalmaya başladı. Ofis binalarının ve gökdelenlerin dibinde karşılaşılan cinsten bir rüzgâr, tamamlanmış katların arasından süzüldü. Polietilen çatırdadı. Bir toz tabakası zeminde dans etti. Borular ıslık çalmaya başladı. Yapı iskelesi malzemeleri aborijin nağmeleri çalmaya başladı. Bu bir <span class="t20">ceilidbû</span><a id="a999"></a><a href="../Text/notes.html#a1182"><span class="t24">{4}</span></a><span class="t20">.</span> Sonra aklıma cig&rsquo;lerin ve oyun havalarının uzun süredir unuttuğum adları gelmeye başladı. Şu anki durumuma çok uygun düşen &ldquo;Tavan Arasındaki Çadır&rdquo; gibi. Sonra &ldquo;Günlerden Pazar Olduğunu Bilmiyorlar mı?&rdquo; geldi aklıma. Arkasından &ldquo;Yüksek Binanın Tepesindeki Tüfekli Adam&rdquo;, &ldquo;Cam Öğütücüler&rdquo;, &ldquo;Koruma Mafyaları&rdquo;, &ldquo;Bay McKenna&rdquo;, &ldquo;Geri Dön Benim Eski Dostum&rdquo;, &ldquo;Acaba Burası İzleniyor mu?&rdquo;</p>

  <p class="p9">Hepsi durumuma çok uygundu. Kendi şarkılarımı yazıyordum.</p>

  <p class="p9">Sürtmeye devam.</p>

  <p class="p9"><span class="t20">Amo, amare, amen.</span></p>

  <p class="p9">Ne güzel, kendime ait güvercinlerim vardı, bana özel müzik çalmıyordu ve hayattaydım; hiç de fena bir durum değildi ama hâlâ dertliydim. <span class="t20">Olay neydi ki?</span> Sanki bilmiyormuşum gibi kendi kendime sormamın alemi ne? Bir kız arkadaşım olsa fena olmazdı. Gece hayatı devam eden şehrin üzerinde, birkaç kat yukarıda bir müzik grubu Yunan havaları çalarken mantıklı düşünmek zor geliyordu. Rüyamda, sinemada en ön sırada olduğumu gördüm, üzerinde oturduğum koltuk suda yüzüyormuş gibi sallanıyordu. Düzgün oturmaya çalıştım ama daha da hareketlendi. Öne arkaya sallanıp arkamda oturanların görüşüne engel oldum. Ayaklarımı yere sağlam basamıyordum.</p>

  <p class="p9">Evet, sorabilirsiniz.</p>

  <p class="p9">Kendimi aşağıya atıvermek istediğimi söyleyemem, ama sanırım bedenimde çok fazla kimyasal -uyuşturucudan bahsetmiyorum- vardı.</p>

  <p class="p9">Belki biraz şakacı bir adamım ama bu ciddi bir durumdu. Ayrıca ölüleri hatırlamak zorundasınız.</p>

  <h3 class="h31"><a id="ncx3573"></a><a id="a1001"></a><a id="a1000"></a>La Loo</h3>

  <p class="p9">O sıralar sahip olduğum tek dosttu. Cuma günü Luton Havaalanını arayıp La Loo&rsquo;yla konuştum, o da bana Sligo&rsquo;dan gelen ve Clapham&rsquo;da takılmakta olan bazı çocukların adresini verdi. Cumartesi günü iş çıkışında ustabaşı paramı ödedi. Zamanım dolmuştu.</p>

  <p class="p9">Kendine iyi bak, dedi.</p>

  <p class="p9">Tamam.</p>

  <p class="p9">Birkaç hafta sonra yine uğra, belki iş olur.</p>

  <p class="p9">Ona teşekkür edip bir taksiyle Sligo&rsquo;lu çocukların evine gittim ve eşyalarımı merdivene yığdım. Evde kimse yoktu, ama bodrum katında kalan iki İrlandalı eşcinsel memnuniyetle eşyalarıma göz kulak olacaklarını söyledi. İçim rahatladı. Barlarda ve bahisçilerde dolaşmaya başladım, uğradığım üçüncü barda Streedagh&rsquo;Iı McGlouglin&rsquo;e rastladım. Kovboy gibi geniş kenarlı bir şapka takmış, beyaz yağmurluk giymişti.</p>

  <p class="p9">Selamlar, dedim.</p>

  <p class="p9">Beni kuşkuyla süzdü.</p>

  <p class="p9">Şapkanı beğendim, dedim.</p>

  <p class="p9">Sakın söyleme, dedi. Parmağını yüzüme doğru sallayarak kuş cıvıltıları çıkardı. Ollie, değil mi?</p>

  <p class="p9">Ta kendisi.</p>

  <p class="p9">Ollie Ewing?</p>

  <p class="p9">Evet.</p>

  <p class="p9">Vay anasını!</p>

  <p class="p9">Aynen öyle.</p>

  <p class="p9">Tanrım.</p>

  <p class="p9">Başımdan birkaç olay geçti, dedim, o yüzden bir süre kafamı dinleyecek bir yere ihtiyacım var.</p>

  <p class="p9">Sorun değil, dedi. Ne içersin?</p>

  <p class="p9">Şarap.</p>

  <p class="p9">Çok iyi.</p>

  <p class="p9">Sen neler yapıyorsun? diye sordum.</p>

  <p class="p9">Sigorta işindeyim, dedi.</p>

  <p class="p9">Bana bir kadeh şarap uzattı.</p>

  <p class="p9">Güney Sligo&rsquo;ya hoşgeldin, dedi. Londra&rsquo;nın köylerden oluştuğunu biliyor muydun?</p>

  <p class="p9">Biliyordum, dedim.</p>

  <h3 class="h31"><a id="ncx3598"></a><a id="a1003"></a><a id="a1002"></a>altından trenler geçen</h3>

  <p class="p9">Altından trenler geçen arka odaya yerleştim.</p>

  <p class="p9">Yeni evim demiryolu hattının yanındaydı. Marty&rsquo;nin eşyalarını odaya yerleştirdim. Balıkçı biblolarını duvara astım, transistörlü radyoyu kurdum, atlaslar, gezegenlerle ilgili kitaplar ve şiir kitapları için bir raf yaptım. Hesap defterini komodinin üzerine koydum. Kendime ait bir odaya sahip olmayalı çok uzun zaman olmuştu. Üç gün boyunca yatakta yatarak gümbürtüyle bir kuzeye bir güneye giden trenleri dinledim. Harekete geçmiş bir deliler ordusunun sesi gibiydi. Sosis ve yumurta yapıp yine yattım. Bir yatakta ve bir evde uyumanın nasıl bir şey olduğunu tamamen unutmuşum. Tuvalete gitmek için mecburen kalkıp yine yattım. Gündüz düşleri ve gece kâbusları gördüm.</p>

  <p class="p9">Bir hava dalgası yükseldi. Titan, Jüpiter&rsquo;in Büyük Kırmızı Lekesi, Cassini Bölüğü. Geçen her trenle raylardaki sürtünme sesi daha da artıyordu. Sabahın telaşlı saatlerinde de</p>

  <p class="p9">miryolu hatları ağır bir hüzün perdesiyle kaplanıyordu. Bir kibrit çaksanız her şey havaya uçacak gibiydi. Herkes harekete geçmişti. Hızla hareket ediyorlardı. Çevrede dolaşıyorlardı. Çiftleşmek. Nüfus. İşte trenlerin sesi bunlardı.</p>

  <p class="p9">Çiftleşmek. Nüfus.</p>

  <p class="p9">Çiftleşmek. Nüfus.</p>

  <p class="p9">Japonya - 124 milyon. Çin - 1,17 milyar. Burma - 267.000. Türkiye - 59,5 milyon. Almanya - 80 milyon. Monako - 30.000.</p>

  <p class="p9">Hayır yapmayacaksın. Evet yapacağım.</p>

  <p class="p9">Hayır yapmayacaksın. Evet yapacağım.</p>

  <p class="p9">Gece yarısından sonra trenler daha seyrek geçiyordu biri geçip öbürü gelene kadar geçen zaman giderek uzuyordu, son yolcular yabancı yerlere gidiyordu. Bazen oturur onları izlerdim, ışıklandırılmış vagonlarında oturup dışarıdaki boşluğu izler, gecenin kalbine doğru son sürat ilerlerken bir yandan da kitap okurlardı. Her gün gidip gelen bu insanlar, dışarıdan mutsuzluğun resmi gibi görünürlerdi gözüme.</p>

  <p class="p9">İçim özlemle doldu. Özlem duygusunu hayalimde yaşatırım.</p>

  <p class="p9">Bir süre sonra şantiyenin hatırasından çok zevk almaya başladım; uzun geceler, sessizlik, her şeyin uzakta oluşu, temel çukurlarına biriken sulardaki kurbağalar, banyo yapan kızılgerdan kuşu, patilerini bir hanımefendi gibi derli toplu uzatan kedi. En sonunda yataktan çıkıp penceredeki camı söktüm ve yerine çift cam taktım ama oda ve duvarlar hâlâ iki dakikada bir zangırdıyordu. Geceleri pencerenin önüne büyük bir İran halısı asıyordum, sesi biraz olsun boğuyordu. O odada takılıyordum, yeterince mutluydum. Çocuklar neler olup bittiğini bilmiyordu. Onlara anlatınca bir daha üzerime gelmediler. Onları suçlamıyorum. Tavanı seyrederek yatıyordum, pişmanlık doluydum ama bu neyin pişmanlığıydı bilemiyordum. Üzüldüğümü bilmek bana yetiyordu. Ama üzülmek uyumama yardımcı oluyordu. Üzüntü de neşe gibi olabilir.</p>

  <p class="p9">Üçüncü günün sabahında bir gece önce dağıttığım odayı</p>

  <p class="p9">topladım ve alet çantamı da yanıma alarak başka bir ustabaşıdan günlük iş istemek için metroya bindim.</p>

  <h3 class="h31"><a id="ncx3613"></a><a id="a1004"></a><a id="a1005"></a>yeraltı</h3>

  <p class="p9">Crovvn&rsquo;a gittim ve işe alınmayı beklemeye başladım. En sonunda Kilburn&rsquo;lu bir taşeron tarafından iş. alındım. İşte o gün yeraltına indik, kamyonla geri dönerken adamlardan biri <span class="t20">Arkada</span><span class="t20">ş</span><span class="t20">ı</span><span class="t20">na olanlar</span><span class="t20">ı</span> <span class="t20">duydum</span> dedi. <span class="t20">Berbat bir i</span><span class="t20">ş</span><span class="t20">.</span></p>

  <p class="p9">Bir sigara sardı.</p>

  <p class="p9">Kim için çalışıyordu? diye sordu.</p>

  <p class="p9">Hiç Gümüş John diye birinden söz edildiğini duydun mu? dedim. Gümüş John diye birinden bahsetmişti. Kim olduğunu biliyor musun?</p>

  <p class="p9">Biliyorum, dedi. Wood Green Mahallesindeki Göl isimli bara takılır.</p>

  <p class="p9">Teşekkürler, dedim. Seni unutmayacağım.</p>

  <p class="p9">Senin Marty onun için mi çalışıyormuş?</p>

  <p class="p9">Sanırım.</p>

  <p class="p9">Marty, dedi, akıllı bir adam değilmiş.</p>

  <p class="p9">Ustabaşı ücretimi ödedi. Ona bir günlük iş daha olup olmadığını sordum, olmadığını söyledi. <span class="t20">Ama</span>, dedi, <span class="t20">mevsimlik i</span><span class="t20">ş</span><span class="t20">çilere ve yabanc</span><span class="t20">ı</span><span class="t20">lara i</span><span class="t20">ş</span> <span class="t20">veren birkaç ta</span><span class="t20">ş</span><span class="t20">eron var.</span> Adresi yazdı. Göl&rsquo;e gitmek üzere yola çıktım.</p>

  <h3 class="h31"><a id="ncx3624"></a><a id="a1007"></a><a id="a1006"></a>Gümüş John</h3>

  <p class="p9">Bir otobüse bindim. Yine başım dönmeye başladı, bu iyiye işaret değildi. Göl&rsquo;ün kapısında, düğme deliğine kırmızı gül takmış, takım elbiseli devasa bir herif duruyordu.</p>

  <p class="p9">İyi akşamlar, dedi.</p>

  <p class="p9">İyi akşamlar, dedim. İçeri girebilir miyim?</p>

  <p class="p9">Güldü.</p>

  <p class="p9">Elbette oğlum, burası özgür bir ülke.</p>

  <p class="p9">İçeride işçi kıyafetli bir grup yabancı adam, Romenler, Sırplar, Hırvatlar, bir masada takılıyordu. Bunlar, savaş yüzünden işçi olarak çalışmak zorunda kalan marangozlar, tesisatçılar, doktorlar, avukatlar, şoförler, memurlardı. Barda, sivri siperlikli kasketler takmış Londra metrosu çalışanları oturuyordu. Mekân çam ağacıyla kaplanmıştı, duvarlarda pastel renklerde çeşitli cokeylerin ve komedyenlerin resimleri asılıydı. Cüssesiyle tamamen orantısız bir midillinin üzerinde oturduğu için biraz aptal görünen Lester Pigot da oradaydı. Takım elbise giymiş bir başka goril, barın arkasındaki kapıdan çıkıp bardaki adamın yerini aldı, adam da uzun, mavi hesap defterini alıp bir masaya oturdu. Tezgâhın üzerinden bir tomar para uzatıldı. Paraları şöyle bir sayıp barmene geri verdi. Kahrolası bir cuma günü olmalıydı, yani ücret ödeme günü. Bir bardak Heineken alıp kapıya yakın bir yere oturarak olan biteni izlemeye koyuldum. Para gelip gidiyordu. Yanımda oturan adamlar Wexford&rsquo;luydular. Tuvalete gittim ama çişim olmasına rağmen işeyemedim, ben orada dikilmiş dururken gri keten kumaştan takım elbise giyen bir adam içeri girip lavabonun başına dikildi. Baş ve işaret parmaklarıyla bıyığına hafifçe dokundu, sonra lavaboya yaslanıp eğilerek aynada gözlerinin içine baktı, yüzüne biraz su çarptı, avuçlarını bitiştirerek ellerini ovuşturdu ve usulca başına dokundurup saçlarını düzeltti, sonra başını salladı ve bana baktı.</p>

  <p class="p9">Bir derdin mi var? dedi.</p>

  <p class="p9">Yok, dedim.</p>

  <p class="p9">Daha işimi bitirmemiş olmama rağmen dışarı çıktım. Alet çantamı emanet ettiğim adam bana bir bira ısmarladı ve muhabbet etmeye başladık. Briyantinli kabarık saçları vardı. Bir süre sonra Gümüş John hakkında sorular sormaya başladım.</p>

  <p class="p9">Tanımak istemezsin, dedi.</p>

  <p class="p9">İş için, dedim.</p>

  <p class="p9">Başını salladı.</p>

  <p class="p9">Biraz önce onunla birlikte tuvaletteydin, dedi.</p>

  <p class="p9">Parmakları yüzükle dolu olan adam mı? Ta kendisi.</p>

  <h3 class="h31"><a id="ncx3639"></a><a id="a1009"></a><a id="a1008"></a>yardım</h3>

  <p class="p9">Bir süre sonra kendimi Arklow&rsquo;lu adamlarla birlikte teknelerden söz ederken buldum. Bar tıklım tıklımdı. Doğu Avrupalılar, İrlandalılar ve İngilizler ücretlerini almak için sıraya girdiler ve goril rakamları hesap defterine işlerken Gümüş John da çekleri vermeye başladı. Çekler bara götürülüp paraya çevriliyordu, bana paranın yüzde üçünün bar sahibine ödendiği söylendi. <span class="t20">Sa</span><span class="t20">ğ</span><span class="t20">lam bir düzen kurmu</span><span class="t20">ş</span><span class="t20">lar</span>, dedim. Hesap defteri barın arkasındaki yerine döndü ve Gümüş John herkese birer içki ısmarlayıp birtakım adamlar ve kadınlarla birlikte uzun bir masaya oturdu. Yanına yaklaştım.</p>

  <p class="p9">Sen Gümüş John musun?</p>

  <p class="p9">Sen kimsin?</p>

  <p class="p9">Ollie Ewing.</p>

  <p class="p9">Bir şey mi istiyorsun? diye sordu.</p>

  <p class="p9">Arkadaşım bir süre önce öldürüldü, dedim.</p>

  <p class="p9">Eee?</p>

  <p class="p9">Bana yardımcı olabileceğini duydum.</p>

  <p class="p9">Duydun mu Bob?</p>

  <p class="p9">Duydum, dedi arkadaşı.</p>

  <p class="p9">Sana nasıl yardımcı olacakmışım?</p>

  <p class="p9">Bilmiyorum.</p>

  <p class="p9">Belki de, dedi Bob kahkahalar atarak, arkadaşını diriltebileceğini sanıyordun</p>

  <p class="p9">Böyle konuşman biraz ayıp oluyor, dedim.</p>

  <p class="p9">Duydunuz mu yahu? dedi Bob masadakilere, ama onlar gülümsemiyordu.</p>

  <p class="p9">Gümüş John bana döndü. Nasıl öldürüldü?</p>

  <p class="p9">Kamyonunun arkasında asitle yakılarak öldürüldü.</p>

  <p class="p9">Bir saniye için durakladı.</p>

  <p class="p9">Bunun benimle ne ilgisi var?</p>

  <p class="p9">Birisi bana senin için çalıştığını söyledi.</p>

  <p class="p9">Birisi birisine yanlış bir şey söylemiş, dedi Gümüş John. Sadece soruyordum.</p>

  <p class="p9">Bak, dedi, genç bir adamın öldürülmesiyle ilgili bir şeyler duymuş olabilirim, ama bütün bildiğim bu. Tamam mı? Pekâlâ, dedim.</p>

  <p class="p9">Öyleyse defol git, dedi Bob.</p>

  <p class="p9">Eğer istediğiniz buysa tamam, dedim.</p>

  <p class="p9">İstediğim bu, dedi. Ayağa kalktı. Gazeteci falan mısın sen? Hayır değilim.</p>

  <p class="p9">Üstüne vazife olmayan işlere burnunu sokan itlerle konuşmak istemiyorum, dedi. Burada başına bela arayan bir it istemiyorum. Tamam mı?</p>

  <p class="p9">Tamam.</p>

  <p class="p9">Bara geri döndüm, omzumda bir el hissettiğimde, diğer arkadaşlarla birlikte ayakta duruyordum.</p>

  <p class="p9">Sen hâlâ burada mısın? dedi Gümüş John&rsquo;un arkadaşı. Bir içki içiyorum, dedim.</p>

  <p class="p9">Benim hakkımda mı konuşuyorsun? Benim hakkımda mı konuşuyor?</p>

  <p class="p9">Hayır, dedi adamlardan biri.</p>

  <p class="p9">Öfkeyle omzuma vurdu.</p>

  <p class="p9">Gazeteci falan mısın sen?</p>

  <p class="p9">Hayır, dedim, marangozum.</p>

  <p class="p9">Gazeteci falan olmasan iyi olur, dedi. Anladın mı? Anladım, dedim.</p>

  <p class="p9">Çekti gitti.</p>

  <p class="p9">Bu kim? diye sordum İskoç Bob, dedi biri.</p>

  <p class="p9">İskoç şivesi yok ama, dedim.</p>

  <p class="p9">İskoç değil de ondan. Alâkası yok. Bir süre orada çalışmış, sorsan Keltçe konuşmaya başlar, deli eder adamı. Hiçbir şey göründüğü gibi değil.</p>

  <p class="p9">İşte şimdi anladın. Ona dikkat et!</p>

  <h3 class="h31"><a id="ncx3680"></a><a id="a1010"></a>yumruklanmak</h3>

  <p class="p9">Arklovv&rsquo;lular kafayı bulmuştu. Onlara bütün olup bitenleri anlattım, çok ilgilendiler ve üzüldüler. Gümüş John ve İskoç Bob yanımıza geldiği sırada sokakta durmuş gülüp eğleniyorduk. Gümüş John yanıma geldi.</p>

  <p class="p9">Sen biraz gel bakayım, dedi.</p>

  <p class="p9">Arkasından gittim, sokağın ortasında bir trafik levhasının dibinde durduk.</p>

  <p class="p9">Bana bak, dedi omuzumu itekleyerek, öldürülen biri ile ilgili hiçbir şey bilmiyorum.</p>

  <p class="p9">İçeride öyle demedin.</p>

  <p class="p9">Yanımızdan bir kamyon geçti.</p>

  <p class="p9">Sen ne diyorsun be?</p>

  <p class="p9">Biraz önce öyle demiyordun, dedim. Genç bir adamın öldürüldüğünü duymuştum, dedin.</p>

  <p class="p9">Ortadan kaybolsan iyi olacak ahbap, diye haykırdı. Bak, sana sadece bir kere söyleyeceğim, kamyonun arkasında öldürülmüş biriyle ilgili hiçbir şey bilmiyorum.</p>

  <p class="p9">Biraz önce öyle demiyordun.</p>

  <p class="p9">Sağır mısın be adam?</p>

  <p class="p9">Yanımdan ayrılıp kendisini bekleyen gruba doğru yürüdü, arkasından gittim.</p>

  <p class="p9">Bak, dedi Arklovv&rsquo;lulardan birine, şu herifi evine götürsenize.</p>

  <p class="p9">Adam iyi biri John, dedi bir tanesi.</p>

  <p class="p9">Değil. Böyle giderse olmayacak da.</p>

  <p class="p9">Arkadaşını kaybetmiş.</p>

  <p class="p9">Tanrım! dedi Gümüş John. Bak, ben bir kamyonda öldürülen adamla ilgili hiçbir şey bilmiyorum.</p>

  <p class="p9">Ona yaklaştım.</p>

  <p class="p9">Diğerleri sessizleşti. Abarttığımın farkındaydım ama kendime engel olamıyordum.</p>

  <p class="p9">Biraz önce öyle demiyordun, dedim.</p>

  <p class="p9">Papağan mısın nesin? dedi İskoç Bob.</p>

  <p class="p9">Eğer onu götürmezseniz, dedi Gümüş John, olacaklardan ben sorumlu değilim.</p>

  <p class="p9">Arkadaşları bir araya toplandı. Her an bana saldırabileceğini biliyordum.</p>

  <p class="p9">Neden anlatmıyorsun? dedim.</p>

  <p class="p9">Defol git! diye haykırdı İskoç Bob.</p>

  <p class="p9">Hayır, dedim.</p>

  <p class="p9">Haddini bildireyim mi John?</p>

  <p class="p9">Sen artık haddini aştın, dedi arkadaşlarından birisi.</p>

  <p class="p9">Boşversene, dedim.</p>

  <p class="p9">Gümüş John yürüyerek uzaklaştı, elimi omzuna koydum. Olduğu yerde donakaldı, yavaşça arkasını döndü. Sokak lambasının ışığında başında bir peruk varmış gibi görünüyor. Saçlarının siyah yelesi kaşlarını daha da kalın gösteriyor. Elimi yakalıyor ve sıkmaya başlıyor. Dev yüzükleri etime batıyor. Gözlerime bakarak ilk acı belirtisini arıyor. Oradaki kadınlardan biri bağırıyor, artık dur John!</p>

  <p class="p9">Çekil başımdan Meg, diyor.</p>

  <p class="p9">Dur artık, diyor kadın, o sadece -</p>

  <p class="p9">Arkadaşıma ne olduğunu öğrenmek istiyorum, diyorum.</p>

  <p class="p9">John bana gülümsüyor.</p>

  <p class="p9">Birisi bu lanet herifi alsın götürsün, yoksa geberteceğim.</p>

  <p class="p9">Ellerini paltosunun cebine sokmuş, gülümseyerek öylece orada duruyor ama ben daha da yaklaşıyorum. Bir o yanına, bir bu yanına bakıyor. İskoç Bob hızla karnıma diz atıyor. Yere yıkılıyorum.</p>

  <p class="p9">Sana söylemiştim, diyor Gümüş John. Öbür adam tepeme biniyor. Böylece yumruklanmanın nasıl bir şey olduğunu öğreniyorum.</p>

  <p class="p9"><a id="a1011"></a><span class="t20">&nbsp;</span></p>
</body>
</html>
