<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>21</title>
</head>

<body>
  <h2 class="h21"><a id="a976"></a>21</h2>

  <h3 class="h31"><a id="ncx3370"></a><a id="a977"></a>kendi kendini yok etmek</h3>

  <p class="p9">Bunu nasıl açıklayacağımı bilmiyorum. Dostlarımdan biri bu yüzden öldü. Dostlarımdan biri bu yüzden bir kamyonun arkasında ölü bulundu. Geriye sadece kemikleri kalmıştı. Haftalarca onu aramıştım. Dükkânlarda ve barlarda onu sormuştum.</p>

  <p class="p9">Marty Kilgallon, demiştim.</p>

  <p class="p9">Eskiden çok sık gittiği kafedeki kadına sordum. Ama Marty&rsquo;den hiçbir iz yoktu. Geceleri sokaklarda dolaştım. Sonra kamyonu gördüm. Eve dönerken alışveriş yapmak için kenara çekmiş olmalıydı. Şoför koltuğunda, iki küçük torba içinde iki yüz elli gram jambon ve dört tane domates vardı. Yerde birkaç konserve kutusu. Onu arka tarafta, kamyonun arkasında, boya olduğunu sandığım beş ya da altı litre sıvıyla kaplanmış halde buldum. Kamyonun arkasında yürürken bu sıvı ayaklarımı yaktı. Ayaklarım Londra&rsquo;da harap oldu. Ayak tırnaklarınızın birer birer morarıp düşmesine sebep olacak kadar yakıcıydı.</p>

  <p class="p9">Gerçekten.</p>

  <p class="p9">Ama ben saatimi kurtardım.</p>

  <p class="p9">Yakınlardaki bir kafede tanıdığım bir bayan vardı - iyi arkadaşımdı. Polisleri o aradı. O anda Marty&rsquo;yle ilgili başka bir şey yapmak istemiyordum. Benden çok uzaklardaydı. Arkadaşımdı, onu aramış ve bulmuştum. Ollie&rsquo;nin ayakları yanıyordu. Polisler çok klas bir biçimde geldi.</p>

  <p class="p9">Sonra da ambulanslar. Yeni ayakkabılar ve çoraplar almak zorunda kaldım.</p>

  <p class="p9">Beni kaldırıp taşımak zorunda kaldılar. Sonra iki kadın polis beni sorguladı. Olay yerinde oturmuş kutularca bira içip, derdime yanıyordum. Polis hiçbir şeyi aydınlatamadı. Tüm bildikleri onu benim bulduğumdu. Onlara Marty&rsquo;nin haraç isteyen birtakım heriflerden korktuğunu söyledim. Sonra kuzeye gitmiş ve kaybolmuştu. Derken ben onu aramaya başlamış ve sonunda bu manzarayla karşılaşmıştım. Marty çok kazanıyordu, diğer çocuklar hiçbir şey kazanamıyordu. İngiliz mi İrlandalı mı olduklarını bilmiyorum. Sanırım İngilizdiler.</p>

  <h3 class="h31"><a id="ncx3379"></a><a id="a978"></a><a id="a979"></a>ne isterseniz</h3>

  <p class="p9">Polise bütün bildiklerimi anlattım. Gerçekten de ne isterseniz anlatabilirsiniz. İrlanda adresini verdim, polis de Sligo kışlalarım aradı. Beni morga götürdüler. Onu teşhis edemedim ama ayakkabıların onun olduğunu söyledim. Yüzüğün de onun olabileceğini söyledim. Onunkine benziyor, dedim. Beni şantiyeye götürdüler.</p>

  <p class="p9">Onlara kulübeyi ve garajı gösterdim.</p>

  <p class="p9">Burası kimin şantiyesi Oliver? diye sordu polis. Bilmiyorum.</p>

  <p class="p9">Burada gizlice mi kalıyorsun?</p>

  <p class="p9">Hayır, güvenlikten sorumluyum.</p>

  <p class="p9">Eğer burada yaşıyorsan, nasıl oluyor da kimin şantiyesi olduğunu bilmiyorsun?</p>

  <p class="p9">Marty buranın güvenlik görevlisiydi. Sanırım Japonların şantiyesi. Ama inşaatı yapanlar McKenna&rsquo;Iar diye biliniyor. Anlıyorum, dedi.</p>

  <p class="p9">Etrafa baktı ama hiçbir şeye dokunmadı. Sonra ifade vermem için beni merkeze götürdüler.</p>

  <p class="p9">Onlara günlerdir Marty&rsquo;yi aradığımı söyledim.</p>

  <p class="p9">Niçin? dedi.</p>

  <p class="p9">Arkadaşımdı, dedim. Kuzeye gitti ve bir daha dönmedi.</p>

  <p class="p9">Bana onun politikayla ilgilenip ilgilenmediğini sordular.</p>

  <p class="p9">Müslüman olmayı düşündüğünü söyledim. Manevi değerleri sağlam bir kişilik. Hep böyle şeylerle ilgilenirdi.</p>

  <p class="p9">Ya sen, Oliver?</p>

  <p class="p9">Ben mi memur bey? Benim politikayla alakam yok. Hiç ilgilenmiyorum.</p>

  <p class="p9">Hiçbiriniz ilgilenmezsiniz değil mi?</p>

  <p class="p9">Bazıları ilgilenir. Ben ilgilenmem.</p>

  <p class="p9">Tabii. Nerede çalışıyorsun?</p>

  <p class="p9">Liverpool Sokağı. Vergi kartım işte burada, cebimde.</p>

  <p class="p9">Tamam. Kartıma baktı, fotokopisi çekilsin diye gönderdi, sonra da dedi ki: Oliver, bana Marty&rsquo;nin kim olduğunu anlat.</p>

  <p class="p9">Komşumdu. Çocukken birlikte koroda şarkı söylemiştik. Her zaman arkadaşımdı. Buraya geldiğim zaman bana göz kulak oldu.</p>

  <p class="p9">Londra&rsquo;ya neden geldin?</p>

  <p class="p9">Ben, dedim, ufkumu genişletmek için geldim.</p>

  <p class="p9">Öğrenim durumun nedir?</p>

  <p class="p9">Dört sene iftihar listesine girdim.</p>

  <p class="p9">Ne demek bu?</p>

  <p class="p9">Dört sene boyunca A ortalama yaptım.</p>

  <p class="p9">Dört sene A ortalama mı yaptın?</p>

  <p class="p9">Evet.</p>

  <p class="p9">Dört sene boyunca en iyi ortalamayı yapmış, dedi arkadaşına. Başını salladı. İrlanda&rsquo;ya, evine sık gidiyor musun Oliver?</p>

  <p class="p9">Tabii ki, daha yeni geldim.</p>

  <p class="p9">Peki. Neden Marty&rsquo;nin kaybolduğunu polise haber vermedin?</p>

  <p class="p9">Verdim.</p>

  <p class="p9">Verdin mi?</p>

  <p class="p9">Evet, dedim. Hastanedeydim ve polise onun kaybolduğunu söyledim.</p>

  <p class="p9">Polisler bana çay yaptı ve başsağlığı dilediler. Önce parmak izlerimi, sonra şantiyenin anahtarını aldılar ve beni uzun süre merkezde tuttular.</p>

  <p class="p9">Sonra dedektif geldi ve dedi ki, raporda hastaneye yatmış olduğunu gördüm.</p>

  <p class="p9">Evet memur bey, dedim.</p>

  <p class="p9">Hasta miydin?</p>

  <p class="p9">Evet, dedim. Birisi sandviçimin içine <span class="t20">speed</span> koymuş. Sonra ne oldu?</p>

  <p class="p9">Herifin biri bana tüfekle saldırdı.</p>

  <p class="p9">Yaa, dedi.</p>

  <h3 class="h31"><a id="ncx3422"></a><a id="a981"></a><a id="a980"></a>bay Kilgallon</h3>

  <p class="p9">Bay Kilgallon içeri geldi.</p>

  <p class="p9">Ollie, dedi.</p>

  <p class="p9">El sıkıştık.</p>

  <p class="p9">Sizi bir yere bırakmamızı ister misiniz? diye sordu dedektif.</p>

  <p class="p9">Hayır, dedi Marty&rsquo;nin babası. Kendimiz gideriz.</p>

  <p class="p9">İkimiz şantiyeye yürüdük.</p>

  <p class="p9">Kapıyı açtım.</p>

  <p class="p9">Burada mı yaşıyordu, diye sordu.</p>

  <p class="p9">Evet, dedim.</p>

  <p class="p9">Hep merak ederdim.</p>

  <p class="p9">Kitaplara, balıkçı biblolarına bakarak kulübenin içinde dolaştı, fırını açtı ve içine baktı.</p>

  <p class="p9">Bütün bunlar onun eşyaları mı?</p>

  <p class="p9">Evet.</p>

  <p class="p9">Tanrım.</p>

  <p class="p9">Birlikte kanepeye oturduk. Atlaslardan birini aldı, sayfalarını karıştırdı, okuyor gibiydi ama aslında aklı bambaşka bir yerdeydi, sonra kitabı küt diye kapatıp dikkatle yerine koydu.</p>

  <p class="p9">Onun eşyalarına göz kulak olur musun?</p>

  <p class="p9">Olurum.</p>

  <p class="p9">Beklenmedik anlar bunlar, dedi.</p>

  <p class="p9">Ayağa kalkıp dışarı çıktı. Onu takip ettim. Temellere, tepemizdeki vinçte dalgalanan bayrağa, tuğla yığınlarına bakmak için duraklayarak şantiyenin çevresinde dolaştık.</p>

  <p class="p9">Düşünemiyorum, dedi.</p>

  <p class="p9">Kamyonu görmek ister misiniz?</p>

  <p class="p9">Olabilir.</p>

  <p class="p9">Şantiyenin giriş kapısını kapattım ve üzerimde büyük bir baskı hissettim. Yan sokaklardan yürüdük. Hiçbir şey söylemedi. Biraz öğürdü ve tükürdü. Marty&rsquo;nin öldürüldüğü yere geldiğimizde kamyonun gitmiş olduğunu gördük. Orada durup çevresine bakındı.</p>

  <p class="p9">Onun eve dönmeyi düşündüğünü söyledin değil mı?</p>

  <p class="p9">Evet.</p>

  <p class="p9">Şimdi olana bak.</p>

  <p class="p9">Beraber dönecektik, dedim.</p>

  <p class="p9">Anladım. Arkasını döndü. Ne düşüneceğimi bilmiyorum.</p>

  <p class="p9">O sokaktan çıktık, başka bir sokağa girdik ve yine durdu.</p>

  <p class="p9">Kimseyi suçlamıyorum, dedi. Ne seni ne de onu.</p>

  <p class="p9">Başımla onayladım.</p>

  <p class="p9">Burada yapabileceğim hiçbir şey yok, dedi. Cesedi uzunca bir süre burada tutmaları gerekecek. Yarın eve döneceğim.</p>

  <p class="p9">Peki, Bay Kilgallon.</p>

  <p class="p9">Ya sen ne yapacaksın, Ollie?</p>

  <p class="p9">Ben idare ederim.</p>

  <p class="p9">Bilemiyorum, dedi. Bilemiyorum.</p>

  <p class="p9">Yemin ederim, kendi başımın çaresine bakabilirim.</p>

  <p class="p9">Elini uzattı.</p>

  <p class="p9">Yapmam gereken şeyler var, dedi. Kendine iyi bak.</p>

  <p class="p9">Bakarım.</p>

  <p class="p9">Metronun merdivenlerinden inmeye başladı.</p>

  <h3 class="h31"><a id="ncx3464"></a><a id="a983"></a><a id="a982"></a>şantiye</h3>

  <p class="p9">Biraz marmelat, soya sosu, tavuk, şarap ve sebze aldım. Yemek pişirmek için kulübeye döndüm.</p>

  <p class="p9">Ama yemek pişirmedim.</p>

  <p class="p9">Birkaç bardak şarap içtim.</p>

  <p class="p9">Meraklı tipler şantiyeye doluştu. Bir oraya bir buraya koşuşturan bir sürü insan vardı. Sonra aklıma bir fikir geldi. Tepedeki bütün lambaları yaktım ve gece yarısına kadar şantiyeyi aydınlattım. Işıkları kapattıktan kısa bir süre sonra çatıya bir avuç çakıltaşı yağdı. Kalbim yerinden fırladı. Sonra başım dönmeye başladı. Çekicimi sağa sola sallayarak ve çığlıklar atarak şantiyede koşmaya başladım ama görünürde hiç kimse yoktu.</p>

  <p class="p9">Ortaya çıkın piç kuruları! diye haykırdım.</p>

  <p class="p9">Haykırarak çekicimi tel örgülere sürterek ilerledim ve kapıya indirdim. Bıkana kadar kapıyı dövdüm. Kulübeye döndüm, Marty&rsquo;nin kitaplarını ve porselen biblolarını toparlamaya başladım. Basıp gidiyorum buradan! Hemen şimdi! Karanlıkta sürünerek şantiyede ilerledim ve durup çevremi dinledim. Çıt çıkmıyordu. Çekyatı açmadan, başımda yün berem, üzerime bir battaniye çekip yattım, hayaller gelip gelip gidiyordu. Bazen aklım başıma geliyordu ve acı çekmediğimi, lanet olası bir delilik nöbetine tutulduğumu anlıyordum. Kamyonun arkasında Marty&rsquo;yi görüp duruyordum. Kömürleşmiş giysileri üzerine yapışmış, parlak mavi renkli bir cesetti. Bir dizini yukarı çekmişti. Kafatası yan dönmüştü. Yanık eli bükülmüştü.</p>

  <p class="p9">Durumum kötüydü.</p>

  <p class="p9">Gözlerimi kapayınca karanlıklardan çıktığını görüyordum. Gözlerimi açınca görüntüsü beynimin içinde yanıyordu. Bu hayal gidip gidip geliyordu. Kemikleri balon gibi şişiyordu. Nefesi köpük gibi yükseliyordu. Işığı yaktım, camlar yine buğulanmıştı. Kapıyı açtım, gece havası odanın içine süzüldü. Önce uçakların sesini duydum. Sonra şehrin çizgi film seslerine benzeyen gürültüsünü. Variller. Egzozların uğultusu. Otobüsler. Daha sonra da, feryat figan çöp ezen kamyona şehrin pisliğini doldurmaya devam eden erkenci çöpçülerin neşeli bağrışları.</p>

  <p class="p9">İşe gitmek için giyindim.</p>

  <p class="p9">Günlerden ne olduğunu bilemiyordum, ama gidecek bir yerim olduğu için memnundum.</p>

  <h3 class="h31"><a id="ncx3475"></a><a id="a986"></a><a id="a987"></a><a id="a985"></a><a id="a984"></a>Ollah</h3>

  <p class="p9">O akşam işten çıkınca yine kafeye gittim. Zar zor. Polis beni o kadar uzun süre sorguya çekmişti ki kafayı bulmuş gibiydim. Dostum ölmüştü. Bu durumu açıklayacak birisini arıyordum. O zamanlar hiçbir şeyi takmıyordum. Şimdi olsa daha dikkatli olurdum. Böylece Hammersmith&rsquo;e döndüm ve kamyonun bulunduğu sokağın karşısındaki kafeye gittim.</p>

  <p class="p9">Yunanh&rsquo;ya sordum.</p>

  <p class="p9">Kamyonda başka kim vardı?</p>

  <p class="p9">Ollah, Ollah, dedi, polis bana bunların hepsini sordu. Şimdi de sen. Ne diyebilirim ki?</p>

  <p class="p9">Biliyorsun, dedim.</p>

  <p class="p9">Hayır, hayır, dedi, bilmiyorum. Arkadaşların, dedi, onlar biliyor. Bu işe karışmak istemiyorum.</p>

  <p class="p9">Ben korkak değilim, dedim. Bir korkak gibi davranıyor olabilirim ama değilim.</p>

  <p class="p9">Anlıyorum.</p>

  <p class="p9">Kimdi onlar?</p>

  <p class="p9">Adamlar, adamlar, adamlar! dedi.</p>

  <p class="p9">Servis yapmak için tezgâhın öbür ucuna gitti. Onu takip ettim. Hayır, lütfen, Ollah, olmaz! dedi. Sonra telefon etti. Böylece polis geldi. Beni şantiyeye geri götürdüler. İşte o zaman bana kibarca İrlanda&rsquo;ya dönmeyi düşünüp düşünmediğimi sordular. O gece pilimi pırtımı toplayıp oradan tüymeyi düşündüm ama gidemedim. Marty öldüğüne göre şantiye artık benim sorumluluğum altındaydı.</p>

  <h3 class="h31"><a id="ncx3487"></a><a id="a988"></a>Bay McKenna</h3>

  <p class="p9">O gece ekip arabası birkaç kere şantiyenin yanından geçti ama umursamayacak kadar yorgundum.</p>

  <p class="p9">Sonra, şafak sökerken birisi kulübenin kapısını çaldı ve kapıyı açmayı denedi.</p>

  <p class="p9">Kimse yok mu? diye seslendi.</p>

  <p class="p9">Paniğe kapılarak ayağa fırladım.</p>

  <p class="p9">Merhaba! Kapıyı açın lütfen!</p>

  <p class="p9">Pencereden dışarı baktım ve takım elbise giymiş küstah bir herif gördüm.</p>

  <p class="p9">Bir dakika beklerseniz, dedim, giyiniyorum.</p>

  <p class="p9">Bay Ewing sen misin?</p>

  <p class="p9">Evet.</p>

  <p class="p9">Tamam. Dışarıda bekliyorum.</p>

  <p class="p9">Beyaz bir kamyonetin yanında durmuş şoförle konuşuyordu. Duruşu sansara benziyordu, tehlikenin ne yandan geleceğini anlamaya çalışırken elleri, yüzgeç gibi, böğründe duruyordu. Kamyonetin arkasında beyaz bir Jaguar vardı, içinde üç adam oturuyordu. Gülümsedi.</p>

  <p class="p9">Günaydın, dedi.</p>

  <p class="p9">Günaydın, dedim.</p>

  <p class="p9">Ben McKenna.</p>

  <p class="p9">El sıkıştık.</p>

  <p class="p9">Sanırım, ah, Bay Kilgallon bir kazaya kurban gitmiş.</p>

  <p class="p9">Öldürüldü.</p>

  <p class="p9">Korkunç bir şey, dedi.</p>

  <p class="p9">Öyle.</p>

  <p class="p9">Gerçekten çok üzgünüm. Doğrusunu isterseniz perişan oldum. Buradaki işlerimize göz kulak olduğu için ona çok şey borçluyuz. Ah. Çok, çok güvenilir adamdı.</p>

  <p class="p9">Ellerini arkasında kavuşturup beni de peşine takarak dolaşmaya başladı.</p>

  <p class="p9">Korkarım, dedi, sizin için başka kötü haberlerim de var.</p>

  <p class="p9">Ne gibi?</p>

  <p class="p9">Durdu, olduğu yerde döndü ve yüz yüze geldik.</p>

  <p class="p9">Görüyorsunuz ya, buradaki inşaatın başlamasına çok az kaldı.</p>

  <p class="p9">Ya, dedim.</p>

  <p class="p9">O yüzden sizden şantiyeyi boşaltmanızı istemek zorundayım.</p>

  <p class="p9">Yani hemen bugün mü?</p>

  <p class="p9">Evet.</p>

  <p class="p9">Şimdi mi?</p>

  <p class="p9">Maalesef evet.</p>

  <p class="p9">Sabahın altısında?</p>

  <p class="p9">Şoföre başıyla işaret etti.</p>

  <p class="p9">Dick sizi gitmek istediğiniz yere bırakacak. Anahtarı da ona teslim edebilirsiniz. Artık ona ihtiyacınız olmayacak.</p>

  <p class="p9">Elini uzattı. Ben de sıktım.</p>

  <h3 class="h31"><a id="ncx3523"></a><a id="a990"></a><a id="a989"></a>nereye!</h3>

  <p class="p9">Nereye? diye sordu Dick.</p>

  <p class="p9">Güzel Luton&rsquo;a çek, dedim.</p>

  <p class="p9">Şaka yapıyor olmalısın.</p>

  <p class="p9">Elbette. Sadece şaka yapıyorum.</p>

  <p class="p9">Nereye gidiyoruz ahbap?</p>

  <p class="p9">Bilmiyorum. Liverpool Sokağı uyar mı?</p>

  <p class="p9">Tamamdır.</p>

  <p class="p9">Sligo&rsquo;ya çek deyip adamı çileden çıkartabilirdim aslında. Kontağı çalıştırdı. Uçarak şantiyenin kapısından çıktık. Ara sokaklardan birinde bir ekip arabası gördüm. Sanırım gitmek istemeyeceğimi düşünerek gelmişlerdi. Ama Ollie gitti. Bazen olasılıklardan bir adım önde ilerlersiniz, bir şeyler yanlış gider, beklenmedik güzel olaylar asla olmaz. Hayır olmaz.</p>

  <p class="p9">O şantiyeyi bir daha hiç görmedim.</p>

  <p class="p9"><a id="a991"></a><span class="t20">&nbsp;</span></p>
</body>
</html>
