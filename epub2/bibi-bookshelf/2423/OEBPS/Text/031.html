<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>23</title>
</head>

<body>
  <h2 class="h21"><a id="a1012"></a>23</h2>

  <h3 class="h31"><a id="ncx3720"></a><a id="a1013"></a>kapı lütfen</h3>

  <p class="p9">Wood Green&rsquo;de küçük bir apartman dairesinde, bir tesisatçının mutfağındaki kanepede uyandım. Tesisatçı aynanın karşısında tıraş oluyor, karısı da kurutma makinesiyle saçını kurutuyordu. Adamın gözlerinden biri şişip kapanmıştı.</p>

  <p class="p9">Doğrulup oturdum.</p>

  <p class="p9">Kalkma, dedi, yat uyu.</p>

  <p class="p9">Bana baktığın için teşekkür ederim, dedim.</p>

  <p class="p9">Önemli değil.</p>

  <p class="p9">Fena dayak yemişsin, dedi karısı.</p>

  <p class="p9">Tanrım, dedim.</p>

  <p class="p9">Bu herif cidden sakat, dedi tesisatçı. Herif sakat gerçekten.</p>

  <p class="p9">Kadın bir havagası sobasının önündeki ahşap askıya ıslak giyecekler asıyordu. Etekler, külotlar, çoraplar.</p>

  <p class="p9">Bir bardak çay ister misin? diye sordu.</p>

  <p class="p9">İsterim, dedim.</p>

  <p class="p9">Çayı içip uzandım.</p>

  <p class="p9">Bize bir iyilik yap, dedi kadın, gitmeden Önce ocağı kapat.</p>

  <p class="p9">Bir kapının kapandığını duydum, üst katta başka insanlar hareket etmeye başladı, bir kadın sesi duydum, sonra kendimden geçtim. Uyandığımda akşamüzeri olmuştu. Giysilerin bir kısmı yandı diye ödüm koptu. Sobayı kapattım. Masada bir somun ekmek, poşet çaylar ve bir yumurta vardı. Bir saat, belki de daha uzun bir süre orada, hem kalmak isteyip hem de gitmek zorunda olduğumu bilerek, bu yabancı apartman dairesinde oturdum. Geri dönüp de beni orada bulmalarını istemiyordum. Bu yüzden dışarı çıktım ama kapıyı kapatmak istemedim. Eğer kapıyı kapatırsam bir daha asla içeri giremezdim. Mutfağa geri döndüm, belki bir saat daha mutfakta oturdum, onlara bir not yazdım ve çıkıp gittim. Bu kez fikrimi değiştirmemek için kapıyı hemen çektim.</p>

  <p class="p9">Metroya nasıl gidildiğini öğrendim, kendimi Göl&rsquo;ün karşısındaki metro girişinde buldum. İçeri baktım.</p>

  <p class="p9">Sen hâlâ yaşıyor musun? diye sordu barmen.</p>

  <h3 class="h31"><a id="ncx3737"></a><a id="a1015"></a><a id="a1014"></a>&ldquo;Bayan McCloud&rsquo;un Şarkısı&rdquo;</h3>

  <p class="p9">Sonraki pazartesi, sabah erkenden daha önce bahsini duyduğum şantiyeye gittim. Sıradan işler için her türlü adam arıyorlardı. Bindiğim otobüs bozulduğu için geç kalmıştım. Saat yedi buçukta, yani evden çıktıktan bir saat sonra oradaydım, ben geldiğimde bütün kamyon ve kamyonetlerin arkası farklı dillerde çene çalan adamlarla dolmuştu.</p>

  <p class="p9">Durumumu açıklamak için bir kamyonun ön tarafında oturan bir ustabaşının yanına yürüdüm.</p>

  <p class="p9">Ne oldu sana? diye sordu.</p>

  <p class="p9">Geç kaldım, dedim.</p>

  <p class="p9">Yani yüzüne ne oldu demek istedim.</p>

  <p class="p9">Hiçbir şey, dedim.</p>

  <p class="p9">Laleye benzemişsin, dedi.</p>

  <p class="p9">Acaba bana göre bir iş var mı?</p>

  <p class="p9">Kusura bakma ahbap, dedi.</p>

  <p class="p9">Lütfen, dedim.</p>

  <p class="p9">Olmaz. Başını salladı. Bunu yapan her kimse, senden pek hoşlanmamış olmalı.</p>

  <p class="p9">Başka bir kamyona gidip el işareti yaparak durdurdum, basamağa sıçradım.</p>

  <p class="p9">Bir günlük bir iş var mı acaba?</p>

  <p class="p9">Yeterince adam aldık.</p>

  <p class="p9">Taa Clapham&rsquo;dan geliyorum.</p>

  <p class="p9">Ben de taa kahrolasıca Slough&rsquo;tan geldim! diye bağırdı kamyonun arkasından biri.</p>

  <p class="p9">Anlat bakalım, dedi şoför. Bunu sana kim yaptı?</p>

  <p class="p9">Gümüş John adında bir herif.</p>

  <p class="p9">Ne dedin?</p>

  <p class="p9">Şoför yanında oturan ustaya baktı, o da sanki ben orada değilmişim gibi, dümdüz karşıya bakarak, parmağını kaldırıp ilerlemesini işaret etti. Şoför kontağı çevirdi ve usta da pencereyi kapattı. Hareket etmeden önce camın arkasından bana bakarak dudaklarını oynattı, ne olduğunu çıkaramadığım bir şey söyledi. Kamyon hareket etmeye başladı. Kapı kolunu bırakıp yere atladım. Kamyonun arkasındaki adamlar gözlerini kaçırıyordu. Kamyonun arkasında yola koyuldular, bir felaketten kılpayı kurtulmuş gibi bir halleri vardı. İşte o zaman zihnimde &ldquo;Bayan McCloud&rsquo;un Şarkısı&rdquo;nı duydum.</p>

  <h3 class="h31"><a id="ncx3758"></a><a id="a1016"></a><a id="a1017"></a>iş ararken</h3>

  <p class="p9">Beni fişlemişlerdi. Ertesi sabah ve daha sonraki sabah iş bulmak için şantiyeye gittim ama hiçbir ustabaşı beni seçmedi. <span class="t20">Sen! Sen!</span> ve <span class="t20">Sen!</span> ama asla ben değil. Hiçbir bakış benim üzerimde durmuyordu. Kara haber gibiydim. Boyum yaklaşık bir seksen, kalabalığın arasında hemen görülebilecek kadar uzunum ama kamyonlar havaalanlarına ve kazı alanlarına doğru yola koyulurken ben hep şarapçılar ve kavgacılarla birlikte geride kalıyordum.</p>

  <p class="p9">Her sabah aynı hikâye. İş arayan biriydim. Her sabah alet çantamla birlikte şantiyeye geliyordum. Evden sabah altı buçukta çıkıyor, metroyla Kilbum&rsquo;e giderken yolda <span class="t20">Mirror</span> ve <span class="t20">Sun</span> gazetelerini okuyor, lambalarla aydınlanan şehirde ilerliyor, sonra metrodan iniyor, biraz yürüyor, bir otobüse biniyor, iki durak sonra iniyor, Meadow Sokağı&rsquo;nı boydan boya yürüyor ve Romanya&rsquo;dan, Rusya&rsquo;dan, Sırbistan&rsquo;dan ve İrlanda&rsquo;dan gelmiş adamların bir duman bulutu içinde sohbet ettikleri şantiyeye geliyordum.</p>

  <p class="p9">Kamyonlar geliyordu, ustabaşılar kamyonların arkasında ayakta duruyor, bir futbol maçına oyuncu seçer gibi <span class="t20">Sen! Sen!</span> ve <span class="t20">Sen!</span> diyordu.</p>

  <p class="p9">Sonra çekip gidiyorlardı, geride kalan bizler gidip küçük bir parkta oturuyor, sandviçlerimizi yiyip bekliyorduk.</p>

  <p class="p9">Demek seni de işe almıyorlar? dedi Manchester&rsquo;lı bir alkolik olan Jack Mannion.</p>

  <p class="p9">Almıyorlar.</p>

  <p class="p9">Onlara ne yaptın?</p>

  <p class="p9">Hiçbir şey.</p>

  <p class="p9">Keş misin nesin?</p>

  <p class="p9">Öyle bir şey değil, dedim.</p>

  <p class="p9">Hep öyle derler, dedi.</p>

  <h3 class="h31"><a id="ncx3770"></a><a id="a1018"></a><a id="a1019"></a>satranç oyuncuları</h3>

  <p class="p9">Her sabah şantiyeye gidiyordum ama boşunaydı. En azından yüzüm iyileşti. Sonra bir Sırp, Jack Mannion ve bana şehirdeki otellerde sıradan mutfak ve temizlik işleri yapmamızı önerdi.</p>

  <p class="p9">Bir otelin şef aşçısını tanıyordu. Böylece kendimi birkaç gün boyunca Regent&rsquo;s Park mahallesinde, beyaz badanalı, meşe ağacından kapıları olan bir zindanda patates soyma makinesine patates doldururken buldum. Yukarıdaki kaldırımda insanlar yürüyordu. Şef bize Regent&rsquo;s Park&rsquo;ta, birçoğu Doğu Avrupalı olan satranç oyuncularının verandada oturup gün boyunca, bazen akşamüstüne kadar satranç oynadıkları bir kafede mevsimlik, doğru dürüst bir iş buldu. Geniş camların arkasında oturup saatlerini kuruyor, rakiplerini inceliyor, başka masalardaki oyunları incelemek için dolaşıyor ya da mavili kırmızılı yünlü bir bere giyen, çevik parmaklı bir Estonyalı olan şampiyonla tanışmak için süslü sandalyelerde ve beyaz, demirden yapılmış koltuklarda oturuyorlardı. Yağmur yağarsa içeri giriyor, ama genelde dışarıda, ağaçların altında oturuyor, oyun bitene kadar hiç ko</p>

  <p class="p9">nuşmuyor, sonra her hamleyi tartışıyorlardı, sonra da yenenin karşısına yeni bir adam geçiyor ve sessizlik tekrar başlıyordu.</p>

  <p class="p9">Onlara bazen soğuk bazen ılık limonata ve her tür kahve ikram ediyordum.</p>

  <p class="p9">Aydınlık, hafif rüzgârlı bir yerdi, havada uçurtmalar vardı, uzakta at binen insanlar vardı. Erkek çocuklar futbol oynuyordu. Genç kızlar pembe şekerlemeler yiyip beyaz şarap içiyordu. Sakallı Yahudiler limonlu çay yudumluyordu. Hayvanat bahçesindeki kurtlar uluyordu. Oldukça mutluydum. İçinde bulunduğum koşulları unutmuş bile olabilirim. Bana şık bir garson üniforması verdiler, Mannion ise süpürgesi elinde arkamdan geliyordu. Tatildeki garsonlar dönünce iş de sona erdi. Mannion ve ben sabah saat yedide kendimizi yine şantiyede bulduk.</p>

  <p class="p9">Geri geri şantiyeye giren ilk kamyonun içinde Gümüş John ve İskoç Bob vardı.</p>

  <p class="p9">İşte bu pislikler yüzünden, dedim Jack&rsquo;e.</p>

  <p class="p9">Gümüş John ekibini seçmek için ayağa kalktı. Sırplar parmaklarının ucunda yükseldiler. Tek başıma kalana kadar sağımdaki ve solumdaki bütün adamları seçti. Hatta Jack Mannion&rsquo;u bile. Sonra kamyondan aşağı atladı ve yanıma gelerek omzuma hafifçe vurdu.</p>

  <p class="p9">Sen! dedi.</p>

  <p class="p9">Ne?</p>

  <p class="p9">Sen.</p>

  <h3 class="h31"><a id="ncx3782"></a><a id="a1021"></a><a id="a1020"></a>sohbet</h3>

  <p class="p9">Ötekilerle birlikte kamyona tırmanırken doğru şeyi yapıp yapmadığımdan emin değildim. Gümüş John şoförle birlikte ön tarafa geçti, bana uzun uzun baktı ve gülümsedi. Saat sekizde kahvaltı etmek için bir kafede durduk. Bazı adamlar biftek yedi, bazıları fasulye. Gümüş John patates kızartması ve sosis aldı, sandalyesini karşıma çekip oturdu.</p>

  <p class="p9">Bu adamla sohbet etmek istiyorum, dedi Mannion&rsquo;a. Mannion başka bir masaya geçti.</p>

  <p class="p9">Nasıl gidiyor? diye sordu Gümüş John.</p>

  <p class="p9">İyidir.</p>

  <p class="p9">Seni işe almadıklarını duydum.</p>

  <p class="p9">Doğru.</p>

  <p class="p9">Görüyorsun ya, bu şehirde birini haksız yere suçlarsan başına bunlar gelir. Çatalına bir sosis taktı. Arkadaşına ne olduğunu öğrenebildin mi?</p>

  <p class="p9">Hayır.</p>

  <p class="p9">Her neyse, benim o olayla hiç ilgim yok, dedi.</p>

  <p class="p9">İlgin var demedim. Sadece neler bildiğini öğrenmek istemiştim.</p>

  <p class="p9">Bir şey bildiğimi de nerden çıkardın?</p>

  <p class="p9">Birisi söyledi.</p>

  <p class="p9">Birisi mi? dedi. Çatalını indirerek yüzüklerini inceledi. Kim?</p>

  <p class="p9">Bir arkadaşım.</p>

  <p class="p9">Çenesini kapatsa daha iyi olurmuş. Tabağının kenarına biraz daha acı sos döktü ve ekmek parçasıyla sosu sıyırdı. Bir elini dümdüz masanın üzerine koydu. Şimdi beni dinle.</p>

  <p class="p9">Dinliyorum.</p>

  <p class="p9">Beni bir kere sinirlendirdin, bir daha sinirlendirme. Bir sigara yaktı. Benimle ilgili bir hikâye yayıyormuşsun.</p>

  <p class="p9">Hayır.</p>

  <p class="p9">Duydum, diye fısıldadı. Adamlar bana anlattı. Neyle karşı karşıya olduğunun farkında değilsin. Çayını karıştırdı ve parmaklarıyla masanın üstünde bir melodi çaldı. Bu işi istiyor musun?</p>

  <p class="p9">Fena olmaz.</p>

  <p class="p9">O zaman geçen geceyi unutalım. Tamam mı? Kimsenin benimle ilgili yanlış şeyler düşünmesini istemem. Tamam mı?</p>

  <p class="p9">Tamam, dedim.</p>

  <p class="p9">Arkadaşın benim için hiç çalışmadı. Benim Hammersmith&rsquo;te hiç işim olmadı. Tamam mı?</p>

  <p class="p9">Tamam, dedim.</p>

  <p class="p9">Ayağa kalktı.</p>

  <p class="p9">Herkes ayağa kalkıp onun arkasından kasaya gitti.</p>

  <h3 class="h31"><a id="ncx3809"></a><a id="a1023"></a><a id="a1022"></a>asılın!</h3>

  <p class="p9">Kamyon, Ealing Broadway&rsquo;in paralelindeki bir lağım borusunun yanında doldurdu. Önde, bir silindir bizim için yol açıyordu. Vinç gıcırdıyordu, İskoç Bob da <span class="t20">As</span><span class="t20">ı</span><span class="t20">l</span><span class="t20">ı</span><span class="t20">n! As</span><span class="t20">ı</span><span class="t20">l</span><span class="t20">ı</span><span class="t20">n!</span> diye bağırarak kaldırımda bir aşağı bir yukarı dolaşıyordu. Onu hâlâ duyabiliyorum. Arkamda bir adam kustu ve <span class="t20">Sevgili Tanr</span><span class="t20">ı</span><span class="t20">m!</span> dedi. <span class="t20">As</span><span class="t20">ı</span><span class="t20">l</span><span class="t20">ı</span><span class="t20">n! Sevgili Tanr</span><span class="t20">ı</span><span class="t20">m. As</span><span class="t20">ı</span><span class="t20">l</span><span class="t20">ı</span><span class="t20">n! Birisi</span> <span class="t20">ş</span><span class="t20">unun çenesini kapas</span><span class="t20">ı</span><span class="t20">n. As</span><span class="t20">ı</span><span class="t20">l</span><span class="t20">ı</span><span class="t20">n! Sevgili Tanr</span><span class="t20">ı</span><span class="t20">m!</span> Arkamızdan öfkeli bir araç konvoyu geliyordu. <span class="t20">Astl</span><span class="t20">ı</span><span class="t20">n!</span> İnsanlar otobüslerin tepesinden bizi izliyordu.</p>

  <p class="p9">Pantolonu yırtıldığı sırada Mannion önümde duruyor ve bütün gücüyle kabloyu çekiyordu. Doğruldu ve dikkatle arka tarafındaki deliği yokladı. Tanrım, dedi. <span class="t20">As</span><span class="t20">ı</span><span class="t20">l</span><span class="t20">ı</span><span class="t20">n!</span> Kabloya asılmak için eğildi ve hayaları delikte belirdi. <span class="t20">As</span><span class="t20">ı</span><span class="t20">l</span><span class="t20">ı</span><span class="t20">n!</span> Hep birlikte doğrulduk ve hayaları gözden kayoldu. Bütün gün, tıpkı bir yoyo gibi bir içeri bir dışarı, bir yukarı bir aşağı sallandılar. O akşam işimizi bitirdiğimizde, artık Jack Mannion&rsquo;un taşaklarını yakından tanıyordum.</p>

  <p class="p9">Kamyondan inerken Gümüş John bana bir ellilik verdi.</p>

  <p class="p9">Bunun geldiği yerde daha çok var, dedi. Hafifçe burnuna vurdu ve göz kırptı. Bay Ewing, değil mi?</p>

  <p class="p9">Doğru, dedim. Ollie.</p>

  <p class="p9">Pekâlâ Ollie, dedi ve elimi sıktı, sabah görüşürüz.</p>

  <p class="p9">Mannion ve ben Finsbury Parkı&rsquo;nda dolaştık.</p>

  <p class="p9">Bundan sonra kendine dikkat etsen iyi olur ortak, dedi. Başın serin, kıçın kuru olsun. Sakat bir herif bu.</p>

  <p class="p9">Biliyorum.</p>

  <p class="p9"><a id="a1024"></a><span class="t20">&nbsp;</span></p>
</body>
</html>
