<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>1</title>
</head>

<body>
  <h2 class="h21"><a id="a603"></a><a id="a602"></a><a id="a601"></a>1</h2>

  <h3 class="h31"><a id="ncx324"></a><a id="a604"></a>Londra'dan sonra</h3>

  <p class="p9">Londra&rsquo;dan sonra işler ciddiye bindi.</p>

  <p class="p9">Tedbirli davrandım.</p>

  <p class="p9">Peşimde anılar, sahilde dolaşıp bahçede zaman öldürerek bir süre annemde kaldım. Arada bir Gerties barına uğruyordum ama başlangıçta insanlar bana karşı sakıngan davrandı. Sanırım sonra yavaş yavaş varlığıma yeniden alıştılar. Ama hayalimde hâlâ Redmond&rsquo;u barın arkasında servis yaparken görüyordum. Sürekli o tartışmayı düşündüğüm için başkalarıyla konuşmakta zorlanıyordum. Babamla tartışmamızı düşünüyordum.</p>

  <p class="p9">Sonra ağıt başlıyordu: <span class="t20">Ş</span><span class="t20">öyle yapsayd</span><span class="t20">ı</span><span class="t20">m bunlar</span><span class="t20">ı</span><span class="t20">n hiçbiri olmazd</span><span class="t20">ı</span><span class="t20">. Ke</span><span class="t20">ş</span><span class="t20">ke yapmasayd</span><span class="t20">ı</span><span class="t20">m. Ke</span><span class="t20">ş</span><span class="t20">ke yapmasayd</span><span class="t20">ı</span><span class="t20">m. E</span><span class="t20">ğ</span><span class="t20">er yapsayd</span><span class="t20">ı</span><span class="t20">m.</span> Kendi vicdanımın sesinden bezene kadar bu böyle sürüp gidiyordu.</p>

  <p class="p9">Suçluluk duygusu peşimi bırakmıyordu.</p>

  <p class="p9">İlk düşü atlatamıyordum.</p>

  <h3 class="h31"><a id="ncx331"></a><a id="a605"></a><a id="a606"></a>ilk düş</h3>

  <p class="p9">İlk düş en zorudur. Eğer ilk düşü atlatabilirseniz emin bir yerdesiniz demektir. Ama ben, sesler yüzünden yatakta kımıldayamaz hale geliyordum. Saatler boyunca kendim tarafından sorguya çekiliyordum. <span class="t20">E</span><span class="t20">ğ</span><span class="t20">er yapsayd</span><span class="t20">ı</span><span class="t20">n. Ke</span><span class="t20">ş</span><span class="t20">ke yapmasayd</span><span class="t20">ı</span><span class="t20">n. Ke</span><span class="t20">ş</span><span class="t20">ke. Ke</span><span class="t20">ş</span><span class="t20">ke.</span> Hiçbir sorun hallolmuyordu. Ses bazen bir avukatın sesiydi. Bazen babamın sesiydi. Bazen de hiç tanımadığım birinin sesiydi. Her kimseler, çok acımasızlardı. Şikâyetler ve vaazlar, alaylar ve fısıltılar dinleyen bir adamdım. Bu sonsuza kadar böyle süremezdi.</p>

  <p class="p9">İş aramaya başladım. <span class="t20">Champion'daki</span> ilanları satır satır taradım ve kente gittim. Çeşitli yerlere başvurdum, ama şansım yoktu. Elime bol bol sorgulanmaktan başka bir şey geçmedi. <span class="t20">Daha önce neredeydin? Son i</span><span class="t20">ş</span><span class="t20">inden neden ayr</span><span class="t20">ı</span><span class="t20">ld</span><span class="t20">ı</span><span class="t20">n?</span> Böyle boktan şeyler. Soru üstüne soru. Sonra şu yeni barın açıldığını gördüm. Onları aradığım gece beni işe aldılar. Rahattım. Arka tarafta bir odaya taşındım. Bir akşam -belki iki hafta sonra- bir şeylerin ters gittiğini hissettim.</p>

  <p class="p9">Adamınız patron beni bir köşeye çekti.</p>

  <p class="p9">Midem ağzıma geldi.</p>

  <p class="p9">Ollie, dedi.</p>

  <p class="p9">Efendim?</p>

  <p class="p9">Korkarım sen aradığımız adam değilsin.</p>

  <p class="p9">Ne? dedim.</p>

  <p class="p9">Üzgünüm.</p>

  <p class="p9">Yanlış bir şey mi yaptım?</p>

  <p class="p9">Hayır.</p>

  <p class="p9">İyi çalışmıyor muyum?</p>

  <p class="p9">Sorun bu değil, dedi. Sadece kimi işe aldığıma dikkat etmek zorundayım. Anlatabiliyor muyum?</p>

  <p class="p9">Bana fazladan bir haftalık ücret verdi. Eşyalarımı toplayıp eve gitmek yerine bir pansiyona taşındım. Annemle yüzleşemezdim. Utanıyordum. Günlerce şehirde dolaştım. Gerçeküstüydü. Derken nehir kenarındaki şu şantiyede iş buldum. Kent restorasyonu. Fena iş değildi. Sonradan Atlantalı olmadığını iddia eden şu Atlantalı salakla karşılaşana kadar, pansiyonu da seviyordum. Orada Sara ile tanıştım ve birkaç ay birlikte olduk. Sonra bir akşam ona:</p>

  <p class="p9">Neler oluyor? dedim.</p>

  <p class="p9">Senden ayrılıyorum, dedi.</p>

  <p class="p9">Niçin?</p>

  <p class="p9">Omzuna elimi koydum ama itti. O zaman bildiğini anladım. Baş belasıydım. Kadınlarla şansım hiç yaver gitmiyordu. Beni terk etti. İyi hissetmiyordum. Eve kapandım. Birkaç gün sonra şantiyedeki işi bırakıp Doyle&rsquo;un Yeri&rsquo;nde işe başladım. Beni işe aldığı için helal olsun ona. Her işi yaparım demiştim. <span class="t20">En ucuz fiyatlar Doyle&rsquo;un Yeri&rsquo;nde!</span> High Sokağı&rsquo;nda, yetenekli genç sanatçıların yaşadığı bir evde oda tuttum.</p>

  <h3 class="h31"><a id="ncx350"></a><a id="a608"></a><a id="a607"></a>tavan arası</h3>

  <p class="p9">Evimdi. Odanın tavanı o kadar alçaktı ki giyinirken eğilmek zorunda kalıyordum. Soluk renkli ahşap duvarlar her yandan içeri doğru eğilmişti. Eşyalarımın çoğu kapının arkasında asılıydı. İş kıyafetim şeffaf plastikten bir torba içinde tavandan sallanıyordu. Temiz atlet ve gömlekler odanın kuytu bir köşesindeki bisküvi kutusunun içinde duruyordu. Kirli çamaşırlar yatağın altındaki torbaya tıkılıydı. Son kiracıdan kalan bir yığın tablo yatağın ayakucuna, yüzleri duvara gelecek şekilde istiflenmişti.</p>

  <p class="p9">Kaldırıp atamıyordum. Adam Hindistan&rsquo;daydı. Geri gelebilirdi. Cesaret edemiyordum.</p>

  <p class="p9">Ben düzenli bir adamım.</p>

  <p class="p9">Marty&rsquo;nin bütün eşyaları yanımdaydı. Atlasları, belgeleri, gezi kitapları, sakallı balıkçı bibloları. Kardeşim Redmond&rsquo;un kaset kutusu da bendeydi. Bazen penceremi açarak aşağıdaki sokağa Queen ya da Pavarotti dinletirdim. Tavan arası üç katlı bir evin tepesindeydi. Dördüncü katta oturduğumu söyleyebilirdiniz ama tavan arasına ayrı bir kat denilemezdi, daha çok çatının altında bir kuş kafesi gibiydi. Her fırtınadan sonra tahtalar çatırdayarak tek tek yerlerine otururdu. Kirişler homurdanarak genişlerdi. Döşeme tahtaları esnerdi. Fazla şikâyet eden biri değilim ama çoğu sabah odaya neler olduğunu merak eder, yerimden sıçrayarak uyanırdım. Ertesi gece, yine neler olacağını merak ederek uyurdum.</p>

  <p class="p9">Başınızı kollamak zorundaydınız. Sürekli. Nerede olursanız olun başınıza dikkat etmeniz gerekiyordu. Dimdik ayakta durabileceğiniz tek yer odanın ortasıydı. Sonra bir de pencere vardı. Ona ulaşmak için başınızı iyice eğmeniz gerekiyordu. Gündüz dünyadaki bütün diğer pencereler gibiydi. Eğilir, dışarı bakar ve ne oluyorsa onu görürdünüz - cıyaklayan saksağanları, Harmony Tepesi&rsquo;ne tırmanan beyazlar giymiş keşişleri, High Sokağı&rsquo;ndaki evlerin çatılarını, alışveriş yapanları, gazetelerin dağıtım kamyonlarını.</p>

  <p class="p9">Bu hafif ve sıradan, hatta neşeli bir melodiydi. Kafanızın içine etmezdi.</p>

  <p class="p9">Ama gece olunca her şey farklıydı.</p>

  <p class="p9">Şöyle ki,</p>

  <p class="p9">Eğer gece açık bırakılırsa, lanet olası pencere, kargaşa içindeki şehrin feryat figan mallarını satmaya çalıştığı bir hoparlöre dönüşüyordu.</p>

  <p class="p9">Sokaktaki her ses doğruca yukarı yükseliyordu - sarhoşlar, kadın çığlıkları, kilise çanları, taksiler, dazlaklar. Karanlık basınca sanki çılgın bir şeytan herkesi etkisi altına alıyordu. Gece bütün şehir benimle birlikte yatağa giriyordu. Tımarhane koğuşu gibi.</p>

  <p class="p9">Yeni hayatıma bu odada başladım.</p>

  <h3 class="h31"><a id="ncx362"></a><a id="a610"></a><a id="a609"></a>su deposu</h3>

  <p class="p9">Evet. Sunta bir dolabın içine gizlenmiş, odamın bir köşesinde duruyordu. Zamanında tesisatçının biri depo niyetine yapmıştı bu derme çatma kutuyu.</p>

  <p class="p9">Sık sık her şeyi söküp eli yüzü düzgün bir depo yapmayı düşündüm ama marangozluk yeteneğimi kaybetmiştim. Ahşap işçisi olmak geçmişte kalan bir şeydi ama belki bir gün fikrimi değiştiririm diye tesviye aletimi, testereyi, iki çekicimi, güzel bir keskiyi ve bir adet Stanley marka şerit metreyi yün bir torbanın içinde yatağımın altında saklıyordum.</p>

  <p class="p9">Koca evdeki bütün borular bu Allah&rsquo;ın cezası depoya bağlıydı. Neden olmasın ki?</p>

  <p class="p9">Ne sanıyordunuz?</p>

  <p class="p9">Yatağa uzanınca beklemeye başlardım. Aşağıda bir yerde musluğa dokunulduğu anda canavar inlemeye başlardı. Sanatçılardan biri gecenin köründe tuvalete giderse, depo önce çınlar ve sallanır, sonra vites değiştirip patlardı, sular aşağıya akar, sonra yeniden dolar ve damlamaya başlardı.</p>

  <p class="p9">Hiç hoş değildi. Berbattı. Ne zaman biri tuvalete gitse sanki ben de onunla birlikte gidiyordum. Kapının açıldığını, ayak seslerinin ikinci kata indiğini duyuyordum. Onlar çömelirken sanki sifon zincirine uzanan bendim. İlk -löp- sesinde kalbim titriyordu. Ayağa kalktıklarında sanki zincire ben asılıyordum.</p>

  <p class="p9">Uyuyamıyordum.</p>

  <p class="p9">Aklımı kaybedecektim.</p>

  <p class="p9">Bu yüzden tuvalete bir not astım.</p>

  <p class="p9">LÜTFEN GECE YARISINDAN SONRA SİFONU ÇEKMEYİN.</p>

  <p class="p9">İyi yapmıştım. Ertesi gün birisinin benimkinin yanına bir not astığını gördüm.</p>

  <p class="p9">LÜTFEN GECE YARISINDAN SONRA IŞIKLARI AÇMAYIN.</p>

  <p class="p9">Merdiven ışıklarını kastediyordu.</p>

  <h3 class="h31"><a id="ncx376"></a><a id="a611"></a><a id="a612"></a>gelin</h3>

  <p class="p9">Taşındığım gece ortaya çıktığını gördüm. Acımasız bir kasım akşamıydı. Dükkânlar kapanıyor, ışıklar sönüyor ve sokak lambaları yanmaya başlıyordu.</p>

  <p class="p9">Yeni evimde, eğilerek pencereden dışarıya baktım, -bu her şeyi mahvetti- çünkü orada, sokağın karşı tarafında gelini görüverdim.</p>

  <p class="p9">Buna inanamıyordum.</p>

  <p class="p9">Bir zamanlar takip ettiğim Luton&rsquo;lu bayanlardan birine benziyordu. Işıklandırılmış gelinliğinin altında şişkin bir karınla, hamile olduğu anlaşılıyordu. Yüzü yoktu ve hareketsizdi, beyaz bir duvaktan ibaretti. Onun bir dükkânın vitrininde durduğunu anlayana kadar epey zaman geçti. Bir çamaşırhane ve kuru temizlemecinin vitriniydi burası. Günlerdir dükkânın önünden geçmeme rağmen onu daha önce görmemiştim. Ama işte oradaydı. Pencereden çekilip yatağıma uzandım. Kalkıp yine baktım, hâlâ oradaydı. Bütün gece, içinde turuncu balıklar olan yeşil bir akvaryumun yanında durdu. O bir hayaletti, çamaşırhane de onun mağarası.</p>

  <p class="p9">Ertesi gün onu düşünerek kirlilerimi alıp çamaşırhaneye gittim. Kendime engel olamayıp içeri daldım. Havada erkek çorabı ve kocakarı donu kokusu vardı. Çamaşır makineleri dönüyordu. Terlediğimi fark ettim. Burası tuhaf görünüyordu, geçmişe dönüş başladı. Evet? dedi kadın ve yineledi <span class="t20">Evet?</span> Size nasıl yardımcı olabilirim? Ne dediğimi bilmiyorum. <span class="t20">Herhangi bir</span> <span class="t20">ş</span><span class="t20">ey söylemi</span><span class="t20">ş</span> <span class="t20">olabilirim.</span> Tek kelime etmeden torbamı aldı ve başının üstünden geriye doğru fırlattı. Fiş yazmasından faydalanarak dönüp geline baktım. Yoktu. Orada değildi. Tamam gelinlik oradaydı ama hepsi bu - sadece bir gelinlik. Kafası ve elleri yoktu. Duvak pek cafcaflıydı ve tüllerin altında hiç kimse yoktu. Sadece küf kokulu sıcak hava.</p>

  <p class="p9">Onu kafamdan uydurmuş olmalıyım, diye düşündüm.</p>

  <p class="p9">O sırada camların buğulanmaya başladığını gördüm.</p>

  <p class="p9">Fişi kapıp dışarı fırladım.</p>

  <p class="p9">Geri dönecek cesareti toplamam birkaç gün sürdü. Çamaşırhanelere asla girmem. Londra&rsquo;dan beri. Asla. Nasıl olduklarını bilirim. O gün de gelini görmeye gitmiş olmasaydım asla o çamaşırhaneye girmezdim.</p>

  <h3 class="h31"><a id="ncx386"></a><a id="a614"></a><a id="a613"></a>mutlu evliliklerin hayaleti</h3>

  <p class="p9">Onu saatlerce odamdan izledim.</p>

  <p class="p9">Gündüz olunca ortadan kayboluyordu. Gün ışığı ona göre değildi. Ama gece olunca kendine geliyordu. Şehirdeki lanet olası yaygara bir uçtan diğer uca artarak yayılıp, polis arabaları ani fren sesleriyle Lamp&rsquo;ın önüne yığıldığında ve serseriler anıtın önünde sebepsiz yere alkış tutup bağrışmaya başladığında, çamaşırhanedeki ışık da yoğunlaşırdı. Kargaşa arttıkça ışık da artardı. Işık arttıkça büyü de artardı. Camlardaki buğu uçup gider ve o, dükkânın arkasından çıkıp gelirdi. Kasanın solunda, karanlıkta ayakta durur, hayali ellerinden biriyle pililerini ve duvağını kaldırırken diğer eliyle yoldan geçenlere tuhaf işaretler yapardı. İki yanında askılar dolusu, selofana sarılmış, temizlenmiş takımlar, elbiseler, yağmurluklar asılı olurdu. Tertemiz ve parlaktı, ışık saçardı. Sabahın erken saatlerine kadar mavi bir ışık demetinin içinde gülümseyen bir hayaletti o, mutlu evliliklerin hayaleti.</p>

  <p class="p9">Liz&rsquo;den başka kimseye ondan bahsetmedim, ona da boş bulunup söylemiştim zaten.</p>

  <p class="p9">Bu, insanın kendisine saklaması gereken türden bir şeydi.</p>

  <p class="p9">Bilirsiniz işte.</p>

  <h3 class="h31"><a id="ncx392"></a><a id="a616"></a><a id="a615"></a>mutfak</h3>

  <p class="p9">Liz&rsquo;in söylediği gibi, maden ocağına benziyordu.</p>

  <p class="p9">Liz ahbabımdır. Marty ve La Loo&rsquo;dan beri ilk arkadaşım. Onunla Rap&rsquo;te, sahnede şu pantomim gösterisini yaptığı dönemde tanıştım. Evet, Liz, oğlan çocuğu gibi kesilmiş sarı saçları ve tepeden bakışıyla derbeder ama güzel görünürdü; kirli lavabodan bir kap alır, iç geçirerek, çaydanlıktaki kaynar suyu kaba boşaltır, kulplu, küçük bir tencereye kepçeyle renksiz fasulyeleri koyar, yemek pişirirdi.</p>

  <p class="p9">Asıl mükemmel yaptığı şey tatlılardı, meyveli kekler ve pastalar.</p>

  <p class="p9">Bulaşık yıkamak değil.</p>

  <p class="p9">Erkek sanatçılar da yeterince dağınıktı ama kadınlar daha beterdi. Neden böyle bilmiyorum. Merdivenler, odalar, mutfak, her yer yağlıboya ve alçı kokardı. Birkaç gün uzaklaşsam, döndüğümde ocağın çevresinde yer muşambasını yağ içinde, ocağı ise köri ve makarna sosuna bulanmış halde bulurdum. Ocağı yakınca keskin bir yanık kokusu duyardınız.</p>

  <p class="p9">Bir soğan kabuğu parlar ve kabarıp patlardı. Fırın leş gibi kokardı. Lavaboda ise bulaşıklardan bir enkaz olurdu.</p>

  <p class="p9">Karakterimdeki eski, çok eski bir özellikten dolayı her zaman düzenli olduğum için iş başa düşerdi. Hem aralarında en büyük bendim. Gece en son yaptığım şey daima bulaşık yıkamaktı, çünkü bu dünyada sizi bekleyen bir lavabo dolusu bulaşık olduğunu bilerek uyanmaktan daha kötü bir şey yoktur. Sabahları bir lavabo dolusu bulaşıkla karşılaşmaya katlanamam.</p>

  <p class="p9">Aldırmıyorum. Öğrenciler iyidir. Ama mutfağın kendisi çok iç karartıcıydı. Arka kapıdaki tek pencere birkaç metre ötedeki duvara bakıyordu. Bahçede ancak tuğlalar, soba borusundan bir saksı ve ağzına kadar dolu çöp kutusu için yer vardı. Ayrıca burada bir de kedi yaşıyordu. Kedi için bir kutu yaptım ama su deposu için bir şey yapmadım. Sık sık bu duvara bakarak şaşıp kalıyordum. Neredeyse üç buçuk metre yüksekliğindeydi. Hollanda malı mobilyalar satan bir hah tüccarına ait deponun arka tarafındaki düz duvardı.</p>

  <p class="p9">Hollanda mobilyası kafalı. Kahrolsun.</p>

  <p class="p9">Duvarın üzerinde bir gıdım boya hatta bir santim sıva yoktu. Sadece gökyüzünü kapatan ve karanlıkta kahvaltı etmenize sebep olan yüksek bir duvar.</p>

  <p class="p9">Doğru.</p>

  <p class="p9">Gençken çok küfür ederdim.</p>

  <h3 class="h31"><a id="ncx405"></a><a id="a617"></a><a id="a618"></a>merdivenler</h3>

  <p class="p9">Şöyle anlatayım.</p>

  <p class="p9">Doyle&rsquo;un Yeri&rsquo;nde geç saatlere kadar çalışıyor ya da Rap kapandıktan sonra temizlik yapıyordum, gece odama çıkmak için bu merdivenleri kullanmam gerekiyordu. Çürük demek yanlış olur. Merdivenler hiç tekin değildi, diyelim biz. Ne kadar uğraşırsam uğraşayım karanlıkta tırmanamıyordum, bu yüzden ışığı yakıyordum ve sonra her katta ayrı bir kıyamet kopuyordu. Sorun şu ki yatak odası kapılarının üs</p>

  <p class="p9">tünde küçük bir cam bölme vardı ve ampullerin ışığı doğrudan içeride uyuyanların üzerine patlıyordu. Öğrenciler hemen bağırmaya başlıyordu. Hey, söndür şu lanet olası ışığı! Işık, lanet olsun, ışık! Liz bile, bağırmadığını söylemesine rağmen bağırıyordu. Ben onu duyuyordum.</p>

  <p class="p9">Odama çıkan son birkaç basamağı da koşarak tırmandığımda terden sırılsıklam oluyordum.</p>

  <p class="p9">En sonunda elektrik düğmesini çeviriyordum ve ev sessizliğe gömülüyordu.</p>

  <p class="p9">Ama ben değil. Kendimi iyi hissetmiyordum. O kadar kötü oluyordum ki bir kere dışarı çıkınca eve dönmeye korkuyordum. Oysa dışarı çıkarsam geri dönmem gerekiyordu. İki el feneri aldım ama yürüttüler. En iyisi onlardan önce yukarı çıkıp yatağa girmekti. O zaman sadece su deposu ve pencereden içeri böğüren namussuz şehirle boğuşmam gerekiyordu. Ama o günlerde geç saatlere kadar çalışmak zorundaydım ve kalacak başka yerim yoktu. Benden haftada sadece 25 pound alıyorlardı ve neresinden bakarsanız bakın kötü bir anlaşma değildi bu.</p>

  <p class="p9">Hem arkadaşım Liz de vardı.</p>

  <p class="p9">Şikâyet etmiyorum.</p>

  <p class="p9">Merdivenler omzuma yüklendiğim çarmıhtı.</p>

  <p class="p9"><a id="a619"></a><span class="t20">&nbsp;</span></p>
</body>
</html>
