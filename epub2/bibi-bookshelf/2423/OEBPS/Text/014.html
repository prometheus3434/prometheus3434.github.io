<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h2 class="h21"><a id="a717"></a>9</h2>

  <h3 class="h31"><a id="ncx1079"></a><a id="a718"></a>birine satılabilir misin?</h3>

  <p class="p9">O gece Rap&rsquo;te paraşütle atlamaktan sahil uçakları kullanmaktan jetlerden ışık hızından paraşütlerden yerçekiminden Dunnes dükkânlarından kara deliklerden perspektiften telepatiden ses bombalarından intihardan söz ettiler, sonra lotoyu kazanan Annie Levi ve kocası içeri girdi.</p>

  <p class="p9">Yaklaşık bir ay önce iki yüz elli bin dolar kazanmışlardı ve o zamandan beri ortalıkta görünmemişlerdi. Kasabada dedikodu almış yürümüştü. Efendim, İtalya&rsquo;ya, adamın memleketine gitmişler, yok yok, New York&rsquo;taymışlar. Evlerini satmışlarmış. Para için birbirlerine girmiş ve mahkemeye başvurmuşlarmış. İşte şimdi buradaydılar, her zamanki gibi giyinmişlerdi ve tebrikler yağıyordu. Masalarına her servis yapışımda yüklüce bir bahşiş alarak geri dönüyordum.</p>

  <p class="p9">Gilmartin bunu biliyordu. Aynadan, arkasında olup biten her şeyi izliyordu.</p>

  <p class="p9">Bakıyorum da zenginlerle sohbet ediyorsun, dedi.</p>

  <p class="p9">Saçmalama, dedim.</p>

  <p class="p9">Fark ettin mi, dedi, yüzlerinden gülücük eksik olmuyor.</p>

  <p class="p9">Sen olsan gülümsemez miydin?</p>

  <p class="p9">Ve birbirlerine dokunuyorlar.</p>

  <p class="p9">Bu normal.</p>

  <p class="p9">Görüyor musun?</p>

  <p class="p9">Neyi görüyor muyum?</p>

  <p class="p9">İşte başladılar.</p>

  <p class="p9">Sen de bakma o zaman.</p>

  <p class="p9">Kendime engel olamıyorum. Tanrım, işte yine yaptılar. Ne yaptılar?</p>

  <p class="p9">Dokunuyorlar! Gören de daha yeni tanıştılar sanır. Kıskanıyorsun.</p>

  <p class="p9">Buraya gel.</p>

  <p class="p9">Ne?</p>

  <p class="p9">Buraya yanıma gel.</p>

  <p class="p9">Buradayım.</p>

  <p class="p9">Birine sarılabilir misin? diye tısladı.</p>

  <p class="p9">Bu da nereden çıktı?</p>

  <p class="p9">Boşver. Sana birine sarılabilir misin? diye sordum.</p>

  <p class="p9">Şaka yapıyorsun.</p>

  <p class="p9">Ciddiyim.</p>

  <p class="p9">Kadın mı erkek mi?</p>

  <p class="p9">Fark etmez.</p>

  <p class="p9">Tabii ki sarılabilirim.</p>

  <p class="p9">Ben kimseye sarılamam. Hiç kimseye, diye yineledi ve aynaya döndü.</p>

  <h3 class="h31"><a id="ncx1108"></a><a id="a719"></a><a id="a720"></a>Jimmy Quinlivan</h3>

  <p class="p9">Dikkat et, dedi Marise, Jimmy geldi.</p>

  <p class="p9">Jimmy Quinlivan bir ihtiyar delikanlıydı, sürekli sohbet etmek isteyen yaşlı bir müşteri. İkinci çocukluğunu yaşıyordu. Bir kasket, geniş kırmızı bir kravat, beyaz pantolon ve bol briyantinli parlak gri saçları ile öğrencilerin arasında dolaşıyor, Claremorris&rsquo;li lezbiyenlerle bir bardak Guinness, Westport&rsquo;lu heykeltıraşlarla bir bardak viski içiyordu. Jimmy öğrencilerle takılmayı sever. Onlarla takılınca kendini iyi hissediyor.</p>

  <p class="p9">Hastanedeki mutfakta bir işi vardır, uzun siyah bir pardösü giyip Honda&rsquo;sına kurularak kentte dolaşır.</p>

  <p class="p9">Çoğu gece buraya uğrar.</p>

  <p class="p9">Eğer dükkân sessizse başka bir yere gider. Gitmez de şimdi yaptığı gibi kalırsa, ayyaşlar gibi durmadan konuşarak o</p>

  <p class="p9">masadan bu masaya dolaşır. Öğrenciler bazen onu ev partilerine götürürler. Hatta High Sokağı&rsquo;ndaki kanepede bile yatmış, önemsiz bir şey için saatlerce söylenerek evin içinde dolaşmıştır.</p>

  <p class="p9">Jimmy, dedim, ne içmek istersin?</p>

  <p class="p9">Bir Povvers, dedi. İskoç doları bozabilir misin?</p>

  <p class="p9">Hadi ordan Jimmy.</p>

  <p class="p9">Birden lotocu çifti gördü. Onları uzaktan izledi, viskisini aldı ve onu durdurmama fırsat vermeden, odayı bir uçtan diğer uca geçerek, sanki şans eseriymiş gibi yanlarındaki masaya oturdu.</p>

  <p class="p9">Gülümsedi, onlar da ona gülümsediler.</p>

  <p class="p9">Gözünü üstünden ayırma, dedi Marise, uçuyor.</p>

  <p class="p9">Yanlarına gittim.</p>

  <p class="p9">İyi misin Jimmy?</p>

  <p class="p9">Niye olmayacakmışım? Burada Annie ile sohbet ediyorum. Anneni tanıyordum, dedi.</p>

  <p class="p9">Tanıyor muydun? diye sordu Annie.</p>

  <p class="p9">Neden tanımayacakmışım? dedi ve eğilerek bardağını onlarınkilerle tokuşturdu.</p>

  <p class="p9">İki yüz elli bin diyerek başını salladı. İyi para doğrusu. Dengesiz bir kahkaha attı, bunu uzun ve gürültülü bir öksürük izledi.</p>

  <p class="p9">Bana baktılar.</p>

  <p class="p9">Jimmy, dedim.</p>

  <p class="p9">Yarın benim doğum günüm, dedi.</p>

  <p class="p9">İyi ki doğdun, dedim.</p>

  <p class="p9">Evet, dedi Jimmy, tam altmış iki yaşındayım.</p>

  <p class="p9">Karı koca bardaklarını kafalarına diktiler.</p>

  <p class="p9">Altmış iki yaşımdayım dedim.</p>

  <p class="p9">Seni duydum, dedi Annie.</p>

  <p class="p9">Dur da sana bir içki ısmarlayayım.</p>

  <p class="p9">Hayır teşekkür ederim, dedi Annie.</p>

  <p class="p9">Onunla içiyorsun da benimle niye içmeyecekmişsin?</p>

  <p class="p9">Pardon? dedi kocası.</p>

  <p class="p9">Kıçımın pardonu. Birkaç hafta önce sen de tıpkı benim gibi esrar çekiyordun.</p>

  <p class="p9">Bu kadarı yeter, dedim Jimmy&rsquo;ye.</p>

  <p class="p9">Bana mı dedin?</p>

  <p class="p9">Evet sana dedim.</p>

  <p class="p9">Bana demiş, dedi Annie&rsquo;ye, oysa ben kimseyi rahatsız etmiyorum.</p>

  <p class="p9">İyi o zaman, dedim.</p>

  <p class="p9">Sadece biraz eğleniyoruz o kadar, dedi Jimmy. Öyle değil mi?</p>

  <p class="p9">Evet öyle, dedi Annie.</p>

  <h3 class="h31"><a id="ncx1147"></a><a id="a721"></a><a id="a722"></a>evet doğru</h3>

  <p class="p9">Evet doğru, dedi esrarlı bir sigaradan kalanları cebine tıkarak tuvaletten çıkan bir pazarlama öğrencisi. Yanlış masaya, avukatların masasına oturdu, bir sigara çıkarttı ve ateş arandı.</p>

  <p class="p9">Kibritini almamın bir sakıncası var mı?</p>

  <p class="p9">Yok.</p>

  <p class="p9">Yanan kibriti uzatan adamla göz göze geldi.</p>

  <p class="p9">Seni tanıyor muyum?</p>

  <p class="p9">Görmüş olabilirsin.</p>

  <p class="p9">Değişmişsin.</p>

  <p class="p9">Seneler insanı böyle yapıyor, diyerek güldü avukat. Larry sigarasını yakıp masada oturan diğer adamlara baktı.</p>

  <p class="p9">Bilemiyorum. Siz bizim masanın adamları değilsiniz. Hayır, dedi avukat.</p>

  <p class="p9">Anlamıştım. Onlara ne yaptınız?</p>

  <p class="p9">Onları kaçırdık.</p>

  <p class="p9">İyi yapmışsınız, dedi Larry. Yine de hoş insanlardı doğrusu.</p>

  <p class="p9">Öyle diyorsan öyledir.</p>

  <p class="p9">Şaka bir yana...</p>

  <p class="p9">Evet?</p>

  <p class="p9">Neredeler?</p>

  <p class="p9">Kim?</p>

  <p class="p9">Arkadaşlarım.</p>

  <p class="p9">Larry, dedim, seninkiler işte orada.</p>

  <p class="p9">Yer mi değiştirdiler nedir?</p>

  <p class="p9">Hayır sen yer değiştirdin.</p>

  <p class="p9">Tanrım. Nasıl oldu bu?</p>

  <p class="p9">Ayağa kalkıp herkesle tokalaştı.</p>

  <p class="p9">Sizinle tanışmak bir zevkti, dedi. Çok hoş insanlarsınız. Dirseğimi yakaladı.</p>

  <p class="p9">Şimdi iyi misin? dedim onu masasına doğru götürürken. Daha iyi olmamıştım.</p>

  <p class="p9">Do&rsquo;yu inceledi.</p>

  <p class="p9">Bu sen misin Do? diye sordu.</p>

  <p class="p9">Evet benim dedi Do.</p>

  <p class="p9">İyi. Yerine oturuyor ve heyecanlı bir el hareketiyle beni çağırıyor. Kulağıma yaklaşıyor. Yanlarına oturduğum takım elbiseliler kimdi?</p>

  <p class="p9">Hukukçular, dedim.</p>

  <p class="p9">Vur bana, diyor.</p>

  <p class="p9">Şişinmekten bir hal olmuşsunuz, diye haykırdı Jimmy. Bana vur, diyor.</p>

  <p class="p9">Bana aşağılayarak bakamazsınız diye kükrüyor Jimmy ve ayağa fırlıyor. Yere tükürüp pisliğini ayağıyla halıya iyice bulaştırıyor.</p>

  <p class="p9">Kafama bir sopa indir de kendime geleyim, diyor Jimmy. Atlamalıydım, diyor May.</p>

  <h3 class="h31"><a id="ncx1182"></a><a id="a724"></a><a id="a723"></a>yarın sabah tahtalıköyde uyanmak ister misin?</h3>

  <p class="p9">Lotoyu kazanan İtalyan ayağa kalkıyor. Parmağını Jimmy&rsquo;nin yüzüne uzatıyor ve hiçbir şey söylemeden yerine oturuyor. Annie ellerini kocasının omuzlarına koyuyor, eğiliyor ve uzun uzun, dikkatle Jimmy&rsquo;ye bakıyor.</p>

  <p class="p9">Bayım, diyor, yarın sabah tahtalıköyde uyanmak ister misin?</p>

  <p class="p9">Ne dedin?</p>

  <p class="p9">Beni duydun.</p>

  <p class="p9">Bana ne dediğini duydunuz mu? diye haykırıyor Jimmy. Hadi, diyorum.</p>

  <p class="p9">Beni tehdit etti! Yaşlı bir adam olan Jimmy Quinlivan&rsquo;ı tehdit etti.</p>

  <p class="p9">Jimmy, diyorum.</p>

  <p class="p9">Ama ben yanlış bir şey yapmadım.</p>

  <p class="p9">Hadi ama.</p>

  <p class="p9">İçkisini içip, ama yarın benim doğum günüm, diyor. Mutlu yıllar, diyorum.</p>

  <p class="p9">Önümden yürüyor. Kapıda duruyor ve geri dönüp bir kere daha bağırsın mı bağırmasın mı karar vermeye çalışıyor. Yapma, Jimmy.</p>

  <p class="p9">Bana böyle davranamazsın.</p>

  <p class="p9">Müşterileri rahatsız ediyorsun.</p>

  <p class="p9">Onlar müşteri değil. Onlar serseri.</p>

  <p class="p9">Yarın yine gelirsin.</p>

  <p class="p9">Asla! Bu ahıra bir daha adımımı atmam.</p>

  <p class="p9">Sen bilirsin.</p>

  <p class="p9">Omzumun üzerinden arkama bakıyor.</p>

  <p class="p9">Yürümeye devam et, Jimmy.</p>

  <p class="p9">Bunu yapamazsın, diyor, ben bir cumhuriyetçiyim.</p>

  <p class="p9">Eve git.</p>

  <p class="p9">Aynı zamanda bir şef aşçıyım.</p>

  <p class="p9">İyi geceler, Jimmy.</p>

  <p class="p9">Bunu ödeyeceksiniz, diyor.</p>

  <p class="p9">Bırak artık, Jimmy.</p>

  <p class="p9">Senin hakkında her şeyi biliyorum, oğlum, diye fısıldıyor. Suyun öbür tarafındaki çocuklar seni cezalandırdı.</p>

  <p class="p9">Kapı arkasından kapanıyor.</p>

  <p class="p9"><a id="a725"></a><span class="t20">&nbsp;</span></p>
</body>
</html>
