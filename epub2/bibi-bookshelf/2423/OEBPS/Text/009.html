<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>5</title>
</head>

<body>
  <h2 class="h21"><a id="a665"></a>5</h2>

  <h3 class="h31"><a id="ncx744"></a><a id="a666"></a>Joe Green</h3>

  <p class="p9">Şöyle oldu, bir arabaya yol vermek için kenara çekildim, sonra şoför durup kapıyı açtı. Bu oydu - Joe Green. Arabaya bindim.</p>

  <h3 class="h31"><a id="ncx746"></a><a id="a668"></a><a id="a667"></a>sorun</h3>

  <p class="p9">Dinliyor musun?</p>

  <p class="p9">Dinliyorum.</p>

  <p class="p9">İyi. Sorun şu ki çok para kazanıyorum ama hiçbir şeyim yok. Anlıyor musun?</p>

  <p class="p9">Anlıyorum.</p>

  <p class="p9">Ben anlamıyorum. Televizyonun ne yararı var? Lanet olsun. Sevdiğin her programı yayından kaldırırlar. Cumartesi günleri lanet olasıca güreşleri izlemeyi özlüyorum. Güreşleri çok severdim. Anlıyor musun?</p>

  <p class="p9">Evet, Joe.</p>

  <p class="p9">Ne diyorsun!</p>

  <p class="p9">Anladığımı söylüyorum.</p>

  <p class="p9">Nasıl anlayabilirsin ki?</p>

  <p class="p9">Ne?</p>

  <p class="p9"><span class="t20">Ne diyorsun</span>?</p>

  <p class="p9">Hiçbir şey.</p>

  <p class="p9">Senin için üzülüyorum, dedi.</p>

  <p class="p9">Öyle mi.</p>

  <p class="p9">Neden biliyor musun? Neden?</p>

  <p class="p9">Çünkü yüzleşemiyorsun.</p>

  <h3 class="h31"><a id="ncx763"></a><a id="a669"></a><a id="a670"></a>kötü şeyler</h3>

  <p class="p9">Kör ölür badem gözlü olur, dedi Joe sessizce. Doğru değil mi? Redmond ve Marty meselesinden söz ettiğini biliyordum.</p>

  <p class="p9">Doğru.</p>

  <p class="p9">Ama kalbin temiz olmalı, <span class="t20">kalbin temiz olmal</span><span class="t20">ı</span> <span class="t20">-</span> işte anahtar bu. Bak inanılmaz bir şey anlatayım! Sessiz bir buzağım vardı ve samanlığa girmiyordu. <span class="t20">Oraya gir! Oraya gir!</span> dedim buzağıya ama o bana hiç aldırış etmedi. Sonra da öldü.</p>

  <p class="p9">Yazık olmuş.</p>

  <p class="p9">Buzağı ocağın birinde öldü. Ona ancak bir yıl ve bir gün sahip olabildim. Bir gün.</p>

  <p class="p9">Başını salladı.</p>

  <p class="p9">Tuhaf bir şey - <span class="t20">bir y</span><span class="t20">ı</span><span class="t20">l ve bir gün</span>, dedi, değil mi?</p>

  <p class="p9">Öyle.</p>

  <p class="p9">Bir yıl ve bir gün, dedi hayretle. Sonra buzağı öldü.</p>

  <p class="p9">Arabayı durduracak kadar yavaşlattı. Hayvanları çok severim, gerçekten, dedi bana bakarak.</p>

  <p class="p9">Bunu biliyorum, dedim.</p>

  <p class="p9">Joe Green&rsquo;in sorunu hayvanlarından bir türlü ayrılamamasıdır. Sığırları adeta evcil hayvanlarıdır ve onlarla vakit geçirmeyi çok sever.</p>

  <h3 class="h31"><a id="ncx776"></a><a id="a672"></a><a id="a671"></a>eğilimler</h3>

  <p class="p9">Eğilimleri de vardır. Bir seferinde bana çok büyük bir organı olduğunu, çok büyük olduğu için, ereksiyon halindeyken yüzündeki kanın bile çekildiğini söylemişti. Joe böyledir. Araba, evimden birkaç yüz metre ötede durdu.</p>

  <p class="p9">Karavana gel de birer içki içelim, dedi.</p>

  <p class="p9">Gelemem, dedim.</p>

  <p class="p9">Dikiz aynasındaki ışığı yaktı.</p>

  <p class="p9">Korkunç ıssız oluyor, dedi.</p>

  <p class="p9">Kımıldamadan öylece oturuyoruz. Nem ve öfke kokuyor. Yağmura bakıyor ve birkaç saniye boyunca varlığımdan habersizmiş gibi görünüyor. Sonra dönüyor, beni yanında otururken görüyor ve arabayı evimin önüne çekiyor. Ben çıkarken önüne bakıyor.</p>

  <p class="p9">İyi geceler, Joe, diye sesleniyorum.</p>

  <p class="p9">Boşver, diyor.</p>

  <p class="p9">Karanlığa doğru hareket ediyor, sağ sinyali öfkeyle yanıp sönüyor, sahil yolundan aşağı iniyor. Sinyal bayırın kenarında, denizde bir yardım işareti gibi, sahile varana kadar yanıp sönüyor; önce farlar, en sonunda da sinyal görünmez oluyor. Joe Green artık evinde.</p>

  <h3 class="h31"><a id="ncx786"></a><a id="a673"></a><a id="a674"></a>bay Sean Suçlu</h3>

  <p class="p9">Damın saçağı altında rüzgârda durup bir sigara içtim. Yağmurda önümden birisi geçti.</p>

  <p class="p9">Kim o? diye bağırdım.</p>

  <p class="p9">Bay Sean Suçlu, dedi Alman psikolog.</p>

  <p class="p9">Bana şunu söyle, dedim, baban hiç teslim oldu mu?</p>

  <p class="p9">Hayır. Sen de bana şunu söyle, Ollie. Fatihin dilinde konuşmak nasıl bişey?</p>

  <p class="p9">Buna verecek bir cevabım yoktu.</p>

  <p class="p9">Alman&rsquo;ın kulübesinde Wagner çaldığını duydum. Sonra caz. Yeni yoldan bir traktör geçti. <span class="t20">Var olmak günah i</span><span class="t20">ş</span><span class="t20">lemektir.</span> O gece bir tek rüya gördüm. Ferah bir rüyaydı ve birçok tanıdık vardı, hayatımdan çoktan çıkmış olan insanlar, havaalanında yüksek yakalı giysiler giymiş siluetler, bir kamyonun arkasında yatan bir şekil. Sonra Redmond, Gerties&rsquo;de barın arkasında belirdi. Bir bardağı ışığa tuttu. Çok yükseğe. Onu gördüğüme çok sevinmiştim ve aceleyle bütün olan biteni açıklamaya başladım.</p>

  <p class="p9">Boş ver bunları, dedi.</p>

  <p class="p9">Neşeyle, sadece bir dakikalığına seni görmeye gelmiştim, dedim.</p>

  <p class="p9">Devam et, dedi.</p>

  <p class="p9">Buraya daha önce gelemediğim için özür dilerim, dedim.</p>

  <p class="p9">Boş ver.</p>

  <p class="p9">Seni görmek harika.</p>

  <p class="p9">Tabii.</p>

  <p class="p9">Onu görmeyi planladığımı açıklamaya çalıştım. Boş ver bunları, dedi. Sonra uzaklaştı. Onunla birlikte giderdim ama babam yolumu kesmişti. Bu boşluk. Oradaydılar, ama ertesi sabah parçaları yerine oturtamadım, her şey pusluydu ve yine bir şeylerin eksik olduğu hissine kapıldım.</p>

  <p class="p9">Rüyalarımda gerçek hayatta aldığımdan çok daha fazla risk alırım. Yüz kez daha fazla.</p>

  <p class="p9">Bir şey düşürmüştüm.</p>

  <p class="p9">Bana kim olduğumu anlatan şeyi unutmuştum.</p>

  <p class="p9"><a id="a675"></a><span class="t20">&nbsp;</span></p>
</body>
</html>
