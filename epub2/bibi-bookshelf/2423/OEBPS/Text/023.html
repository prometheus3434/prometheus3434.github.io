<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h2 class="h21"><a id="a862"></a>16</h2>

  <h3 class="h31"><a id="ncx2253"></a><a id="a863"></a>dünya küçük</h3>

  <p class="p9">Grafton Sokağındaki bir seyahat acentesinin önünde durduk ve dünyanın her yanına giden ucuz uçuşlara baktık. Fas&rsquo;tan vazgeçmek zorunda kaldık. Bir an Tunus&rsquo;a gitmeye karar veriyorduk, sonra Meksika&rsquo;ya. Yunanistan&rsquo;a baktık. Türkiye&rsquo;yi inceledik.</p>

  <p class="p9">Sonra aylak aylak Stephen Parkı&rsquo;nda dolaşmaya başladık ve ördekleri seyretmek için banka oturduk.</p>

  <p class="p9">Şimdi ne yapacağız?</p>

  <p class="p9">Bilmiyorum.</p>

  <p class="p9">Parktan çıkıp Baggot Sokağı&rsquo;na, oradan da kanala doğru yürümeye başladık. Sligo&rsquo;dan tanıdığım bir adam bize selam verdi. Dünya küçük, dedim. O andan itibaren çok uzaklara gitmeyeceğimizi biliyordum. Çantalar hafifledi. Bir banka oturduk ve şişelerin, yaprakların ve torbaların birbirine karıştığı kanalı seyrettik.</p>

  <p class="p9">Kelimelerle mi düşünüyorsun?</p>

  <p class="p9">Dur da bakayım, dedi Liz.</p>

  <p class="p9">Çabuk ol.</p>

  <p class="p9">Acele edemem.</p>

  <p class="p9">Acele etmelisin yoksa yanlış cevap vereceksin.</p>

  <p class="p9">Başımı döndürüyorsun.</p>

  <p class="p9">Bir süre bekledim.</p>

  <p class="p9">Eee?</p>

  <p class="p9">Bilmiyorum. Sanırım resimlerle düşünüyorum.</p>

  <p class="p9">Çok iyi, dedim.</p>

  <h3 class="h31"><a id="ncx2269"></a><a id="a864"></a><a id="a865"></a>ördekler</h3>

  <p class="p9">Sonra konuşmayı bıraktık, çünkü; önce yağmurluk giymiş bir kadın geldi ve oturup çok zarif bir şekilde tavuklu sandviçler yemeye koyuldu. Onu izlemek bir zevkti. Sonra takım elbiseli bir adam bir ağacın altına yattı ve çikolatasını ısırdı. Cips yiyen bir çocuk geldi. Salam yiyen bir kız geldi. Bir süre sonra etrafımız çimenlerin üzerine yayılmış bankacı kızlar, sigortacılar ve iş yerlerinden çıkmış başka insanlar tarafından sarılmıştı. Portakallı içecekler içtiler, yoğurtlar, bisküviler, salatalı sandviçler ve karışık salatalar yediler. Kısa bir süre sonra yüzlercesi çevremizde sohbet ediyordu.</p>

  <p class="p9">Meraklı bir çift olarak, sessizce onları inceledik.</p>

  <p class="p9">Sağır adama en çok neyi özlediği soruldu; müzik mi, biriyle konuşmak mı, özel sohbetler mi? Hayır, dedi, en çok özlediği şey kulak misafiri olmakmış, otobüste, sokaklarda, kafelerde konuşulanlara kulak misafiri olmak, kulaklarım sağlamken farkında olmadan geri plandaki gürültüyü duyuyordum, dedi ve en çok bunu özlüyorum. Yabancılar arasındaki sırlar, sonu gelmeyen, kafamızda anılar canlandıran cümleler, saçmalıklar, tek tek sözcükler, yönler, asla anlayamayacağınız şeyler, <span class="t20">saçma sapan konu</span><span class="t20">ş</span><span class="t20">malar</span>; fısıltılar, sohbet, isimler, sevgi sözcükleri ve sözcüklerle verilen sevgi, sırlar, iğrençlikler, söylentiler, öneriler, dedikodular, kanal suyu, trafik, ağaçlar, kentin mırıldanışı.</p>

  <p class="p9">Tüm bunlar ve ördekler.</p>

  <p class="p9">Sonra karşıya geçip Mespil Oteli&rsquo;ne gittik ve uygun bir fiyata oda kiraladık. Otelin müdürü Sligo&rsquo;lu olduğu için Sligo&rsquo;lulardan daha az para alıyordu. Odaya soslu morina balığı, bir şişe beyaz şarap ve bir kova buz istedik. Harikaydı. Gece oldu ve fahişeler yolun karşısında kanalın yanındaki karanlığa toplandılar. Liz uzun süre pencereden onların gidiş gelişlerini izledi.</p>

  <p class="p9">Annem kafayı fahişelere takmış, diye açıkladı. Bir keresinde, annem olan biten her şeyi görebilsin diye, ablamın</p>

  <p class="p9">arabasıyla kanal boyunca bir aşağı bir yukarı turlamak zorunda kalmıştık.</p>

  <p class="p9">Tatmin oldu mu bari?</p>

  <p class="p9">Hayır, o asla tatmin olmaz.</p>

  <h3 class="h31"><a id="ncx2279"></a><a id="a866"></a><a id="a867"></a>cam kubbe</h3>

  <p class="p9">Ertesi sabah ördeklerin sesiyle uyandık. Ne yapacağımı düşünerek öylece yattım. Sonra babamı düşündüm. İkimizi o gün Luton Havaalanında korkunç bir sessizlik içinde eve dönmeyi beklerken gördüm. Başlarımızın üzerinde, yüksek kontrol kulesinin cam kubbesi içinde birileri dolaşıyordu.</p>

  <p class="p9">Saat kaç? diye soruyor bana.</p>

  <p class="p9">Dört.</p>

  <p class="p9">Bir saat daha var.</p>

  <p class="p9">Evet.</p>

  <p class="p9">Sence Redmond uçağa binmiş midir?</p>

  <p class="p9">Bilmiyorum.</p>

  <p class="p9">Kontrol kulesindeki adamlardan birinin dürbünü gözlerine kaldırmasını seyrettim. Uçak pistine doğru baktı. Gözden kayboldu.</p>

  <p class="p9">Bu çok umutsuz, diyor babam.</p>

  <p class="p9">Hiç başlama.</p>

  <p class="p9">Bir tek şeyden emin olmak istiyorum.</p>

  <p class="p9">Nedir?</p>

  <p class="p9">Mesele kapandıktan sonra seni bir daha asla görmek istemiyorum. Tamam mı?</p>

  <p class="p9">Öyle istiyorsan.</p>

  <p class="p9">Evet öyle istiyorum.</p>

  <h3 class="h31"><a id="ncx2295"></a><a id="a869"></a><a id="a868"></a>evet öyle istiyorum</h3>

  <p class="p9">Böyle dedi.</p>

  <h3 class="h31"><a id="ncx2297"></a><a id="a871"></a><a id="a870"></a>kırık fincan</h3>

  <p class="p9">Liz ve ben o akşamüstü Coventry&rsquo;deki Dure Sokağı&rsquo;ndan aşağı yürüdük. Babamın kiracı olduğu binanın kapısını çaldım. Kadın bizi içeri aldı. Merdivenleri tırmandık.</p>

  <p class="p9">Kapının koluna uzandım ve kapı ardına kadar açıldı.</p>

  <p class="p9">Üzerinde atleti, masanın başına oturmuş gazete okuyordu. Şaşkınlıkla bize baktı ve elindeki fincanı düşürdü. Tıpkı Cloonagh&rsquo;daki Brady&rsquo;nin Yeri&rsquo;ne girdiğim ve Bay Brady&rsquo;nin haplarını düşürdüğü zamanki gibi. Fincan yerde parçalara ayrıldı ve babam sanki söylediğim bir şeyi düzeltmek istermiş gibi bir parmağı havada ayağa kalktı.</p>

  <p class="p9">Baba, dedim.</p>

  <p class="p9">Yeniden oturdu ve inanamıyormuş gibi başını salladı.</p>

  <p class="p9">Bu Liz.</p>

  <p class="p9">Ayağa kalktı ve gergin bir şekilde sandalyesini geriye itti. Hoş geldin, dedi. El sıkıştılar. Dehşetle etrafına bakındı.</p>

  <p class="p9">Eğer haber verseydi, etrafı biraz toparlardım, dedi.</p>

  <p class="p9">Aldırış etme, dedi Liz.</p>

  <p class="p9">Babam ona sandalyesini verdi ve küçük bir yatağın üzerine oturdu. Kirli beyaz sakalını yokladı. Ellerini ovuşturdu.</p>

  <p class="p9">Köşedeki otelde kalıyoruz, dedi Liz.</p>

  <p class="p9">Ah tanrım, dedi.</p>

  <p class="p9">Kırılan fincanın parçalarını süpürmek için ayağa kalktı.</p>

  <p class="p9">Sevgili tanrım, Ollie, dedi. Sen kapıdan içeri girmeden bir saniye önce seni düşünüyordum.</p>

  <p class="p9">Şaşkınlıkla başını salladı. Beceriksizce, her an devrilebilecekmiş gibi sallanarak parçaları düzenli bir yığın olana kadar süpürdü ve küçük bir faraşla kaldırdı, sonra onları nereye koyacağını düşünerek bir elinde faraş odanın ortasında kalakaldı.</p>

  <p class="p9">Apışıp kaldım, dedi.</p>

  <p class="p9">Plastik bir torba buldum ve kırıkları torbaya tıktı.</p>

  <p class="p9">Sonra elinde torbayla odanın ortasında durdu.</p>

  <p class="p9">Bir gömlek giyeyim, dedi.</p>

  <p class="p9">Mutfağa gitti. Topalladığını ilk o zaman fark ettim. İkiııci kattaki küçük odada oturduk. Odanın penceresi aşağıdaki yoğun trafiğe bakıyordu. Dağınık yatağın ayakucunda bir sandalye, sandalyenin üzerinde küçük ekran bir televizyon, onun yanında da bir yığın çapraz bulmaca ve bir çift mokasen ayakkabı vardı. Annemin fotoğrafı bir şifonyerin üzerindeydi. Redmond&rsquo;un fotoğrafı duvarda asılıydı. Benim fotoğrafım ise görünür hiçbir yerde yoktu. Ne okuduğuna baktım. Spor sayfası açık eski tarihli bir <span class="t20">Sligo Champion</span> gazetesiydi.</p>

  <p class="p9">Onu çok ama çok şaşırttın, dedi Liz.</p>

  <p class="p9">Birkaç dakika sonra tıraş olmuş halde, boynuna kadar ilikli beyaz bir gömlekle geri geldi.</p>

  <p class="p9">Örtüyü yatağın üzerine çekti. Sonra da beyaz spor ayakkabılarının bağcıklarını bağlamaya başladı.</p>

  <p class="p9">Daha yeni kalkmıştım, dedi, beni uyku sersemi yakaladınız.</p>

  <p class="p9">Kapıyı çalmalıydım, dedim.</p>

  <p class="p9">Gececiydim. Çift tarihli geceler benim. Watts&rsquo;ta güvenlik görevlisiyim. Watts mağazasında.</p>

  <p class="p9">Ya.</p>

  <p class="p9">Başıma gelenleri duydunuz mu? Doğruldu ve bana baktı. Eski yerde beni işten attılar.</p>

  <p class="p9">Biliyorum.</p>

  <p class="p9">Öyle yaptılar. Bir süre önce beni işten attılar. Başını yeniden önüne eğdi ve gösterişle son düğümü de attı. Bunca yıl sonra. Pencereye doğru baktı. Tek ben de değilim. Hayır, dedi, bir tek ben değilim.</p>

  <p class="p9">Bu çok korkunç, Bay Ewing, dedi Liz.</p>

  <p class="p9">Yaptıkları doğru değildi.</p>

  <p class="p9">Geri döndü ve yatağa oturdu.</p>

  <p class="p9">Ne zaman geldiniz?</p>

  <p class="p9">Bu sabah.</p>

  <p class="p9">Rezil bir adamsın, dedi. Beni kötü bir günümde yakaladın. Evde ikram edecek hiçbir şey yok.</p>

  <p class="p9">Aldırış etme, dedi Liz.</p>

  <p class="p9">Şu halime bak.</p>

  <p class="p9">Gidip sonra yeniden gelebiliriz, dedim.</p>

  <p class="p9">Yok canım, dedi, bensiz hiçbir yere gidemezsiniz.</p>

  <p class="p9">Hareketlendi, dolaptaki bir askıdan eski, mavi bir yağmurluk aldı ve giydi. Bir yandan ıslık çalıyordu. Sonra başında mavi bir beysbol şapkası, kapıda belirdi.</p>

  <p class="p9">Önden buyrun, dedi. Kenara çekildi. Uygun adım merdivenlerden indik ve peşimizden geldi.</p>

  <h3 class="h31"><a id="ncx2340"></a><a id="a873"></a><a id="a872"></a>tur</h3>

  <p class="p9">Şuradaki camiyi görüyor musunuz?</p>

  <p class="p9">Evet.</p>

  <p class="p9">Orası eskiden Bam-ba diye bir yerdi, dedi ve güldü. Bir İrlanda dans evi. Ne yapmak istiyorsunuz?</p>

  <p class="p9">Yürüyüş, herhalde.</p>

  <p class="p9">Yürüyüş, diye tekrar etti. Yürüyüş?</p>

  <p class="p9">Kafası karışmış görünüyordu. Ansızın uzun adımlarla yürümeye başladı, sonra, yine ansızın durdu ve keskin bir dönüşle bir süpermarkete girdi. Doğrudan sebzelere doğru gitti.</p>

  <p class="p9">Bakın, dedi, bakın bugünlerde neler satıyorlar. Bakın şunlara çocuklar.</p>

  <p class="p9">Patlıcan, dedi Liz.</p>

  <p class="p9">Bunları biliyor musun?</p>

  <p class="p9">Biliyorum.</p>

  <p class="p9">Ve bunlar.</p>

  <p class="p9">Çin lahanası, dedim.</p>

  <p class="p9">Öfkeli ve üzüntülü bir ifadeyle bana baktı.</p>

  <p class="p9">Demek siz de, dedi.</p>

  <p class="p9">Adeta özür dilemek istedim. Süpermarketin otomatik kapılarından bizden önce çıktı. Boyu benden kısaydı, ama tanıdığı bayanlara selam verirken sanki High Sokağı&rsquo;nda bir bücürle yürüyordu. Tasmalı bir tilkiyi dolaştıran bir adam trafik ışıklarında bekliyordu ve babam eğilip hayvanı okşadı.</p>

  <p class="p9">Nasılsın George? dedi.</p>

  <p class="p9">Bugün biraz çulsuzum, Eamon, dedi hayvanın sahibi. Belki yarın param olur.</p>

  <p class="p9">Neden bahsediyorsun? dedi babam.</p>

  <p class="p9">Ah, çok özür dilerim, dedi adam bizi görünce.</p>

  <p class="p9">Babamın yüzü soldu, adama kızgın bir bakış attı, sonra duymamış gibi yoluna devam etti. Bizi gururla tanıdık yerlerde dolaştırdı. Konutlar, Radyatörcüler Şirketi, Asyalı Yaşlılar Bakım Merkezi, perukacılar, Rehoboth Vaftiz Kilisesi, 1857 - <span class="t20">Kurtar</span><span class="t20">ı</span><span class="t20">c</span><span class="t20">ı</span><span class="t20">m</span><span class="t20">ı</span><span class="t20">z</span><span class="t20">ı</span><span class="t20">n ya</span><span class="t20">ş</span><span class="t20">ad</span><span class="t20">ığı</span><span class="t20">n</span><span class="t20">ı</span> <span class="t20">biliyorum.</span></p>

  <p class="p9">Coventry City futbol sahasının gök mavisi tribünlerinin ve yönetici kulübelerinin çevresinde dolaştık. Gerçek bir kaplan boyundaki altından bir kaplan tarafından korunan bir oyun sahasından geçtik. Her taraf mavi kırmızı renklerle süslenmişti. Bizi Coventry Katedrali&rsquo;ne götürdü. Blitz bombardımanı sırasında yıkılmış olan kubbe guruldayan güvercinlerle doluydu. Taştan buldoglar duvarlarda popolarının üzerinde oturuyordu. Bir çan sesi geldi. Babam bahisçileri ve restoranları işaret etti.</p>

  <p class="p9">Oraya gitmek ister misiniz?</p>

  <p class="p9">Olur.</p>

  <p class="p9">Araba müzesindeki Daimler&rsquo;lerin, Humber&rsquo;ların ve Hillman&rsquo;ların arasında yürüdük. İçeride Blitz bombardımanını canlandırıyorlardı. Coventry&rsquo;nin küçük bir modeli yapılmıştı. Işıklar söndü, uçaklar vızıldamaya başladı, bir siren sesi duyuldu, bir patlama oldu ve küçük bir duman bulutu yükseldi.</p>

  <p class="p9">Gerçekten de çok başarılı, dedi rehber, değil mi?</p>

  <h3 class="h31"><a id="ncx2366"></a><a id="a874"></a><a id="a875"></a>Kasabanın Çığırtkanı</h3>

  <p class="p9">Babam bir gemi kaptanı gibi sendeleyerek Kasabanın Çığırtkanı isimli bardan içeri girdi.</p>

  <p class="p9">İçeride cam duvarlarla ayrılmış dört bölümden oluşan uzun, yuvarlak bir bar vardı. Bizim bölümümüzde bir müzik kutusu tıngırdıyordu.</p>

  <p class="p9">Gürültüyü bastırarak ahbaplarına seslendi. Geçiş töreninde yürüyormuşçasına, ayaklarını sürüyerek bize doğru geldiler. Cana yakın bir şekilde selam verip, geçip gittiler. Liz kadınlar tuvaletine sıvıştı.</p>

  <p class="p9">Güzel bir bayan, dedi babam.</p>

  <p class="p9">Öyle.</p>

  <p class="p9">Umarım ona iyi davranıyorsundur.</p>

  <p class="p9">Herhalde.</p>

  <p class="p9">Sonunda benim gibi olma, dedi acı bir sesle. İnsanlar iyidir.</p>

  <p class="p9">Aynen öyle.</p>

  <p class="p9">Bir içki ısmarladı ve bıkkın bir tavırla kollu kumar makinesine biraz bozuk para attı. Meyvelerin dönüşünü seyretmek için arkasında durdum. İşte yine başlıyordu. Yerimi kaybettim ve paniğe kapılmaya başladım. İkimizi Luton Havaalanında sessizce otururken gördüm. Bütün kanım çekildi. Nefes almaya çalışarak geri çekildim. Bana doğru dönerken ağzının kımıldadığını gördüm ama kelimeleri seçemedim. Rengi değişti. Alnıma dokundum, bi dakka dedim, o şaşkınlıkla beni seyrederken sokağa çıktım. Nefes almakta zorlanıyordum. Tek elimle bir yaya geçidinin direğine tutundum.</p>

  <p class="p9">Sesler gidince işaretler beliriverdi.</p>

  <p class="p9">Tilki, müzik kutusu, kollu kumar makinesi.</p>

  <p class="p9"><span class="t20">Bu i</span><span class="t20">ş</span><span class="t20">aretlerden ho</span><span class="t20">ş</span><span class="t20">lanmad</span><span class="t20">ı</span><span class="t20">m. Onlar</span><span class="t20">ı</span> <span class="t20">daha önce görmü</span><span class="t20">ş</span><span class="t20">tüm.</span> Her yerdeydiler, karşıdaki teknelerde, trende, bilincimdeki küçük değişikliklerde. İngiltere&rsquo;ye gitmeye karar verdiğimiz anda başlamışlardı, kırılan, hapları yerlere saçılan ilaç kutusu, sokaktaki ışığın tuhaflıkları, perspektifte ani değişiklikler. Sesler uzaklaştıkça yolculuktaki işaretler de çoğalmaya başladı. Artık seslere kulak misafiri olamıyordum.</p>

  <p class="p9">İşaretlerden oluşan bir dünyadaydım. Orada ne kadar zaman öylece durdum bilmiyorum ama en sonunda bir Hintli dükkânına girdim ve sigara aldım.</p>

  <h3 class="h31"><a id="ncx2381"></a><a id="a877"></a><a id="a876"></a>beşlik</h3>

  <p class="p9">Sinemanın girişinde, gözden uzakta bir sigara yaktım. Tanrım. Sonra babam köşeyi döndü ve beni gördü.</p>

  <p class="p9">Orada ne yapıyorsun? diye sordu.</p>

  <p class="p9">Sigara içiyorum.</p>

  <p class="p9">Ben, bilemiyorum, dedi.</p>

  <p class="p9">Sigaram bitmişti, dedim.</p>

  <p class="p9">Sorun ben miyim?</p>

  <p class="p9">Ne demek istiyorsun?</p>

  <p class="p9">Sorun ben miyim? Sorun benimle görüşmek mi?</p>

  <p class="p9">Hayır, dedim.</p>

  <p class="p9">Bilemiyorum, diye tekrarladı. Sorun para mı?</p>

  <p class="p9">Hayır.</p>

  <p class="p9">Beni görmek değil mi?</p>

  <p class="p9">Boşver.</p>

  <p class="p9">Nasıl boşvereyim?</p>

  <p class="p9">Bir süre orada, uzaylı bir yaratığın posterinin yanında durduk. Ona Players Blue marka bir sigara ikram ettim. Sigarayı yakarken bana utangaç bir bakış attı. Ben kendimi toplayana kadar orada kaldık. Onunla birlikte bara döndüm. Liz, Belfast&rsquo;lı eski bir boksörle sohbet ediyordu. Çenesi pis bir sakalla kaplıydı ve yüzünde eski yara izleri vardı. Sırtıma dostça vurdu.</p>

  <p class="p9">Tanıştığımıza sevindim, dedi, senin peder iyi adam.</p>

  <p class="p9">Onu dinleme, dedi babam. Abuk sabuk konuşur.</p>

  <p class="p9">Sen iyi bir adamsın, dedi boksör.</p>

  <p class="p9">Bütün kızlara aynı şeyi söylersin.</p>

  <p class="p9">Babam gülümsedi. Sesini yükseltti.</p>

  <p class="p9">Bu benim oğlum, dedi barmene.</p>

  <p class="p9">Boksör bara bir torba dolusu saat döktü ve bana Liz için istediğimi seçmemi söyledi. Deri kayışlı küçük bir kol saati seçtim, Liz saati bileğine taktı, kulağına görürdü, ayarladı. Mayo&rsquo;lu bir kalabalık bize katıldı. Babam sağlam bacağı üzerinde dikilip herkese bir içki ısmarladı. Liz <span class="t20">Ain&rsquo;t Misbehavin'</span><span class="t20">ı</span> söylemeye başladı. Babam bütün itirazlarıma rağmen</p>

  <p class="p9">işi arayıp gelemeyeceğini söyledi. Bir de baktık ki sokaktayız. Babam bir şişe porto şarabı taşıyordu.</p>

  <p class="p9">Onu evine bırakmak üzere yürümeye başladık. Bir diskodan boşalan kalabalığın arasından geçtik. Ellerinde sigaralarla direklere yaslanmış duran mini etekli kızlar vardı. Kahkahalar feryatlara dönüştü. Herifin biri sokağın ortasında gömleğini çıkarıp öldürmek istediği adama seslenmeye başladı. Kız arkadaşı onu çekiştiriyordu. Liz babamın koluna girdi. Sanki iki eski dostmuş gibi önden yürümeye başladılar. Kapıda ona iyi geceler diledik ama bizi otele bırakmakta ısrar etti, böylece polislerin göz hapsinde, küçük gruplara ayrılmış konuşan kalabalığın yanına, o aynı sokaklara geri döndük. Babam sanki o insanlar orada değilmiş gibi aralarından geçiyordu, kolunda bir kadın, gözleri önünde, benim tersime beladan sakınmayı bilen bir adam.</p>

  <p class="p9">Otele gelince basamaklarda durduk.</p>

  <p class="p9">Biliyor muydunuz? Buraya son gelişim bir vaftiz töreninden sonraydı, dedi.</p>

  <p class="p9">Bar açık olabilir, dedim.</p>

  <p class="p9">Barmen Leitrim&rsquo;li, dedi. Onu tanıyorum. Leitrim&rsquo;liler iyi insanlardır.</p>

  <p class="p9">Otel lobisine girdi ve hafifçe yağmurluğunun düğmelerini okşadı. Gece görevlisi masasının arkasından çıkıp geldi ve babamın elindeki kesekâğıdına baktı.</p>

  <p class="p9">Müşterilerimizden misiniz? diye sordu.</p>

  <p class="p9">Ben ve bayan öyleyiz, dedim.</p>

  <p class="p9">Ya siz?</p>

  <p class="p9">1968&rsquo;den beri, dedi babam. Sanırım burada olmaya hakkım var. Birer içki alabilir miyiz?</p>

  <p class="p9">Barmen evine gitti, dedi.</p>

  <p class="p9">Louis. Louis hâlâ sizinle mi çalışıyor?</p>

  <p class="p9">Louis kim?</p>

  <p class="p9">Louis Ging.</p>

  <p class="p9">Özür dilerim, o isimde birini tanımıyorum.</p>

  <p class="p9">Hay allah. Alnında ter damlaları birikti. Ama sen buradasın. Bize birer içki vermen mümkün mü?</p>

  <p class="p9">Üzgünüm.</p>

  <p class="p9">Hadi ama.</p>

  <p class="p9">Müşteriler isterlerse odalarında içki içebilir.</p>

  <p class="p9">Ah, eminim burada birer damla içmemize izin verirsiniz? dedi babam.</p>

  <p class="p9">Bar kapandı, dedi.</p>

  <p class="p9">Demek öyle, dedi babam. Gözleri dolu dolu olmuştu.</p>

  <p class="p9">Bak, dedim, seninle yarın görüşürüz.</p>

  <p class="p9">Tamam.</p>

  <p class="p9">Eşikte duraklayıp görevliyi süzdü. İyi geceler diledik. Babam gitti. İki cin tonik ısmarlayıp 405 numaraya çıktık. Birkaç dakika sonra kapı çaldı. Elinde bir tepsi dolusu içkiyle babam sırıtarak karşımızda duruyordu.</p>

  <p class="p9">İyi geceler efendim, dedi. Bunları nereye koymamı isterdiniz?</p>

  <p class="p9">Bunu nasıl başardın?</p>

  <p class="p9">Bir beşlik mucizeler yaratır, dedi gururla.</p>

  <h3 class="h31"><a id="ncx2433"></a><a id="a878"></a><a id="a879"></a>güçlü bir kadın</h3>

  <p class="p9">Biz iki küçük yatağın üzerine tünedik, o da tek koltuğa oturdu.</p>

  <p class="p9">Şarap kadehini kaldırdı, biz de cinlerimizi, kadeh tokuşturduk.</p>

  <p class="p9">Şerefinize Bay Ewing, dedi Liz.</p>

  <p class="p9">Eamon, dedi babam biraz utangaç bir tavırla. Nerelisiniz?</p>

  <p class="p9">Wesport&rsquo;lu, dedi Liz.</p>

  <p class="p9">Ah, dedi babam bilmiş bilmiş. Orada bir teyzem vardı, bir Protestanla evlendiği için kilisede kınanmıştı.</p>

  <p class="p9">Yok canım.</p>

  <p class="p9">Evet.</p>

  <p class="p9">Olur böyle şeyler.</p>

  <p class="p9">Evet, olur böyle şeyler.</p>

  <p class="p9">Vay be, dedi sizinle sohbet etmek çok zevkli gerçekten.</p>

  <p class="p9">Bana baktı.</p>

  <p class="p9">Ollie.</p>

  <p class="p9">Efendim?</p>

  <p class="p9">Bir şey yok. Sadece adını söylüyordum. Kulağa nasıl geldiğine bakıyordum. Onu çok az görüyorum, diye açıkladı Liz&rsquo;e. Onun dizini okşayıp etrafına bakındı. Burası harika.</p>

  <p class="p9">Geceliği kırk beş pound.</p>

  <p class="p9">Çok iyi.</p>

  <p class="p9">Fena sayılmaz, dedim.</p>

  <p class="p9">İyi yere konmuşsunuz.</p>

  <p class="p9">Evet öyle.</p>

  <p class="p9">Tabii.</p>

  <p class="p9">Televizyonu açtı. Bir gece sohbeti programı çıktı. Kanalları değiştirirken isimlerini tek tek saydı, sonra televizyonu kapattı. Banyoyu inceledi ve aspiratörün pervanesi gümbürdedi. Gürültülü bir işmiş bu, dedi. Pencerenin çerçevesini yokladı, dışarıya, şehre baktı, geri gelip oturdu.</p>

  <p class="p9">Para durumunuz iyi galiba, dedi ve göz kırptı.</p>

  <p class="p9">Annem bu yaz ziyarete gelme ihtimalin olduğunu söyledi.</p>

  <p class="p9">Belki gelirim. Başını eğdi. O nasıl?</p>

  <p class="p9">İyi.</p>

  <p class="p9">Zavallıcık, dedi. Güçlü bir kadın o.</p>

  <p class="p9">Öyle.</p>

  <p class="p9">Görüyorsun, diye açıkladı Liz&rsquo;e, yeniden dizini okşayarak, onun da buraya gelmesini istedim ama reddetti. Bu şehirde üzüntüden kendini kaybediyordu. Bana baktı. Hayır efendim, kesinlikle reddetti.</p>

  <p class="p9">Biz Fas&rsquo;a gidecektik, dedi Liz neşeyle.</p>

  <p class="p9">Vay canına gerçekten mi?</p>

  <p class="p9">Gözlerini benim gözlerime dikmişti.</p>

  <p class="p9">Her neyse, bu tarafa geldiğinize çok memnun oldum. Birlikte birkaç gün geçirmemizin zamanıydı. Uzaklara baktı. Bundan sonra ne yapacaksınız?</p>

  <p class="p9">Londra&rsquo;ya gideceğiz, dedi Liz.</p>

  <p class="p9">Londra, dedi. Omuzları ürperdi. Ama aniden çekip gitmeyeceksiniz değil mi?</p>

  <p class="p9">Acelemiz yok.</p>

  <p class="p9">İyi. Başıyla onayladı ve bardağını sallamaya başladı. Londra&rsquo;da da işler pek yolunda değilmiş.</p>

  <p class="p9">Öyle duydum, dedim.</p>

  <p class="p9">Maggie Thatcher herkesin canına okumuş. Vakit varken evime dönmeliydim.</p>

  <p class="p9">Hâlâ gidebilirsin, dedi Liz.</p>

  <p class="p9">Hayır. Artık çok geç.</p>

  <h3 class="h31"><a id="ncx2475"></a><a id="a880"></a><a id="a881"></a>orkestra</h3>

  <p class="p9">Anlat bakalım, dedi. Bardağını masaya koyup yumruklarını kalçasına dayayarak. Joe Green nasıl?</p>

  <p class="p9">Dalgıçlar sinirini bozdular onun.</p>

  <p class="p9">Ah. Güldü. Ya Johnny? Johnny Gurn?</p>

  <p class="p9">Oralarda.</p>

  <p class="p9">Ya General?</p>

  <p class="p9">General de iyi.</p>

  <p class="p9">Onları özlediğimi söyle.</p>

  <p class="p9">Özlemek kelimesinde sesi çatladı ve gözleri doldu. Beysbol kepini çıkardı ve ellerini saçlarında gezdirdi, gömleğinin en üst düğmesini yokladı.</p>

  <p class="p9">Ya Gerties&rsquo;dekiler nasıl?</p>

  <p class="p9">Orkestra hâlâ çalıyor Eamon.</p>

  <p class="p9">İyi, dedi. Güçlüler. Dayanıklılar. Tanrım ne çok konuştum. Artık susmam gerek. Bundan vazgeçmeliyim. Yarın ne yapıyoruz?</p>

  <p class="p9">Bilmem, dedim.</p>

  <p class="p9">Müzeyi gördüğümüze göre hayvanat bahçesine gidebiliriz, dedi Liz uykulu bir sesle.</p>

  <p class="p9">Hayvanat bahçesi mi, tanrım. Burada bir hayvanat bahçesi var mı yok mu, onu bilmiyorum.</p>

  <p class="p9">Sorun değil.</p>

  <p class="p9">Bir tane buluruz. Ama belki peşinize yaşlı bir adam takmak istemezsiniz.</p>

  <p class="p9">Canımız ne isterse onu yapalım yarın, dedim.</p>

  <p class="p9">Bana göre hava hoş.</p>

  <p class="p9">Liz sessizce tek kişilik yataklardan birinin örtüsünün altına girdi.</p>

  <p class="p9">Bizi bırakıyor musun?</p>

  <p class="p9">Uykum geldi, dedi Liz.</p>

  <p class="p9">Bayan yorulmuş, dedi babam.</p>

  <p class="p9">Bana bakmayın, dedi Liz. Siz konuşurken ben rüya görmeye başladım bile.</p>

  <p class="p9">Yatağa kıvrıldı ve iç geçirdi. Bayılmak üzereymiş gibi, elinin tersini alnına koydu. Birkaç saniye sonra tatlı tatlı horlamaya başladı. Babam parmağını dudaklarına götürdü ve ikimize şarap koydu. Cin bardaklarındaki limon dilimini kendi bardağına aktardı ve arkasına yaslandı.</p>

  <p class="p9">Çok hoş bir kadın, diye fısıldadı.</p>

  <p class="p9">Evet, diye fısıldadım.</p>

  <p class="p9">Sessizce içkilerimizi içtik.</p>

  <p class="p9">Saat kaç? diye sordu.</p>

  <p class="p9">İkiyi geçmiş olmalı.</p>

  <p class="p9">İki mi, tanrım?</p>

  <p class="p9">Geçti herhalde.</p>

  <p class="p9">Burası harika bir yer, dedi.</p>

  <p class="p9">Gözlerini kapadı. Bir süre sonra ağzı açıldı. Kasık hizasında birleşen çilli elleri üşümüş görünüyordu. Bardağını parmaklarının arasından aldım ve üzerine yedek battaniyeyi örttüm. Fırlayarak uyandı ve öfkeli gözlerle bana uzun uzun baktı ama kımıldamadı. Öbür tek kişilik yatağa girdim ve başucu lambasını söndürdüğüm an, sokağın karşısındaki gelinin aydınlandığını gördüm.</p>

  <p class="p9"><a id="a882"></a><span class="t20">&nbsp;</span></p>
</body>
</html>
