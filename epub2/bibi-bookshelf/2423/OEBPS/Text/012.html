<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h2 class="h21"><a id="a687"></a>7</h2>

  <h3 class="h31"><a id="ncx846"></a><a id="a688"></a>Rap</h3>

  <p class="p9"><span class="t20">O</span> akşam Doyle&rsquo;un Yeri&rsquo;nde işimi bitirince Vahşi Raparee&rsquo;ye gittim. Tabii ki bugünlerde Raparee artık eski Raparee değil. Artık adı Inishfree ama biz oraya hâlâ Rap diyoruz. Bunu herkes bilir.</p>

  <p class="p9">Burası sanat öğrencilerinin, genç doktorların ve bazı avukatların takıldığı bir yerdir. Burası bir zamanlar bir lokaldi, o zaman da buraya gelirdim. Sonra el değiştirdi, taraftarlar ortadan kayboldu ve sanatçılar geldi. Giles ve Best&rsquo;in fotoğrafları duvarlardan indi ve yerlerine Picasso, Henry ve Jack Yeats&rsquo;in, ne alırsan bir dolar dükkânından satın alınmış yaldızlı çerçeveli resimleri asıldı.</p>

  <p class="p9">Bu işi mal sahibi Bayan Marise Gilmartin halletti.</p>

  <p class="p9">Aynı evi paylaştığım genç sanatçılarla Rap&rsquo;te tanıştım. Hani High Sokağı&rsquo;ndaki ev.</p>

  <p class="p9">O evde merdivenler dışında her şey iyidir.</p>

  <h3 class="h31"><a id="ncx852"></a><a id="a690"></a><a id="a689"></a>aşk hayatım</h3>

  <p class="p9">Patron ve karısının arasının bozuk olması dışında bar iyidir. Sanırım bana işi bu yüzden verdiler, aşk hayatım yüzünden. İnsanoğlu çiğ süt emmiştir. İşe başladığımda geçmişimi deşmeye çalıştılar. Korunmasızdım ve söylememem gereken şeyleri söyledim.</p>

  <p class="p9"><a id="a691"></a><span class="t20">yeniden ba</span><span class="t20">ş</span><span class="t20">layaca</span><span class="t20">ğı</span><span class="t20">m</span></p>

  <p class="p9">Yeniden başlayacağım. Bu Bayan Sara&rsquo;dan ayrılalı beri, dünyanın her yanından gelen yolcularla aynı odalarda yattığım bir pansiyonda kalıyordum, keyfim yerindeydi.</p>

  <p class="p9">Bir gece Avustralya&rsquo;daydık, bir başka gece Maine ormanlarında. Her şeyi eskisi gibi yerli yerine oturtmaya çalıştığım için uyumakta zorluk çekiyordum.</p>

  <p class="p9">Birisiyle yaşadığınız yakınlığı unutmak başlangıçta zordur. Hiç olmadığı kadar yoğun bir biçimde anımsarsınız yakınlığı.</p>

  <p class="p9">Aklım başımda değildi diyebilirim.</p>

  <p class="p9">Bu doğru.</p>

  <p class="p9">Kederimden sürekli sarhoş gibiydim, hakkımda söylendiğini sandığım şeylerden ötürü yerin dibine giriyordum. Her yerde bebeklerin ağladığını duyuyordum. Sonra babam dırdır etmeye başladı. Babalarla anlaşmak zordur. Konuşup durdu. Sürekli başımın etini yedi. Tamam, dedim. Birisi gelip yerime başkasını koymuştu sanki. Bayan gitmişti. Perilerle birlikte uzaklardaydım. Atlantalı bir adamla aynı odada kalıyordum. Çayıma <span class="t20">speed</span> isimli uyuşturucudan attı. Bu, başıma ikinci kez geliyordu. Tam da en olmayacak zamanda patladı. Geçen sefer olduğu gibi. Gülümsemekten, başımı sallamaktan, yeniden sallamaktan, sonra da gırtlağın üst tarafında patlayan o kahkahalardan atmaktan başka yapacak bir şey yoktu, sonrasında da ikiyüzlü olmanın utancı, kafayı bulmak ve kafa ütülemek.</p>

  <p class="p9"><span class="t20">Dur bakal</span><span class="t20">ı</span><span class="t20">m, orada dur bakal</span><span class="t20">ı</span><span class="t20">m.</span></p>

  <p class="p9">Ama duramadım.</p>

  <p class="p9">Her şey geri geldi. En kötüsü, bir şekilde dindar oldum. Bu olabilir. En iyimizin bile başına gelebilir. Pansiyonun penceresine doğru yürüdüm ve dışarıya, iki yüzyıldır kullanılmayan manastıra baktım. Kafamda güzel ilahiler duyuyordum. Benim bu Tanrı ihtiyacım gülünç bir taklitten ibaret. Atlantalı çocuk Aristoteles&rsquo;ten bahsetmek istiyordu, ben Aziz Pavlus&rsquo;tan.</p>

  <p class="p9">Atlantalı adama kız arkadaşımdan bahsetmeye başladım. Kararmaya başladığını gördüm, yabancılığı odanın bir ucundan diğer ucuna sel gibi akıyordu. Kısırdöngü başlamıştı. Bir de baktım ki ağlıyorum. Herif dağıldı.</p>

  <p class="p9">Pencerede kimin durduğunu merak ederek orada öylece yatıyordum.</p>

  <h3 class="h31"><a id="ncx866"></a><a id="a692"></a><a id="a693"></a>Atlanta</h3>

  <p class="p9">Atlanta&rsquo;ya hiç gitmedim. O orada doğmuştu. Böylece aynı gece daha geç bir saatte içeri girdiğini duyunca, aslında ona çayıma neden <span class="t20">speed</span> koyduğunu sormak istememe rağmen, Bana Atlanta&rsquo;yı anlat, dedim.</p>

  <p class="p9">Ne? dedi.</p>

  <p class="p9">Atlanta, dedim, oralısın ya.</p>

  <p class="p9">Ben Atlantalı değilim, dedi.</p>

  <p class="p9">Ama bana oradan geldiğini söylemiştin.</p>

  <p class="p9">Sanmıyorum. Başka biriyle karıştırıyor olmalısın.</p>

  <p class="p9">Ne diyorsun sen?</p>

  <p class="p9">Atlantalı değilim diyorum. Yanlış adamla konuşuyorsun.</p>

  <p class="p9">O zaman Atlantalı olan kim?</p>

  <p class="p9">Bilmiyorum.</p>

  <p class="p9">Ama sen Atlantalısın.</p>

  <p class="p9">Hayır, dedi. Alakası yok.</p>

  <p class="p9">Ona bakmak için döndüm ama göremedim. Işığı açmamıştı. Karanlıkta yatağa girdi ve ikimiz de sessizce yattık.</p>

  <p class="p9">Açıklama yapmak istememe rağmen bir şey söyleyecek kadar kendime güvenemiyordum. Yine saçma sapan konuşmaya başlayacağımdan korkuyordum. Soruyu birkaç kere kendi kendime yineledim - <span class="t20">Neden çay</span><span class="t20">ı</span><span class="t20">ma speed koydun? Neden çay</span><span class="t20">ı</span><span class="t20">ma speed koydun? Neden çay</span><span class="t20">ı</span><span class="t20">ma speed koydun, ha?</span> - ama hiçbir şey söylemedim. Çünkü bu bütünüyle başka bir adam olmalıydı, yine de sesi ilk adamınkine benziyordu.</p>

  <p class="p9">Onun yerine kimi koymuşlardı - bilemem.</p>

  <p class="p9">Sonra gövdem kasıklarımdan ikiye ayrıldı.</p>

  <h3 class="h31"><a id="ncx883"></a><a id="a694"></a>üst tarafım</h3>

  <p class="p9">Üst tarafım ölümdü. Orta kısmım yaşamdı. Kafam ölümcül soğuktu. Göğsümün üst tarafındaki kaslar gevşemişti. Kasıklarım ısınmıştı. İkisini birbirine uydurabilirsem kendimi kurtaracaktım. Bunu başaramazsam aniden ölecektim.</p>

  <p class="p9">Savaştım ve kendimi boş pansiyonun yatakhanesinde bularak uyandım. Yeni herif her kimse gitmişti. Onun, Atlantalı olduğunu inkâr eden bir Atlantalı olup olmadığını hiç bilemeyecektim. Kadının biri yatak örtülerini değiştirmeye geldi, ona hasta olduğumu söyledim. Diğer yataklara farklı diller konuşan yolcular gelip giderken, sevişirlerken, çorba pişirip tırnaklarını keserlerken, ben dört gün boyunca bir lokma yemek yemeden, lavabodan su içerek orada öylece yattım. En sonunda şantiyeden aletlerimi almaya gittim.</p>

  <p class="p9">Neredeydin? diye sordu patron.</p>

  <p class="p9">Hastaydım.</p>

  <p class="p9">Evet iyi görünmüyorsun.</p>

  <p class="p9">O <span class="t20">da m</span><span class="t20">ı</span> <span class="t20">biliyor?</span> diye merak ettim. <span class="t20">Herkes biliyor muf</span></p>

  <p class="p9">İstifa ediyorum.</p>

  <p class="p9">Doğru karar, dedi. Bir başına koca dünyayı fethetmeye gidiyorsun, öyle mi?</p>

  <p class="p9">Olabilir.</p>

  <p class="p9">Öyleyse iyi şanslar. Bence başaracaksın.</p>

  <p class="p9">Öyle mi düşünüyorsun?</p>

  <p class="p9">Öyle düşünüyorum.</p>

  <p class="p9">Neden?</p>

  <p class="p9">Bir Sligo&rsquo;lu ne isterse yapar, tereyağından kıl çeker gibi hem de.</p>

  <p class="p9">Bana nasıl bir tavırla baktığını anlamak için dikkatle inceledim onu ama bir şey anlayamadım.</p>

  <h3 class="h31"><a id="ncx899"></a><a id="a695"></a>moda gösterisi</h3>

  <p class="p9">Gelecekle ilgili planlar yapmak için Rap&rsquo;e gittim. Sessiz bir gün olduğunu hatırlıyorum, mekân boştu, içerisi temizlik malzemesi ve masalarla tezgâhların üzerine sürdükleri, genzinizi yakan o berbat ciladan kokuyordu. Ağzım kuruydu ve kendimi güçsüz hissediyordum. Bayan Gilmartin, Sky kanalındaki moda gösterisini izliyordu.</p>

  <p class="p9">Cehennem buydu. Bir votka portakal söyledim. Sonra da içmeye korktum - ne olur ne olmaz. Çenesini avuçlarına dayayıp beni seyretmeye başladı. Ne zaman ona baksam gözleri üzerimdeydi. <span class="t20">Tanr</span><span class="t20">ı</span><span class="t20">m.</span> Gözleri üzerimdeyken düşünmek güçleşiyordu. Moda gösterisini büyük bir ilgiyle izledim. Sahnede yürüyen kızları saydım. Sonra gelip yanıma oturdu.</p>

  <p class="p9">İkimiz de televizyona bakıyorduk.</p>

  <p class="p9">Sanırım, Sara ile ayrılmışsınız, dedi.</p>

  <p class="p9">Nereden duydun, diye sordum.</p>

  <p class="p9">Ah, hatırlamıyorum.</p>

  <p class="p9">Yani bütün şehir biliyor mu?</p>

  <p class="p9">Hayır, bana sır olarak söylendi.</p>

  <p class="p9">Hadi ordan.</p>

  <p class="p9">Gerçekten.</p>

  <p class="p9">Konuşacak fazla şeyiniz yok değil mi?</p>

  <p class="p9">Bak şimdi, dedi, bu dünyanın sonu değil.</p>

  <p class="p9">Öyle mi dersin?</p>

  <p class="p9">Karşına başka biri çıkacaktır.</p>

  <h3 class="h31"><a id="ncx914"></a><a id="a697"></a><a id="a696"></a>hiç zannetmem</h3>

  <p class="p9">Böyle dedim.</p>

  <p class="p9">Ah, hadi ama, dedi. Sen daha gençsin. Eğer fırsatını bulsaydım benimkini çoktan bırakmıştım.</p>

  <p class="p9">Ciddi misin?</p>

  <p class="p9">Hayır.</p>

  <p class="p9">Böyle şeyler söylememelisin. Bu şaka yapılacak bir konu değil.</p>

  <p class="p9">Tanrım, sen ciddisin.</p>

  <p class="p9">İçkimden bir yudum aldım.</p>

  <p class="p9">Sana Sara ve benden kim bahsetti?</p>

  <p class="p9">Çok mu önemli?</p>

  <p class="p9">Evet.</p>

  <p class="p9">Bana kimin söylediği neyi değiştirir?</p>

  <p class="p9"><span class="t20">Çünkü neler söylediklerini bilmek istiyorum. Birisi benim hakk</span><span class="t20">ı</span><span class="t20">mda konu</span><span class="t20">ş</span><span class="t20">uyor.</span></p>

  <p class="p9">Tanrım, dedi.</p>

  <p class="p9">Öyle, diye başımla onayladım.</p>

  <p class="p9">Biraz sakin olmalısın Ollie, dedi.</p>

  <p class="p9">Tanrı aşkına kim söyledi, diye haykırdım.</p>

  <p class="p9">Sara, dedi.</p>

  <p class="p9">Ne?</p>

  <p class="p9">Bana kendisi söyledi. Şimdi memnun oldun mu?</p>

  <p class="p9">Oldum, dedim çekingen bir tavırla.</p>

  <p class="p9">Ayağa kalktı.</p>

  <p class="p9">Bir dakika dükkâna bakar mısın, dedi, bir koşu fırına gidip geliyorum.</p>

  <p class="p9">Orada tek başıma oturdum. Böyle biten başka bir konuşmayı hatırladım - şimdi sorduğuma bin pişmandım. Sanki cereyanda kalmış, ürpermiştim. Sanki sonsuzluk önümden gelip geçmişti. Beni barda tek başıma bırakmasının bir tür şaka olduğunu düşündüm. Belki de bir şey çalıp çalmayacağımı görmek için uzaktan beni izliyorlardı. Bir şeyler yapmam gerekiyormuş gibi geldi ama yapacak hiçbir şey yoktu. Televizyonda mankenlerin sonuncusu eğilerek selam verdi, sonra hepsi final için sahneye çıktılar, yanlarında deriler giymiş genç bir erkek modacı vardı. Bu moda gösterisinin sonuydu.</p>

  <p class="p9">Sonra şöyle düşündüm - <span class="t20">bunlar</span><span class="t20">ı</span><span class="t20">n hepsi palavra.</span></p>

  <p class="p9">Hayat, normalmiş gibi yapmaktan ibaret.</p>

  <p class="p9">Ama uyum sağlayacağım.</p>

  <h3 class="h31"><a id="ncx941"></a><a id="a698"></a><a id="a699"></a>duruşmalar!</h3>

  <p class="p9">Hiç başlamayın.</p>

  <p class="p9">Bırakın.</p>

  <p class="p9">Duruşma mı?</p>

  <p class="p9">İstemem, kalsın.</p>

  <h3 class="h31"><a id="ncx946"></a><a id="a700"></a><a id="a701"></a>müşteriler</h3>

  <p class="p9">Olanlar bunlar.</p>

  <p class="p9">Joe Martin içeri girdi ve tam da müzik biterken barın önünde dikildi. Yalnız olduğunu sanarak barın aynasında keyifle kendisini inceledi, kravatını düzeltti ve suratını buruşturdu. Dilini üst dişlerinin üzerinden geçirip dudaklarını büzdü.</p>

  <p class="p9">Amanın, dedi arkasında beni görünce.</p>

  <p class="p9">Joe.</p>

  <p class="p9">Neler oluyor? diye sordu Joe.</p>

  <p class="p9">Fırına gitti.</p>

  <p class="p9">Haa, elbette.</p>

  <p class="p9">Birden çıkıp gitti mi?</p>

  <p class="p9">Evet.</p>

  <p class="p9">Cebindeki bozuk paraları şıngırdattı, aralarından bir tane seçip Cankurtaranlara Yardım kutusuna attı.</p>

  <p class="p9">Şey, burada fazla bekleyemem, dedi.</p>

  <p class="p9">Bekle, dedim. Barın arkasına geçip ona bir bira doldurdum.</p>

  <p class="p9">Kasayı korkarak dürtükledim ama hemen açılıverdi. Şimdi. Waters&rsquo;lar için iki sıcak viski hazırladım. Strandill otobüsünü bekleyen kalabalık içeri girdi ve onlara servis yaptım. Bir saat sonra döndüğünde Bayan Gilmartin barı dolu buldu.</p>

  <p class="p9">Vay vay, dedi. Dükkânın emin ellerde olduğunu biliyordum.</p>

  <p class="p9">Ah-ha, dedim.</p>

  <p class="p9">Bu gece bara bakabilir misin - bana büyük bir iyilik yapmış olursun, dedi.</p>

  <p class="p9">Sara&rsquo;dan bahsedilmezse olur, dedim.</p>

  <p class="p9">Söz veriyorum, dedi.</p>

  <p class="p9">İşte Gilmartin&rsquo;ler yarım günlük işi bana böyle önerdiler. Bay Gilmartin Adliye sarayında çalışıyor ve Bayan Gilmartin de bütün gün bara bakıyor. Tek oğulları Gabriel, Sanat Akademisi&rsquo;ne gitti. Bu yüzden müşteriler arasında sanatçılar var. Hikâye bu.</p>

  <p class="p9">Bundan böyle haftada dört gece buradayım. Evet efendim. Eğer o gün barın kapısından içeri girmeseydim bugün burada olmayacaktım. Eğer adamınız çayıma <span class="t20">speed</span> atmış olmasaydı hâlâ şantiyede çalışıyor olacaktım. Eğer biraz daha beklersem karşılığını alabilirim.</p>

  <h3 class="h31"><a id="ncx967"></a><a id="a703"></a><a id="a702"></a>Sara</h3>

  <p class="p9">O gece beni selamladığında Bay Gilmartin&rsquo;in ilk söylediği şey ne oldu dersiniz? Yine bekâr olduğunu duydum, dedi. Kaçacak bir delik bulmak için etrafıma bakındım ama yoktu. Dünya senin kabuğun, evlat. Sen de istiridyesin. Bundan sonra öyle, diye ekledi ve göz kırptı. Ya ben ne yaptım?</p>

  <p class="p9"><a id="a704"></a><span class="t20">&nbsp;</span></p>
</body>
</html>
