<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h2 id="calibre_pb_4"><a id="bookmark18"></a>2. Sans-Souci</h2>

  <p>&nbsp;</p>

  <p>"Ti Noel" saatlerce yürüdükten sonra, kimi yerleri tanımaya başladı. Suyun tadından, deniz kıyısına doğru menderesler çizerek akan bu derenin daha aşağısında&nbsp;yüzmüş olduğunu anımsadı. Bir zamanlar Mackandal’ın zehirli bitkilerini hazırladığı mağaranın yanından geçti. Kuzey Ovası’na varmak için dar Dondon Vadisinden hızla aşağı indi. Sonra, deniz kıyısını izleyerek, Lenormand de Mézy’nin eski konutuna yöneldi.</p>

  <p>Üçgen biçiminde yerleşmiş üç büyük ağaçtan, aradığı yere varmış olduğunu anladı. Ama buralarda bulunan eski şeylerin yerlerinde yeller esiyordu. Ne çivithanenin, ne çamaşır kurutma yerlerinin, ne ahırların, ne de et tütsüleme yerinin izi kalmıştı. Konuttan, geriye,&nbsp;yakıcı güneşin ışınlarıyla yıpranmış, geçen yılın sarmaşıklarıyla kaplı tuğla bir bacadan, ambarlardan, yere&nbsp;iyice yapışmış döşeme taşlarından başka bir şey kalmamıştı. Kiliseden de, rüzgârgülünün demir horozu yalnızca. Yırtılmış mektuplar gibi, şurada burada duvar&nbsp;parçaları vardı. Çam ağaçları ve asma çardakları, Avrupa ağaçları yok olmuştu, tıpkı bir zamanlar kuşkonmazların beyazlara bürüdüğü, nane ve mercanköşk kokuları arasında iri göbekli enginarların yetiştiği sebze bahçesi gibi.</p>

  <p>Konut bütünüyle terk edilmişti, ortasından bir yol geçiyordu. 'Ti Noel" eski konutun köşeli bir taşına <a id="footnote12"></a>oturdu. Belleği iyi olmayan biri için bu taş şimdi bir başka taştan farksızdı. Karıncalarla konuşuyordu. Hiç&nbsp;beklemediği bir anda bir gürültü duydu, başını çevirip&nbsp;baktı. Birçok atlı, büyük bir hızla ona doğru geliyordu. Işıl ışıl üniforma giymişlerdi: ceketleri, uçlarında&nbsp;parlak maden bulunan emir subayı kordonlarıyla süslenmişti. Yaka ve kollarına işlemeli kapaklar geçirilmişti, pantolonları süet ve şeritliydi, şapkalarında gök&nbsp;mavisi tüyler takılıydı ve süvari çizmesi giymişlerdi. O&nbsp;dönemde İspanyol üniformalarının yalınlığına alışmış&nbsp;olan "Ti Noel”, kendi ırkından insanların Napolyonca&nbsp;bir tantanayı, Korsikalı generallerin bile bilmedikleri&nbsp;görkemli bir aşamaya vardırdıklarını, büyük bir şaşkınlık içinde gördü. Subaylar onun yanından tozu dumana katarak geçtiler ve Milot yönüne doğru giderek&nbsp;uzaklaştılar. Büyülenen ihtiyar, atların geçtiği yerde&nbsp;yükselen toz bulutlarına uzun süre baktı.</p>

  <p>Ulu bir ormandan çıkınca, görkemli bir meyve bahçesine girdiğini sandı. Milot kentini çevreleyen&nbsp;tüm topraklar, bir çiftlikteki tarhları düzgün, filizleri&nbsp;yeşeren bir sebze bahçesi kadar bakımlıydı. Elleri&nbsp;kamçılı ve çalışmayanlara zaman zaman taş yağdıran&nbsp;askerlerin denetiminde, bu tarlalarda bir sürü insan&nbsp;çalışıyordu. Muhafızların siyah olduklarını gören "Ti Noel", "tutsak bunlar," diye düşündü. Ama çalışanlar&nbsp;da siyahtılar. Fransız zencileriyle birlikte tamtam sesleriyle dans etme olanağını bulduğu akşamlar, Küba&nbsp;Santiagosu’nda öğrendikleriyle çelişkiliydi bu durum.&nbsp;Ama şu anda yaşlı adam durmuş, yaşamı boyunca gördüğü en beklenmedik ve en görkemli görüntü karşısında hayran kalmıştı. Derin boğazların mor çizgiler oluşturduğu dağların dibinde pembe bir saray, pencereleri yay biçiminde bir alkazar yükseliyordu. Taştan yüksek bir kaide üzerinde uçacakmış gibiydi. Bir yanda uzun, kapalı sundurmalar vardı. Ek yapılar, kışlalar ve&nbsp;ahırlar olmalıydı bunlar. Öbür yanda, beyaz sütunlar&nbsp;üzerine oturtulmuş bir kubbeyle örtülü yuvarlak bir&nbsp;yapı. Beyaz üstlük giymiş birçok din adamı çıkıyordu&nbsp;bu yapıdan. "Ti Noel" yaklaştıkça taraçalar, heykeller,&nbsp;kemerler, bahçeler, çiçek çardakları, yapay dereler ve&nbsp;şimşir parkları gördü. Kocaman direklerin dibinde,&nbsp;bronzdan yapılmış iki aslan nöbet bekliyordu. Büyük alanda beyaz üniformalı askerler, iki köşeli süslü şapka giymiş genç ve güçlü yüzbaşılar, bellerindeki kılıçları şakırtadatarak gidip geliyorlardı. Açık bir pencereden, prova yapan bir orkestra görülüyordu. Sarayın pencerelerinde, başlarına tüyler takınmış ve modaya&nbsp;uygun upuzun giysiler içinde tombul göğüsleri dimdik&nbsp;duran hanımlar görülüyordu. Bir avluda, uşak giysileriyle iki arabacı güneş motifleriyle kaplanmış, her yanı yaldızla süslü kocaman bir arabayı yıkıyordu. Papazların çıktığı yuvarlak yapının önünden geçerken "Ti Noel" bunun, çeşitli renkte bayrak ve tavan süsleriyle&nbsp;donatılmış bir kilise olduğunu gördü. İçinde Meryem&nbsp;Ana’nın büyük bir heykeli vardı. Ama "Ti Noel"i en&nbsp;çok şaşırtan şey, Cap’taki Fransız genel valilerin bilmedikleri böylesine olağanüstü bir dünyayı, zenciler&nbsp;dünyasını bulmuş olmasıydı. Çünkü, su perileriyle süslenmiş bir pınarın çevresinde el ele tutuşup dans eden şu kocaman kalçalı güzel hanımlar zenciydiler; iki kolunun altında dana derisinden birer evrak çantasıyla merdivenlerden inen beyaz çoraplı şu iki bakan, zenciydi; başsavcının yönettiği köylülerin omuzlarından bir geyik alıp indiren, başında kürkten püsküllü bir&nbsp;başlığı bulunan şu aşçı zenciydi; manejde at koşturan&nbsp;şu süvariler zenciydiler; bir açık hava tiyatrosunun kara derili oyuncularının provalarını şahin yetiştiricisiyle birlikte seyreden, boynunda gümüş zincir olan şu saki zenciydi; parlak düğmeleri, yeşil ceketli başhademe&nbsp;tarafından sayılıp denetlenen beyaz perukalı şu hizmetçiler zenciydiler; kilisenin en büyük sunağının üstünde yükselen ve bir duayı tekrarlayan kara derili<a id="footnote13"><sup>&nbsp;</sup>müzisyenlere tatlı tatlı gülümseyen Meryem Ana da&nbsp;kara, hem de kapkaraydı. Bir zamanlar ispanyollar sokağında aşçılık yapan ve La Couronne adlı bir han işleten, şimdiyse adının baş harfleri ve mağrur ‘Tanrı,&nbsp;davam ve kılıcım’ özlü sözüyle adına para bastıran&nbsp;Kral Henri Christophe’un gözde konutu Sans-Souci’nin karşısında bulunduğunu anladı "Ti Noel".</a></p>

  <p>Yaşlı adamın sırtına bir sopa şiddetle indi. Bir şey söylemeye zaman bulamadan bekçinin biri onu&nbsp;tekme tokat, kışlalardan birinin arkasına götürdü. Bir&nbsp;hücreye kapatıldığını gören "Ti Noel", Henri Christophe’u kişisel olarak tanıdığını ve hatta Lenormand de&nbsp;Mézy’nin konutuna sık sık gelen, özgür bırakılmış bir dantelci kadının yeğeni Marie-Louise Coidavid’le o zamandan bu yana evli olduğunu bildiğini bağırarak&nbsp;anlatmaya çalıştı. Ama kimse aldırış etmedi. Akşam&nbsp;onu da öteki tutsaklarla birlikte Bonnet de l’Évêque&nbsp;Dağının dibine kadar götürdüler. Burada bir yığın inşaat malzemesi vardı. Eline bir tuğla tutuşturdular:</p>

  <p>"Bunu yukarı çıkar, sonra dönüp bir başka tuğla al."</p>

  <p>"Ama ben çok yaşlıyım."</p>

  <p>Ti Noel" kafasına bir cop yedi. Yine hiçbir şey söyleyemeden, ellerinde birer tuğla taşıyan çocukların, hamilelerin ve ihtiyarların oluşturduğu sılaya girerek sarp dağa tırmanmaya başladı. İhtiyar, başını Milot’ya doğru çevirdi. Alacakaranlıkta saray her zamankinden daha pembe görünüyordu. Bir zamanlar Cap taki evinin gülü olan Pauline Bonaparte’ın büstünün yanında, Athenis ve Amethyste adlı genç prensesler Brandenbourg satenmden giysileriyle oyun oynuyorlardı. Biraz daha uzakta, kraliçenin rahibi, prense Plutarkhos’un <i>Koşut Yaşamlar</i> ını okuyor; ardında bakanlarıyla kraliçenin bahçesinde gezinen Henri Christophe da sevecen bakışlarla onları izliyordu. Geçerken de, mermer yontuların dibinde bir taç ve anka kuşu biçiminde yükselen şimşirlerin üzerinde pek az önce açmış olan bir beyaz gülü dalgın bir tavırla kopartıyordu&nbsp;majesteleri.</p>

  <p>&nbsp;</p>
</body>
</html>
