<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h2 class="sigil_not_in_toc" id="calibre_pb_2"><a id="bookmark8"></a>&nbsp;</h2>

  <h2 id="sigil_toc_id_5">3. Boruların Çağrısı</h2>

  <p>&nbsp;</p>

  <p>Bay Lenormand de Mézy, Cap’a yaptığı son ziyaretinden bu yana çok hırçınlaşmıştı. Tıpkı onun gibi kralcı olan Genel Vali Blanchelande, zenci kölelerin yazgısına Paris’te yüreği yanan ütopyacı geri zekâlıların can sıkıcı, saçma sapan sözlerinden çok tedirgin görünüyordu. Ah! Paris’te Café de la Régence’da ya da Pala-is-Royal’in kemerleri altında, iki bakara partisi arasında, hangi ırktan olursa olsun, tüm insanların eşitliğini&nbsp;düşlemek çok kolaydı! Rüzgârgülleri ve dolgun, yanaklı deniz kızlarıyla süslenmiş Amerikan limanlarının&nbsp;manzaralarım düşünerek; Abraham Brunias’ın oyarak&nbsp;yaptığı ve Fransa’da Parny’nin dizeleriyle Savoielı papaz yardımcısının inanç açıklamaları arasında sergilenen miskin melez kızlar, çamaşırcı çıplak kadınlar, muz ağaçları altında öğle uykusu tablolarına bakarak,&nbsp;Saint-Domingue’i <i>Paul ve Virginie</i>’nin bitki cenneti gibi düşünmek de kolaydı. Ancak orada balkabakları&nbsp;ağaçlarm dallarından sarkmıyordu. Çünkü çok yüksekten düşüp, geleni geçeni öldürebilirlerdi. Daha mayıs ayında, <i>Ansiklopedi</i>'deki kuramları ezberlemiş, sözümona özgürlükçü ayaktakımından oluşan Kurucu Meclis, özgürlük verilmiş zenci kuşaklara siyasal haklar verilmesi yolunda karar almıştı. Ve şimdi toprak&nbsp;sahiplerinin sözünü ettiği bir iç savaş hayaleti karşısında, Stanislas de Wimpffen ideolojisi yanlıları şöyle yanıt veriyorlardı: "Bir ilkeyi yıkmaktansa varsın sömürgeler yok olsun."<a id="footnote7"></a></p>

  <p>Derin derin düşünmekten yorulmuş Bay Lenormand de Mezy, babaları için tütün aşırmaya gelen köle kızlardan birinin ırzına geçmek niyetiyle tütün antreposuna girdiği sırada, saat akşamın onu olmalıydı. Çok uzaklardan bir boru sesi duyulmuştu. İşin tuhaf yanı, ağır ağır uğuldayan bu sese şimdi dağlardan ve&nbsp;ormanlardan başka sesler yanıt veriyordu. Sonra düzlükte, denize doğru, Milot’nun çiftlikleri yönünde başka başka sesler. Kısacası, deniz kıyısındaki tüm kabuklu hayvanlar, tüm yumuşakçalar, tüm denizminareleri,&nbsp;deniz ortasındaki adaların tepeciklerinde yan gelip yatan tüm denizçanları, koro halinde bağırmaya başlamışlardı. Birden konutun en büyük kulübesinden bir&nbsp;başka boru sesi duyuldu. Flüt sesine benzer daha başka sesler çivithaneden, tütün kurutma yerinden, ahırdan ona yanıt verdiler. Korkuya kapılan Bay Lenormand de Mezy sık bir sarmaşığın ardına saklandı.</p>

  <p>Kapılar içerden itilerek hepsi aynı anda açıldı. Köleler ellerinde birer kazıkla bekçilerin evlerini kuşattılar, silâhlarını ele geçirdiler. Sayman elinde bir tabanca, dışarı çıkmıştı, ilk vurulan o oldu. Boğazı yukardan aşağı bir kürekle yarılmıştı. Zenciler, ellerini beyazların kanına buladıktan sonra, efendilere, Genel Vali’ye, Ulu Tanrıya ve dünyadaki tüm Fransızlara&nbsp;karşı ölüm naraları atarak, ana konuta doğru koştular. Ama çoğu, uzun süre baskı altında kalmış arzularının dürtüsüyle, alkol aramak için mahzene daldı. Sivri&nbsp;salamura fıçılarının karnını deştiler. Delik deşik olan kazmayla salamura fıçılarının karnını deştiler. Deli deşik olan varillerden oluk oluk akan şarap, kadınların eteklerini kırmızıya boyadı. Haykırışlar ve kazma kürek darbeleri arasında ele geçirilen içki şişeleriyle&nbsp;rom damacanaları duvarlara çarpılarak tuzla buz ediliyordu. Tuğla döşeli zeminde, bir tulumdan akan acı&nbsp;yağda yüzen yabanimercanköşk, salamura, gebreotu&nbsp;meyveleri ve ringa yumurtalarından oluşan bir tabaka&nbsp;üzerinde zenciler gülerek, itişip kakışarak kayıyorlardı. Çırılçıplak bir zenci, şaklabanlık olsun diye, domuz yağı dolu kocaman bir küpün içine girdi. Angolaca konuşan yaşlı iki kadın, toprak bir tencereyi paylaşamıyorlardı. Jambonlar ve morina balığı kuyruktan tavandan aşağı indiriliyordu. Kalabalığa pek karışmayan&nbsp;Ti Noel", İspanyol şarabıyla dolu bir fıçıya dudaklarını dayamış kana kana içiyordu. Sonunda konutun birinci katına çıktı. Çünkü trajedilerden dizeler okuduğu gecelerde, süslü püslü tüniğinin altından, yılların&nbsp;pörsütemediği, hâlâ dimdik memelerini gösteren Bayan Floridor’un ırzına geçmeyi uzun süreden beri düşlüyordu.</p>
</body>
</html>
