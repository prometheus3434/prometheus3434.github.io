<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h2 class="sigil_not_in_toc" id="calibre_pb_3"><a id="bookmark10"></a>&nbsp;</h2>

  <h2 id="sigil_toc_id_6">4. Gemideki Dogon</h2>

  <p>&nbsp;</p>

  <p>Bay Lenormand de Mezy, derinliği az da olsa, iç karartıcı ve kurumuş bir kuyunun dibinde iki gün bekledikten sonra, açlıktan ve susuzluktan beti benzi atmış bir durumda, başını yavaşça kuyunun ağzından dışarı çıkardı. Ortalıkta ses seda yoktu. Çapulcu takımı&nbsp; Cap’a hareket etmişti. Ardında bıraktığı yangınlardan çıkan dumanlar göğe yükseliyordu. Kavşaktaki küçük&nbsp;bir barutçu dükkânı havaya uçmuştu. Efendi, saymanın şişmiş cesedinin yanından geçerek evine yaklaştı.&nbsp;Yanan kulübelerden korkunç ve pis bir koku yükseliyordu: Orada zenciler, hiçbir hayvan canlı kalmasın diye kapıları katrana bulayarak eski bir olayın öcünü almışlardı. Bay Lenormand de Mezy odasına girdi. Bayan Floridor, bacakları birbirinden ayrılmış, karnına&nbsp;bir orak saplanmış, halının üzerinde yatıyordu. Odayı&nbsp;süsleyen "Düş" adlı açık saçık bir gravürde uyuyan soylu kızın davranışını anımsatan bir durumda, cansız eli&nbsp;hâlâ karyolanın bir bacağını tutuyordu. Bay Lenormand de Mezy hıçkıra hıçkıra ağlayarak onun yanına yığılıverdi. Sonra eline bir tespih aldı, soğuk algınlığını iyileştirmek için çocukken öğrendiği dua dahil, bildiği tüm dualan okudu. Bir haberci gelip atını arka avluda durduruncaya kadar, yanıp yıkılmış, kapılan ardına dek açık konutundan çıkmaya cesaret edemedi, korku içinde günlerce öylece kaldı. Haberci atını öysine ansızın durdurmuştu ki, hayvanın burnu şiddetle pencereye çarptı. Getirdiği haberler Bay Lenormand&nbsp;de Mezy’yi şaşkınlıktan kurtardı. Çapulcu takımı yenilmişti. Şimdi Jamaikalı Bouckman’ın ağzı açık ve yeşilimsi kellesi, tek kollu Mackandal’ın bedeninin pis kokulu küllere dönüştüğü yerde, kurda kuşa yem oluyordu. Zencilerin toptan yok edilmesi tasarlanıyordu,&nbsp;ama hâlâ ıssız yerlere gizlenmiş silâhlı çeteler vardı.&nbsp;Bay Lenormand de Mezy, eşini gömmek için oyalanmadan, büyük bir hızla Cap yoluna koyulan habercinin atının arkasına atladı. Uzaklardan, bir ölüm mangasının yaylım ateşi duyuldu. Haberci atını mahmuzladı.</p>

  <p>Efendi, ikişer ikişer sırt sırta bağlanmış zencilerin kesici silâhla-çünkü barut tüketimini azaltmak akıllıca&nbsp;bir işti - öldürülmeyi bekledikleri kışlanın avlusuna,&nbsp;"Ti Noel'le öbür on iki kölesinin öldürülmesine engel&nbsp;olmak için, tam zamanında vardı. Bunlar onun geri kalan köleleriydi, Havana pazarında en azından altı bin&nbsp;beş yüz İspanyol pezosu değerlideydiler. Bay Lenormand de Mezy, bunlara en ağır cezaların verilmesini,&nbsp;ama Genel Vali’yle konuşmadan ölüm emrinin uygulanmamasını rica etti. Çok kahve içmekten, uykusuzluktan, sinirden tir tir titreyen Bay Blanchelande, 14.&nbsp;Louis’yle Marie-Antoinette ve oğlunun portresi bulunan çalışma odasında, bir baştan öbürüne yürüyüp duruyordu. Kendi kendine mırıldandığı kırık dökük sözlerden tam bir anlam çıkarmak güçtü. Bu sözlerde, filozoflara yönelik hakaretler, Paris'e yolladığı ve yanıtsız kalan mektupların geleceği öngören bölümleri art&nbsp;arda sıralanıyordu. Dünyada anarşi başa geçiyordu.&nbsp;Sömürge çöküyordu. Zenciler, Ova’nın hemen hemen tüm soylu kızlarının ırzına geçmişlerdi. Bunca danteli yırtıp, bunca çarşafta gülüp oynadıktan ve bunca işçi-başıyı öldürdükten sonra, artık onları durdurmanın yolu yoktu. Bay Blanchelande, zenciler ve özgür melezler kadar kölelerin de toptan yok edilmesinden yanaydı. İster yan melez, ister melez, ister Memlûk, ister&nbsp;Marabut olsun, damarlarında Afrika kanı taşıyan herkes kılıçtan geçirilmeliydi. Noel’de odalardaki kandiller yakıldığı sırada, kölelerin sevgi ve hayranlıkla bağırmalarına aldanılmamalıydı. Peder Labat, adalara&nbsp;yaptığı ilk yolculuktan sonra bu durumu çok güzel belirtmişti: Siyahların davranışı Nuh’un gemisindeki Dogon’a tapan Filistinlilerin davranışına benziyordu. Bu&nbsp;sırada Genel Vali, Bay Lenormand de Mezy’nin şimdiye dek hiç ilgilenmediği bir sözcük kullandı: Vodu.&nbsp;Birkaç yıl önce, Cap’taki kırmızı yüzlü ve zevk düşkünü Moreau de Saint-Möry adlı bu avukatın, dağlardaki büyücülerin ilkel yöntemleri hakkında bilgiler topladığını, zencilerin yılanlara taptıklarını saptadığını&nbsp;anımsadı. Aklına gelen bu olay, bir davulun bazı durumlarda, oyulmuş bir ağaç kütüğü üzerine gerilen oğlak derisinden çok daha anlamlı olabildiğini düşündürerek onu kaygılandırdı. Demek ki zencilere cesaret&nbsp;veren, başkaldırılarında onları dayanışma içinde tutan&nbsp;gizli bir inanç vardı. Kimbilir, belki de zenciler yıllarca onun gözleri önünde ayın ilk günlerinde çalman&nbsp;tamtamlarla iletişim sağlayarak, onu hiç kuşkulandırmadan bu inancın gereklerini yerine getirmişlerdi.&nbsp;Ama kültürlü bir kişinin aklı fikri hep yılana tapan insanların ilkel'inançlarında olabilir miydi? <a id="footnote8"></a><a id="footnote9"></a></p>

  <p>Genel Vali’nin karamsarlığı nedeniyle son derece çökmüş Bay Lenormand de Mézy, karanlık basıncaya&nbsp;dek kentin sokaklarında anlamsız ve amaçsız dolaştı.&nbsp;Bouckman’ın kellesini uzun uzun seyretti. Küfürler,&nbsp;hakaretler yağdırdı ona. Bir süre sonra, pansiyoncu&nbsp;şişman Louison’un evine gitti. Bu kadının müşterileri&nbsp;ince giysiler giyinmişler, çömlek dolu bir avluda çıplak&nbsp;memelerini havalandırıyorlardı. Ama hava her yanda&nbsp;bozuktu. Bunun için, La Couronne lokantasında içmek niyetiyle İspanyol sokağına doğru yöneldi. Lokantanın kapalı olduğunu görünce, aşçı Henri Christophe’un üniforma giyip sömürge topçusu olmak için birkaç gün önce işini bıraktığını anımsadı. Henri Christophe, lokantasının soyluluk göstergesi olan pirinç tabelasını alıp götürdüğünden beri, Cap’ta soyluların&nbsp;zevklerine göre yemek yiyebilecekleri hiçbir yer kalmamıştı. Basit bir garsonun getirdiği bir bardak romla&nbsp;biraz kendine gelen Bay Lenormand de Mézy, aylardır yerinden kımıldamayan ve kalafatlama işi biter bitmez Küba Santiagosu’na gitmek için demir alacak&nbsp;Hollanda bandıralı bir kömür gemisinin kaptanıyla çeneye daldı.</p>

  <p>&nbsp;</p>

  <h2 id="sigil_toc_id_7"><b>5. Küba Santiagosu</b></h2>

  <p>&nbsp;</p>

  <p>Şilep Cap burnunu geçmişti. İspanyolların silâh yardımı önerdiğini ve zencilerin davasını savunan bazı cumhuriyet yanlısı devrimcilerin içten coşkusunu bilen zencilerin durmadan tehdit ettiği kent gerilerde kalıyordu. Sintineye kapatılmış "Ti Noel"le arkadaşları kömür çuvalları üzerinde ter dökerken, önemli kişiler arka güvertede toplanmış, püfür püfür esen boğazın serin rüzgârlarını ciğerlerine dolduruyorlardı. Cap’taki&nbsp;yeni tiyatro topluluğundan bir şarkıcı kadın vardı. Çalıştığı yer isyan gecesi yanmış, kendisine kala kala yalnızca terk edilmiş bir Didon<a id="footnote10"></a> giysisi kalmıştı. Şu anda,&nbsp;güherçileden akordu bozulmuş klavsenini kurtarmayı&nbsp;başaran Alsaslı bir müzisyen, sarı renkli denizsalkımı&nbsp;üzerinde bir uçanbalığın zıplayışını görmek için, çaldığı Jean Frédéric Edelmann’ın sonatına bazan ara veriyordu. Kral yanlısı bir marki, cumhuriyetçi iki subay,&nbsp;dantel işleyen bir kadın ve kilisedeki ekmek kabını&nbsp;alıp götüren bir İtalyan papaz, şilepteki yolcuların listesini tamamlıyordu.</p>

  <p>Bay Lenormand de Mézy, Santiago’ya vardığı akşam, buraya ilk gelen Fransız mültecilerin daha yeni yaptığı, çatısı palmiyelerle örtülmüş Tivoli tiyatrosuna&nbsp;gitti hemen. Çünkü girişlerine eşek bağlanmış sinekli&nbsp;küçük Küba kahvehanelerine karşı tiksinti duyuyordu. Bunca sıkıntıdan, bunca korkudan ve çok büyük değişiklikten sonra, bu basit çalgılı kahvede rahatlatıcı bir hava buldu. En iyi masaları, keskin palalar önünden tıpkı onun gibi korkup kaçan büyük toprak sahibi&nbsp;eski dostlar doldurmuşlardı. Ama işin garibi, servetleri ellerinden gitmiş, sağlıkları bozulmuş, ailelerinin yarısını yitirmiş ve kızları zenciler tarafından kirletilmiş&nbsp;eski sömürgeciler, ağlayıp sızlamayı unutmuşlardı;&nbsp;gençleşmişe benziyorlardı. İleriyi gören bazı kimseler&nbsp;paralarını Saint-Domingue’den çekip New Orleans’a&nbsp;geçerken ya da Küba’daki yeni kahve tarımsal işletmelerini değerlendirirken, hiçbir şey kurtaramayanlar&nbsp;şimdilik her şeyin tadını çıkarmaya çalışarak, günü gününe düzensizce, sorumsuzca yaşamaktan hoşlanıyorlardı. Dul erkek, bekârlığın üstünlüklerini görmeye&nbsp;başlıyor; saygıdeğer eş yepyeni bir heyecanla kendisini aldatan kocaya bağlanıyordu. Askerler artık kalk&nbsp;borusu sesi duymayacaklarına seviniyorlardı. Protestan kızlar sahneye çıkmaktan, yüzlerine allık sürüp&nbsp;ben yaparak ilgi çekmekten şımarmışlardı. Sömürgedeki tüm kentsoylu düzeni altüst olmuştu. Şimdi en&nbsp;önemli şey trompet çalmak, bir menuet üçlüsünü bir&nbsp;obua ile tamamlamak, ve hatta Tivoli orkestrasına daha bir hava vermek amacıyla üçköşeye ahenkle vurmaktı. Eskiden noterlik yapanlar, müzik parçalarını&nbsp;yeniden yazıyorlardı. Vergi tahsildarları, geniş tuvaller üzerine güzel dekorlar yapıyorlardı. Prova saatlerinde tüm Santiago, tahta parmaklıklar ve çivilenmiş&nbsp;kapıların arkasında öğle uykusuna dalmışken Son Yortu’nun tozu toprağıyla örtülmüş ejderha mankenlerinin yanında, dün sofuluğuyla ünlü bir hanımefendinin, ölgün el kol hareketleriyle şu türküyü söylediğini duymak olasıydı:</p>

  <p><i>&nbsp;</i></p>

  <p><i>Yasalarına göre, aşk ister ki mutluluk hiç</i> <i>bitmesin,</i></p>

  <p><i>&nbsp;</i></p>

  <p><i>Bu mutluluktan herkes tat alsın, eğlensin...</i></p>

  <p>&nbsp;</p>

  <p>Şimdi Paris’te modası iyice geçmiş büyük bir kır kıyafeti balosunun yapılacağı haber veriliyordu. Baloda giyilecek giysiler için, zencilerin yağmasından kurtarılmış sandıklardaki eşyalardan yararlanılmıştı. Rolüyle iyice bütünleşmiş bariton sesli bir koca, Monsigny’nin <i>Kaçak</i> adlı yapıtındaki kahramanın yürekliliğini sahnede hareketsiz durarak canlandırırken, süslü&nbsp;palmiye yapraklarından yapılmış localar kadınlar için&nbsp;çok uygun buluşma yerleri oluyordu. Küba Santiagosu’nda ilk kez çeşitli danslar yapılıyor, kadril müziği&nbsp;işitiliyordu. Sömürgecilerin kızlarının takma saçları,&nbsp;saray müziğinin canlı vals havasına uyarak durmadan&nbsp;dönüyordu. Kentte düzensizlik, karışıklık ve gösteriş&nbsp;havası esiyordu. Sömürgelerde doğmuş melezler, modası geçmiş İspanyol giysilerini belediye danışmanlarına bırakarak göçmenlerin getirdiği modayı öykünmeye başlamışlardı. Küba asıllı kimi kadınlar, günah çıkarttıkları papazlarına çaktırmadan Fransız terbiyesi&nbsp;dersleri alıyorlar, kunduralarının değerini ortaya koymak amacıyla yürüme alıştırmaları yapıyorlardı. Akşamlan, Bay Lenormand de Mezy temsilde elinde kadeh durmadan içerken, mültecilerin geleneklerine uygun olarak Aziz Louis’nin ilahisini ve Fransız ulusal marşını söylemek için yanındakilerle birlikte ayağa kalkıyordu.</p>

  <p>Aklını belli bir şeye veremeyen, işsiz güçsüz Bay Lenormand de Mezy, zamanını kumar oynamak ve dua etmek arasında geçirmeye başladı. Önüne çıkan ilk kumarhanede kumar oynamak ve Tivoli tiyatrosuna olan gecikmiş borcunu ödemek için kölelerini birbiri ardınca satıyor, limanda çalışan kıvırcık saçlı zenci&nbsp;kızlarla yatıyordu. Ama aynada giderek yaşlandığını&nbsp;görüp, Tanrının çok yakında Azraili kendisine göndereceğinden korkuyordu. Bir zamanların masonu, şimdi moda olan üçköşe adlı müzik aletinden kuşku duyuyordu. Bu nedenle, yüksek sesle ya da mırıltı halinde&nbsp;kısa dualar okuyarak, "Ti Noel'le birlikte Santiago katedralinde saatlerce gezinmeyi alışkanlık edinmişti. O&nbsp;katedrali gezerken zenci de bir piskopos portresinin&nbsp;altında uyukluyor ya da Don Esteban Salaş adlı sıska,&nbsp;mor suratlı yaşlı bir yaygaracının yönettiği Noel ilahisi&nbsp;çalışmalarına katılıyordu. Herkesin saygı gösterdiği&nbsp;bu kilise yöneticisinin, korocularına neden bağırarak&nbsp;ilahi söylettiğini anlamak gerçekten olanaksızdı. Bu&nbsp;korodan, en iyimser kişileri bile çileden çıkaran bir gürültü patırtı yükseliyordu. Bu belki de, silâh taşıdığı&nbsp;ve soylular gibi pantolon giydiği için "Ti Noel’in büyük bir kilise yetkilisi saydığı kilise kavasının beğenisi&nbsp;böyleydi. Don Esteban Salas’ın boru ve basson sesleri&nbsp;ve korodaki çocukların tiz sesleriyle zenginleşen bu uyumsuz sıcaklığını kiliselerinde buluyordu zenci. Garip altın paralar, İsa’nın insanınkine benzer saçları, heykelciklerle dopdolu günah çıkarma yerlerinin gizi, Dominiken rahiplerinin köpeği, kutsal ayakların ezdiği ejderhalar, Saint-Antoine’ın domuzu, Saint-Benoit’nın esmer yüzü,&nbsp;zenci bakireler, kalın ve yüksek topuklu ayakkabılarla&nbsp;Fransız trajedi aktörlerinin hırkalarını giymiş Saint— Georges’lar, Noel gecelerinde çalınan çobanlara ait müzik aletleri (simgeler, özel nitelikler, işaretler) Yılan Tanrı Damballah’a adanan adakların sunaklarından çıkanlara benzer büyüleyici bir güce, çekici bir&nbsp;kudrete sahiptiler. Ve sonra, Saint-Jacques, fırtınaların mareşali Ogoun Fai’dir. Onun büyüsüyle Bouckman’ın adamları başkaldırmıştır. Bu nedenle, "Ti Noel" sık sık ona dua etmek yerine, eski bir Mackandal&nbsp;türküsü söylüyordu:</p>

  <p><i>&nbsp;</i></p>

  <p><i>Saint-Jacques, savaşın oğluyum ben,</i></p>

  <p><i>Saint-Jacques,</i></p>

  <p><i>Savaşın oğluyum ben, görmüyor musun?</i></p>

  <p>&nbsp;</p>

  <h2 id="sigil_toc_id_8">6. Köpekli Gemi</h2>

  <p>&nbsp;</p>

  <p>Bir sabah, Santiago limanı havlamalarla dolup taştı. Birbirlerine zincirle bağlanmış, tasmalarının ardında dişlerini gösterip hırlayan, bakıcılarını ve birbirlerini&nbsp;ısırmaya çalışan, pencerelerin kafeslerinden bakan insanlara doğru atılan, havayı durmadan boş yere ısıran&nbsp;yüz kadar köpek, kamçılana kamçılana yelkenli bir geminin sintinesine dolduruluyordu. Ve bunların ardından, çiftliklerdeki bakıcıların, beyaz ırktan köylülerin&nbsp;ve iri çizmeli görevlilerin önlerine katıp getirdiği başka köpekler geliyordu. Daha sonra daha başka köpekler. Efendisinin buyruğuyla bir trança satın alan "Ti Noel", bu tuhaf gemiye yaklaştı. Çomarlar gemiye on&nbsp;ikili gruplar halinde girerlerken, geçiş yerinde bir&nbsp;Fransız subayı çabucak sayıyordu bunları.</p>

  <p>"Ti Noel", ambar ağzını kapatmak için bir ağın kıvrımlarını açan melez bir denizciye bağırarak, "Bunları nereye götürüyorlar?" diye sordu.</p>

  <p>"Zencileri yemeye!" diye sırıttı öteki, havlamaları bastırarak.</p>

  <p>Bozuk bir dille verilen bu yanıt, 'Ti Noel" için Tanrısal bir esin yerine geçti. Katedrale doğru koştu.&nbsp;Katedralin önünde, her zamanki gibi, efendilerinin&nbsp;ayinden çıkışını bekleyen Fransız zenciler vardı. Dufréné ailesi, topraklarını elde tutma umudunu tümüyle yitirip Mackandal tarafından ele geçirilen, herkesin bildiği konuttan ayrılarak, üç gün önce Santiago’ya&nbsp;gelmişti. Dufréné’nin zencileri Cap’tan önemli haberler getiriyorlardı.</p>

  <p>Pauline, gemiye bindiğinden bu yana kendisini kraliçe gibi hissediyordu. Çok sayıda insanla dopdolu&nbsp;gemi şimdi Antiller’e doğru yol alıyor, geniş halkalar&nbsp;oluşturan dalgaların ritmik hareketleriyle halatları gıcırdıyordu. Sevgilisi, aktör Lafont, bangır bangır bağırarak <i>Beyazıt</i> ve <i>Mitridat</i>'dan güzel dizeler söyleyip, en&nbsp;büyük rollere alıştırmıştı Pauline’i. Belleği çok zayıf&nbsp;olan Pauline, flaması hışırdayarak pupa yelken ilerleyen Okyanus'un geride bıraktığı köpük iziyle çok güzel uyum sağlayan "küreklerimizin altında köpüren&nbsp;Çanakkale Boğazı" dizesini belli belirsiz anımsıyordu.&nbsp;Şu anda belleğindeki birçok dize, rüzgârın her esişinde kaybolup gidiyordu. Pauline, Paris’ten Brest’e kadar tahtırevanla yolculuk etme gibi çocuksu bir kaprisle bütün bir ordunun hareketini geciktirdikten sonra,&nbsp;daha ciddi şeyler düşünüyor olmalıydı. Mühürlenmiş&nbsp;torbalarda Maurice Adasından getirilmiş fularlar, kır&nbsp;yelekleri ve ilk sıcaklarda giyeceği çizgili muslin etekler vardı. Çünkü Abrantes düşesi sömürge modasından ona daha önce söz etmişti. Sonuç olarak, bu yolculuk hiç de sıkıcı değildi. Gaskonya Körfezindeki kötü&nbsp;havayı savuştururken geminin ön tarafında bir papazın yönetiminde yapılan ayin, büyük üniformalarım&nbsp;giymiş tüm subayları Pauline’in kocası General Leclerc’in çevresine toplamıştı. Kimileri kasıntılı bir tavır&nbsp;içindeydi. Genç olmasına karşın erkeklerle iyi anlaşan&nbsp;Pauline, kendisini hedef alan ve gitgide tutuşan arzularla şımartıldığını hissediyordu. Bu arzular, ona karşı&nbsp;gösterilen ilgi ve derin saygı perdesinin ardında gizleniyordu. Yıldızlı gecelerde, geminin direklerindeki fenerler sallandığı zaman, kamaralarda, kaptan köşkün de, güvertelerde ve güverte aralarında, yüzlerce erkeğin kendisini düşündüğünü biliyordu. Giysilerini bedenine yapıştıran, göğüslerinin alımlı görünümünü açığa vuran rüzgârda saçları dağılmış, geminin ön tarafında,&nbsp;mizana direğinin yanında, her gece derin derin düşünüyormuş gibi görünmeyi de seviyordu.</p>

  <p>Azor Kanalını geçtikten ve uzaktan beyaz Portekiz kiliselerini hayran hayran seyretmeye başladıktan birkaç gün sonra, Pauline denizin değiştiğini fark etti.&nbsp;Şimdi deniz, doğuya doğru uzanan sarı denizsalkımlarıyla donanıyordu. Sanki yeşil kristalden' yapılmışa&nbsp;benzeyen zarganalar, uzun kırmızı ipçikleri arkasında&nbsp;çekip sürükleyen mavi sidik torbalarına benzer denizanaları, kazma dişli tehlikeli balıklar ve bulanık bölgelerde sanki duvak giymişe benzeyen mürekkepbalıkları vardı. Gözde subayları. üniformalarının dügmelerini açmaya zorlayan sıcak bir bölgeye girilmişti. Leclerc yakasını açıyor, subaylarına da yakalarını açmaları için izin veriyordu. Çok sıcak ve boğucu bir gece, Pauline geceliğiyle kamarasından çıktı, uzun öğle uykuları için kendisine ayrılan arka kasaraya gidip uzandı. Garip yakamozlar, dalgalarda yeşil yansımalar&nbsp;oluşturuyordu. Geminin dalgalara her çarpışında sayıları artan yıldızlardan, hafif bir serinlik iniyormuş gibiydi. Gün ağarırken direkteki gözcü, kıç direkteki yelkenin altında, buruşmuş bir yelkenin üstünde uyumuş çıplak bir kadının varlığını fark etti. Bunun temizlikçi bir kadın olduğunu sanıp bir halattan tutunarak az kalsın üzerine varacaktı. Ama kadının kımıldamasından uyandığını ve hayran hayran seyrettiği bedenin Pauline Bonaparte'ın bedeni olduğunu anladı. Pauline, bir çocuk gibi gülücükler saçarak gözlerini ovuşturdu. Sabah rüzgârında, bir piliç kadar tazeydi. Yelken bezinin kendisini bakışlardan gizlediğini sanarak, omuzlarından aşağı birkaç kova tatlı su döküp yıkandı. O geceden beri hep açık havada uyuyordu. Onun bu cömert umursamazlığım herkes öğrendi. Öyle ki, Saint-Domingue’te polis örgütünü kurmakla görevli ve sert kişiliğiyle tanınan Bay d’Esmenard, Yunan mitolojisindeki Galateia’yı anımsayarak kuralları nasıl uygulayacağını uzun uzun düşünmek zorunda kaldı.</p>

  <p>Cap kentiyle Kuzey Ovası’nın, şekerkamışı tarım işletmelerinden yükselen sislere bürünmüş dağlarla&nbsp;birlikte tıpkı bir yelken gibi ortaya çıkıvermesi, Paul&nbsp;ve Virginie’nin aşklarını okumuş Pauline’i büyüledi.&nbsp;Paris’te, Saumon sokağında "Adalı" adıyla yayımlanan, zencilerin konuştuğu bozuk Fransızca’yla söylenen bir kadril müziği biliyordu. Muslin giysiler içinde,&nbsp;kendini cennetkuşu gibi hafif ve özgür hissediyordu.&nbsp;Körpe eğreltiotlarının güzelliğini, sıtmaağacı meyvelerinin bol ve kahverengi özsuyunu, bir yelpaze gibi açılıp kapanabilen görkemli yaprakları görmeye başlıyordu. Akşam Leclerc kaşlarını çatarak kralcı çiftçilerin&nbsp;çıkardığı güçlüklerden, türlü tehditlerden söz ediyordu Pauline’e. Daha kötü durumları düşünerek Kaplumbağa Adasında bir ev satın aldırmıştı. Ama Pauline onu hiç önemsemiyordu. Joseph Lavallee’nin göz&nbsp;yaşartan romanı <i>Beyazlar Arasında Bir Zenci</i>'yi yüreği&nbsp;sızlayarak okumayı ve kuru incir, keçi peyniri ve acı&nbsp;zeytin yediği çocukluğunda hiç görmediği bu lüksten, bu bolluktan kaygısızca yararlanmayı sürdürüyordu. Katedralin yakınında, loş bir bahçe içinde yontulmuş&nbsp;beyaz taşlardan yapılmış geniş bir evde oturuyordu.&nbsp;Demirhindi ağaçlarının altında, mozaiklerle döşenmiş&nbsp;bir yüzme havuzu yaptırmıştı. Burada çırılçıplak yıkanıyordu. Önceleri Fransız hizmetçilerine masaj yaptırıyordu. Ama bir gün, bir erkek elinin daha kuvvetli,&nbsp;daha iri olacağım düşündü ve bu iş için eski bir hamam tellağı olan Soliman’ı uygun ve güvenilir buldu.&nbsp;Soliman onu yalnızca özene bezene yıkamakla kalmıyor, aynı zamanda bedenini bademyağıyla ovuyor, tüylerini alıyor, ayak tırnaklarını törpülüyordu. Zenci&nbsp;onu yıkarken, Pauline havuzun suyunda bu uşağın&nbsp;sert göğsüne dokunmaktan şeytanca bir zevk duyuyordu. Onun dayanılmaz arzular içinde sürekli kıvrandığını ve kırbaçla çileden çıkarılan bir köpeğin sahte uysallığıyla bir yandan kendisine baktığını biliyordu. Pauline, onu yaş bir çubukla dövmeyi alışkanlık haline getirmişti. Ama canını yakmıyor, yapmacık acıyla surat&nbsp;asmasına gülüyordu. Gerçeği söylemek gerekirse, güzelliğiyle ilgili her ayrıntıya özen gösterdiği için ona&nbsp;karşı gönül borcu duyuyordu. Hatta ara sıra, bu zenci&nbsp;bir işi kaşla göz arasında ya da tam istenilen biçimde yaptığı zaman, ödül olarak yere diz çöküp bacaklarını öpmesine izin veriyordu. Bemardin de Saint-Pierre bunu, aydınlığın alçakgönüllü çabaları önünde, basit&nbsp;bir ruhun soylu gönül borcunun bir simgesi olarak yorumlardı.</p>

  <p>Leclerc Güneyde bulunduğu sırada, Pauline zaman zaman genç, ateşli ve yakışıklı bir subayın kolları arasında avunmasına karşın, kendini biraz Virginie,&nbsp;biraz Atala sanıp, günlerini esneyerek ve öğle uykusuna yatarak geçiriyordu. Ama bir akşam, dört zencinin&nbsp;yardımıyla saçlarını tarayan Fransız berber, pis kokan&nbsp;yarı pıhtılaşmış bir kan kusarak onun önüne yığılıverdi. Durup dururken bu korkunç ve iğrenç olay, Pauline Bonaparte’ın tropikal rüyasını allak bullak etmişti.</p>

  <p>&nbsp;</p>

  <h2 id="sigil_toc_id_9">7. Aziz Trouble</h2>

  <p>&nbsp;</p>

  <p>Ertesi gün, nüfusunun onda biri salgından ölen kentler arasından geçip gelen Leclerc’in üstelemesiyle Pauline Kaplumbağa Adasına çekildi. Zenci Soliman’la kucaklarında paketler taşıyan hizmetçiler ona eşlik ettiler. Pauline ilk günler bir koyda yıkanarak, adada arkalarında korkunç bir kale yıkıntısı bırakan korsanların ve yabanöküzü avcılarının törelerini, yabanıllıklarını çok iyi tanıyan cerrah Alexandre Olivier Oexmelin’in anılarına göz gezdirerek vakit geçirdi. Pauline odasındaki aynada, güneşten bronzlaşmış teninin bir melez kadının göz kamaştıran tenine benzediğini görünce gülüp eğleniyordu. Ama bu rahatlık uzun sürmedi. Bir akşam, Leclerc Kaplumbağa Adasına geldi. Bedenini korkunç ürpertiler sarmış, gözleri sapsarı olmuştu. Doktoru ona yüksek dozda ravent veriyordu.</p>

  <p>Pauline dehşete kapılmıştı. Kafasına, Ajaccio’daki nedeni bilinmeyen bir kolera salgını saplanmıştı. Zencilerin omuzlarında evlerden çıkan tabutlar; incir&nbsp;ağaçlarının dibinde ağlayıp sızlayan tülle örtünmüş&nbsp;dul kadınlar; ana babalarının mezarlarına kapaklanan&nbsp;siyahlara bürünmüş genç kızlar. Birden, çocukluğunda bir odaya kapatılışını anımsayarak korkuya kapılıyordu. Kaplumbağa Adası, çekirgelerin ötüştüğü kaktüs çölleri, kırmızımtırak kayalıkları, kısır toprağı ve&nbsp;her zaman durgun deniziyle, şu anda onda doğduğu&nbsp;adanın etkisini yaratıyordu. Buradan kaçıp kurtulmak&nbsp;olanaksızdı. Şu kapının ardında, üniformasına karşın ölüme yenilmekte olan bir adam güçlükle soluk alıyordu. Doktorların başarısızlığına inanan Pauline, buhur, çivit, limon kabuğu tütsüleri ve Büyük Yargıç’ın, Aziz&nbsp;Georges’un, Aziz Trouble’un olağanüstü gücü kadar&nbsp;etkili dualar salık veren Soliman’ın öğütlerine kulak&nbsp;verdi. Evin kapılarını kokulu bitkilerle ve tütün artıklarıyla yıkattı. Gösterişli bir dindarlıkla, bir köylü kadın gibi, koyu renkli ağaçtan haç önüne diz çöküp dua&nbsp;ederek, her duanın sonunda Soliman’la birlikte yüksek sesle bağırıyordu: <i>Malo, Presto, Pasto, Effacio,&nbsp;Amen.</i> Bir başka olay, örneğin bir limon ağacının gövdesine haç biçiminde çivi saplama olayı, ondaki eski&nbsp;Korsika kanını harekete geçiriyordu. Bu kana, zencinin hareketli dünyası, Direktuvar’ın yalanlarından daha yakındı. Direktuvar’ın inançsızlığı, ondaki var olma bilincini yitirmişti. Şimdi çoğu kez, günün modasını izleme uğruna, kutsal şeylerle alay ettiğine pişmanlık duyuyordu. Leclerc’in can çekişmesi, korkusunu artırıp onu Tanrısal güçler dünyasına doğru daha da çekiyordu. Karşı Yaka’nın afetine karşı adanın tek savunucusu, düzenbazların reçetelerinin yararsızlığı karşısında olası tek doktor Soliman, cin peri dualarıyla bu&nbsp;güçleri yardıma çağırıyordu. Zenci, hastalık getiren&nbsp;pis buğuların denizi geçmelerine engel olmak için kıyıda küçük kayıklar yüzdürüyordu. Bu kayıklar hindistancevizinin yarısından yapılmış ve hepsi de Pauline’in dikiş çantasından alman, Deniz Tanrısı Agassou’daki kabile sayısı kadar kurdelayla süslenmişti. Pauline bir sabah, Leclerc’in eşyaları arasında bir savaş&nbsp;gemisi maketi buldu. Soliman’m adaklarına bu sanat&nbsp;yapıtını da katmak için koşarak kıyıya götürdü. Hastalıktan korunmak için adak, tövbe, çile doldurmak için kıl elbise, oruç gibi her çareye başvurmak gerekiyordu. Birden, Pauline evin zeminindeki taşların kesişim yerlerine basmaktan sakına sakına garip bir biçimde&nbsp;yürümeye başladı. Günün her saatinde, insanların haçı çiğnemelerini görmekten zevk duyan dinsiz imansız&nbsp;masonların kışkırtmasıyla bu taşlara özellikle kare biçimi verildiğini herkes biliyordu. Soliman göğsüne artık güzel kokular ve ferahlatıcı nane suyu sürmüyor,&nbsp;bunun yerine alkollü ıtırlar, öğütülmüş taneler, vıcık&nbsp;vıcık özsuyu ve kuş kanı sürüyordu. Bir sabah, hizmetçi kadınlar, zencinin yere diz çöküp saçlarını da geriye&nbsp;doğru savurarak Pauline’in çevresinde garip bir biçimde dans ettiğini şaşkınlıkla gördüler. Elbise giymemişti. Belinde yalnızca bir kemer vardı. Bu kemerden aşağı cinsel organını gizleyen beyaz bir mendil sarkıyordu. Boynunu mavi ve kırmızı kolyeler süslüyordu. Paslı bir bıçağı elinde sallayarak bir kuş gibi sıçrıyordu.&nbsp;Her ikisi de uzun uzun inliyordu. Göğsün derinliklerinden gelen bu iniltiler ayışığında köpek ulumalarına&nbsp;benziyordu. Başı kesilmiş bir horoz, yere serpilmiş mısır taneleri üstünde hâlâ kanatlarını çırpıyordu. Zenci, hizmetçi kadınlardan birinin bu durumu seyrettiğini görünce öfkelendi, bir tekmede kapıyı kapadı. O akşam, tavandan baş aşağı asılmış birçok aziz heykeli&nbsp;görmek mümkündü. Soliman artık Pauline’den ayrılmıyor, onun odasında kırmızı bir halı üzerinde uyuyor sarı hummaya yakalanan Leclerc’in ölümü, Pauline’i deliye çevirdi. Birinin ölüm terleri döktüğü evlerin çatılarında sabırla bekleyen atmacalarıyla tropikler ona çok ürkütücü görünüyordu. Kocasını üniformasıyla birlikte sedir ağacından yapılmış bir tabuta yerleştirdikten sonra, hiç vakit kaybetmeden <i>Switshure'e</i> bindi. Zayıflamış, gözlerinin altında iri mor halkalar&nbsp;oluşmuştu. Göğsünde muskaları vardı. Ama bir süre&nbsp;sonra, batı rüzgârı, Paris’i görme heyecanının artışı,&nbsp;tabutun halkalarını kemiren tuz, Pauline’in sıkıntısını&nbsp;biraz hafifletti. Bir akşam, fırtınada çalkalanan deniz&nbsp;geminin omurgasını korkunç bir biçimde çatırdatırken, Pauline’in yas için örtündüğü tül, General Leclerc’in ölüsüne saygı nöbeti tutmak için özel olarak görevlendirilmiş genç bir subayın mahmuzlarına takıldı.&nbsp;Solgun ve iğreti giysiler bulunan çantasında, Papa Legba’ya adanmış, Soliman tarafından işlenmiş ve Pauline Bonaparte’ı Roma’ya götüren yolları açmak için&nbsp;hazırlanmış bir muska vardı.</p>

  <p>Pauline’in ayrılışıyla sömürgedeki tüm sağduyu kayboldu. Bir önceki yılın rahatlığını bulma umudunu&nbsp;yitiren Ova’nın son toprak sahipleri, Rochambeau’nun yönetiminde, kendilerini dur durak bilmeyen büyük bir içki âlemine kaptırdılar. Kimse saatin farkında değildi. Geceler sabahın alacakaranlığında sona ermiyordu. Yeni bir felâket her türlü zevk olasılığını ortadan kaldırmadan, şarabı son damlasına kadar bitirmeli, baygın düşünceye kadar eğlenmeliydi. Genel Vali kadınlara ilgi gösteriyordu. Cap kentinin hanımları,&nbsp;merhum Leclerc’in, "Zencilere fahişelik yapan beyaz&nbsp;kadınlar, toplumsal konumları ne olursa olsun, Fransa’ya geri gönderilmeli" buyruğuyla alay ediyorlardı.&nbsp;Birçok hanım, ‘kendi aşifteleri’ adını verdikleri melez&nbsp;kadınlarla balolarda dikkatleri üzerlerine çekerek kendilerini seviciliğe veriyordu. Köle kızların çocuk yaşta&nbsp;ırzlarına geçiliyordu. Bu durum, bir iki derken, çarçabuk dehşet veren boyutlara vardı. Rochambeau bayram günlerinde zencileri köpeklere parçalattı. Köpeklerin sivri dişleri bir bedeni parçalamaya hevesli olmazsa, ipekli elbiseler giymiş birçok tanınmış kişinin önünde, iştah açıcı kan akması için, kurban bir kılıçla&nbsp;yaralanıyordu. Genel Vali böylece siyahların rahat duracaklarını düşünerek, Küba’dan yüz kadar çoban köpeği istemişti:</p>

  <p>"Zenciler köpeklere yedirilecek!"</p>

  <p>"Ti Noel"in gördüğü gemi Cap limanına girdiği gün, Martinik’ten gelen, zehirli yılan yüklü bir başka&nbsp;yelkenliyle karşılaştı. Genel Vali, birbirinden uzak kulübelerde oturan ve dağlardaki kaçak kölelere yardım&nbsp;eden köylüleri zehirletmek için bu yılanları Ova’ya salıvermek istiyordu;. Ama, Damballah’ın yaratıkları&nbsp;olan bu yılanlar, eski rejimin son toprak ağalarıyla aynı zamanda yok olarak yumurtlayıp çoğalamadan ölmeliydiler. Büyük Loaslılar şimdi ateşli silahları yeğliyorlardı. Savaş Tanrılarından yardım alanlar, savaşları kazanıyordu. Ogoun Badagri, Akıl Tanrıçasının son&nbsp;savunma mevzilerine karşı, kesici silâhlarla yapılan&nbsp;saldırıları yönetiyordu. Gerçekten, gelecek kuşaklara&nbsp;aktarılmaya hak kazanmış tüm savaşlarda olduğu gibi&nbsp;-çünkü bir kişi trompetle güneşi durdurmuş ya da&nbsp;kent surlarını devirmişti - o günlerde çıplak bedeniyle düşman toplarının ağzını tıkayan, kurşunlan bedenlerinden çekip çıkaran yiğitler vardı. O sırada köylerde Savana Rahibi diye adlandırılan, papazlık sıfatı verilmemiş ve başlarının ortasında papazlık nişanı bulunmayan kimseler ortaya çıkmıştı. Bunlar, ölüm döşeğindeki bir insanın yanına hasıra oturup Latince dualar okuma konusunda Fransız papazlar kadar bilgiliydi1er. Ama onlar daha iyi anlaşılıyordu. Çünkü <i>Notre Père</i> ya da <i>Ave Maria’yı</i> okudukları zaman, metne herkesin bildiği öbür ilahilerinkine benzer vurgu ve ses tonunu vermeyi biliyorlardı. Sonunda, bazı dünya ve ahret sorunları birlikte görüşülüp tartışılmaya başlanıyordu.</p>
</body>
</html>
