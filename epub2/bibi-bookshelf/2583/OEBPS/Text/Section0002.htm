<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1><b>İKİNCİ BÖLÜM</b></h1>

  <p><b>...<i>Ona, orada kraliçe olacağını; tahtırevanla gideceğini; bir kölenin, isteğini yerine getirmek için</i></b> <b><i>en küçük hareketine bile dikkat edeceğini; çiçekti portakal ağaçları altında gezineceğini; Antiller’de yılan olmadığı için yılanlardan korkması</i></b> <b><i>gerekmediğini; vahşilerden artık korkulmadığını;</i></b> <b><i>orada şişte insan kızartılmadığını söylüyor ve son olarak da çok şirin melez bir hanım olacağını ekleyerek konuşmamı tamamlıyorum</i></b><b>.</b></p>

  <p><b>Madame d’Abrantes</b></p>

  <h2 id="sigil_toc_id_3"><b>1. Minos’un ve Pasiphae’nin Kızı</b></h2>

  <p>Bay Lenormand de Mézy’nin ikinci eşinin ölümünden sonra, "Ti Noel", Paris’ten ısmarlanan gala giysilerini almak için Cap’a gitmeye fırsat buldu. O günlerde kent şaşılacak derecede gelişmişti. Hemen hemen tüm evlerin iki katı, geniş sundurmak köşeli balkonları, şık sürgüler ya da yonca yaprağı biçiminde menteşelerle süslü yarım kemer kocaman kapılan vardı. Terzilerin, şapkacıların, kırtasiyecilerin, berberlerin sayısı artmıştı. Bir dükkânda viyolalar ve flütlere, kadril ve sonat notaları satılıyordu. Kitapçı, ince kâğıda basılmış <i>Gazette de Saint-Domingue</i>’in son sayısını koymuştu vitrinine. Gazetenin sayfalarının kenarları dallarla, çiçeklerle süslenmişti. Vaudreuil sokağında lüks bir dram ve opera tiyatrosu açılmıştı. Bu gelişmeden özellikle İspanyol sokağı yararlanmıştı: Zengin yabancılar bu sokaktaki La Couronne lokantasına geliyorlardı. Aşçıbaşı Henri Christophe, lokantayı eski patronu Bayan Monjeon’dan satın almıştı. Bu zencinin yemekleri lezzetiyle ün yapmıştı. Paris’ten gelen müşteriler iş görüşmelerini burada yapıyor, ağırbaşlı bir İspanyol bey ve çağdışı giysilerle eski korsanlara benzeyen adanın öte yakasının insanları karınlarını burada doyuruyorlardı. Kocaman beyaz başlığıyla Henri Christophe, mutfağın dumanları arasında kaplumbağayı fırında pişirirken, ya da yaban güvercinini sıcağı sıcağına hazırlarken hiç kuşkusuz eline çabuk ve becerikliydi. Elini hamur teknesine bir daldırdı mı, kokusu ta Trois-Visages sokağının ötelerinden duyulan nefis bir hamurlu yiyecekler hazırlıyordu.</p>

  <p>Yeniden yalnız kalan Bay Lenormand de Mézy ölen karısının anısına hiç saygı göstermiyordu. Sık sık Cap tiyatrosuna gidiyordu. Tiyatroda Paris’ten gelen gerçek sanatçılar Jean-Jacques Rousseau’dan parçalar okuyor ya da zaman zaman yarım dizenin durağında terlerini silip güçlü bir sesle vurgulaya vurgulaya trajedilerden dizeler söylüyorlardı. O günlerde, kimi dul erkeklerin vefasızlığını kınayan koşuklu bir yergiden, zengin bir Ovalı toprak sahibinin hep küçük rollerde görünen ama aşk sanatında epeyce becerikli, Flaman asıllı, etli butlu Bayan Floridor’la gecelerini süslediğini herkes öğrendi. Efendi, mevsim sonunda konutunun idaresini bir akrabasına bırakarak bu hatunla birlikte ansızın Paris’e gitmişti. Ama başına beklenmedik bir olay geldi: Birkaç ay sonra giderek artan bir güneş, toprak, bolluk ve insanlara buyurma özlemi, bir yol kenarına uzanmış zenci kadınların özlemi ona şunu öğretmişti: Uğruna uzun yıllar çalışıp çabaladığı bu "Fransa’ya dönüş" onun için artık mutluluğun anahtarı değildi. Sömürgeye ve iklimine defalarca lanet okuduktan, eski serüvencilerin torunlarının kabalıklarını uzun uzadıya eleştirdikten sonra, dram sanatında yeteneksizliği nedeniyle Paris tiyatrolarından kovulan oyuncuyla birlikte konutuna dönmüştü. Pazar günü, özel giysili sürücüleriyle katedrale doğru ilerleyen görkemli iki arabanın Ova’yı yeniden onurlandırmasının nedeni buydu işte. Tiyatroya kendi adının verilmesinde direnen Bayan Floridor’un arabasının arka iskemlesinde yerlerinde duramayan, mavi etekli, on melez kız rüzgârda eteklerini hışırdatarak birbirleriy ile yarışırcasına cıvıldıyorlardı.</p>

  <p>Bunun üzerinden yirmi yıl geçmişti. Aşçı kadınlardan biriyle evlenen "Ti Noel"in on iki çocuğu olmuştu.</p>

  <p>Kent, kenarları çiçekli yolları, verimli bağlarıyla her zaman olduğundan daha bayındırdı. Ama zamanla Bay Lenormand de Mözy kendini içkiye kaptırmış, durmadan içiyordu. Sürekli bir cinsel sapıklık yüzünden, kokuları onda cinsel istek uyandıran küçük köle kızları her an gözetliyordu. Özellikle zina halinde yakaladığı erkeklere bedensel acılar verecek cezalar uygulama eğilimi gün geçtikçe artıyordu. Sıtmaya yakalanmış, sararıp solmuş karısı, kendisini yıkayan ve saçlarını tarayan zenci kadınları bir hiç uğruna kırbaçlatarak sanat yaşamındaki başarısızlığının öcünü alıyordu. Kimi geceler kendini içkiye veriyordu. Hiçbir zaman oynayamadığı önemli rolleri şarap kokan geğirtilerle kölelerin önünde yüksek sesle gecenin ortasında, ay ışığında okumak için, sık sık herkesi ayağa kaldırıyordu. İncecik giysilere bürünüp bitkin bir sesle repertuarının en yaman parçalarına saldırıyordu.</p>

  <p><i>Cinayetlerim artık ölçüyü aştı benim,</i></p>

  <p><i>Zinayla yalanı birlikte yaşıyorum,</i></p>

  <p><i>öcümü</i> <i>geciktirmeyen katil ellerim,</i></p>

  <p><i>Suçsuz kana bulaşmaya can atıyor.</i></p>

  <p>Hiçbir şey anlamadıkları için şaşkın, ancak cezası basit bir sopadan kelle kesmeye kadar varan kusurlarla ilgili bazı sözcükleri bozuk zenci Fransızcasıyla dile getirebilen zenciler, bu kadının bir zamanlar sayısız suç işlediğine, büyük bir olasılıkla, tıpkı anavatanda başı derde girmiş Cap’taki birçok orospu gibi, Paris ' polisinden kaçıp kurtulmak için sömürgeye geldiğine inanıyorlardı. Cinayet sözcüğü adada konuşulan bozuk Fransızcada hep aynıydı. Yargıçlara Fransızca ne dendiğini herkes biliyordu. Cehennem ve kızıl şeytanlarına gelince; kösnül istekler konusunda alabildiğine katı olan, Bay Lenormand de Mézy’nin ikinci eşi, bundan yeterince söz etmişti onlara. Ayışığında içini gösteren beyaz bir tül giymiş bu kadının itiraflarında örnek alınacak hiçbir şey olamazdı.</p>

  <p><i>Minos’a göre tüm soluk benizliler cehenneme</i> <i>gidecek,</i></p>

  <p><i>Ama şeytanın bile bilmediği bunca suçu,</i></p>

  <p><i>bunca</i> <i>cinayeti,</i></p>

  <p><i>Söylemek zorunda kalan kızını görünce,</i></p>

  <p><i>Belki de korkudan gölgesi bile titreyecek.</i></p>

  <p>Lenormand de Mézy’nin konutundaki köleler, bunca ahlaksızlık karşısında, Mackandal’a büyük bir saygı duymayı sürdürüyorlardı. 'Ti Noel", Mandingue’nin öykülerini çocuklarına aktarıyor; saçlarım tararken onlara Mackandal’ın ününü dile getiren basit ezgiler öğretiyordu. Ayrıca tek kolluyu sık sık anımsamak yararlıydı, çünkü büyük çabalarla ülkeden uzaklarda korunan Mandingue, bir gün ansızın ülkeye geri dönecekti.</p>

  <h2 id="sigil_toc_id_4"><b>2. Büyük Antlaşma</b></h2>

  <p>Kuzey Ovası çalışanlarının bellerine dek çamura bulanmış temsilcileri, sırılsıklam gömlekleri içinde tir tir titreyerek Caiman Ormanının en sık yerine geldikleri sırada, uçurumların dibinde uzun süre yuvarlanan Kızıl Morne’un kayalık katmanlarına çığ gibi çarpıp parçalanıyor gibiydi gök gürültüsü. Bu yetmiyormuş gibi, bu ılık ağustos yağmuru rüzgârın yönüne göre soğuyarak, kölelerin karartma işaretinin verilmesinden bu yana daha da artmıştı. Pantolonu kıçına yapışmış Ti Noel", yağmur başlığı biçiminde kıvrılmış bir hintkeneviri çuvalı altında başını korumaya çalışıyordu. Karanlık olmasına karşın, toplantıya hiçbir casusun sızmadığından herkes emindi. Güvenilir adamlar, toplantı çağrısını tam son anda duyurmuşlardı. Yavaş sesle konuşulmasına karşın, konuşmalardan çıkan uğultu tüm ormanı dolduruyor, hışırdayan yapraklar üzerine aralıksız yağan sağnakla karışıyordu.</p>

  <p>Birden, zenci meclisinin ortasında güçlü bir ses yükseldi. Ağır ve kalın bir tonla başlayıp keskinleşen bu ses, sözcüklere tumturaklı, garip bir hava veriyordu. Haykırışlarla dolu bu öfkeli konuşma bir yardım çağrısına, cinleri perileri kovmak için yapılan törene çok benziyordu. Konuşmayı yapan, Jamaikalı Bouckman’dı. Gök gürültüsünün bütün cümleleri bastırmasına karşın, Ti Noel", bu sözlerden Fransa’ca bazı şeyler olduğunu, çok etkin kişilerin zencileri serbest bırakmak gereğini açıkladıklarını, ama Cap’taki, hepsi kraldan yana, orospu çocuğu zengin toprak sahiplerinin buna uymayı kabul etmediklerini sezinledi. Daha sonra Bouckman, tıpkı denizin üstünde parlayan şimşek gibi, ağaçların üzerine birkaç saniye yağmur yağdırdı. Gök gürültüsü kesilince, bu toplantıda bulunanlarla Afrika’nın büyük Loasları arasında, savaşı daha elverişli koşullarla başlatma konusunda bir antlaşma yapıldığını açıkladı. Alkış ve haykırışlar arasında Bouckman şu son uyarıyı yaptı:</p>

  <p>"Beyazların Tanrısı cinayet emrediyor. Bizim Tanrılarımız öç istiyor. Tanrılar bize yol gösterecek ve yardım edecekler. Gözyaşlarımıza susayan beyazların Tanrısının hayalini parçalayalım. Özgürlük çağrısını yüreklerimizde duyalım!"</p>

  <p>Temsilciler, çenelerinden karınlarına kadar akan, palaskalarının köselelerini katılaştıran yağmuru unutmuşlardı. Fırtınanın ortasında haykırışlar yükseliyordu. Bouckman’ın yakınında, uzun kollu ve uzun bacaklı, yapılı bir zenci kadın, ayinlerde kullanılan kocaman bir palayı hızla sallayıp duruyordu.</p>

  <p><i>Fai Ogoun, Fai Ogoun, Fai Ogoun; Oh!</i></p>

  <p><i>Damballah m'ap tiré canon,</i></p>

  <p><i>Fai Ogoun, Fai Ogoun, Fai Ogoun, Oh!</i></p>

  <p><i>Damballah m ’ap tiré canon.</i></p>

  <p>Kalabalığın uğultusu arasında Demir Ogoun, Savaşçı Ogoun, Demirci Ogoun, Mareşal Ogoun, Okçu Ogoun, Ogoun-Chango, Ogoun Kankanikan, Ogoun-Batala, Ogoun-Panama, Ogoun-Bakoulé, Rada rahibesi tarafından şimdi yardıma çağrılıyorlardı.</p>

  <p><i>Ogoun Badagri,</i></p>

  <p><i>Général sanglant</i></p>

  <p><i>Saiziz'orage Ou</i></p>

  <p><i>sceWorage</i></p>

  <p><i>Ou fait Rataoun z’éclai.</i></p>

  <p>Birden palalar siyah bir domuzun karnına saplandı. Barsakları, ciğerleri dışarı fırlayan hayvan acıyla haykırdı. O zaman, efendilerinin adlarıyla çağrılan temsilciler - çünkü başka adları yoktu - domuzun büyük bir tahta çanakta biriktirilen köpüklü kanını dudaklarına sürmek için teker teker çanağın önünden geçtiler. Sonra, yüzükoyun ıslak toprak üzerine düştüler. "Ti Noel" de ötekiler gibi, Bouckman’a uyacağına yemin etti. O zaman Bouckman, o akşam kulübelerine dönmeyecek olan Jean-François’ya Biassou’ya ve Jeannot’ya palasının yanıyla dokundu<a id="footnote6"></a>. Ayaklanmanın kurmayı oluşmuştu artık. İşaret sekiz gün sonra verilecekti. Büyük bir olasılıkla, Fransızların uzlaşmaz düşmanı Karşı Yaka’daki İspanyol çiftçilerden de yardım gelecekti. Bir bildiri hazırlamak gerektiği ve kimse yazı yazmayı bilmediği için, İnsan Hakları Bildirgesi’ni okuduğundan beri zencilere içten bir sevgi besleyen, Voltaire’in felsefesine hayran Dondon papazı ve La Haye başrahibinin işlek kaz tüyü kalemi akla geldi.</p>

  <p>Yağmur dereleri taşırdığından, "Ti Noel" efendi uyanmadan ahıra ulaşmak için, Gorge Verte Deresini yüzerek geçmek zorunda kaldı. Akşam duası çanı çaldığında, güneşte mis gibi kokan bir hasır yığınının içinè beline dek gömülüp oturmuş, bir de türkü tutturmuştu.</p>
</body>
</html>
