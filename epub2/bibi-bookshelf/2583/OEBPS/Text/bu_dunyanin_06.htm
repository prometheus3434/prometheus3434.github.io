<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h2 id="calibre_pb_5"><a id="bookmark21"></a><!--[if !supportLists]-->3.&nbsp;&nbsp;&nbsp;&nbsp; Boğaların Kurban Edilmesi</h2>

  <h2 class="sigil_not_in_toc">&nbsp;</h2>

  <p>Yapı iskeleriyle donanmış Bonnet de l’Évêque Dağı nın doruğunda -dağ dağ üstünde- ikinci bir dağ&nbsp;olan La Ferrière Kalesi yükseliyordu. Tıpkı nakış işlenmiş kumaş gibi düz ve parlak kırmızı mantarlar,&nbsp;toprak rengi surlara polipler gibi uzanmış, kalenin burcuna tırmanıyorlardı. Gözün derinlik kavramına meydan okurcasına bulutların üstünde yükselen bu yanmış tuğla kütlesinin içinde tüneller, dehlizler, gizli ve karanlık yollar kazılmıştı. Gök yeşili, eğreltiotu renginde yeşilimsi bir akvaryum ışığı, mazgalların ve hava deliklerinin üstündeki nemli bir sisin içine dalıyordu.&nbsp;Üç büyük batarya, cephanelik, topçuların kilisesi, mutfaklar, sarnıçlar, demirhaneler, dökümhane ve hücreler arasındaki ulaşımı dolambaçlı ve korkunç merdivenler sağlıyordu. Talimhanenin ortasında her gün&nbsp;yüzlerce boğa boğazlanıyor, bunların kanlarıyla kaleyi&nbsp;düşman silâhlarından koruyacağına inanılan bir harç&nbsp;yoğruluyordu. Deniz yanında, Ova’nın baş döndürücü&nbsp;genel görünümüne egemen olan krallık sarayının odalarını, hanımların dairelerini, yemek salonlarını, bilardo masalarını işçiler boyayıp parlatıyorlardı. Duvarların içine yerleştirilen iki tekerlekli arabaların dingillerine köprüler kuruluyor, bunların yardımıyla tuğla ve taşlar tepedeki taraçaya taşınıyordu. Hem içten, hem&nbsp;de dıştan iki uçurum arasında yapılan bu taraçalar, işçilerin başını döndürüyordu. Sık sık bir zencinin dolu bir harç teknesiyle boşluğa düşerek kaybolduğu görülüyordu. Düşenin kim olduğunu düşünmeye zaman kalmadan bir başkası hemen onun yerini alıyordu. Bu&nbsp;dev yapının derinliklerinde, her an kamçı ya da silâh&nbsp;tehdidi altında yüzlerce insan çalışıyordu. Bu insanlar&nbsp;şimdiye dek ancak Piranèse’in<a id="footnote14"></a> gerçekdışı mimarisinde görülen yapıları gerçekleştiriyorlardı. İlk toplar, dağın dik yamaçlarından halatlarla çekilerek getiriliyor,&nbsp;karanlık ve kubbeli odalarda sedir ağacından yapılmış&nbsp;kundaklar üzerine yerleştiriliyordu. Bu karanlık odaların mazgal delikleri, ülkenin tüm geçitlerine ve dar boğazlarına egemendi. "Scipion", "Annibal" ve "Amilcar"&nbsp;adları verilen, namluları parlak, pürüzsüz bronzdan&nbsp;toplar vardı. Bunlar, üzerlerindeki hâlâ kuşkulu "Özgürlük, Eşitlik" yazılarıyla 1789’dan sonra yapılanların&nbsp;yamadaydılar. Bunların arasında bir İspanyol topu&nbsp;vardı, üstünde şu hüzünlü kayıt okunuyordu: "Sadık&nbsp;ama mutsuz." Güneş Kral’ın<a id="footnote15"></a> damgasını taşıyan, "Ultima Ratio Regum"u<a id="footnote16"></a> yazılı daha gösterişli ve daha geniş namlulu toplar vardı.</p>

  <p>"Ti Noel" elindeki tuğlayı bir duvarın dibine bıraktığı sırada, geceyarısı olmuştu. Ama yapı çalışmaları, meşale ve yalazların ışığında sürüyordu. Yollarda, kayaların ya da terk edilmiş topların üstünde uyuyakalmış insanlar vardı. Yorgunluktan bitip tükenen "Ti Noel", çekme köprünün altında bir hendeğe uzanıp&nbsp;yattı. Gün ağarırken bir kırbaçla uyandı. Tepede, gün&nbsp;doğarken kurban edilecek boğalar böğürüyorlardı.&nbsp;Tüm dağ at kişnemeleriyle, bağrışlarla, boru sesleriyle, kırbaç şaklamalarıyla, halat gıcırdamalarıyla dolup taşmadan, yeni iskeleler serin bulutların altına varmıştı. "T Noël” bir tuğla daha almak için Milot’ya doğru inmeye başladı. Yolda giderken genç kızların, kadınların, çocukların ve yaşlıların dağın yamaçlarındaki patikalardan, kestirme yollardan yukarı çıktıklarım gördü. Kalenin dibine koymak için hep aynı tuğlayı taşıyorlardı. İnşaat bir karınca yuvası gibiydi. Bu tuğlalar,&nbsp;her mevsim ve her yıl hiç ara vermeden kaleye taşmıyordu. Bir süre sonra ”Ti Noel", bu çalışmanın on iki&nbsp;yıldan fazla bir zamandır sürdüğünü, tüm Kuzey Ovası halkının bu işte çalışması için zor kullanılarak seferber edildiğini öğrendi. Buna karşı girişilen her türlü&nbsp;gösteri kanlı biçimde bastırılmıştı. Hiç duraklamadan&nbsp;bir aşağı bir yukarı yürüyen zenci, Sans-Souci’nin oda&nbsp;orkestralarının, üniformalardaki görkemin ve bahçelerde budanmış şimşirler arasında süslü püslü kaideleri üzerinde güneşte ısınan çıplak beyaz heykellerinin,&nbsp;Bay Lenormand de Mézy’nin konutunda sürdürdüğü&nbsp;kölelikten daha iğrenç bir kölelik sonucu ortaya çıktığını düşünmeye başladı. Hatta buradaki durum daha&nbsp;da beterdi. Çünkü kendisi gibi siyah, kıvırcık ve yassı&nbsp;burunlu, kendisi gibi damgalı bir zenciden dayak yemenin derin ezikliği içindeydi. Bu durum, bir evdeki&nbsp;çocukların anne ve babalarını, torunların büyükanne&nbsp;ve büyükbabalarını, gelinlerin kayınvalidelerini dövmelerine benziyordu. Eskiden, büyük çiftlik sahipleri&nbsp;kölelerini bir sakarlık yapmadıkça öldürmemeye özen&nbsp;gösterirlerdi. Çünkü ölenin yerine başkasını almak pahalıya mal olurdu. Oysa burada, bir zencinin ölümü&nbsp;devlet hâzinesi için bir değer taşımıyordu: Çocuk doğuracak zenci kadınlar oldukça - ki vardı ve her zaman da olacaktır- Bonnet de l’Évéque Dağının tepesine tuğla taşıyacak işçiler hiç eksik olmayacaktı.</p>

  <p>Kral Christophe çalışmalar konusunda bilgi edinmek için atlı subaylarının eşliğinde sık sık kaleye çıkıyordu. Kısa boylu, güçlüydü. Göğsü hafifçe kavisli, burnu yassı, çenesi ceketinin işlemeli yakasına gömülmüştü. Mahmuzlarını şakırdatarak sonu gelmez merdivenleri çıkıp bataryaları, demirhaneleri ve atölyeleri denetliyordu. Napolyon’unkine benzer iki köşeli şapkasında iki renkli bir nişan vardı. Arada bir kırbacıyla, aylak yakaladığı birinin ya da sarp bir kıyıda yontulan bir kayayı yukarı çıkarmakta ağır davranan kılavuzların öldürülmesini emrediyordu. Her zaman, denetlemesi bitince, en alışkın olanların bile gözünü karartan uçurumun kıyısında, denize bakan en üstteki taraçaya bir koltuk getirtiyordu. Sonra, kendinden yukarda hiçbir şeyin olmadığından emin, bir gölgelik bile istemeden her şeyin üstünde, kendi gölgesinin üstünde ayakta durup egemenliğinin boyutlarını değerlendiriyordu. Fransa’nın adayı ele geçirmek için bir girişimde bulunması durumunda, 'Tanrı, davam ve kılıcım," diyen Henri Christophe, maiyeti, ordusu, din&nbsp;adamları, müzisyenleri, Afrikalı soyluları ve soytarılarıyla kalede ölünceye kadar buna karşı koyacaktı. Kendisiyle birlikte bu dev surlar içinde yoksulluk tanımayan on beş bin insan yaşayacaktı. Giriş kapısındaki&nbsp;köprü hele bir kalksın, o zaman La Ferrière Kalesi,&nbsp;hükümdarı, hâzineleri ve bütün görkemiyle bağımsız bir ülke olacaktı. Çünkü aşağıda zenciler, Ova’daki yaşamın çan ve horoz sesleriyle kuşların sırtında uzaklardan geldiğini; kendi soylarından bir kralın gökyüzüne yalan oturduğunu; on binlerce Ogoun’un brnozdan yapılmış pabuçlarının yeri göğü çınlattığım düşünerek, yapımın nelere mal olduğunu unutup gözlerini mısır, barut, silâh ve altınla dopdolu kaleye doğru çevireceklerdi. Cahil insanlara bunun askeri inşaat tekniğinde basit bir gelişme olduğu söylenmiş olmasına karşın, özverinin derin anlamım bilen yapıcılar tarafından yetiştirildikten sonra boğazlanan, kanı akıtılan damızlık boğaların uzun uzun böğürmeleri üzerinde boşuna yükseltilmemişti bu kuleler.</p>
</body>
</html>
