<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h2 class="sigil_not_in_toc" id="calibre_pb_6"><a id="bookmark25"></a>&nbsp;</h2>

  <h2 id="sigil_toc_id_11">4. Tutuklu</h2>

  <p>&nbsp;</p>

  <p>Kale duvarlarının yapım çalışmaları bitmek üzereyken artık tuğla taşıyanlardan çok ustalara gereksinme duyulunca sıkı düzen biraz gevşedi. Gene dağda yükselen kayalara harç ve top taşınmasına karşın, kadınların birçoğu gri renkli örümcek ağlarının sardığı evlerine dönme olanağına kavuşmuşlardı. Gerek duyulmadıkları için gitmelerine izin verilenlerle birlikte, surlara kafasını bile kaldırıp bakmadan, bir sabah ortadan&nbsp;kayboldu "Ti Noel". Şimdi kaldıraçlar yardımıyla yamaçlardan yukarı çıkarılan ağaç kütükleri, binaların&nbsp;parkeyle döşenmesi için kullanılıyordu. Ama Ti Noel"i artık bunlar hiç ilgilendirmiyordu. Şimdi onun istediği tek şey, yılanbalığının içinde doğduğu balçığa dönüşü gibi, gidip Lenormand de Mézy’nin eski topraklarına yerleşmekti. Konuta dönünce, buranın sahibi olduğu ve bu toprakların ancak kendisiyle anlam kazandığı duygusuna kapılarak, çevrede düzensiz büyümüş ağaçları bir palayla kesip ayıklamaya koyuldu. İki&nbsp;akasya ağacını yere indirdiğinde duvarın bir yüzü ortaya çıktı. Yabanıl ağacı kesince bunun yaprakları altında kalan konutun yemek salonundaki döşeme taşları&nbsp;görünmeye başladı. Zenci eski mutfağın bacasını palmiye yapraklarıyla kapatarak kendine yatacak bir oda&nbsp;hazırladı. Bu odaya ancak yüzükoyun yatarak girebiliyordu. Bonnet de l’Évêque Dağına çıkan patikalarda&nbsp;yediği dayağın yorgunluğunu üstünden atmak için odaya saman serdi.</p>

  <p>Kışı ve ardından gelen yağmurlu günleri burada geçirdi. Yaz geldi. Hep yaş meyve yemekten karnı şişmişti. Christophe’un adamlarından korktuğu için sık&nbsp;sık dışarı çıkmaya cesaret edemiyordu. Çünkü Artibonite kıyılarında, bir yıldaki gün sayısı kadar penceresi&nbsp;olacak yeni bir sarayın yapımı için yollarda adam arıyorlardı. Günleri hep sıkıntı ve yoksulluk içinde geçen&nbsp;”Ti Noel", gezmek için Cap kentine gitmeye karar verdi. Bir zamanlar efendisi, bir tay kadar çevik ve yürüyüşü bir maroken hışırtısı kadar yumuşak atıyla konuta dönerken, onun arkasından giderek izlediği deniz kıyısındaki şimdi kaybolmaya yüz tutmuş yol boyunca&nbsp;yürüyordu. Kentte, herkes omzunda taşıdığı torbaya&nbsp;koyacak birşeyler bulabilir. Kentte, yaşlılara sadaka&nbsp;verecek cömert orospular; akıllı hayvanların, konuşan&nbsp;kuklaların, ekmek yerine içki isteyenlere yakınlık gösteren aşçı kadınların bulunduğu eğlenceli pazarlar vardır. 'Ti Noel", şiddetli bir soğuğun iliklerine işlediğini&nbsp;duyumsuyordu. Eskiden konutun bodrumunda gördüğü kalın camdan yapılmış, çeşitli otlarla alkole batırılmış mis kokulu tereyle dopdolu şişeleri özlemle arıyordu.</p>

  <p>"Ti Noel" kente vardığında tüm kent bir ölü sessizliği içindeydi. Evlerin tüm kapıları ve pencereleri, tüm jaluziler, binanın dış görünüşüne iç sıkıcı bir hava&nbsp;verecek biçimde, başpiskoposluk binasına dönmüşlerdi sanki. Çatıların saçakları sarkmış, sokakların köşeleri bozulmuş, nem duvarları kabartmış, çatlaklar oluşturmuştu. Başpiskoposluk binasının karşısındaki duvarda bir delik vardı. Dişsiz bir ağız gibi karanlık olan&nbsp;bu delikten herkesi ürpertecek, evlerdeki çocukları ağlatacak derecede korkunç bağırmalar duyuluyordu. Bunları duyan hamile kadınlar elleriyle karınlarını tutuyor, buradan geçenler hiç durmadan istavroz çıkararak koşmaya başlıyorlardı. Kanlı, cırtlak lanetler, anlaşılmaz tehditler, kehanetler ve küfürler savurarak susuncaya dek, bu ulumalar ve çılgınca bağırışlar sürüyordu. Sonra hıçkırarak ağlamalar başlıyordu. Bir yaşlının seslerine karışan yeni doğmuş bebek viyaklamaları dayanılmaz bir duygu yaratıyordu. Sonunda ağlamalar hırıltıya dönüşüyor, bu hırıltı da astımlı birinin soluk alıp verişi gibi yavaş yavaş hafifliyordu. Bu sahne, başpiskoposluğun karşısında gece gündüz yineleniyordu. Cap’ta kimse uyumuyordu. Hiç kimse buraya yakın yollardan geçmeyi göze alamıyordu. Evlerin en ıssız odalarında alçak sesle dua ediliyordu. Kimse olup&nbsp;biteni yorumlamak cesaretini gösteremiyordu. Çünkü&nbsp;başpiskoposluk binasında dört duvar arasında dar bir&nbsp;hücreye kapatılan rahip, Henri Christophe’un sırdaşı,&nbsp;Anse Dükü Cornejo Breille’di: Yeni sıvanmış duvarın&nbsp;dibinde ölüme mahkûm edilmişti; çünkü kralın tüm&nbsp;sırlarını ve kızıl kulelerine birçok kez yıldırım düşen kalenin sırlarını bildiği halde Fransa’ya dönmek istediği için suçlu görülmüştü. Kraliçe Marie-Louise, kocasının ayaklarına kapanarak boş yere durmadan yalvarıyordu; kalenin üzerine yeni bir fırtına göndermekle suçlanan Aziz Pierre’e hakaretler yağdıran Henri Christophe, bir Fransız rahibin etkisiz aforozlarından&nbsp;korkmuyordu. Dahası, Sans-Souci’nin kimsenin kuşkulanmayacağı bir gözdesi vardı: Alçak sesle dua okumayı seven, geveze ve düzenbaz, geniş şapkalı bir Ispanyol rahip. Herkes onu Peder Juan de Dios adıyla&nbsp;biliyordu. Nohut yemekten, Karşı Yaka’nın kaba İspanyollarının isli etinden bıkan rahip, kendisine meyve ve Portekiz şarabı sunan, her isteğini yerine getiren kadınların bulunduğu Haiti sarayında keyfince yaşıyordu. Bir gün Henri Christophe’un tazılarını eğitirken ona Cornejo Breille’e karşı bazı sözler söylediği&nbsp;ve bu yüzden Cornejo Breille’in gözden düştüğü dedikodusu yayılmıştı.</p>

  <p>Dört duvar arasında bir hafta kalan rahibin sesi yavaş yavaş kısılmış, hırıltılar zayıflamış, başpiskoposluğun karşısında sessizlik egemen olmuştu. Yeni doğan bir bebeğin viyaklaması bu sessizliği bozdu. Satıcıların bağırışları, çamaşır asan kadınların türküleri ve&nbsp;dedikodularıyla kentteki olağan yaşam sürüyordu. "Ti Noel", sarhoş bir denizciden beş bardak içki içmeye&nbsp;yetecek para alarak, bazı şeyler alıp torbasına koydu.&nbsp;Sonra, bir zamanlar kentten her dönüşünde söylediği&nbsp;şarkıyı söyleyerek, sendeleye sendeleye ayışığında geri dönmek için yola koyuldu. Bu şarkıda bir krala karşı çirkin sözler vardı. <i>Bir krala karşı</i> söylenmiş olması&nbsp;önemliydi "Ti Noel", Henri Christophe’a hakaretler&nbsp;yağdırarak, tacı tahtı ve soyu sopuyla devrilip gideceğini düşünerek yürüdü. Yol ona o kadar kısa geldi ki&nbsp;hasır yatağına uzandığı zaman "Gerçekten Cap’a gittim mi, yoksa düş mü gördüm?" diye düşünüyordu.</p>

  <p>&nbsp;</p>

  <h2 id="sigil_toc_id_12">5. 15 Ağustos Olayı</h2>

  <p>&nbsp;</p>

  <p><i>O</i> sabah Kraliçe Marie-Louise, Juan de Dios Gonzalez’in etkileyici ve bariton bir sesle okuduğu Latince dualardan hiçbir şey anlamadan, günlük kokusu ve iç avludaki portakal ağaçlarının hoş kokusuyla tanınmış parfümleri anıştıran dinsel ayin ve yöntemlerle ilgili bazı sözcükler arasında gizemli bir uyum buluyordu. Bu parfümlerin adları, Sans-Souci’deki eczacı&nbsp;çömleklerinin üzerine yazılmıştı. Henri Christophe&nbsp;ise ayini dikkatle izleyemiyordu. Çünkü yüreğinde&nbsp;açıklayamadığı bir sıkıntı,' bir kaygı vardı. Herkesten&nbsp;farklı düşünmüş, Assomption<a id="footnote18"></a> ayininin Limonade kilisesinde yapılmasını istemişti. Bu kilisenin ince damarlı gri mermerleri, insana yakası kapalı, çeşitli nişan ve&nbsp;madalyalarla ağırlaşmış bir elbise içinde bile fazla terletmeyip ferahlatıyormuş duygusu veriyordu. Gelişinde ona alkış tutan halk, şimdi ona karşı kötü niyetler&nbsp;besliyordu; tarlaları verimli olmasına karşın, halk ürün alamamıştı. Çünkü, herkes kalenin yapımında çalışmıştı. Issız bir evde, iğnelerle delik deşik edilmiş ya da kalbinin ortasına bıçak saplanmış portrelerinden birinin duvarda çirkin çirkin sarktığını kestirebiliyordu.&nbsp;Ara sıra uzaklarda bir trampet sesi duyuluyordu. Bu&nbsp;trampet Tanrıdan ona uzun ömür dilemek için çalmıyordu herhalde. İşte dua başlıyordu.</p>

  <p><i>"Assumpta est Marta in caelum; gaudent Angeli, collaudantes benedicunt Dominum, Alleluia.</i></p>

  <p>Juan de Dios Gonzalez mermer basamaklardan beceriksizce kayarak kral ve kraliçenin oturduğu koltuklara dayandı. Kraliçe elinden tespihini düşürdü.&nbsp;Kral kılıcına davrandı. Mihrabın önünde, müminlerin&nbsp;karşısına bir başka papaz dikilivermişti. Giysisinin&nbsp;omuzları ve kollan yırtık pırtık, bedeni belli belirsiz&nbsp;bir hayalet görünüşündeydi. Yüz çizgileri giderek belirginleşip anlam kazandıkça, siyah bir deliğe benzer&nbsp;dişsiz dudaksız ağzından, kilisenin kubbesini çınlatan&nbsp;org sesi gibi korkunç bir ses çıkıyor, bu ses kurşun çerçeveli vitrayları titretiyordu.</p>

  <p><i>"Absolve, Domine, animas omnium fideliutn defunctorum ab omni vinculo delictorum...<sup>v</sup></i></p>

  <p>Henri Christophe "Comejo Breille bu" diyecek oldu, ama diyemedi. Çünkü hapsedilen Comejo Breille’di bu. Herkes onun öldüğünü ve çoktan çürüdüğünü sanıyordu. Şimdi görkemli piskopos giysisiyle büyük ayin yerinde duruyor ve haykırarak <i>Gazap Günle</i>ri’nin geldiğini bildiriyordu. Gitgide artan kudüm sesleri arasında, <i>Coget omnes ante thronum</i> sözcükleri <a id="footnote19"></a><a id="footnote20"></a><a id="footnote21"></a>işitilince, Juan de Dios Gonizalez inleyerek kraliçenin ayaklarının dibine yıkılı verdi. Gözleri faltaşı- gibi açılan Henri Christophe, <i>Rex tremendae majestatis’</i>ten ötesini dinlemeye kendinde güç bulamadı. Bu sırada&nbsp;tek şey duyuldu: Kilisenin kulesine yıldırım düşmüş, tüm çanları parçalamıştı. Felç olmuş, sırtüstü yere serilmiş ve gözlerini tavana dikmiş kral, ilahi okuyanları, rahleyi ve kürsüyü göremiyordu. Korkunç hayalet şimdi, tıpkı bir karacanın kanlı postunu açıp serer gibi&nbsp;kollarını ve bacaklarını açarak bir sıçrayışta tam Christophe’un görebileceği yere çıkıp oturmuştu. Kulaklarında gitgide yükselen uyumlu bir ses çınlıyordu. Bu&nbsp;ses, bedeninde dolaşan kanın ve dağda çalınan tamtamların ritmi kadar güzeldi. Subayların kollarında kiliseden çıkan kral, homurdanarak anlaşılmaz küfürler&nbsp;savurdu ve horoz sesi duyarsa tüm Limonade halkını&nbsp;öldüreceği tehdidini savurdu. Marie-Louise ve prensesler kralla ilgilenirken onun saçmalarından dehşete düşen köylüler tavuklarım ve horozlarını çuvallara doldurup gıdaklamaları duyulmasın diye karanlık ve derin kuyulara saklamaya başladılar. Eşekleri döve döve ormanlara götürdüler. Kişnemeleri horoz sesine benzetilerek yanlış anlaşılır diye, atların burunlarına susturmalık takılmıştı.</p>

  <p>O akşam, dörtnala giden altı atın çektiği ağır saltanat arabası hızla Sans-Souci’nin önündeki onur alanına vardı. Yakası bağrı açık kralı odasına çıkardılar. Kral, kurşun dolu bir çuval gibi yatağının üzerine yığılıverdi. Gözbebeğinden çok saydam tabakası görülen gözlerinde, kollarını ve bacaklarını kımıldatamama<a id="footnote22"></a> nın derin öfkesi seziliyordu. Hekimler, devimsiz bedenini alkol, pudra ve kırmızıbiberden yapılmış bir karışımla ovdular. Yüksek rütbeli kişilerle, sarayın ileri gelenleriyle dolup taşan sıcacık salonlarıyla saray, baştan başa ilaç, bitki özü, tuz ve merhem kokularına boğulmuştu. Prenses Athenais’le Prenses Amethyste,&nbsp;Amerikalı dadılarının kucağında ağlaşıyorlardı. Böyle&nbsp;durumlarda kraliçe davranış kurallarına pek önem&nbsp;vermiyordu: Sofanın bir köşesinde bağdaş kurup oturmuştu. Köklerden elde edilmiş ve kömür ateşi üzerine konulmuş bir sıvının kaynamasını bekliyordu. Bu sıvıdan yükselen buğular, duvarı süsleyen ve Venüs’ü&nbsp;Volkan’ın demirhanesinde betimleyen bir goblen halıda, renkli ve garip bir şekil oluşturuyordu. Majesteleri, ağır ağır yanan ateşi harlatmak için bir yelpaze istedi. Nesneleri hızla sarıp sarmalamaya çalışan bu alacakaranlıkta, berbat bir hava solunuyordu. Tamtam seslerinin gerçekten dağdan mı, yoksa bir başka yerden&nbsp;mi geldiği bilinemiyordu. Ama zaman zaman, çok&nbsp;uzaklardan gelen uyumlu bir ses garip bir biçimde, kadınların onur salonunda söyledikleri <i>Ave Manalara.&nbsp;</i>karışıyordu.</p>

  <p>&nbsp;</p>

  <p>&nbsp;</p>

  <h2 id="sigil_toc_id_13"><b>6. Ultima Ratio Regum</b></h2>

  <p>&nbsp;</p>

  <p>Ertesi pazar, gün ağarırken, Henri Christophe henüz uyuşukluğu geçmemiş kollarını ve bacaklarını kullanabileceğini sandı. Yavaş yavaş dönerek, yatağından&nbsp;kalkmak için ayaklarını karyoladan aşağı sarkıttı. Kolu kanadı kırılmış gibi, sırtı yatakta öylece kaldı. Uşağı Soliman, doğrulup ayağa kalkmasına yardım etti.&nbsp;Sonra kral, kocaman bir robot gibi ağır ağır pencereye kadar yürümeyi başardı. Uşağın çağırdığı kraliçe&nbsp;ve prensesler sessizce odaya girdiler. Majestelerini at&nbsp;üstünde gösteren resmin altında karanlık bir köşeye&nbsp;yerleştiler. Kraliçeyle prensesler Yukarı Cap’ta çok içki içildiğini biliyorlardı. Sokak başlarında çorba ve tütsülenmiş et dolu kocaman kazanlar kurulmuştu; çorba&nbsp;ve eti, kepçe ve kevgirlerle durmadan masaları tıkırdatan kan ter içinde kalmış aşçı kadınlar dağıtıyordu. Bağırışmaların, gülüşmelerin doldurduğu dar bir sokakta&nbsp;bir bayram havası vardı.</p>

  <p>Kral, akşamın serin havasını soludukça, içindeki sıkıntının giderek hafiflediğini duyumsuyordu. Ağaçlatın gölgeleri uzamış, dağların yamaçları kararmaya&nbsp;başlamıştı. Karanlık bastırıyordu. Christophe birden,&nbsp;krallık kilisesindeki müzisyenlerin çalgılarıyla ön avludan geçtiklerini gördü. Hiçbirinde sanatçı görünüşü&nbsp;yoktu. Harpçı, harpının ağırlığı altında bir kambur gibi eğilmişti; sıska davulcunun omzundaki davul göbeğinin üstüne düşmüştü; bir başkası trombonunu koluna&nbsp;dolamıştı. En arkada yürüyen bir cüce, her adım atışta zillerini şıngırdatarak, bir Çin şapkasının altında neredeyse kayboluyordu. Kral, müzisyenlerinin tenhadaki bir ağacın altında sanki konser verecekmiş gibi, aynı saatte ormana doğru gidişlerine şaşkın şaşkın bakıyordu. Tam bu sırada, sekiz trampet vuruşu duyuldu. Nöbet değiştirme saati gelmişti. Majesteleri muhafız&nbsp;kıtasını seyretmeye başladı; hastalığı sırasında, disiplinlerinin gevşeyip gevşemediğini öğrenmek istiyordu.&nbsp;Ama kral birdenbire şaşkın ve öfkeli bir hareket yaptı: Davullar töreye uygun çalmıyorlardı; farklı üç vuruşla ritimler birbirine karışıyordu. Ayrıca, gergin derilere çomakla değil, parmakla vuruyorlardı. Christophe iki köseli şapkasını yere vurarak: "Bir curcunadan&nbsp;farksız bu!” diye haykırdı.</p>

  <p>Bu sırada muhafız kıtası dağıldı, kargaşa içinde onur alanının ortasından geçti. Subaylar yalınkılıç koşuştular. Askerler, kışlaların pencerelerinden don&nbsp;gömlek beşer onar aşağıya atladılar. Havaya ateş ettiler. Sancaktar, kraliyet alayının taçlarla ve yunusbalıklarıyla süslü sancağını yırttı. Bu kargaşada, bir hafif süvari takımı saraydan hızla uzaklaştı. Katırların çektiği bir yük arabası onu izliyordu. Çok şiddetli çalınan davullar askerleri harekete geçirmişti. Revirde yatan sıtmalı bir asker, bu beklenmedik ayaklanmanın şaşkınlığı içinde, yatak çarşafına bürünüp kasketinin çene bağını ayarladıktan sonra dışarı fırladı. Christophe’un&nbsp;bulunduğu pencerenin önünden geçerken çirkin hareketler yaparak, olanca gücüyle kaçmaya başladı. Daha&nbsp;sonra, gecenin sessizliğinde uzaklardan bir tavus kuşunun iniltili sesi duyuldu. Kral başını çevirdi. Kraliçe&nbsp;Marie-Louise ve Prenses Athenais’le Prenses&nbsp;Amethyste odanın alacakanlığında ağlıyorlardı. O gün insanların Yukarı Cap’ta niçin o kadar çok içtikleri belli oluyordu şimdi.</p>

  <p>Christophe parmaklıklara, perdelere ve sandalyelerin arkalıklarına tutunarak sarayında yürümeye başladı. Çevresindeki dalkavuklar, uşaklar, nöbetçiler kaçmışlar, odalar ve koridorlar boşalmıştı. Duvarlar&nbsp;daha bir yükselmişe, döşeme taşları daha bir genişlemişe benziyordu. Aynalı salon kralın siluetini yansıtıyordu yalnızca. Görüntüler aynalarda çoğalarak sanki ,&nbsp;sonsuza uzanıyordu. Tavan süsleri arasında, daha önceleri hiç duyulmayan uğultular, hışırtılar ve çekirge&nbsp;sesleri vardı. Bir süre devam edip zaman zaman kesilen bu sesler, sessizliği daha da çok hissettiriyordu.&nbsp;Şamdanlarda mumlar yavaş yavaş eriyordu. Toplantı salonunda bir gece kelebeği uçuyordu. Ortalıkta uçuşan böcekler yaldızlı bir çerçeveye konduktan sonra, mayısböcekleri gibi kanatlarıyla uğultular çıkararak&nbsp;yere düşüyorlardı. Christophe, pencereleri sarayın girişine bakan büyük kabul salonunda yürürken kendi&nbsp;ayak seslerini duydu. O zaman yalnızlık duygusu daha&nbsp;bir arttı. Bir servis kapısından mutfak bölümüne indi.&nbsp;Izgaralar bomboştu, altlarındaki ateş sönüyordu. Et&nbsp;kıyma masasının yanında, yerde boş şarap şişeleri vardı. Tespih gibi iplere dizilerek şömineye asılmış sarımısakları, mantarları ve sucukları koparıp almışlardı. Saray ıssız, gece mehtapsızdı. Kim istese sarayı ele geçirebilirdi; çünkü av köpeklerine varıncaya dek her şeyi alıp götürmüşlerdi. Henri Christophe dairesinin bulunduğu kata çıktı. Avizelerin aydınlığında mermer merdivenler soğuk ve hüzünlüydü. Çatı penceresinden bir yarasa girdi, tavanın altında fır dönmeye başladı. Kral, dinlenmek için mermer korkuluğa dayandı.</p>

  <p>Aşağıda, girişteki merdivenin son basamağına oturmuş beş zenci delikanlı kaygılı bakışlarla onu izliyordu. O anda Christophe onları sevdiğini hissetti.&nbsp;Délivrance, Valentin, La Couronne, John, Bien-Aimé&nbsp;adlı bu delikanlılar Afrikalıydılar. Kral onları bir esir&nbsp;pazarından satın almıştı. Onlara özgürlüklerini bağışlayacak, kılıç kullanma sanatını öğretecek, soyluluk&nbsp;unvanı verecekti. Christophe, Haiti’ye bağımsızlık kazandıran ilk önderlerin Afrika kültürü ve geleneklerine bağlı gizemli havasına kendini hiçbir zaman kaptırmamış, sarayındaki her şeye Avrupalı bir görünüm&nbsp;vermeye çalışmıştı. Ama dükleri, baronları, generalleri ve bakanları kendisine ihanet edip de yapayalnız&nbsp;kaldığında dürüst davrananlar yalnızca bu beş Afrikalıydı. Sadık köpekler gibi, merdivenin soğuk mermerine oturmuş, artık topların seslerine aldırış etmeyen&nbsp;bir <i>Ultima Ratio Regum’u</i> bekleyen Kongolu beş delikanlı Mandingue. Christophe uzun süre onları seyretti; sevgi dolu bir hareket yaptı onlara. Onlar da üzüntülü bir reveransla yanıt verdiler. Kral salona geçti.</p>

  <p>Silâhlarla donatılmış tahtın önünde durdu. Çelenklerle süslenmiş iki aslanın sırtındaki taçlı bir anka kuşu ambleminde şu yazı okunuyordu: "Küllerimden&nbsp;yeniden doğuyorum." Flamanın kıvrımları arasında yuvarlak harflerle, "Tanrı, davam ve kılıcım" sözcükleri&nbsp;yer alıyordu. Christophe, renkli püsküllerle gizlenmiş&nbsp;ağır bir sandık açtı. Bir avuç madeni para çıkardı. Sonra, çeşitli kalınlıktaki saf altından yapılmış bu paraları&nbsp;art arda yere saçtı. Paralardan biri kapıya kadar varıp&nbsp;sarayı çınlatan bir gürültüyle merdivenden aşağı yu<a id="footnote23"></a>varlandı. Kral tahtına oturdu, bir şamdandaki eriyip tükenen mumlan uzun uzadıya seyretti. Aceleyle, hükümet programının başına yazılan metni ezbere okudu: "Henri, Tanrının lütfü ve Devletin Anayasası sayesinde Haiti Kralı, Kaplumbağa, Gonave ve bunlara yakın adaların hakimi; zorbalığın yıkıcısı; Haiti ulusunun kalkındırıcısı ve velinimeti; toplumsal, siyasal ve askeri kurumların yaratıcısı; yeni dünyanın ilk taçlı kralı; dinin savunucusu; Saint-Henry’deki kraliyet ordusunun kurucusu, tüm gelmişe ve geleceğe selâm..." Christophe birden yukarda, bulutların üstünde yapılan La Ferrière Kalesini anımsadı.</p>

  <p>Ama o anda, gecenin karanlığında tamtam sesleri yoğunlaşmıştı. Karşıdan karşıya birbirini çağıran, dağdan dağa birbirine yanıt veren, deniz kıyılarından yukarı tırmanan, mağaralardan çıkan, ağaçların altında&nbsp;koşan, dere yataklarından ve sel çukurlarından inen&nbsp;Rada tamtamları, Kongo tamtamları, Bouckman’ın&nbsp;tamtamları, Büyük Antlaşma’nın tamtamları ve Vodu’nun tüm tamtamları ortalığı çın çın çınlatıyordu.&nbsp;Sans-Souci’nin çevresini gitgide çember içine alan geniş bir yankıydı bu. Ufukta yaklaşan bir fırtınaydı. Bir kasırga çemberiydi. Merkezi de korumasız kalmış tahttı. Kral, dairesine döndü, pencereden baktı. Çiftlikler, şekerkamışı tarlaları yanmaya başlamıştı. Alevler şimdi tamtamların önünde koşuyor, evden eve, bir tarladan ötekine sıçrıyordu. Buğday ambarlarından&nbsp;alevler yükseliyordu. Ot hangarının tahta duvarları tutuşmuş, yan kömür haline gelmişti. Kuzey rüzgârı, mısır tarlalarındaki alev alev yanan samanı saraya doğru uçuruyordu. Sarayın taraçasına kaynar küller düşüyordu.</p>

  <p>Henri Christophe kaleyi bir kez daha düşündü. <i>Ultima Ratio Regum.</i> Ama dünyada eşi olmayan bu kale, bir tek kişi için çok genişti. Kral bir gün yalnız kalabileceğini aklının ucuna bile getirmemişti. Kalenin kalın&nbsp;duvarlarında kullanılan harç boğa kanıyla yoğrulmuştu. Bu kan, beyazların silâhlarına karşı en etkin önlemdi. Ama hiçbir zaman, ilerleyen yangınların tam önünde bağıran, kurbanlar keserek doğaüstü güçleri yardıma çağıran zencilere karşı değildi. Reformcu Christophe Vodu’yu tanımazlıktan gelmişti. Kırbaç korkusuyla, Katolik beyzadelerden oluşan bir sınıf yaratmıştı. O akşam, Aziz Pierre’in, Aziz François rahiplerinin, Aziz siyah Benoit’nın, esmer yüzlü ve mavi mantolu Meryem Ana’nın, her bağlılık yemininde öptürdüğü İncil’in ve son olarak da ruhlan için kandiller yakılan tüm inanç kurbanlarının, davasına asıl ihanet&nbsp;edenler olduğunu anlıyordu. Ona sırt çevirip düşman&nbsp;tarafına geçtiklerini belirten heykellerle dolu kilisenin&nbsp;kubbesine öfkeli öfkeli baktıktan sonra, temiz çamaşır ve koku istedi. Prensesleri dışarı çıkardı ve en görkemli gala üniformasinı giydi. Krallık simgesi olan iki&nbsp;renkli geniş şeridi beline sarıp uçlarını da kılıcının sapına düğümledi. Şimdi tamtamlar öylesine yaklaşmışlardı ki, sanki hemen şurada, onur alanının parmaklıklarının arkasında, büyük taş merdivenlerin dibindeymiş gibiydiler. O anda saraydaki aynalar, camlar, kristal çerçeveler, kristal kadehler ve lâmbalar, vazolar, karolar, sedef konsollar alev aldı. Alevler her yana yayılmıştı. Sans-Souci’nin aynaları aynı anda ışıl ışıl parlıyor, aynalarda yansıyan alevler birbirine karışıyordu.&nbsp;Tüm saray karanlıkta çökmüş, alevler içinde kaybolmuştu. Her duvar, içi alev dolu birer sarnıç gibi görünüyordu.</p>

  <p>Silâh sesi hiç duyulmadı, çünkü tamtamlar çok yakındaydılar. Christophe’un şakağına doğrultulmuş silâhı elinden düştü. Doğruldu, adım atacakmış gibi yaptı, sonra tüm nişan ve madalyalarıyla yere yıkıldı. Afrikalı beş delikanlı salonun kapısında belirdiler. Kral, kanının üstüne yüzükoyun uzanmış ölüyordu.</p>

  <p>&nbsp;</p>

  <p>&nbsp;</p>

  <h2 id="sigil_toc_id_14">7. Tek Kapı</h2>

  <p>&nbsp;</p>

  <p>Afrikalı gençler, dağa bakan gizli bir kapıdan çabucak çıktılar. Omuzlarında, bıçakla basit bir şekilde budakları kesilmiş bir dal parçası taşıyorlardı. Dalın ortasına asılmış bir hamağın yırtık yerlerinden kralın mahmuzları dışarı çıkıyordu. Prenses Athenais ile&nbsp;Amethyste ve kraliçe karanlıkta tökezleyerek, alev&nbsp;alev yanan ağaç köklerine bakarak, bunların ardından&nbsp;yürüyorlardı. Prensesler rahat yürüyebilmek için nedimelerinin sandaletlerini giymişlerdi. Kraliçe, ökçesi&nbsp;kaldırım taşları araşma sıkışan ayakkabılarını ayaklarından çıkarıp atmıştı. Bir zamanlar Pauline Bonaparte’a masaj yapan, şimdi kralın uşağı olan Soliman, omzunda bir tüfek, elinde bir kılıçla en arkadan yürüyordu. Ormanın karanlığında tepeye doğru ilerledikçe,&nbsp;aşağıda sarayın önündeki alana yakın bir yerde artık&nbsp;ilerlemeyip durmaya başlayan yangının alevlerini görüyorlardı. Ama Milot tepelerinden birindeki tavlalarda kuru yoncalar ateş almıştı. Çok uzaklardan, sopa yiyen çocukların feryatlarına benzer at kişnemeleri duyuluyordu. Bir parke, yanan tahtaların oluşturduğu girdabın içinde ağır ağır kaybolurken, neye uğradığını&nbsp;şaşıran yeleleri hafif yanmış bir at, kuyruğunu havaya&nbsp;dikmiş, dışarı çıkacak yer arıyordu. Birden, yüzlerce&nbsp;ışık binanın içini aydınlatmaya başladı. İçeride koşuşan meşalelerin ışığıydı bu. Meşaleler, dans eder gibi&nbsp;mutfaktan ambarlara sıçrıyor, açık pencerelerden içeri giriyor, parmaklıktan aşıyor, üst katlarda sıkışıp kalmış ateşböceklerinin inanılmaz uçuşu gibi, yağmur damlalıklarında koşuşuyorlardı. Yağma başlamıştı. Afrikalı gençler, bu durumun serserileri oldukça uzun&nbsp;bir süre oyalayacağım düşünerek yürüyüşlerini biraz&nbsp;yavaşlattılar. Soliman tüfeğini emniyete alıp koltuğunun altına yerleştirdi.</p>

  <p>Gün ağarıyordu. Kralı taşıyan kaçaklar La Ferrière Kalesine yaklaştılar. Yamaçların çok dik oluşu, kundaklarına konulmadan patikalara -atılmış, buralarda pas tutup kalacak yüzlerce top yüzünden güçlükle&nbsp;ilerliyordu. Kaledeki iner kalkar köprünün zincirleri&nbsp;taşa sürtünürken insana ürperti veren gıcırtılar çıkardığı sırada, Kaplumbağa Adası yönünde deniz ufkunda güneş doğuyordu. Ana kapının kanatları yavaş yavaş açıldı. Henri Christophe’un hamakta taşman cesedi, çizmeleri önde kale kapısından içeri girdi. Gitgide ağırlaşan ceset merdivenlerden yukarı çıkarıldı. Kalenin bir başından öbür başına, birbirlerine yanıt veren kalk borusu sesleri sabahın erken saatinde ortalığı çınlattı. Kırmızı mantarlarla kaplanmış ve gece karanlığına bürünmüş kale, yanan ovadan yükselen gri renkli&nbsp;sis bulutlarından sıyrılarak kan kırmızı burcu ve pas&nbsp;rengi temeliyle ortaya çıkıyordu.</p>

  <p>Kralın cesedini taşıyan kaçaklar, şimdi talimhanenin ortasında, uğradıkları büyük felâketi kaledeki valiye anlatıyorlardı. Haber hemen tünellerle, dehlizlerle, havalandırma pencereleriyle taa yatak odalarına ve&nbsp;bunların eklentilerine kadar yayıldı. Her yerde askerler görülmeye başladı; yepyeni üniformalar giyinmişler, öne eğilerek merdivenleri çıkıyorlar; bataryaları&nbsp;terk ederek nöbetçilere aldırış etmeden gözcü kulelerinden aşağı iniyorlardı, galenin burcunda çevreyi şenlendiren bağrışlar duyuldu: Gardiyanlar tarafından serbest bırakılan tutsaklar hücrelerinden çıkıp herkese tepeden bakan bir tavırla neşe içinde kral ailesinin&nbsp;bulunduğu yere geliyorlardı. Kalabalık tarafından gitgide çember içine alınan buruşuk şapkalı Afrikalı&nbsp;gençler, yalınayak kraliçe, saygısızların saldırısına karşı Soliman’ın korka korka savunduğu prensesler geri&nbsp;çekildiler. Henüz bitmemiş bölümler için daha yeni&nbsp;hazırlanmış bir harç yığınına kadar vardılar. Duvarcıların bırakıp gittikleri kürekler, harç yığınının içine fırlatılmıştı. Durumun gitgide güçleştiğini gören vali, avlunun boşaltılmasını buyurdu. Sesi uzun süren kahkahalara neden oldu. Pantolonunun yırtık yerinden cinsel organı dışarı çıkmış bir tutsak, parmağını kraliçenin boynuna doğru uzatarak: "Beyazların ülkesinde&nbsp;bir başkan ölünce, karısının kafası kesilir," dedi.</p>

  <p>Otuz yıl kadar önce Fransız Devrimi’nin ülkücülerinin verdiği örneği şimdi adamlarının anımsadığını anlayan vali, artık yapacak bir şey kalmadığını düşündü. Ama o anda yamaçlardan gürültü patırtı içinde&nbsp;inen muhafız bölüğünün gelişiyle durum birden değişiverdi. Tutsaklar, kalenin ana kapısına en önde varmak için itişip kakışarak merdivenlerde ve tünellerde&nbsp;koşuştular. Atlayarak, kayarak, yuvarlanarak Sans-Souci’ye en kısa sürede ulaşmak için yollar arayarak, düşe kalka dağdaki patikalara atıldılar. Henri Christophe’un ordusu bir çığ gibi yayıldı. Kocaman yapı ilk kez&nbsp;ıssızlaştı ve salonlarına egemen büyük sessizlik içinde,. krallık mezarlığında yapılan hüzünlü bir tören havasına büründü.</p>

  <p>Vali, majestelerinin yüzünü seyretmek için hamağı araladı. Kralın küçük parmağını kılıçla kesip kraliçeye verdi. Kraliçe kesik parmağı koynuna soktu. Parmak, tıpkı soğuk soğuk kıvrılan bir solucan gibi, kraliçenin göbeğine kadar kaydı. Sonra, verilen buyruğa uyan Afrikalı gençler cesedi harç yığınının üstüne yerleştirdiler. Henüz soğuyup katılaşmamış ceset, buraya yerleştirilirken hafifçe yay biçimi almıştı. Bunun için,&nbsp;önce karnı ve kalçaları kayboldu. Kollan ve çizmeleri&nbsp;kır renkli karışımın içinde dalgalanmaya devam etti.&nbsp;Sonra iki kulağını ta dibine kadar örten iki köşeli şapkasına dayanan yüzünden başka her yeri görünmez oldu. Vali, harç sertleşmeden tümüyle gömülsün diye,&nbsp;tıpkı birinin ateşi olup olmadığına bakmak için yapıldığı gibi, kralın alnına eliyle bastırdı. Daha sonra Christophe’un gözleri harç içinde kayboldu.</p>

  <p>Sonunda ceset kendini saran harçla katılaşarak durdu. Ölümünü böylece seçen Christophe’un harca&nbsp;karışan cesedi çürümeyecek, kalenin geniş temeliyle&nbsp;birleşip bütünleşecekti. Bonnet de l’Évêque Dağı bütünüyle ilk Haiti kralının anıtmezarına dönüşmüştü.</p>
</body>
</html>
