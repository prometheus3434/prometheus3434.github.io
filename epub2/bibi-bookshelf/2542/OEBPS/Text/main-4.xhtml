<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a>Biz Hayır Diyoruz</p>

  <p class="calibre1">FARKI, ÜLKELERDEN <span class="calibre3">geldik ve buradayız, Pablo Neruda'nın koca gölgesinin altında bir arada:</span> <span class="calibre2">Hayır</span> <span class="calibre3">diyen Şili halkına eşlik etmek için buradayız.</span></p>

  <p class="calibre1"><span class="calibre3">Biz de</span> <span class="calibre2">hayır</span> <span class="calibre3">diyoruz.</span></p>

  <p class="calibre1"><span class="calibre3">Paranın ve ölümün övülmesine</span> <span class="calibre2">hayır</span> <span class="calibre3">diyoruz. En çok malı olanın en değerli olduğu, mallara ve insanlara fiyat biçen bir sisteme</span> <span class="calibre2">hayır</span> <span class="calibre3">diyoruz. Silahlara her dakika iki milyon dolar harcayan ve her dakika otuz çocuğu açlıktan ya da iyileştirilebilir hastalıklardan öldüren bir dünyaya</span> <span class="calibre2">hayır</span> <span class="calibre3">diyoruz. Eşyaları korurken insanları yok eden nötron bombası çağımızın mükemmel bir simgesi. Gecenin yıldızlarını askeri hedeflere çeviren katil sistem için insanoğlu bir üretim ve tüketim faktöründen, bir kullanım aracından başka bir şey değil; zaman yanlızca ekonomik kaynak, bütün gezegen suyu son damlasına kadar emilecek bir rant kaynağı. Zenginliği çoğaltmak için yoksulluklar çoğaltılıyor ve diğerlerinin yoksulluğunu çizginin dışında tutmak, bu çok azın zenginliğini gözetmek için silahlar kat kat artıyor, bu arada yalnızlık da kat kat artıyor: Bize ne yiyecek ne de sevecek bir şey veren, çoğunluğu yiyecek açlığına, çok daha fazla kişiyi de kucaklaşma açlığına mahkûm eden bu sisteme</span> <span class="calibre2">hayır</span> <span class="calibre3">diyoruz.</span></p>

  <p class="calibre1"><span class="calibre3">Yalana</span> <span class="calibre2">hayır</span> <span class="calibre3">diyoruz. Büyük iletişim araçlarının evrensel ölçekte yaydığı egemenkültür, bizleri dünyayı yakınımızdakilerin olsa olsa bir mal ya da rakip olabileceği ama asla kardeş olamayacağı bir süpermarket ya da otoyol saymaya davet ediyor. İnsan aşkını sonradan fazlasıyla geri almak için spekülasyona tabi kılan bu yalancı sistem gerçekte bir bağsızlık kültürüdür: Tanrısı muzafferler, paranın ve iktidarın başarılı sahipleridir; kahramanları da bu kişileri ulusal güvenlik doktrinini uygulayarak koruyan üniformalı ram-bolardır. Söyledikleri ve sustuklarıyla, egemen kültür yoksulların yoksulluğunun zenginlerin zenginliğinin bir sonucu olmadığı yalanını söyler, bu kimsenin suçu değildir, bir keçinin kulağından çıkmıştır ya da yoksulları tembel ve eşek yapan Tanrı'nın işidir. Aynı biçimde bazı insanların diğerleri tarafından aşağılanmasının dayanışmacı öfkeyi ya da skandali gerektirecek bir nedeni yoktur çünkü şeylerin doğal yasasıdır bu; örnek verecek olursak, Latin Amerika diktatörlükleri, emperyalist iktidar sisteminin değil bizim aşırıya kaçan doğamızın bir parçasıdır.</span></p>

  <p class="calibre1"><span class="calibre3">Horgörü tarihe ihanet eder ve dünyayı parçalar. Güçlü düşünce imalatçıları bize sanki yokmuşuz gibi davranırlar ya da sanki aptal gölgelermişiz gibi. Sömürgeci miras, üçüncü sınıf insanlar tarafından mesken tutulan Üçüncü Dünya denileni, galiplerinin belleğini kendi bellekleriymiş gibi kabul etmeye ve kendisine uzak bir yalanı kendi gerçeğiymiş gibi kullanmak üzere satın almaya zorlar. İtaatimizi ödüllendirirler, zekâmızı cezalandırırlar ve yaratıcı enerjimizin soluğunu keserler. Biz düşünülenleriz ama düşünenler olamayız. Yankıya hakkımız var ama sese yok, yönetenler bizim papağanlık yeteneğimizi överler. Biz</span> <span class="calibre2">hayır</span> <span class="calibre3">diyoruz: Bu pespayeliği kader olarak kabul etmeyi reddediyoruz.</span></p>

  <p class="calibre1"><span class="calibre3">Biz korkuya</span> <span class="calibre2">hayır</span> <span class="calibre3">diyoruz. Söyleme korkusuna, yapma korkusuna, olma korkusuna</span> <span class="calibre2">hayır.</span> <span class="calibre3">Görünen sömürgecilik söylemeyi yasaklıyor, yapmayı yasaklıyor, olmayı yasaklıyor. Daha etkili olan görünmez sömürgecilik bizi söylenemeyeceğine, yapılamayacağına, olunamayacağına inandırıyor. Korku gerçeklik kılığına bürünüyor: Gerçeklik gerçekdışı olmasın diye iktidarsızlığın ideologları bize ahlakın ahlaksız olmak zorunda olduğunu söylüyorlar. Onursuzluk karşısında, sefalet karşısında, yalan karşısında boyun eğmekten başka çaremiz yok. Alınyazısıyla damgalanmışız, tembel, sorumsuz, şiddete eğilimli, aptal, seyirlik ve askeri yönetime mahkûm doğuyoruz. Özet olarak, kendimizi bizi aşağılayan lüksü ve bize vuran sopayı finanse etmek için imzalanmış muazzam bir dış borcun faizlerini zamanında ödeme yetisi olan, iyi halli mahkûmlara dönüştürmek için gönüllü olmalıyız.</span></p>

  <p class="calibre1"><span class="calibre3">Bu dünya tablosunda, biz insan sözünün tarafsızlığına</span> <span class="calibre2">hayır</span> <span class="calibre3">diyoruz. Çevremizde gerçekleşen gündelik çarmıha germeler karşısında bizi elimizi yıkamaya davet edenlere</span> <span class="calibre2">hayır</span> <span class="calibre3">diyoruz. Aynada kendini izleyen ilgisiz, soğuk bir sanatın sıkıcı cazibesi karşısında sıcak bir sanatı tercih ediyoruz; insanın dünyadaki macerasını kutsayan ve ona katılan, umutsuzca âşık ve kavgacı bir sanatı tercih ediyoruz. Eğer adil olmasaydı güzellik güzel olur muydu? Eğer güzel olmasaydı adalet adil olur muydu? Güzelliğin ve adaletin birbirinden koparılmasına</span> <span class="calibre2">hayır</span> <span class="calibre3">diyoruz, çünkü bu ikisinin güçlü ve verimli kucaklaşmasına</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Biz</span> <span class="calibre2">hayır</span> <span class="calibre3">diyoruz ve</span> <span class="calibre2">hayır</span> <span class="calibre3">derken de</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Diktatörlüklere</span> <span class="calibre2">hayır,</span> <span class="calibre3">demokrasi kılığına girmiş diktatörlüklere</span> <span class="calibre2">hayır</span> <span class="calibre3">derken, gerçek bir demokrasi için mücadeleye</span> <span class="calibre2">evet</span> <span class="calibre3">diyoruz; kimsenin ekmeğinin ve sözünün reddedilmeyeceği, Neruda'nın bir şiiri ya da Violeta'nın bir şarkısı kadar tehlikeli ve güzel olacak bir demokrasi için mücadeleye</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Merkezi Amerika'nın kuzeyinde olan yok edici açgözlülük imparatorluğuna</span> <span class="calibre2">hayır</span> <span class="calibre3">derken, olası bir başka Amerika'ya</span> <span class="calibre2">evet</span> <span class="calibre3">diyoruz; en eski Amerikan geleneklerinden, komün geleneğinden: Şilili yerlilerin yenilgiden yenilgiye beş yüzyıldır umutsuzca savundukları komün geleneğinden doğacak bir Amerika'ya</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Onursuz barışa</span> <span class="calibre2">hayır</span> <span class="calibre3">derken, adaletsizliğe karşı kutsal isyan hakkına ve onun uzun Şili haritasındaki halk direnişleri tarihi kadar uzun tarihine</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Paranın özgürlüğüne</span> <span class="calibre2">hayır</span> <span class="calibre3">derken, insanların özgürlüğüne</span> <span class="calibre2">evet</span> <span class="calibre3">diyoruz: Yaralı, kötü davranılmış, Şili gibi bin kez düşmüş ve Şili gibi bin kez kalkmış özgürlüğe</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Dünyayı bitimsiz bir kışlaya çeviren güçlülerin intihara varan egoizmine</span> <span class="calibre2">hayır</span> <span class="calibre3">derken, bize evrensel bir anlam katan, tüm o gardiyanlara rağmen bütün sınırlardan daha güçlü olan kardeşlik gücünü onaylayan insan dayanışmasına, bizi Şili müziği gibi sarıveren ve Şili şarabı gibi kucaklayan o güce</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre3">Hayal kırıklığının hüzünlü cazibesine</span> <span class="calibre2">hayır</span> <span class="calibre3">derken, umuda</span> <span class="calibre2">evet</span> <span class="calibre3">diyoruz; Şili gibi aç, çılgın, âşık ve maşuk umuda: Şili'nin çocukları gibi geceyi yırtarak gelen o isyankâr umuda</span> <span class="calibre2">evet</span> <span class="calibre3">diyoruz.</span></p>

  <p class="calibre1"><span class="calibre2">(1988 ortalarında Şili, Santiago'da "Şili Yaratıyor" günlerinin açılış konuşmasıdır)</span></p>
</body>
</html>
