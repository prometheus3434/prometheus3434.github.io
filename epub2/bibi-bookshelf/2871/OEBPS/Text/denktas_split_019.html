<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denktas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">XIV<br class="chapter" />
  <br class="chapter" />
  OSMANLI’DAN KIBRISLININ<br class="chapter" />
  ÖĞRENEMEDİĞİ</h1>

  <p class="normal">1995’i 1996’ya bağlayan yılbaşında Denktaş’ın davetlisiydim. Denktaş’ın aile efradı ve benim ailem birlikteydik. Ben Denktaş’ın yanında oturuyordum. Çok güzel bir geceydi. Anadolu ve Kıbrıs Türklerinin şarkıları, ezgileri birbiri içine geçmiş ve Türkiye’de İstanbul gibi büyük kentlerde pek yaşamadığım eski Anadolu’dan, Osmanlı’dan, az gördüğüm, ancak yaşlılardan duyduğum özlü, samimi bir gece geçiriyorduk.</p>

  <p class="normal">Bir devlet başkanının yanında oturduğum için hürmette kusur etmemeye özen gösteriyordum. Denktaş bana ne kadar sıcak, yakın ve samimi davranırsa davransın, kişiliğine ve makamına olan saygımdan dolayı her masadan kalkışında ben de ayağa kalkıyordum. Film çekmek veya Aydın Hanım’ın ısrarı üzerine dans etmek için bazen masadan ayrılması gerekiyor, onun masaya her dönüşünde ben yine ayağa kalkıyor ve oturmasını bekleyerek yerime oturuyordum.</p>

  <p class="normal">Bu arada sohbet sırasında kendisine, “Kıbrıs Türkleri Anadolu’dan daha Türk ve Osmanlı,” dedim. Gerçekten de öyleydi. Elli şarkı söylendi ise hepsi de halk türküleri, yerel Anadolu ve Kıbrıs şarkılarıydı. Eğlencede yabancı kültür izleri yoktu.</p>

  <p class="normal">Bir ara Denktaş fotoğraf çekmek için dolaştı. Masaya dönerken ben yine saygıyla ayağa kalktım ve “Sayın Cumhurbaşkanım,” diyerek oturmasını bekledim. Oturdu, biraz sonra da iç çekerek, “Osmanlı’dan adaya her şey gelmiş ama bu gelmemiş,” dedi. Benim kendisine karşı saygılı davranışımı kastediyordu. Denktaş masaya gelip giderken benden başka yerinden kıpırdayan yoktu. Ancak o sözleriyle muhtemelen bizim masamızı değil, adadaki genel davranışı kastediyordu.</p>

  <p class="normal">Doğal olarak KKTC küçük bir yer, iki yüz bin kişinin altında; üstelik ada olduğu için herkes birbirini tanıyor, herkes birbiriyle samimi. Üstelik Akdeniz sosyal ortamı içinde ilişkileri daha sıcak hale gelmiş. Denktaş’ı adalı Türkler, “Denktaş Bey” olarak tanırlar ve hitap ederler.</p>

  <p class="normal">Devlet ilanından ve Cumhurbaşkanlığı makamından sonra da bu alışkanlıklar değişmiyor. Denktaş’ın nesli kendisini bir mahalle dostu, bir arkadaş olarak görür. Orta yaşlılar onu Denktaş Bey olarak görür, yeni nesil ise bir aile büyüğü veya dedeleri gibi düşünürler. Bu nedenle, yılbaşı gecesi bizim masa ve yakın çevre masalardan benden başka kimsenin yerinden kıpırdamamasını normal karşılamak gerekir.</p>

  <p class="normal">Ama o bence “Osmanlı’dan bir bunu öğrenemedik” derken yeteri kadar vefalı olmayan eski dostlarını, çevresini kastediyordu ve bunu içine çekerek, biraz da hüzünlenerek söylüyordu.</p>
</body>
</html>
