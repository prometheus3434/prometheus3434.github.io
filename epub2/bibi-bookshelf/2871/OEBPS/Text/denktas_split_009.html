<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denktas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">IV<br class="chapter" />
  <br class="chapter" />
  <span class="idebold">BEKÇİ DENKTAŞ’I TANIMAMIŞ...</span></h1>

  <p class="normal">Denktaş bazen kendi kullandığı arabasına atlar, Yılanlıada’ya dört beş km mesafedeki kooperatife gelerek bana sürpriz yapardı.</p>

  <p class="normal">Aslında bu durum bence daha çok şoförsüz, korumasız tek başına özgürlüğün tadılmasıydı. Direksiyonun başında istediği yöne gidebilme özgürlüğü.</p>

  <p class="normal">Denktaş, işte o kaçamakların birinde bizim kooperatifin toprak yoluna dalmış, biraz da yolları karıştırmış. Güçbela kooperatifin kapısından girmiş. Dağın başı, ortada kimse yok, in cin top oynuyor.</p>

  <p class="normal">Ortalıkta sadece bizim Konyalı bekçi var, o da eğilmiş yerde bir şeyler çapalıyormuş. Denktaş, Erol Manisalı’nın yeri neredeydi diye sorunca, “Şurada beyim,” demiş ve başını yere eğerek çapalamasına devam etmiş.</p>

  <p class="normal">Rauf Denktaş güçbela evin önüne gelmiş. Biz de bir telaş, bahçede çamurlu bir şortla çalışıyorum, üstüm başım toz toprak içinde...</p>

  <p class="normal">Neyse, Nuriye ile birlikte Rauf Denktaş’ı buyur ettik.</p>

  <p class="normal">Denktaş’ın bana ilk sözü, “Yahu sizin kapıdaki adam beni tanımadı bile, Erol Manisalı diye sorunca eliyle işaret etti ve işine devam etti,” oldu.</p>

  <p class="resimalti"><img alt="missing image file" class="calibre13" src="../Images/untitled-8_opt.jpeg" /></p>

  <p class="resimalti">Erol Manisalı, Rauf Denktaş, Mümtaz Soysal</p>

  <p class="normal">Denktaş tabii bunu şaka yollu söylüyordu, her zaman olduğu gibi işin içine bir espri katıyordu.</p>

  <p class="normal">Ben de gerekeni söyledim: “Başkan, o Türkiye’deki cumhurbaşkanını bile tanımaz, telaşlanmayın,” deyiverdim.</p>

  <p class="normal">Denktaş gittikten sonra bizim bekçiye: “Yahu sen koskoca cumhurbaşkanını tanımamışsın, işine devam etmişsin,” deyince bana ne dedi bilir misiniz: “Erol Bey, tanımaz olur muyum, Denktaş’ı karşımda görünce şaşırdım, dilim tutuldu sanki, sadece elimle senin evi işaret ettim, konuşamadım, donakaldım.”</p>

  <p class="normal">Daha sonra karşılaştığımızda Konyalının söylediğini Denktaş’a aktardım ve “Adam sizi görünce şok geçirmiş, siz de beni tanımadı diye kızıyordunuz,” dedim.</p>

  <p class="normal">Böylelikle Denktaş, Konyalı ve bendeniz üçgenindeki sorun da hal yoluna girdi.</p>
</body>
</html>
