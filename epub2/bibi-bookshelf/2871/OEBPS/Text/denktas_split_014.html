<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denktas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">IX<br class="chapter" />
  <br class="chapter" />
  <span class="idebold">ANADOLU’DAKİ DENKTAŞ EFSANESİ<sup class="calibre14"><a href="../Text/denktas_split_024.html#footnote-100-2" id="footnote-100-2-backlink">[2]</a></sup></span></h1>

  <p class="normal">Türk kamuoyu Denktaş’ı, 1950’li yıllarda yavaş yavaş tanımaya başladı. 1963 Kanlı Noel olayları sonrasında ise, adı Türk basınında, Kıbrıs’taki olaylar nedeniyle sıkça anılır oldu. Artık Denktaş, Fazıl Küçük’le birlikte, Kıbrıs adasındaki Türk varlığının simgesi haline gelmişti. Türk kamuoyu Denktaş’ı bu dönemde, yalnız adadaki Türk halkının değil, Türkiye’nin de uluslararası alanda çıkarlarını koruyan, Anadolu insanının adadaki uzantısı olarak kabullenmişti.</p>

  <p class="normal">Denktaş Rumların tahakkümüne karşı başkaldıran ve adadaki Türklerin çıkarlarını, özgürlüklerini, egemenliklerini korumak için Makaryos ile mücadele eden bir liderdi. Türk halkı Denktaş’ı Ankara’daki devlet adamlarından, parti liderlerinden farklı algılardı. 1963 Olayları patlak verdiği zaman Türkiye dalgalanmış, Küçük ve Denktaş ise Kıbrıs Türk Halkı’nın mücadelesinde “ulu liderler” olarak algılanmaya başlamıştı. Sokaktaki insan Denktaş’ı, adeta bir efsane kahramanı olarak görüyordu.</p>

  <p class="resim"><img alt="" class="calibre18" src="../Images/untitled-4_opt.jpeg" /></p>

  <p class="normal">Kıbrıs davası Türkiye’de “birleştirici ve ulusal bilinci güçlendirici” bir dava idi. Davanın adadaki liderlerinin halk tarafından efsaneleştirilmesi çok doğaldı.</p>

  <p class="normal">Son kırk yıl içinde Türkiye’de sokaktaki adama “Rauf Denktaş’ı nasıl tanırsın?” diye sorsanız, size şu ifadelerle cevap verir:</p>

  <p class="normal">“O büyük adamdır.”</p>

  <p class="normal">“Dünyadaki liderlerle, Rumla, Yunanla başa çıkıyor, boyun eğmiyor.”</p>

  <p class="normal">“Çok usta politikacı, keşke bizde de öyle biri olsa.”</p>

  <p class="normal">Aslında bu durumun nedeni, Türk toplumundaki eziklik ve büyük devletler tarafından itilmiş olmanın yarattığı duygulardı. Cumhuriyet döneminin başından beri, ilk defa, Türk halkının haklarının gerilemeden savunulmasının verdiği övünç duygusu yüzünden, Anadolu insanı uzaktan tanıdığı Denktaş’ı efsaneleştiriyordu.</p>

  <p class="normal">Bugün (1998) İstanbul’da, Sinop’ta, Tekirdağ’da, Isparta’da, nerede olursa olsun, sokakta bir sade vatandaşı çevirin ve Denktaş’ı sorun, size “o büyük adamdır” türünden bir yanıt verecektir.</p>

  <p class="normal">Anadolu insanı, Denktaş’a hayranlık duyar. Hatta politika-cılarımızın büyük çoğunluğu da, içlerinde belki biraz “kıskançlık” olsa bile, bu duyguya içtenlikle katılır.</p>

  <p class="normal">Tabii değişik dönemlerde Ankara’da hükümet eden bazı siyasiler, bir taraftan Denktaş’ın Türk halkı tarafından sevilmesi, diğer taraftan da “bazen”, Ankara’dakilerin dış politika oyunlarını bozması yüzünden, onu ayak bağı olarak görmüşlerdir. Ancak bu “istisnalar”, “kaideyi” bozmamıştır ve bu türden siyasiler önünde sonunda boyun eğmek zorunda kalmışlar veya iç politikada bir bedel ödemişlerdir.</p>

  <p class="normal">Denktaş, Ankara’dan uzakta da olsa, Türk iç ve dış politikasını, “özellikle de dış politikasını”, 1960’lardan beri, bazen doğrudan, bazen de dolaylı olarak etkileyen bir lider olmuştur.</p>

  <p class="normal">Denktaş’tan en büyük rahatsızlığı ise, “bazı kişisel dış angajmanları olan” politikacılar duymuşlardır. Bunları da saysanız, biri ikiyi geçmez. Bu istisnalar, “Türkiye’deki Denktaş faktörü”nü gördükleri zaman ise geri adım atmak ihtiyacını duymuşlardır.</p>

  <p class="normal">Denktaş Türkiye’de, sokaktaki adamdan TBMM’ye kadar, her kademede “ağırlığı” olan bir liderdir.</p>
</body>
</html>
