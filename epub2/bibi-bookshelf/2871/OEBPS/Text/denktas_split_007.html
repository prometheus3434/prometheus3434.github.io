<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>denktas</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">II<br class="chapter" />
  <br class="chapter" />
  <span class="idebold">TARİHTEN GELEN İKİ ADAM;</span><br class="chapter" />
  <span class="idebold">DENKTAŞ VE FRITZ NEUMARK</span></h1>

  <p class="normal">Yıl 1987, Almanya’da Köln’de bir seminer, konu Türkiye-Avrupa ilişkileri.</p>

  <p class="normal">Denktaş ve Profesör Fritz Neumark da katılımcılar arasındalar. Tesadüfen her ikisini de 1975 yılından beri yakından tanıyan bendeniz de aynı yerdeyim.</p>

  <p class="normal">Denktaş ve Neumark yan yana fotoğraf çektiriyorlar. Sonra beni de davet edip fotoğrafı tamamlıyorlar.</p>

  <p class="normal">İkisi de tarihin içinden çıkagelmiş heykelleri anımsatıyorlar bana.</p>

  <p class="normal">– Biri dünyanın en karmaşık ve sorunlu bölgesi Ortadoğu ile Doğu Akdeniz’in batmayan uçak gemisi Kıbrıs’tan gelmiş bir abide,</p>

  <p class="normal">– Öteki Hitler Almanya’sının zulmünden kaçarak Türkiye’ye sığınan bir aydın adam, Prof. Neumark.</p>

  <p class="normal">Ortak yönleri her ikisinin de bir anlamda Türkiye’ye, Anadolu’ya sığınmış olmaları. Prof. Neumark Avrupa faşizminden kaçarak özgürlüğünü Atatürk Türkiyesi’nde bulmaya çalışıyor; Denktaş ise emperyalizmin Doğu Akdeniz’deki baskılarından ezildiği için sırtını Anadolu’ya dayamaya çalışan bir siyasetçi.</p>

  <p class="resimalti"><img alt="" class="calibre12" src="../Images/untitled-1_opt.jpeg" /></p>

  <p class="resimalti">Eylül 1987, Bonn, Rauf Denktaş, Prof. Fritz Neumark, Erol Manisalı</p>

  <p class="normal">Faşizme ve emperyalizme fikren karşı durmaya çalışan bir akademisyen olarak benim yolum 1976’da her ikisi ile de kesişmiş.</p>

  <p class="normal">Ve 1987’de Köln’de onlarla beraberim, sohbet ediyoruz, Türkiye-Avrupa, Türkiye-Batı ilişkilerini konuşuyoruz.</p>

  <p class="normal">Prof. Neumark babamdan bile 20 yaş büyük. Her ikisi de zaman tünelinden çıkmış figürler gibiler ve sade vatandaş ile akademisyen bendeniz onlarla aynı karenin içindeyim.</p>

  <p class="normal">Tabii ki ortak bir yönümüz var; orada kesişiyoruz, birleşiyoruz; her üçümüz de faşizme ve sömürüye karşıyız.</p>

  <p class="normal">Aslında bizi bu fotoğraf karesinin içine zorla iteleyen güdü de bu. Yaşları, kültürleri, alışkanlıkları, hayat tarzları apayrı olan insanlar; bu ortak güdü sayesinde aynı kare içinde poz veriyoruz.</p>

  <p class="normal">Aklımdan geçiyor, bu kareyi ancak Denktaş kamerasının içine yerleştirebilirdi, ama şu anda o da kameranın karşısında, eli düğmede olamaz ki...</p>
</body>
</html>
