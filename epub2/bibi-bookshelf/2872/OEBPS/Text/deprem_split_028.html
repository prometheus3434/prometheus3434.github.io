<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28">devletin dili, halkların ölümü...</h1>

  <p class="normal1">Can Yücel’in acıyla, esefle gülümseten dizeleri, aslında bir sosyolojik saptamadır:</p>

  <p class="indentmetin">“girdim ki abanoz sokağına</p>

  <p class="indentmetin">anamızın amına karlar yağıyor,</p>

  <p class="indentmetin">soydaşım orospular</p>

  <p class="indentmetin">rum patronlarının şiltelerini bıçaklayıp</p>

  <p class="indentmetin">pamuğunu aşağıya saçmışlar,</p>

  <p class="indentmetin">hemi de istiklal marşı okuyorlar</p>

  <p class="indentmetin">oksicenli saçlarıyla pencerelerden”</p>

  <p class="normal1">Türkiye her 6-7 Eylül’de, Rumların, Ermenilerin, Yahudilerin İstanbul’da yaşadıkları karabasanı konuşuyor. Bu olaylar değerlendirilirken, ağırlıklı olarak, “O günün politik konjonktürü” deniyor. O gün hükûmet edenler, devlet makamlarında o gün oturanlar listeleniyor ve bunların o yağmada ve katliamdaki günahları üzerinde duruluyor... Ve yine aynı ağız alışkanlığıyla “Kardeşlik kültürümüz yaralandı” deniyor. Bunlar elbette ki söylenmeli. Ama bunlar, 6-7 Eylül’ün bütün boyutlarını açıklamaya yeter mi?</p>

  <p class="normal1">6-7 Eylül elbette devlet güçleri tarafından planlanmış, yapanları örgütlenmiş, kentler arasında yağmacıların taşınması sağlanmış ve o kadar insan devlet güçleri tarafından yönetilmiştir.</p>

  <p class="normal1">Ama sahi kardeşlik kültürü o zaman mı yaralanmıştır? Bu yaralanmanın kaynaklarından biri de “devlet geleneği” denen olgunun Türkiye’deki yasa ve uygulama silsileleri değil midir?</p>

  <p class="normal1"><span class="ideitalik">“Millet, dil, kült</span><span class="ideitalik">ür, ülkü birliğiyle birbirine bağlı vatandaşların teşkil ettiği bir siyasi, bir içtimai heyettir.”</span> Cumhuriyet Halk Fırkası/ Partisi, 3. Büyük Kongresi; 10.05.1931.</p>

  <p class="normal1">CHP devletin yegâne Yürütme organıdır.</p>

  <p class="normal1">Bunun anlamı şudur: Türkiye’de azınlıklar, farklı halklardan topluluklar ya yok sayılacak/ yok edilecek ya da bunlar, Türkçeden başka dil konuştukları, Türklükten başka özellikler taşıdıkları için, dışlanacaktır.</p>

  <p class="normal1">Burada bir parantez açmamıza tahammül göstermenizi rica ediyoruz: (Biz, bu çalışmamızda CHP’nin geçmişiyle yüzleşip yüzleşmemesi gibi bir tartışmaya girmeyi düşünmüyoruz. Ancak, 1930’larda CHP, devletin ta kendisidir. Dolayısıyla söylediklerimiz doğrudan doğruya devletin zihniyeti ve işleyişiyle ilgilidir ve söylediklerimizde, devletin öteki bütün kanatlarını da hiçbir biçimde azade tutmadığımızı vurgulamak isteriz.)</p>

  <p class="normal1">CHP’nin 1931’deki bu kongresinden üç yıl sonra, Fırkanın Genel Sekreteri Recep Peker’in isteği üzerine 6 Mart 1934’te Adolf Hitler’in Gençlik Örgütü’nün 2. Başkanı Karl Nabersberg Türkiye’ye çağrılmış ve CHP ile işbirliği çalışmalarında bulunmuştur.</p>

  <p class="normal1">Peker, Milli Türk Talebe Birliği’nin örgütlenme modeli olarak Nazi gençlik örgütlenmesini ve ilkelerini esas almasını istemektedir. Zira CHP’nin öncü kadroları Hitler’e hayrandır. Peker şöyle diyor: <span class="ideitalik">“Hitler’i Münih’te dinlemiştim ve hayran olmuştum. Sizi temin etmek isterim ki biz Almanya’daki inkılabın faaliyetlerinden çok memnunuz.”</span></p>

  <p class="normal1">Peker’in bunu söylediği günlerde Almanya’da Dachau gibi ilk Yahudi Toplama Kampları kurulmakta ve Yahudiler iş yaşamından, öğrenimden, ticaretten, özcesi yaşamın her alanından kovulmakta; dahası ucun ucun katledilmektedir.</p>

  <p class="normal1">Ve TBMM’de yani CHP’de 2510 sayılı İskân Kanunu kabul ediliyor. Bu yasaya göre Türkiye’deki yerleşimler şu şekilde olacaktır.</p>

  <p class="normal1"><span class="ideitalik">“1 numaralı mıntıkalar: Türk kültürlü nüfusun tekâsüfü (yoğunlaşması) istenilen yerlerdir.</span></p>

  <p class="normal1"><span class="ideitalik">2 numaralı mıntıkalar: Türk kültürüne temsili istenilen nüfusun nakil ve iskânına ayrılacaktır.</span></p>

  <p class="normal1"><span class="ideitalik">“3 numaralı mıntıkalar: Sıhhat, iktisat, kültür, siyaset, askerlik ve inzibat sebeplerle boşaltılması ve iskân ve ikamet yasak edilen yerlerdir.”</span></p>

  <p class="normal1">Aynı kanunun 11. maddesinin A bendine göre ise anadili Türkçe olmayanlar, köy, mahalle, işçi ya da sanat grubu kuramayacak; bir köyü ya da mahalleyi kendi soydaşlarıyla paylaşamayacaklar.</p>

  <p class="normal1">Türk kültürüne yeterince bağlı olmayanlar, Türk kültürüne bağlı olanların, egemenlik kurduğu kentlerin kenarlarına, taşrasına (dışarısına) serpiştirilecektir.</p>

  <p class="normal1">Peki neden?</p>

  <p class="normal1">Kanunun konuşulduğu meclis toplantısında Dâhiliye (İçişleri) Vekili Şükrü Kaya bizim söyleyebileceklerimizi özetliyor:</p>

  <p class="normal1"><span class="ideitalik">“Bu kanun tek dille konuşan, bir düşünen, aynı hissi taşıyan bir memleket yapacaktır.”</span></p>

  <p class="normal1">İsmet İnönü,<span class="ideitalik">“Sadece Türk milleti bu ülkede etnik ya da ırki bir takım haklar isteyebilir. Başka hiçbir kişinin buna hakkı yoktur.”</span></p>

  <p class="ortayazi">***</p>

  <p class="normal1">Devlet, parlamento böyle yasalar yapar ve ülkenin kentlerini, sokaklarını bu yasaya göre iskân ederse neler olabilir?</p>

  <p class="normal1">&nbsp;</p>

  <p class="normal1">1934 yılının yazında Çanakkale’de, Edirne’de, Keşan’da, Lüleburgaz’da, Kırklareli’de Yahudilerin dükkânlarına boykotla başlayan olaylar 2 Temmuz’da milliyetçilerin Kırklareli’ndeki Yahudi mahallelerine açık saldırısıyla yükselmiştir.</p>

  <p class="normal1">–Dikkat etmelisiniz, aynı tarihte Almanya’da da faşistler, Yahudi dükkânlarına işaretler koyarak halkın bu dükkânlardan alışverişini kesmektedir.–</p>

  <p class="normal1">3–4 Temmuzda tam bir yağmaya, yıkıma ve yangına dönüşen olaylar Gelibolu, Uzunköprü, Lüleburgaz, Babaeski ve Edirne’ye yayılmıştır.</p>

  <p class="normal1">Anadili Türkçe olmayan ve Türk kültürüne yeterince bağlı olmayanlara karşı “milliyetçi duygularla” yapılan bu saldırılarda, devletin bütün kadrolarının yani CHP üyelerinin doğrudan doğruya kendileri işbaşındadır:</p>

  <p class="normal1">Kırklareli Emniyet Müdürü, jandarma komutanı, polis memuru Mustafa Bey, Kırklareli Valisi Faruk Üstün, Kırklareli Ticaret Odası Başkanı ve belediye başkanı olayları kışkırtmış, yönetmiş ve bizatihi yağmaya katılmıştır. Yağmayı yöneten ve katılan devlet erkanına lütfen dikkat ediniz.</p>

  <p class="normal1">Bu yasalar, yağma ve katliamlar yapıldığı zaman, o “yüzyılların içinde olmuş” ve “dünyanın pek az yerinde görülen, kardeşlik kültürümüz” yaralanmamış mıdır?</p>

  <p class="normal1">Peki 6-7 Eylül’ün sahiden 1955 yılında yaşanmış bir olaydan ibaret olduğunu ve sahiden o tarihte kapanıp gittiğini söyleyebilir miyiz?</p>

  <p class="ortayazi">***</p>

  <p class="normal1">Sorular büyüyor insanın aklında. Bu yeryüzü tufanından hangi insan kendini ayrı düşünebilir ki? Sokağındaki insan, ülkesindeki insan kan içindeyken, kim ama kim benim kanım hiç akmayacak diye güvenebilir ki dünyaya? Christoph Meckel’in “Marşımız” dediği, halkların aslında gizli ya da açık sabah akşam tekrarladığıdır.</p>

  <p class="indentmetin">MARŞIMIZ</p>

  <p><br class="chapter" /></p>

  <p class="indentmetin">Yaşadığım bu ülke yamalı ve yıpranmış giysilerini</p>

  <p class="indentmetin">sergiliyor aynasında gökyüzünün</p>

  <p class="indentmetin">ne cilvesi, ne edası, ne de nazı var.</p>

  <p class="indentmetin">Gözyaşı haleleriyle asılı duran bu ülkenin</p>

  <p class="indentmetin">Bir ağlama duvarıdır her sınırı.</p>

  <p class="indentmetin">&nbsp;</p>

  <p class="indentmetin">Yaşadığım bu ülke ölüme sevdalı</p>

  <p class="indentmetin">Dayalı döşeli sayısız tabutla toprağı</p>

  <p class="indentmetin">kemiktir araç gereci</p>

  <p class="indentmetin">durmadan yeni yoldaş isteyen sakisinden ölümün.</p>

  <p class="indentmetin">Yakışsa da ülkenin gökyüzüne güneş</p>

  <p class="indentmetin">Asla durmaz ölümün fabrikaları.</p>

  <p class="indentmetin">Yaşıyorum gittikçe bayatlayan sızıların kokusunda</p>

  <p class="indentmetin">yaşıyorum kesinliğiyle ölümün, belirsizliğiyle hayatın</p>

  <p class="indentmetin">iki kat isteksiz, minnettar, hem de yükümlü</p>

  <p class="indentmetin">korkuyla bağlanmış ve kaçınılmaz bir ihtiyatla,</p>

  <p class="indentmetin">sırtımda sirk maymunu gibi duran</p>

  <p class="indentmetin">yıkılmamak için fillere muhtaç olan.</p>

  <p class="indentmetin">&nbsp;</p>

  <p class="indentmetin">Yaşadığım bu ülke ölüme sevdalı</p>

  <p class="indentmetin">bir gözyaşı testisi onun armasıyla anmalığı</p>

  <p class="indentmetin">maskotuysa sülük, bayrakları da korkuluk</p>

  <p class="indentmetin">öldü bininci meleği umudumun</p>

  <p class="indentmetin">parçalandı kalkanı geleceğe güvenimin.</p>

  <p class="indentmetinitalik">Çev: Danyal Nacarlı</p>

  <p class="ortayazi">***</p>

  <p class="normal1">Türkiye asıl faili devlet olan bir “Nefret suçları ülkesidir.”</p>

  <p class="normal1">Bu, günümüzde duyarlılığı yükselmiş çevrelerde haklı olarak daha sık yinelenmeye başladı. Bizim çalışmamızın bu aşamasına kadar verdiğimiz nefrete dayalı söylem örnekleri, nefret suçlarının oluşumunda en önemli yeri tutuyor. En kısa söylenişiyle, “Nefret söylemi, nefret suçunun ön koşuludur.”</p>

  <p class="normal1">Üzerinde ortaklaşılan özet tanım şöyle: “Irkçılık, yabancı düşmanlığı, Yahudi aleyhtarlığı, azınlıklara/göçmenlere, Çingenelere, Kürtlere, Alevilere, kadınlara, çocuklara karşı olumsuz ayrımcılık, farklı inançlara tahammülsüzlük; homofobi...”</p>

  <p class="normal1">Bu toplumsal kesimleri aşağılayan, saldırganlıklara hedef gösteren ya da düşmanlıkla simgeleştiren, bu bakımlardan oluşmuş önyargıları yükselten, sömüren, bu önyargılardan kendi dünya görüşü doğrultusunda çıkar sağlamaya çalışan her türlü yazılı ve sözlü ifade, nefret suçlarının baş kahramanıdır.</p>

  <p class="normal1">Nefret Suçları Yasa Kampanyası Platformu, nefret suçunu şöyle özetliyor: “Bir tek insana ya da toplumsal bir gruba, farklılığından ötürü bir kişinin ya da grubun (maneviyatına ve) mülküne, sırf ırk, din, etnik köken, cinsiyet kimliği sebebiyle zarar vermek.”</p>

  <p class="normal1">Nefret salt bir duygu değildir. Nefret elbette solduran, öldüren meyvelerin en acısıdır. Ama salt bir duygu değildir. Yaratılan, şekillenen, işlenen, yenilenen, estetize edilebilen, alınıp satılabilen, örgütlenen davranışlar silsilesinin bir parçasıdır. Dahası nefretin kendisi başlı başına davranışlar yaratan ve örgütleyebilen ana davranıştır.</p>

  <p class="normal1">Nefret suçları konusunda yaptığı çalışmalarla tanıdığımız Prof Yasemin İnceoğlu, “Amerika Birleşik Devletleri’nde (ABD) bu suçlara ‘önyargı suçu’ ya da ‘mesaj suçu’ dendiğini” vurguluyor ve ekliyor: “Bu gruba ait olduğu için onu öldürdüm, bu kiliseye saldırdım, bu kadını aşağıladım diyerek grubun diğer bireylerine haber veriyor, mesaj gönderiyor. Pasifize etmek, sindirmek için... Nefret bu anlamda bir duygu değil, bir tutumdur.”</p>

  <p class="normal1">Basit bir Önyargı/Nefret Piramidi kuracak olduğumuzda pramidin temelinde önyargılar, nefret söylemleri, bir kesimi küfür olarak ya da küfürlerin bir parçası olarak kullanmak (Ermeni tohumu/dölü); hurafeler yaymak (Kızılbaşın kestiği et yenmez, Çingenenin geçtiği tarlada ekin bitmez, bir Alevi kesen üç kez cennetliktir); basit gibi görünen şakalar (Madem ki Ermeni istemeden vermeli); lakap takmalar (Kuyruklu Kürt, Mum söndü yapan Kızılbaş); aşağılayıcı, kötü gösteren deyimler (Kürtten evliya, koyma avluya/bugünün kentlerindeki kullanımı: Köpek ve Kürt giremez) üretmek; alay nesnesi haline getirmek (örneğin Türkiye’de Kürtlerin, Rumların, Ermenilerin, kölelerin ‘dadılar’ Türkçeyi kullanma biçimleri, tv, radyo, sinema, tiyatro gibi alanlarda ve elbette ki gündelik yaşamda uzun yıllar mizahın ana figürlerinden biri olması) ve benzeri gibi...</p>

  <p class="normal1">Dili nefret öznesi veya nesnesi haline getirmek; farklı kültürlere küfür, aşağılama ve düşmanlık; savaş söylemi; halklar ve kültürler hakkında yalan ve çarpıtmaya dayalı söylemler üretmek, doğal bir kimlik öğesini aşağılama unsuru olarak kullanmak, hedef göstermek, hakaret etmek, saldırı simgesi haline getirmek; hurafe ve <span>iftira</span> yaymak olarak özetleyebileceğimiz fenalıkların bir üst katına yine egemen zihniyetlerce şekillendirilen ve giderek kanıksanan öteki davranışlar yerleşmektedir:</p>

  <p class="normal1">Mekânsal ayrımcılığa tabi tutmak, aynı mekânı paylaşmaktan imtina etmek, mekândan, mahalleden kovmak (mevsimlik tarım işçisi olarak çalışan Kürt yoksullarının kimi kasabalara, semtlere sokulmaması için alınan resmî, yarı resmî, gayrı resmî önlemler... Geylerle, lezbiyenlerle aynı apartmanda oturmamak için onların oralardan atılmasına ilişkin faaliyetler, Çingenelerin semtlerden sürülmesi iş yaşamını olumsuz yönde etkilemek/yok etmek (Çingenelerin, Ermenilerin, Rumların Türkiye’de bugün bile kamu hizmetlerinden resmen men edilmiş olma hali... Alevi olduğu için işinden atılan insanlar/aynı nedenlerle okulunda şiddet gören ya da dışlanan çocuklar... Başörtüsünden ötürü ayrımcılık gören kadınlar); etnik ya da inançsal konumundan ötürü sosyal ve kişisel yaşamların olumsuz etkilenmesi (inanç ayrımcılığı nedeniyle kimi ailelerin, kimi evlilikleri engellemesi ya da kişilerin doğrudan doğruya bu nedenlerle kendi yaşamlarına kısıtlamalar getirmesi vb); ibadet özgürlüğünün engellenmesi, resmî bir yasa olmasa bile bunun toplumsal baskı unsurlarından biri haline getirilmesi (asırlardır, Alevileri inançlarını, ibadetlerini gizli olarak yaşamaya ve yapmaya zorlamış olmak; Hıristiyanları gündelik yaşamda inançlarını saklamaya zorlanmak gibi) cinsiyet, davranış, giyim kuşam bakımından farklılığı olanlara tacizi, tecavüzü, şiddeti hak ve reva görmek (kadınların başına gelenleri onların eteğinin ya da bluzunun boyutuna indirgemek... Uzun saçlı erkeklerin potansiyel fena gösterilmesi... Küpe takan erkeklerin taciz edilmesi, dövülmesi, öldürülmesi).</p>

  <p class="normal1">İstihdam, eğitim, mekân ve yaşamsal öteki alanlardaki ayrımcılığın “normalleşmesinin” üstüne şunları koyabiliriz:</p>

  <p class="normal1">Kundaklama; kutsal alanların tahribi; seri cinayet; yağmacılık; terörizm... Bunların bir kesimi devlet eliyle, bir kesimi devlet ideolojisiyle özdeşleşmiş toplum kesimleri, eliyle yapılıyor gibi görülebiliyor. Ama neresinden bakarsak bakalım burada bütün bu uygulayıcı odaklar birbiriyle iç içedir; devlet (= resmî kurumlar) ve ona gönüllü kulluk edenler birbirinden çok ayrı değildir.</p>

  <p class="normal1">Soykırımlar işte bu katmanların üzerine gelir oturur...</p>
</body>
</html>
