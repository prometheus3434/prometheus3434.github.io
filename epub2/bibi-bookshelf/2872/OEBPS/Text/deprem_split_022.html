<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_22">“sizin hiç babanız yakıldı mı?”</h1>

  <p class="normal1">13 Mart 2012’de mahkeme, Sivas’ta, Madımak Oteli’nde insanları yakanların bir kısmının, davaları “Zaman aşımına uğradığı için artık yargılanamayacağına” karar verdi.</p>

  <p class="normal1">Bu karar Aleviler başta olmak üzere, toplumun önemli bir kesitinde büyük bir tepki yarattı. “Dindar basının” ve camianın yazarlarından biri olan Ali Karahasanoğlu, bu karardan üç gün önce Yeni Akit gazetesinde yazdığı yazıya şu başlığı koydu:</p>

  <p class="normal1">“Taşa takılıp düşseler ‘İnsanlığa karşı suç’ diyecekler!..”</p>

  <p class="ortayazi">***</p>

  <p class="normal1">“Alay ediyor” diyenler ne yazık ki yanılmıyor; yazı şöyle devam ediyor:</p>

  <p class="normal1"><span class="ideitalik">“Sivas davası ekseninde, sabah akşam televizyonlara çıkıp, hergelelerin, tetikçi gazetecilerin programlarında ahkâm kesiyorlar! ‘Sivas’ta yaşananlar, insanlık suçudur. Zaman aşımı söz konusu olamaz!’ Gazetecisinden avukatına, profesöründen eğitimcisine, hatta olayda yakınlarını kaybedenlere kadar hepsinin ağzındaki sakız aynı: ‘Sivas olayları insanlık suçudur.’ (...)</span></p>

  <p class="normal1"><span class="ideitalik">Öyle bir hale geldiler ki, yolda yürürken ayakları bir taşa takılıp düşseler, hemen ciyaklayacaklar: ‘Bu insanlık suçudur.’ ”</span></p>

  <p class="normal1">Ayrımcılığı, adalet duygusunu bulamamışlığı, nefreti tanımlamak bizim yaşadığımız ülkede elbette daha sert, daha karakter düşkünü biçimleri örnek verilerek de olanaklıdır... Ama bu yazıdaki alaycılığı süsleyen küfürleri, aşağılamaları yan yana dizdiğinizde, bütün o düşük seviyeli işlerden, eylemlerden, konuşmalardan ayrı bir yere koymanın olanağını bulmak zorlaşmaktadır:</p>

  <p class="normal1">“Hergelelerin;”</p>

  <p class="normal1">“Tetikçi gazetecilerin;”</p>

  <p class="normal1">“Ahkâm kesenlerin;”</p>

  <p class="normal1">“Yakınlarını kaybedenlerin ağzında aynı sakız;”</p>

  <p class="normal1">“Ciyaklamak.”</p>

  <p class="ortayazi">***</p>

  <p class="normal1">Sivas’ta yazarların, semah dönenlerin, halk ozanlarının, şairlerin yakılmasında “Ergenekoncuların planı” mı var? Madımak Oteli’nde insan yakanlar, Türkiye’nin o hakikaten bütün hukukların guguğu olan yasalarına göre “insanlık suçu kapsamında” yargılanamazlar mı?</p>

  <p class="normal1">Bunların tümü tartışılabilir.</p>

  <p class="normal1">Ama onca insanı yakanların, yangına destek verenlerin safında olduğunu göstermek için, “karşı taraf” saydığının acısıyla alay etmek ancak ve ancak nefrete batmış olanlara özgüdür.</p>

  <p class="ortayazi">***</p>

  <p class="normal1">O davada, o mahkeme, yakalamak ve yargılamak için zaten kolunu bile kıpırdatmadığı o 5 “Sanık” için, o yazarın dediği gibi karar verdi...</p>

  <p class="normal1">O mahkemenin, o kararından sonra, o yazarın başbakanı olan adam:</p>

  <p class="normal1">“Milletimiz için, ülkemiz için hayırlı olsun” dedi...</p>

  <p class="normal1">Sonra sarf ettiği sözlerin bir kıymeti yok; çünkü Tayip Erdoğan, bize göre sadece sevincini gizlemeye çalıştı ve suç üstünde yakalanmış insancıkların tavrıyla bir cümle daha kurdu:</p>

  <p class="normal1">“Zaten onlar da söylüyorlar... Yıllar yılı içeride olan vatandaş, içlerinde kaçak olanlar vardı. Bilemiyorum tabii onlar da var...”</p>

  <p class="normal1">Ah! Çıkarcılığıyla ne yana döneceğini bilmeyen yaralı bilinç.</p>

  <p class="normal1">Ah “İnsan!”</p>

  <p class="normal1">Ah! “Kazanç” için kana ve yangına sığınan “akıl...”</p>

  <p class="normal1">Ah! Suçunu bile bile suçsuzlara vadettiği “çıkarlarla” herkesi suçuna ortak ederek, sesinin gittiği her yerde, insanları suça özendiren, insanları Suç yapan!..</p>

  <p class="ortayazi">***</p>

  <p class="normal1">Bu çalışma Van’da meydana gelen bir doğal felaketin, insana değer vermeyen bir ülkede yaptığı tahribattan, yol açtığı ölümlerden, acılardan sonra ortaya dökülen ırkçılığı, nefreti, ayrımcılığı birlikte düşünmeyi amaç ediniyor.</p>

  <p class="normal1">Alevilerin, Türkiye’de muhalif olan aydınların başına gelen ise doğrudan doğruya “insanın” insana yaptığı bir iştir.</p>

  <p class="normal1">Ama istedik ki, “insanın” insana yapabildiklerinin sınırlarının, nefret ve ayrımcılık ortamında nerelere varabileceğini de birlikte düşünelim.</p>

  <p class="normal1">Düşünelim istedik hep birlikte, Alperen Ocakları’nda, özellikle Alevi gençlerine verilen eğitimin, “Asıl Türk soyunu Alevilerin temsil ettiğini, bu nedenle de Kürtlerin, Ermenilerin karşısında, büyük Türklük bilinciyle asıl Alevi gençlerinin durması gerektiğini, onları tarihten asıl silecek olanın Alevi gençleri olduğunu” kazıyan zihniyetin orta yerinde nelerin döndüğünü; nelerin birbirine bitişik, yapışık ve hülasıyı kelam bir ve aynı olduğunu...</p>

  <p class="normal1">Düşünelim!</p>
</body>
</html>
