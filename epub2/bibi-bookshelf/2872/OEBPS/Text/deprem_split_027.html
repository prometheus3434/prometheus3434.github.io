<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">ey çıkarcı korkaklar için kan dökenler<br class="chapter" />
  ey korkakların eli, dili, silahı olanlar</h1>

  <p class="normal1">Faşizmin iktidar olduğu ülkelere ilişkin yapılmış genel tahlillerin ötesine bakan insanlar, bu ülkelerdeki toplumların ilişkilerine sinmiş bir kavramı, en aşağılık yani doğallaşmış haliyle bulmaktadırlar.</p>

  <p class="normal1">Bu kavram nefrettir.</p>

  <p class="normal1">Toplumsal kesimlerin birbirlerinden iğrenmesine, birbirlerini itmek için doğan bütün “fırsatları” şaşırtıcı bir hırsla kullanmasına yol açan bu kavramın en vahşi hali, genel olarak kabul edildiği gibi yalnızca “büyük toplumsal olaylarda” bulunmuyor. Toplumun hemen her kesiminde “basit” gündelik konuşmaların içine sinmiş olguların anlaşılması bu “büyük toplumsal olayların” anlaşılmasından daha da önemlidir; dahası bu boyut anlaşılmadan, bir anlamda “sonuç” denebilecek büyük boyutun anlaşılması da zaten pek olanaklı olamıyor.</p>

  <p class="normal1">Aşure ayında komşular birbirlerine aşure götürür. Bu, Türkiye’nin neredeyse bütün şehirlerinde böyledir. Komşu gelen tası alır ve aşureyi getiren gider gitmez döker. “Neden” diye sorarsınız... “Aman kardeş” der, “Onlar, Hanifi, aşureleri mundardır...”</p>

  <p class="normal1">Bir komşu ötekine, kurban eti götürür. Kurban kesmeye inanan bütün toplumlarda bu doğaldır. Ama öteki komşu, gelen eti olduğu gibi köpeklere ya da çöpe atar.</p>

  <p class="normal1">“Neden?”</p>

  <p class="normal1">Komşu: “Aman... Aman... Onlar Alevi, onların kestiği eti yiyen cehennemlik olur, bunu bilmiyor musun?” Komşu üstüne bir de azarlamayı sürdürür: “İşte aile terbiyesi bundan önemli. Bak herkes bizim gibi mi; bu Kızılbaşlardan gelen eti yiyenler az mı sanıyorsun?”</p>

  <p class="normal1">İlk bakışta basit, kimseye zararı olmayan hurafeler diyebilir miyiziz bunlara? İçeriden yürüyen bu doğallaşmış nefrete sadece “zararsız hurafe” diyebilir miyiz?</p>

  <p class="normal1">İyi ama bunlar nasıl oluşabiliyor?</p>

  <p class="normal1">Her toplumun egemen kültüründe bütün bunların oluşmasına ve gelişmesine ilişkin boşluklar, parçalanmalar, duygu biçimleri, kurumlar, estetik alanlar, kişilikler, kahramanlar, söylenceler vardır ve her egemen kültürün bunlara gereksinimi vardır. Yoksa başka türlü nasıl egemen olabilir ki? Buna yine “Büyük egemen kültüre” yararlı biçimde, ülkeleri oluşturan her topluluğun, cemaatın, mezhebin kendi içinde bir egemen kültürü de olduğunu eklemek gerekmektedir.</p>

  <p class="normal1">İki kadın sokakta önce selamlaşır. Ayrılır ayrılmaz birisi başlar. “Gördün mü kadını, nasıl giyinmiş; bu Rumlar var ya, bunların bütün karıları orospu. Vallahi, evlerimizde genç kızlarımız var, hepsinin ahlakını bozacaklar. Şeytanın körü diyor ki ...”</p>

  <p class="normal1">İki adam selamlaşır. Ayrılır ayrılmaz, öteki başlar. “Bu var ya bu, öyle büyük günahları var ki; Allah seni inandırsın 5 değil 10 Aleviyi kıblesiz kesse kurban olduğum Allah gene de cennetine almaz bunu...”</p>

  <p class="normal1">“Kız alıp vermek” denen olayın, komşuluğun, tavuklarımızın birbirine karışmasının bunca vurguyla söylenmesi, bunca romantizmin, hüzünlü dizelerin, türklerin kalıbına dökülmesi dikkat ettiniz mi hiç, hep büyük acılardan, katliamlardan sonradır...</p>

  <p class="normal1">Dinin, törelerin, ahlakın, vicdanın akıllarda oluşturduğu önyargı; önyargının dine, töreye, ahlaka, vicdana kattıkları, nefreti; nefret ise daima büyük acıları doğurmaktadır.</p>

  <p class="normal1">Hitler, Franco, Mussolini... Bu üç isim faşizm sözcüğüyle birlikte anılıyor... Ama faşizmin bu ülkelerde egemen bir güç haline gelmesi, yalnızca bu liderlerin politik dehasıyla açıklanabilir mi?</p>

  <p class="normal1">Kahraman Maraş’ta Alevilerin katledilmesinde elbette kışkırtıcılar, resmî ya da yarı resmî kurumlar başı çekmiştir.</p>

  <p class="normal1">Ama bütün bu aktörler, orada yüzyıllardır birlikte yaşadıkları komşularını kitleler halinde öldürmeye giden kitleleri açıklamaya yeter mi?</p>

  <p class="normal1">Sivas’ta Madımak Oteli’nde sanatçıların yazarların yakılmasında elbette kışkırtıcıların, devletin rolü büyüktür. Ama bazı insanları öldürmek için binlerce insanın işini, evini bırakıp gelmesini bu bir başına açıklayabilir mi?</p>

  <p class="normal1">Bugün Türkiye’nin pek çok kentinde “linç” olayları olmaktadır. Kışkırtıcılar, polis ya da resmî destekli başka güçler buralarda elbette işbaşındadır. Ama “Linç” bir “Kültür oldu” dendiğinde arkasında, zemininde aranacak başka olgular yok mudur?</p>

  <p class="ortayazi">***</p>

  <p class="normal1">Pek çok insan, pek çok yazar, sanatçı dünya görüşleri ne olursa olsun, “Anadolu” sözcüğü ortaya geldiğinde söyledikleri tepeden tırnağa bir ve aynıdır.</p>

  <p class="normal1">“Engin Anadolu.” Veya “Anadolu insanı yücedir, sevgi doludur.”</p>

  <p class="normal1">Tarihine, çok yakın tarihine baktığımızda bu genellemenin büsbütün, yekpare doğru olduğunu kabul edebilir miyiz? Anadolu halkı üzerinde gerçekleştirilen bunca ırkçı, ayrımcı işlem, bizi bu genellemeye sorgusuz, sualsiz sarılmaktan alıkoymaz mı?</p>

  <p class="normal1">Yüzyıllarca birlikte yaşama deneyimini elbette büyütmeli, daha da öne çıkarmalıyız... Ama egemen kültürün içten kaynattığı kazanlar, bir kesime katliam olanağı verdiğinde sonuçlarının her zaman gönendirici olduğunu söyleyebilir miyiz?</p>

  <p class="normal1">Maraş’ta komşusunu baltayla kesen, seksen yaşında kadınların gözlerini oyan, komşusunun çocuklarını ateşe atıp seyreden kitleler için “Bunlar Anadolulu değil” diyebilir miyiz?</p>

  <p class="normal1">Aynı olayda, Alevi komşusunun evini koruyabilmek için canını tehlikeye atan insanların varlığını bir kenara bırakmak elbette olanaklı değil.</p>

  <p class="normal1">“Nuh’a beşikler veren” de Anadolu, “<span class="ideitalik">Ey Türklüğün otağı”</span> denen ve başka hiçbir halka hak ve otağ bırakılmamak istenen yer de...</p>

  <p class="normal1">Egemen kültürü, onun politik, askerî, çıkarcı, savaşçı, bölücü, yönetici, tarafgir işleyişlerinden kopuk; romantik soyutlamaları bir yana bırakırsak; Madımak Oteli’nde insanların ölmesi, öldürülmesi için kent meydanına yığılanları, “Anadolu külütürü” denen kültürel ortamın diğer parçaları saymamıza engel olan ne var?</p>

  <p class="normal1">Maraş’ta komşusunu doğrayacak kadar ayrımcılığa inandırılmış insan tipi buhar olup uçmadıysa eğer; bugünün ayrımcı politikalarının en militan taraftarı olarak bir yerde yaşıyor, birikiyor, hınç biriktiriyor olmalıdır. Bu dediğimizi Maraş’ta, Sivas Madımak Oteli’nde, Kürdiye’nin hemen bütün kentlerinde katliam yapanların makam mevki bakımından yükseltilmesiyle; Hrant Dink’i öldürenle fotoğraf çektiren polis teşkilatıyla; bütün bu davranışların toplumun bu kesimlerine verdiği cüretle, güce tapınma ve linç kültürünün artmasıyla çarparak düşündüğümüzde, durumun romantik genellemelere uygun olmaktan çoktan çıktığını söylemek bir abartı sayılmamalıdır.</p>

  <p class="normal1">Van’da meydana gelen depremden sonra üstümüze sıçrayan ırkçılığa baktığımızda, toplumun çeşitli katmanlarında işleyen ırkçılığın, nefretin, linç kültürünün Kürdiye’de, Maraş’ta, Sivas’ta, 6-7 Eylül’de İstanbul’da yapılanlara benzeyen katliamların, yağmacılığın yeniden olmayacağını söylemek olanaklı mı?</p>

  <p class="METIN">Ermeni tehcirinde, soykırımında devlet birinci dereceden sorumludur. Nâzım Hikmet, Memleketimde İnsan Manzaraları’nın bir yerinde şöyle diyor:</p>

  <p class="indentmetin">“İsmail’i, seferberlikte, yaşı on altı olduğu halde,</p>

  <p class="indentmetin">tutup askere gönderdiler.</p>

  <p class="indentmetin">Domuzuna yiğitti.</p>

  <p class="indentmetin">Yozgat taraflarına jandarma gitti.</p>

  <p class="indentmetin">Ve Ermeniler kesilirken</p>

  <p class="indentmetin">kana battı göbeğine kadar.</p>

  <p class="indentmetin">Kaçtı, eşkiyalık etti.</p>

  <p class="indentmetin">Seferberlik bitti,</p>

  <p class="indentmetin">döndü köye,</p>

  <p class="indentmetin">kemeri küpe, bilezik ve gümüş mecidiye dolu”</p>

  <p class="normal1">Öte yandan bütün katliamı pratik olarak devlet güçlerinin yapmadığını anlamak için, katliamın gerçekleştiği yerlerdeki Anadolu köylülerinin ikrarları, itirafları kâfidir.</p>

  <p class="normal1">Bugün Türkiye burjuvazisinin küçümsenmeyecek bir kısmının servetlerinin, pek çok kasabanın, köyün mal mülk sahiplerinin bu varlıklı hallerinin yerinden yurdundan edilmiş Ermenilerin, Rumların mallarından geldiğini inkâr edebilecek pek kimse yoktur.</p>

  <p class="normal1">Soykırım tanımı, katliamı bizatihi kendi kolluk güçleriyle yapan devletin, bunun toplum tarafından büyütülmesini sağladığı, özendirdiği, kolaylaştırdığı için de yapılmaktadır.</p>

  <p class="normal1">Aynı ekonomik olguyu Kahramanmaraş’ta yaşananların nedenleri arasında görmek için, çok da alim olmaya, iktisatçı olmaya gerek yok. Katliamdan sonra yerini yurdunu terk etmek zorunda kalan Alevilerin tarlaları, dükkânları bugün kimlerin elindedir diye sormak yeterlidir.</p>

  <p class="normal1">Ermeni Soykırımı Hitler faşizmine yol göstermiştir, çünkü suçu halka yaymış, halkı katliama ortak etmiştir. Hitler’in SS’leri de suçu bütün Alman halkına yaymıştır. Aynı şeyi Maraş ve Sivas için de söylemekte hiçbir mahzur yoktur.</p>

  <p class="normal1">Suçun halka yayılması suçu örgütleyenlerin kendilerini korumak için en büyük güvencesidir çünkü...</p>

  <p class="normal1">Tarihin en iyi saklanan suçluları SS’lerdir, tarihin halkın küçümsenmeyecek kesimlerinin sahiplendiği ve bugün de sahiplenmeyi sürdürdüğü suçu ermeni soykırımıdır. Maraş ve Sivas, Çorum ve diğer Alevi katliamları bunlardan daha küçük boyutlu olmasına karşın suçun ortaklaştırılması bakımından bir ve aynıdır.</p>

  <p class="normal1">Bu nedenle, bilgisayar ortamlarında, basın yayın organlarında dolaşan ırkçılığın “bir dar çevre meselesi” olduğuna ilişkin saptamaların, uykulu bir iyimserlik içerdiğini söylemek zorunlu olmaktadır.</p>
</body>
</html>
