<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">savaşabilir mi birbirini tanıyıp anlayarak<br class="chapter" />
  yaşayan halklar?</h1>

  <p class="normal1">Osmanlı, Hamidiye Alayları’nı kurarak, Kürt aşiretlerinin çocuklarını, İstanbul Kabataş’ta kurduğu “Aşiret Mektepleri’nde” devlete yaraşır insanlar olması için, özel olarak okutarak, özellikle Sünni Kürtler arasında kendine bir taraftar takımı yaratmayı hedefledi ve olup bitene baktığımızda bunlardan elde edilen başarı bugün de küçümsenmeyecek biçimde işe yaramaktadır.</p>

  <p class="normal1">Hamidiye Alayları, asıl olarak Aleviler, Alevi Kürtler, Ermeniler başta olmak üzere, Hamidiye Alayları’nda yer almayan hemen herkesi vurdu, kırdı, zulüm işledi... O yıllarda, büyük Türkçü Kürt Ziya Gökalp’ın da içinde bulunduğu bir grubun, “Hamidiye Alayları’nın zulmüne, sarayın dikkatini çekebilmek için,” bölgede Fransızca yazışmaların yapılabildiği tek postane olan Diyarbakır postanesini işgal etmesi, bu alayların yaptıklarının boyutları hakkında bir fikir verebilir. Aleviler bir ulus olmadığı, Türk, Arnavut, Arap, Çingene, Ermeni de Alevi olabildiği için, Türkiye’de yaşayan Aleviler hem Sünni devletin baskılarından, hem de devletin Sünnileri Alevileri öldürmeye özendirmesinden ötürü en çok Sünnilikle uzaklaştılar...</p>

  <p class="normal1">Şu üç paragraf, bir ülkede yaşayan halkların, inançların birbirini tanımaktan, anlamaktan hangi koşullarla, nasıl uzaklaştırıldığına ilişkin bir önsöz olabilir.</p>

  <p class="ortayazi">***</p>

  <p class="normal1">Berrin Karakaş, Yunus Şalış’la bir röportaj yaptı (Radikal, 3 Mart 2012). O röportajın bütünü zaten can yakıcıydı:</p>

  <p class="normal1">“Pozantı Cezaevi’ndeki tutuklu çocukları, iki harf bir noktadan ibaret kılıp tartışmaya devam ederken, ‘Anne yemeği girmeyen yere tecavüzcüler nasıl giriyor?’ diye soruyordu Yunus Şalış <span>Radikal</span>’e gönderdiği yazısında” diye başlıyordu Karakaş.</p>

  <p class="normal1">Yunus Şalış; Abdullah Öcalan’ın tutuklanıp <span>Türkiye</span>’ye getirilmesinden sonra başlayan eylemler içinde yer alan ve tutuklanan binlerce gençten sadece biridir. Tutuklandığında 17 yaşında, lise son sınıftadır. Ailesiyle 60’lı yıllarda Siirt’ten <span>İstanbul</span>’a göç etmiş ve Yunus <span>İstanbul</span>’da doğmuştur.</p>

  <p class="normal1">“Evini Kürt bir aileye sattığı için mahallelinin ev sahibine küstüğü, Türk çocuklarıyla Kürt çocuklarının ayrıldığı Bahçelievler Basın Sitesi’nde büyümüştü. Aynı sitenin insanları zamanla, aileyi tanıdıktan sonra cezaevine giren çocukları için ziyarete gelse de, taşınmalarına rağmen seneler sonra hâlâ görüşüyor olsalar da, Yunus’un hapsedilmiş 3 yıl 7 aylık çocukluğunun, gençliğinin sebeplerindendi bu ayrılık gayrılık, bu tepki.”</p>

  <p class="normal1">Ve Berrin Karakaş, röportajının, o hakikaten bütün zamanlar için can alıcı cümlesini, hakkını vererek iletiyor bize:</p>

  <p class="normal1">“O yüzden Yunus diyor ki: ‘Önce tanıyalım birbirimizi’. ”</p>

  <p class="ortayazi">***</p>

  <p class="normal1">Yunus, gözaltında ve hapishanede işkence görerek geldi yeniden aramıza... Gelemeyenler var aramıza. İşkencede öldürüldüğü, tecavüzle öldürüldüğü için, gelemiyorlar.</p>

  <p class="normal1">Ve, ve gelmeyenler var.</p>

  <p class="normal1">Türkiye’de Türkçe dili dışında başka dillerle sahneye çıkan çok ama çok az gruptan biri Destar Tiyatro’dur. Kürtçe sahneliyor birçok oyununu.</p>

  <p class="normal1">Mirza Metin’in yazdığı, Berfin Zenderlioğlu’nun yönettiği “Disko 5 No’lu” adlı oyunun girişinde şu sözler var:</p>

  <p class="normal1">“Az önce bir şey öldü.</p>

  <p class="normal1">Utanç.</p>

  <p class="normal1">İntihar etti.”</p>

  <p class="normal1">&nbsp;</p>

  <p class="normal1">Bu sözler, Diyarbakır 5 No’lu Cezaevi’nde 1980’den sonra yapılan tecavüzleri anlatmak için söyleniyor seyirciye...</p>

  <p class="normal1">Seyirci oyundan iki tür duyguyla çıkabiliyor. Ya orada, Taksim’deki o küçük salonda ağır duygular altında öfkeleniyor ya da hem insan olarak, kendiyle aynı varlığı taşıyanların bunu, bu kadarını yapamayacağını, sahne düzenlemesiyle, müziğiyle bunun hakikaten afallatıcı bir kurgu olabileceğini düşünerek, aklı biraz karışıklığa uğruyor.</p>

  <p class="normal1">Ancak Diyarbakır Cezaevi gerçeğini merak edenler, pek çok çalışmayla birlikte neredeyse 20 bin sayfaya erişen dokümanlara erişebilir.</p>

  <p class="normal1">Ama, sevgi değer arkadaşımız Çayan Demirel’in 5 No’lu Cezaevi adlı belgeselini yüreği olan herkesin, yaşadığı dünyanın hangi adamlar tarafından yönetilirse başka nasıl olabileceğini anlamak isteyen herkesin izlemesi gereken bir belgeseldir...</p>

  <p class="normal1">Bir babanın önünde 10 yaşındaki çocuğuna ve aynı çocuğun önünde babasına tecavüz ederek yapılan işkence, faşizmin bile ahlak ve değer ölçülerini aşan bir şeydir... Ama bunu Türkiye devletinin subayları, askerleri ve gardiyanları yapmıştır...</p>

  <p class="normal1">Babayla oğulun, birbirlerinin cinsel organlarını ağızlarına almaya zorlanmalarını, bu emri veren insan ve yöneticilerin zihin haritasından ayrı düşündüğünüzde olay sadece katlanılması güç bir acı mıdır?</p>

  <p class="normal1">Diyarbakır Cezaevi’nde insanların bir kısmı tahliye olurken, subaylar, askerlere donlarını indirme emri veriyor. İkinci emir şudur: “Asker cinsel organını, mahkûmun kulağının arkasına sürt”.</p>

  <p class="normal1">Aynı komutan mahkumlara dönerek “Kulağınızın arkası dahil, s.kilmedik yeriniz kalmadı. Burayı unutamayacaksınız” diyor.</p>

  <p class="normal1">Erkek egemenliği mi?</p>

  <p class="normal1">Irkçılık mı?</p>

  <p class="normal1">Faşistlik mi?</p>

  <p class="normal1">Silah taşıma ruhsatı olan çakalların, sırtlanların cumhuriyeti daha adil olur böylesi bir Türk Cumhuriyetinden</p>

  <p class="ortayazi">***</p>

  <p class="normal1">Primo Levi, <span class="ideitalik">Boğulanlar Kurtulanlar</span> adlı eserinde (Can Yayınları), Hitler’in katliamcı subaylarının ölüm kamplarına topladıkları insanlara şöyle seslendiğini aktarır:</p>

  <p class="normal1">“Bu savaş nasıl sona ererse ersin, size karşı savaşı biz kazandık; tanıklık etmek için bir tekiniz bile hayatta kalmayacak, ama biriniz kaçmayı başarsa bile dünya onun anlattıklarına inanmayacak. Belki kuşkular, tartışmalar, tarihçilerin araştırmaları olacak, ama kesin bilgiler bulunmayacak, çünkü sizinle birlikte kanıtları da yok edeceğiz.</p>

  <p class="normal1">Geriye birkaç kanıt kalsa, içinizden birileri yaşamını sürdürse bile, insanlar anlattığınız olayların inanılmayacak kadar vahşice olduğunu söyleyecekler: Bunların müttefik propagandasının abartmaları olduğunu belirtip, size değil, her şeyi yadsıyacak olan bize inanacaklar. Lagerlerin tarihini yazdıracak olan bizleriz.”</p>

  <p class="normal1">Şimdi bu seslenişle düşünün Diyarbakır Cezaevi’ni ve bu seslenişle düşünün okuyacağınız Hazal’ın öyküsünü... Ah! Elbette farklar var. Ama bunların yanına asit kuyularını, ıssız tarlalara gömülenleri, kışlalardaki gizli mezarlıkları, bugün bile pek çoğu açılmamış toplu mezarları koyarak düşünelim...</p>

  <p class="normal1">Gene de fark var diyeceklere önerimiz; gelin bu farkları birlikte bulalım...</p>

  <p class="ortayazi">***</p>

  <p class="normal1">“Yüzleşebilmek” denen işin, insan etkinliğinin iki yanına birden baktığımızda, nefretin, pervasızlığın, sapıkça yıkımın ve bütün bunların yol açtığı yıkımların boyutlarını görebiliriz.</p>

  <p class="normal1">İki araştırmacı Rojin Canan Akın ve Funda Danışman, “Bildiğin Gibi Değil” başlıklı bir kitap yayımladılar (Metis Yayınları) yakın zaman... On dokuz öykü var kitapta.</p>

  <p class="normal1">Tümü insanın zihninde zehir etkisi yapıyor, atmosferin dışına çıkmak istiyor insan. Öykülerden biri 9-10 yaşlarındaki Hazal’ı anlatıyor: Babasının gözü önünde Hazal’a 9 kişi birden tecavüz ediyor. Ve işkenceciler, babasının gözü önünde tecavüz ettikleri o çocuğu öldürüyor.</p>

  <p class="normal1">Dayanabilecek insan var mıdır?</p>

  <p class="normal1">Yüzleşmek ve tanımak yalnızca birlikte yaşadığımız halkları tanımak değildir. Yüzleşmek ve tanımak aynı zamanda bizi hangi değerlerin yönettiğini, bizim adımıza başka hangi şeylerin yapıldığını da öğrenmek, kavramak ve hak etmediğimiz onursuzluklarla hesaplaşma olanağıdır.</p>

  <p class="normal1">Yunus Şalış, “Pozantı Cezaevi’nde yaşananların” iyi anlaşılması için konuşuyor. Pozantı Cezaevi’nde Kürtlerin çocuklarına tecavüz edildi.</p>

  <p class="normal1">Bunu yapanlar ve yaptıranlar bize, “Ülkenin bölünmez bütünlüğü” diyor.</p>

  <p class="normal1">Duyabiliyor musunuz?</p>
</body>
</html>
