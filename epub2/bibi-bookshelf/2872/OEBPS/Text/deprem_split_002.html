<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">önsöz ya da renklerin dağınıklığı</h1>

  <p class="normal">I</p>

  <p class="normal1">BBC için sanat programları hazırlayan Simon Schama, Picasso üzerine yaptığı programda şu sarsıcı olayı aktarmaktadır:</p>

  <p class="normal1">“İtalyan faşizminin, Alman faşistleriyle birleşerek gerçekleştirdiği Guernica katliamı, Picasso’nun aynı adlı eseriyle dünya için bir kez daha sarsıcı olmuştur. Ama eserin yapılmasından sonra, Hitler, Paris’i de işgal etti. Hitler’in subaylarından biri Picasso’nun atölyesine gitti. Subay atölyede gördüğü Guernica tablosunun fotoğrafını göstererek:</p>

  <p class="normal1">‘– Mösyö Picasso, bunu siz mi yaptınız?’</p>

  <p class="normal1">Picasso’nun yanıtı:</p>

  <p class="normal1">‘– Hayır. Siz yaptınız.’ ”</p>

  <p class="ortayazi">***</p>

  <p class="normal1">Van’da meydana gelen depremden hemen sonra Bülent Kale’nin Bağımsız İletişim Ağı (BİA) üzerinden bizlere ulaştırdığı “Guernica: Deprem ve Savaş” başlıklı o harikulade yazı, bu olağanüstü eserin başka boyutlarını, başka derinliklerini ve taşıdığı başka acıları gösterdi.</p>

  <p class="normal1">“Psikolog Alice Miller’ın ‘yaratıcılıkta ve yıkıcılıkta çocukluk travmaları’nın izini sürdüğü <span class="ideitalik">Childhood: Untouched Key” adlı çalışmasından yararlanan Kale, şöyle diyordu:</span></p>

  <p class="normal1">“Tuhaftır, savaş sahnesi denince akla ilk gelen tablolardan Guernica’nın da (Gernika okunur) kaynağını bir depremden aldığı söylenir. Picasso, Nisan 1937’de Alman Junker uçaklarının bombardımanına uğrayan Guernica’yı daha evvel hiç görmemiştir. Ne saldırıdan önce, ne saldırı esnasında, ne de saldırının ardından...</p>

  <p class="normal1">Zaten tablo ilk sergilendiğinde adı Guernica değildir; Picasso tarafından hızlıca yazılan bir şiirle sunulmuştur:</p>

  <p class="normal1"><span class="ideitalik">‘Çocukların çığlıkları, kadınların çığlıkları, kuşların çığlıkları, çiçeklerin çığlıkları, ahşabın ve taşların çığlıkları, tuğlaların çığlıkları, dolapların, yatakların, sandalyelerin, testilerin ve kedilerin ve kâğıtların çığlıkları, araya karışan kokuların çığlıkları, dumanların çığlıkları...’ ”</span></p>

  <p class="normal1">Duruyoruz... Her şey faşistçe, emperyalistçe bir hava gücü üstünlüğünün ötesine; o “üstün” hava gücüyle işlenmiş büyük cinayeti de alarak başka, daha katmerli bir acıya götürüyor insanı.</p>

  <p class="normal1">“Henüz üç yaşındayken 1884 Malaga depremini yaşayan ressam Pablo Ruiz Picasso’yu ve Guernica’yı” anlatmayı sürdürüyor Kale:</p>

  <p class="normal1">“1884 Malaga depreminde köyü ve evi yıkılan küçük Pablo’nun depremin insanları, evleri, köyleri ve hayvanları nasıl paramparça ettiğine dehşetle tanıklık ettiğini ve akabinde hamile annesiyle birlikte sığındıkları tek göz odada annesinin doğum sancılarına ve acı yüklü çığlıklarıyla birlikte doğumuna tanıklık etmek zorunda kaldığını söyler.</p>

  <p class="normal1">Miller’e göre toz duman içinde bir deprem şehrini andıracak şekilde yalnızca siyah ve gri tonların kullanıldığı Guernica’daki paramparça hayatlar ve uzuvlar (kucağında bebeğiyle haykıran kadın, boğa başı, kanadı kırık güvercin, elinde kandille ağlayan yüz, biçimini kaybetmiş at, aklını yitirmişçesine avare gezen kadın, yerde yatan adam başı ve diğerleri) Don Pablo’ya depremden kalan görüntülerdir. Picasso tanık olmadığı savaşın dehşetini anlatmak için çocukluğunda tanık olduğu depremin dehşetini kullanmış, onu işlemiştir.”</p>

  <p class="ortayazi">***</p>

  <p class="normal1">Şimdi, ölüm gibi sözcüklerin arasında bakıyoruz, savaşın biçare kıldığı bir halka ve altındaki yerin hareketiyle gelen acılara. O acıları artıran pervasızlıklara, yıkıntıya dönmüş insan ruhlarına bakıyoruz.</p>

  <p class="normal1">“Tam depreme ve savaşa dair bu satırları yazarken, güneyden Çukurca’dan kimyasal silahlarla, napalmlarla katledilmiş, paramparça edilmiş, uzuvları kopartılmış 24 gerilla bedeni haberleri geliyor” diye ekliyor Kale. Onun da sözcük, merhem, imge, kendi kalemi ve baktığı, gördüğü şey için derman aradığını anlıyor insan: “Söyleyecek söz bulmak zor, belki de gün gelir, bu ülkenin, depremi yaşayan Kürt çocukları, ileride birebir şahit olmadıkları bu vahşeti anlatmak için akıllarına kazınan deprem sahnelerini kullanır.</p>

  <p class="normal1">Bir vahşet sahnesi hatırlamakta sıkıntı yaşarlarsa tabii. Kim bilir.”</p>

  <p class="normal1">&nbsp;</p>

  <p class="normal">II</p>

  <p class="normal1">Fransız Çingenelerinin çok güzel bir sözü var:</p>

  <p class="normal1">“Kalleşlik etmeden de yaşanabilir!”</p>

  <p class="normal1">Bu sözü yinelerken bugün Avrupa’nın pek çok kentinden ve doğrudan doğruya ırkçılığın “elit” güdüleriyle, yaşadıkları kentlerden kovulan, sürülen Çingeneleri de düşünmenizi rica ediyoruz...</p>

  <p class="normal1">Bu sözü bir de şöyle düşünmenizi rica ediyoruz: Dünyanın egemen güçlerine “insanlık için” onlarca sözleşme hazırlayan, bu sözleşmeleri imzalayanı ve pek çok ülkeyi bu sözleşmeleri imzalamaya ikna etmeye çalışan Avrupa’da horlandı, aşağılandı ve kovuldu Çingeneler... Bakın “Her Türlü Irk Ayrımcılığının Kaldırılması Sözleşmesi”nde ne güzel ifade edilmiştir her şey:</p>

  <p class="normal1">“Irk ayrımına dayalı üstünlük öğretileri bilimsel bakımdan yanlıştır, ahlakça kınanması gerekir, toplumsal bakımdan haksız ve tehlikelidir ve herhangi bir kuram ve uygulamada ırk ayrımcılığını haklı gösterecek hiçbir dayanak yoktur.”</p>

  <p class="normal1">Bugün, evet bugün de Çingeneler, siyahiler, yoksul ülkelerin insanları Avrupa’nın etkin olduğu “Birleşmiş Milletler”in dışında kalıyor.</p>

  <p class="normal1">Avrupa Kendi Çingenelerini kovuyor.</p>

  <p class="normal1">Bizim ülkemizdeki Çingenelere dönersek: Türkiye’nin pek çok kentinde ve yine doğrudan doğruya ırkçı güdülerle ve yine doğrudan doğruya resmî makamların onayı, tedbiri ve saldırgan gruplara göz yummasıyla Çingenelerin başına daha acı, utandırıcı şeylerin geldiğini anlamak için basının yazdıkları bile yeterlidir.</p>

  <p class="ortayazi">***</p>

  <p class="normal1">Çingeneler, mülkiyet hırsızlığına göre kurulmuş bir dünyada mülkiyet hırsına en uzak, yaşama sevincine en yakın bir toplumsal katman olarak düzeni/düzenleri, ve aslında “düzen” dediğimiz şeyin ta kendisi haline gelmiş gönüllü kulları ve bunların en ağır hastalık aşamasına gelmiş olan ırkçılarını kin dinine tapanlarını rahatsız ediyor.</p>

  <p class="normal1">Çekoslovakya kültürünün en önemli yapı taşlarından biri olan ve ne yazık ki bugün Prag dışına sürülmekte olan Çek Çingenelerini anlatan bir şiiri, yine bu kültürün en büyük yapı taşlarından biri olan Antonín Dvorák bestelemiştir:</p>

  <p class="indentmetin">“Bir şahine som altından bir kafes ver</p>

  <p class="indentmetin">O değiştirmez yerini, bırakmaz dikenli yuvasını</p>

  <p class="indentmetin">&nbsp;</p>

  <p class="indentmetin">Sonsuz düzlüklerde özgürce koşan asi bir atın</p>

  <p class="indentmetin">Dizgin ve üzengi istediğini kim görmüştür</p>

  <p class="indentmetin">&nbsp;</p>

  <p class="indentmetin">Doğa Çingeneye öyle bir şey vermiş ki</p>

  <p class="indentmetin">O sadece, o özgürlüğe bağlı sonsuz bir bağla!</p>

  <p class="indentmetinitalik">Adolf Heyduk</p>

  <p class="ortayazi">***</p>

  <p class="normal1">Irkçılığın, nefretin yaraladığı ezilen çoğunluğun bir özelliği de Çingenelerin başına gelenlere sessiz kalmaktır. Bu sessizliğin ortasında duran düşünceye iyi bakarsak şunu görebiliriz: Çingeneler, diğer bütün ezilenlerin ezmeye yeltenebileceği bir yere sıkıştırılmış durumdadır. Bu hem çoğunluklar için, savunmasız Çingeneleri ezebileceğine ilişkin pasaklı bir tesellidir, hem de ezme ve ezilme kavramının kapitalist toplumlardaki “normalleşmesinin” ta kendisidir.</p>

  <p class="normal1">Budur aslında bu bakımdan söylenmiş bütün sözlerin künhü, dibi, yarası, yasası; çünkü ezme ve ezilme, hor görme ve horlanma ilişkisini bütün toplumların kabul etmesinin yatağı, kapısı, zemini budur. “En altta” sayılanı, egemen sınıfın ezberlettiği nedenlerle ezmek, bu, senin ezilmeni “makulleştirmektedir”. Bu ezme, hoyratlık, dışlama, nefret ilişkisini istediğimiz biçimde çoğaltabiliriz; istediğimiz kadar çoğaltabiliriz derdi, çıkarı bu olan bütün işbirlikçilerinin eninde sonunda nereye vardığını, varacağını...</p>

  <p class="ortayazi">***</p>

  <p class="normal1">Bir gün kapınızı açıp sokağa çıktığınızda komşunuzun duvarında şu yazıyı okuyorsunuz:</p>

  <p class="normal1">“Türkler defolun!”</p>

  <p class="normal1">Öteki komşunuzun balkonundan sarkan bezde şunlar yazılı:</p>

  <p class="normal1">“Hepiniz piçsiniz, hepiniz Türksünüz!”</p>

  <p class="normal1">Şaşkınlık ve tedirginlik içinden sokaktan çıkmaya çalışırken köşedeki bakkalın camında şu afişi görüyorsunuz:</p>

  <p class="normal1">“Türk şaşırma, sabrımızı taşırma!”</p>

  <p class="normal1">Onun yanındaki kahvenin camında, halkı mitinge çağıran asıl afişte şunlar yazmaktadır:</p>

  <p class="normal1">“Türk Yalanına Sessiz Kalma!”</p>

  <p class="normal1">26 Şubat 2012’de İstanbul-Taksim Meydanı’nda gerçekleşen Hocalı Mitingi’nde ve öncesinde Türkiye’de yaşayan Ermenilere tam da bu yapıldı. Toplumun ezilen çoğunluğu, böyle bir şeye ya doğrudan veya dolaylı katıldı ya da sessiz kaldı. Ermeniler, ezilen Türklerin, Kürtlerin, Alevilerin, türban taktığı için öğrenim ve çalışma hakkı elinden alınan bir kısım dindarın ezebileceklerine inandırıldıkları bir halk konumuna itilmiştir çünkü. Bunu Türkiye’nin egemen sınıfları yapmıştır.</p>

  <p class="normal1">Doğrudan doğruya iktidarın düzenlediği bu miting, ilk bakışta yalnızca Ogün Samast’a özenerek beyaz berelerini takıp oraya koşanların; orada “Türkün üstün gücünün dünyaya yeteceğini” bağıran İçişleri Bakanı’nın, kurşunlayarak öldürdükleri bir Ermeni gazeteciyi bir de orada aşağılamaya yeltenenlerin işi gibi gözüküyor...</p>

  <p class="normal1">Hayır.</p>

  <p class="normal1">Komşusuna, insanlığın başka bir parçasına karşı bir nefret dalgasının geldiğini hisseden anlayan ve uzak duran, hissedemeyen, bunu anlayamayan, anlamazdan gelen ama esas olarak bunun karşısında susmayı, olacakları izlemeyi bir biçimde yeğlemiş herkesin işidir.</p>

  <p class="ortayazi">***</p>

  <p class="normal1">Anteni, uydusu, sayfası, sesi ve görüntüsü olan bütün araçlarında bize şöyle sesleniyorlar:</p>

  <p class="normal1">“<span class="ideitalik">Biz Türk derken bütün etnik kökenlerden vatandaşlarımızı kastediyoruz.</span>”</p>

  <p class="normal1">Buna inanmak pek çok çevre için nasıl da kolaydır!</p>

  <p class="normal1">Biz hukukçu değiliz, bu nedenle de bütün hukuk maddelerini sayıp dökemeyiz ancak pratik olarak gördüğümüz şu olguların bu gerçek yalanın bir parçası olduğunu, bizi okuyan herkesin tartışmasına açmak isteriz:</p>

  <p class="normal1">Türkiye’de neden birçok Çingene vatandaş hâlâ çocuğunu okula yazdıramıyor?</p>

  <p class="normal1">Çingene pek çok vatandaşın neden hâlâ kimliği yoktur?</p>

  <p class="normal1">Kimliği olan, çocuğunu okula yazdıran ve canını dişine takarak çocuğunu okutan bir Çingene aile düşünün ve çocuğu polis kolejine, harp akademilerine ya da resmî bir göreve gelebileceği bir kuruma girmek istesin... Sizce bu olabilir mi?</p>

  <p class="normal1">Hayır! Türkiye’de Çingeneler polislik ve subaylık başta olmak üzere, devleti ilgilendiren kurumlarda çalışamazlar... Dedik ya, bunun yasası nasıldır bilinmez, ama bu böyle; siz bunun bir de gayri resmî işleyişlerini düşünün...</p>

  <p class="normal1">TC kimliği taşıyan Ermenilerin, Rumların da durumu Çingenelerden biraz farklı olarak neredeyse aynı. Onların tek farkı doğduklarında istedikleri an kimlik alabiliyor olmaları; ama devlet kendi işleri bakımından bu vatandaşlarına da asla ve kat’a güvenmediği için, kamu hizmeti yaptırmamaktadır. Ha bir fark daha: Ermenilerin gençleri elbette Türkiye Cumhuriyeti vatandaşı olarak askere, er olarak alınıyor... Ama kaza süsü verilerek kışlalarda öldürülmek için. Sevag Balıkçı’nın son olmasını dilemek işe yarar mı dersiniz?</p>

  <p class="normal1">Ne dersiniz, “Türk” dediklerinde, “Bütün etnik kökenlerden vatandaşları kastediyor” olabilirler mi?</p>

  <p class="ortayazi">***</p>

  <p class="normal1">“Hocalı Anmasında İki Ermeni ‘Piç’ ”</p>

  <p class="normal1">Bu başlık, 28 Şubat 2012 tarihinde Radikal gazetesinde, Aris Nalcı’nın yazısının başlığıdır. Şöyle devam ediyordu Nalcı:</p>

  <p class="normal1">“<span class="ideitalik">Biz de eşimle birlikte, 26 Şubat’ta bu kalabalığın arasına karışıp, elimizdeki küçük kameralarla röportajlar yapıp bir yandan kalabalığı anlamaya, diğer yandan da 20 yıldır Türkiye’de milliyetçi grupların hiçbir defasında anmadıkları Hocalı Katliamı’nı, şimdi nasıl anmayı tercih ettiklerini anlamaya çalıştık...</span>”</p>

  <p class="normal1">Aris Nalcı da Hocalı’da olmuş olanları “Bir katliam, bir insanlık suçu” olarak görüyor; ama onun ‘safça, çocukça’ sayılabilecek insani sorusu şudur: “Neden bütün katliamlara, katliam olduğu için karşı çıkmıyoruz. Örneğin, Uludere-Roboski’de olan da bir katliamdır.”</p>

  <p class="normal1">Nalcı’nın safça ve çocukça soruları, onun şimdi bu ülkede yaşayan ve onur, temiz vicdan sahibi olan herkesi korkutabilecek çıkarsamalarıyla birlikte geliyor:</p>

  <p class="normal1">“İ<span class="ideitalik">şin aslı şu ki bu eylemden geniş bir okuma yapılabilir. Birincisi, belediyelerin bu eylemleri desteklediği veya desteklemek için bir yerden emir aldıkları belli. İkincisi, ellerindeki pankartlarla ‘Ermeni piçleri’ diye bağıranların, eylemi organize edenler arasından sıyrıldıklarını ve Türk bayrağı kravatlı birinin gelip ‘Ermeni piçleri’ pankartlarını, organizasyondan olduğunu söyleyerek toplaması, organizasyon boyutunda işin sıkı tutulduğunu gösteriyor. Bir başka tespit de bu eylemin Fransa’ya ve 2015’te Ermeni soykırımının 100. yılını anmaya hazırlanan diasporaya gözdağı vermek için yapıldığının gün gibi ortada olması.</span>”</p>

  <p class="normal1">Bu satırlar ilk bakışta, Türkiye’de sokağa çıkıp Ermeniler aleyhine slogan atıldığının üzüntüsüyle yazılmış gibidir. Ama bu satırları daha enine boyuna düşündüğümüzde bizim tedirginliğimiz büyümektedir.</p>

  <p class="normal1">Milliyetçiliğin bağnazlığını bilen herkesi; Türk milliyetçiliği altında bugüne dek yapılmış/yaptırılmış işleri, işlenmiş/işletilmiş cinayetleri düşündüğümüzde; Hocalı için yapılan mitingin, sadece öne çıkartıldığı gibi küfürlerden, aşağılamalardan ibaret olmayabileceğini de düşünmemek elde değildir...</p>

  <p class="normal1">Çünkü alabildiğine keyfi bir biçimde, “Ülkemizde 100 bin Ermeni var. İstersek yarın kovarız” diyen AKP hükûmetinin başbakanı, partisinin merkez sağa, sarsılmaz bir şekilde yerleşebilmesi için, Türkçülüğün kasvet saçabilecek bütün işlerine ve ilişkilerine de pekâla daha çok yol verebilecek, toplumun bir kesiminin katlanması imkânsız fenalıkları özendirebilecektir. Zira AKP’nin İçişleri Bakanı’nın o meydanda yaptığı konuşma, bizi tedirginliğe salan olasılıkları güçlendirmektedir.</p>

  <p class="normal1">Aris Nalcı eşiyle, Don Kişotça bir cesaretle izlediği mitingte, Türkiyeli bir Ermeni’ye kalan duyguları şöyle özetliyor:</p>

  <p class="normal1"><span class="ideitalik">“Beyoğlu’ndaki yüzlerce insan, ellerinde ‘Hepiniz Ermenisiniz, hepiniz piçsiniz!’ pankartı taşıyordu. Bir Ermeni olarak kırılmamak, korkmamak elde değildi. Sinirlerimize hâkim olmak, bunca şeyi görüp bu ülkeden hâlâ gitmeyen biz Türkiyeli Ermeniler için bile zorken, Türkiye’de bulunan Ermenistanlıları ve diaspora Ermenilerini düşünemiyorum bile.”</span></p>

  <p class="normal1">&nbsp;</p>

  <p class="normal">III</p>

  <p class="normal1">“Sağlam kafa, sağlam vücutta bulunur!”</p>

  <p class="normal1">Türkiye Cumhuriyeti yurttaşlarının büyük çoğunluğu, Atatürk’ün bu vecizesini bilmektedir. Bu vecize, pek çok veciz söz gibi çoğunluk tarafından sorgusuz sualsiz benimsenmektedir.</p>

  <p class="normal1">Bu, savaşkan bütün toplumlarda aynı anlam içeriğiyle söylenmiştir.</p>

  <p class="normal1">Bu söz bacağı, kolu, parmağı, gözü, kulağı, kaburgası sakat olanların aynı zamanda akılsız olacağını da içermez mi? İyi düşünüldüğünde bu sözü söylemek için, insanın aklında başka bir arızanın olması gerektiği de akla gelmez mi?</p>

  <p class="normal1">Roma tarihinde engelli doğan çocukların bizatihi babaları tarafından öldürülmesini buyuran yasaları yapanları; Roma’da yoksulların, dilencilerin ve sakatların kiliselere, zindanlara toplanarak yakılmasını sağlayan zihniyeti de anımsayarak konuşalım. Bu propaganda biçimine, “sağlam kafa” diyenler Roma’nın egemenlerini de akla getirmez mi?</p>

  <p class="ortayazi">***</p>

  <p class="normal1">“Sağlam kafa, sağlam vücutta bulunur!”</p>

  <p class="normal1">Hitler döneminde, bu daha berrak söylenmiş ve gereği yapılmıştır:</p>

  <p class="normal1">1933 yılında, topluma yararlı olmayacağı düşünülen 800 bine yakın engellinin öldürülmesine karar verilmiştir. 1933’ten itibaren hükûmet, psikolojik sıkıntı çekenlerin daha kolay saptanabilmesi için, psikiyatri kliniklerindeki ücretleri azaltmıştır. Daha sonra da engellilerin büyük bir bölümü gaz odalarında sistematik bir şekilde yakılmıştır. Engellilerin bir kısmı ise, engelliliğin yayılmaması için kısırlaştırılmıştır.”</p>

  <p class="normal1">Bu sadece Hitler döneminin tarihi değildir: Dünya şifalı sular ve kaplıcalar tarihini okuduğunuzda, “sakatlığın, Tanrı’nın takdiri olduğunu” düşünen dinlerin ve mezheplerin, sakatlıkların tedavi edilmesini yasakladığını; sakatlara yardım edenlerin, Şeytan’la işbirliği yaptığı için cezalandırılmasını sık sık buyurduklarını bulursunuz; bulursunuz çünkü bu yasalar ve buyruklar gereği örneğin Roma Devrin’de pek çok kaplıcanın yapısının yıkıldığını, yasaklandığını okursunuz.</p>

  <p class="ortayazi">***</p>

  <p class="normal1">“Sağlam kafa, sağlam vücutta bulunur!”</p>

  <p class="normal1">Doğru(!)</p>

  <p class="normal1">Savaşmayacaksa, sanayi işçisi olmayacaksa, hamal olmayacaksa, polislik yapmayacaksa, fanatizmin gladyatörü olamayacaksa, çiftçiliğe ya da çobanlığa bile yaramayacaksa, bir insanın bir toplumda yaşamasına ne gerek var(!)?</p>

  <p class="normal1">Bu düşünüşle yetişen her insan, engellileri kendine ve topluma “yük” olarak görmektedir.</p>

  <p class="normal1">2012 yılında, Türkiye’de engelliler, toplumun ezileninin, ezileninin de ezilenidir. Onlara ancak lütufta bulunabilir bu toplum; onlara verilen her hak, onların yaşamını kolaylaştıracak, üretime ve topluma katılmalarını sağlayacak her düzenleme egemen sınıflardan, hükûmet edenlerden kerpetenle bile alınamaz...</p>

  <p class="normal1">Çünkü emek örgütlerinin yüzde doksan dokuz nokta dokuzunun yayınlarında, programlarında emekçi engellilerin, haklarına ilişkin bir paragraf bile yoktur.</p>

  <p class="normal1">Bedeni, beden ölçülerini spor rekabetinin, savaşkanlığın, modanın ve güzellik sanayinin belirlediği bütün toplumlarda, engelliler “yüktür”.</p>

  <p class="normal1">Beden fethişizmi, görünüm ırkçılığı, beden sömürüsü ve buna dayalı ezen ve ezilen ilişkisi içinde engellilere yer bırakılmamıştır aslında.</p>

  <p class="normal1">Yüktür!</p>

  <p class="ortayazi">***</p>

  <p class="normal1">20 Şubat 2012’de Erzurum Lisesi Konferans Salonu’nda, “Huzur Toplantısı” adıyla bir etkinlik yapıldı. Bu toplantıya Emniyet şube müdürleri ve amirleri, İlköğretim ve Ortaöğretim okulu müdürleri, muhtarlar ile “huzura” gereksinmesi olan çok sayıda insan katıldı.</p>

  <p class="normal1">Kürsüde Atatürk Üniversitesi Edebiyat Fakültesi Genel Sosyoloji ve Metodoloji Anabilim Dalı Başkanı Doç. Dr. Yıldız Akpolat, kavga ve anlaşmazlıkların nedenleri, bunlarla nasıl baş edilebileceğiyle ilgili bilgiler aktardı.</p>

  <p class="normal1">“Çocukların şiddete eğilimli olmasının aile ve çevreye bağlı olduğunu” anımsatan Doç. Dr. Akpolat konuyla ilgili görüşlerini almak için katılımcılara söz hakkı verdi.</p>

  <p class="normal1">Dumlupınar İlköğretim Okulu Müdürü Mustafa Aydın şunları söyledi:</p>

  <p class="normal1">“Tıp bu kadar gelişti yüz nakli yapılıyor. Emniyet’te suçluların kanını alıp gen haritası çıkarsınlar. Çocuk doğduktan sonra analizi yapılsın. Vatana, millete, bu ülkeye zararlıysa yürümeden yok edilsin.”</p>

  <p class="normal1">Beyefendinin konuşması elbette bundan ibaret değil, daha uzundu ve bir o kadar da gaddarca.</p>

  <p class="normal1">Bu konuşma, yapıldığı salonda da basında da tepkilerle karşılandı.</p>

  <p class="normal1">Ama şu soruyu sormadan geçemeyiz: Düzene uygun, bir kalıp insan tipi yaratmak ve sürdürmek bakımından bu denli yol katetmiş bir ülkede bu görüşün taraftarı, acaba yok mudur? Ancak bizi korkutması gereken asıl olgu bu görüşün taraftarlarının açıkça konuşanları olmamalı; bu görüşün toplumun pek çok katmanında gizli duran, görüşlerini değişik süslerle örten, ama pratik yaşamında bütün bunlardan daha nobran ve zalim davranabilenlerdir asıl korkutucu olan.</p>

  <p class="normal1">Basın, okul müdürünün fotoğraflarını yayımladı. Görünen o ki adamda vücut sağlam.</p>

  <p class="normal1">Ya kafa?</p>

  <p class="ortayazi">***</p>

  <p class="METIN"></p>

  <p class="normal">IV</p>

  <p class="normal1">Liste uzayıp gidecek... Duruyoruz...</p>

  <p class="normal1">Bu çalışma Van-Erçiş’te meydana gelen depremden sonra, Türkiye’de açılıp saçılan nefreti, ötekileştirmeyi, düşmanlıktan medet ummacılığı, akan kanı zafer sanmayı, aşağılamayı, horlamayı, bütün bir halk için fenalıklar istemeyi ve ırkçılığı irili ufaklı vargı biçimleriyle tartışmayı amaçlıyor...</p>

  <p class="normal1">Bu nedenle, bir kronolojiye bağlı kalmaksızın kimi zaman tarihe bakmaya çalıştık, kimi zaman bugün olanlara... Çünkü yaşadığımız ülkede toplumun çoğunluğunu ırkçılık hastalığına sürükleyen işlere ne kadar çok bakarsak, bunun bütün insanlığın yararına olacağına inanıyoruz.</p>

  <p class="ortayazi">***</p>

  <p class="normal1">Bu çalışmada “tartının bozulduğu” duygusu yaratabilecek yanlardan biri, ağırlıklı olarak “Türk” sözcüğüyle fenalıklar silsilesinin yan yana gelmiş olmasıdır. Böyle bir eleştiriye hak vermek zorundayız. Ama bu eleştirinin daha da derinleşebilmesi, başka tartışmaların önünü açabilmesi için şu kadarını söylemek kaçınılmazdır: “Türk” sözcüğüyle fenalıklar silsilesinin yan yana geldiği her paragraf, her satır bu ülkeye zor da dahil değişik biçim ve yollarla egemen olmuş kesimlerin zihniyetini vurgulamayı amaçlamaktadır.</p>

  <p class="normal1">Egemen sınıfların izlediği politikalar, örgütleyip uyguladıkları insanlık suçları o halkın da yükü haline gelmektedir. Bunları sahiden anlamak, derinlikli, içtenlikli bir yüzleşmeyi gerektirmektedir. Halkların bunu yapmaktan başka şansları yoktur. Çünkü ancak o zaman, egemen sınıfların başka halklara zulmederek, aslında kendi halklarına zulmettikleri kavranabilecektir. Egemen sınıfların başka halklara karşı katliamcı olmasının, kendi halkını başka halklarla savaşlara sürüklemesinin, kendi halkı üzerinde kurduğu sömürünün, en önemli olanaklarından biri olduğunu, başkası bize bizden daha iyi analatabilir mi? Halkların kendi egemen sınıflarıyla hesaplaşmasının kapılarını açabilecek eylemlerin en önemlilerinden biri, “tarih” dediğimiz geçmiş zamanlarla, şimdimiz ve geleceğimiz için bütün önyargıları yıkmaya çalışarak yüzleşebilmek değil midir?</p>

  <p class="ortayazi">***</p>

  <p class="normal1">Depremi eksen alarak yapılmış bir çalışmada, okuyucunun bu doğal olaya ilişkin kimi olguları, bilimsel verileri, bilimin olanaklarıyla yapılmış olasılık hesaplarını aramak en büyük hakkıdır. Ancak bu çalışmada bunlar neredeyse yok. Bunun iki nedeni var; birincisi bu çalışmayı yapanlar bu alanın bilimsel ölçütlerine, bu alanı tartışacak kadar hâkim değildir. Dolayısıyla bilimin kendine özgü ölçütlerinden kopuk olarak, bir olaya, olguya ilişkin konuşmak yalnızca bilime emek verenlere karşı bir saygısızlık olmaz; aynı zamanda kendimize ve okuyucumuza karşı da saygısızlık olurdu. Bu eksiğin belirleyici ikinci nedeni, bu çalışmanın, Van-Erciş’te meydana gelen depremle birlikte ülkenin sosyal ve politik yaşamında meydana gelen dalgalanmaları tartışmakla sınırlanmış olmasıdır.</p>

  <p class="ortayazi">***</p>

  <p class="normal1">Deprem vesile oldu bu çalışmaya. Van’ı karanlığa düşüren deprem gibi; ırkçılık, düşmanlaştırıcı bir dünyanın içinden dökülenler gibi bir vesilesi olmasını ister mi insan?</p>

  <p class="normal1">Ama oldu.</p>

  <p class="normal1">İnsan böyle zamanlarda kaleme bakarken, o filozofça kaderci, sarsıcı cümleyi hatırlayabiliyor: “Yaralarım benden önce vardı; ben sadece onları taşımaya geldim.”</p>

  <p class="normal1">Bu satırlar, bu dertler bizden önce vardı ve biz taşıyoruz onları, bizden sonra, hiç olmazsa bizden sonra olmaz olsunlar diye.</p>

  <p class="ortayazi">***</p>

  <p class="normal1">Şair, emeği var bu çalışmada; Özgün E. Bulut bu çalışmanın başından sonuna kadar ortağıdır. Yaptığı pek çok araştırmada, o her zamanki olağanüstü tevazusuyla kendi adını işlerinin arkasında tutmayı bilen şair dostum, bu çalışmada da öyle yaptı. Bu işte şair dostlarımın, hiç tanımadığım ama şiirleriyle dost olduğum şairlerin, çeviriyle şiire büyük emekler veren dostlarımın emeği var. Selim Şen, Charles Simic, Danyal Nacarlı, George Trakl, Paul Celan, Philip Larkin, Baki Yiğit ve Hilde Domin...</p>

  <p class="normal1">Nazilerin zulmüne uğramış, büyük kıyımda akrabalarını kaybetmiş bir şair Hilde Domin. Bu topraklarda çok tanınmıyor. Domin’den yapabildiğimiz kadar çok şiir seçtik. Danyal Nacarlı onca işinin arasında, çeviri dosyalarını, bu çalışma için yeniden gözden geçirdi. Barışa, ve insana verilebilecek her güzel şey için dize düşmüş Domin’i ilk kez bu kadar yakından tanımanın da olanağını yarattı bu çalışma. Yeri gelmişken bir noktayı burada söylemeliyiz: Kitapta yer alan Hilde Domin şiirlerinin tümünü sevgi değer Nacarlı Türkçeleştirdi.</p>

  <p class="normal1">O halde, Domin’in dizeleriyle bitirelim bu bölümü:</p>

  <p class="indentmetin">YÜREKLENMEK İÇİN ŞARKILAR</p>

  <p><br class="chapter" /></p>

  <p class="indentmetin">I</p>

  <p><br class="chapter" /></p>

  <p class="indentmetin">Islanmış yastıklarımız</p>

  <p class="indentmetin">gözyaşıyla</p>

  <p class="indentmetin">yılgın rüyaların.</p>

  <p class="indentmetin">&nbsp;</p>

  <p class="indentmetin">Ama yükselecek bir gün</p>

  <p class="indentmetin">boş avuçlarımızdan</p>

  <p class="indentmetin">çaresiz ellerimizden</p>

  <p class="indentmetin">yeniden göklere güvercin.</p>
</body>
</html>
