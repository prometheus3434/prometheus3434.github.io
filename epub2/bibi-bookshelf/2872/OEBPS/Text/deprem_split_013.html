<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">olmasaydı alimin yağcılığı ya nice olurdu zalimin hali<br class="chapter" />
  medyadaki edebî kalemlerin deprem notları</h1>

  <p class="normal1">Gazetelerde çok sayıda edebiyatçının köşesi var. Bazen haftada iki, bazen tek gün yazıyorlar. Edebî bir dil ve sözcükleri seçerek kullanıyorlar. Zaman zaman politik dilin arkasına sığınıp öfke saçanlar da yok değil aralarında. Böyle olanlar sonuçta hümanist gibi görünen yazılar çıkarıyorlar. İslamcı çizgideki gazetelerin edebiyatçılarının deprem ile ilgili yazıları; tevekkül içeren, biraz mistik, kaderlerinin sonucu meydana gelmiş bir esintisi havasında ilerliyor. Bejan Matur da bu grubun içerisinde düşünülebilir.</p>

  <p class="ortayazi">***</p>

  <p class="normal1">Zaman gazetesinde depremi konu edindiği (28 Ekim 2011, Cuma) yazısının başlığı “Deprem ve Çalıkuşu.”</p>

  <p class="normal1">Cumhuriyet ideolojisinin bir olgusunu eleştirerek başlıyor yazısına:</p>

  <p class="normal1">“Şu Çalıkuşu edebiyatı size de sıkıcı gelmiyor mu? İçinde oryantalizm olan ‘biz’ ve ‘diğerleri’ söylemi.”</p>

  <p class="normal1">İnsan, Matur’un “biz ve ötekiler” söyleminden uzak duracağını düşünerek okuyor yazıyı; depremle ilgili bölümleri sahiden de öyle:</p>

  <p class="normal1">“Doğuda bir deprem yaşandı. Türkiye’nin her yerinde yaşanan türden. Dünyanın herhangi bir köşesinde yaşanabilecek cinsten. Depremden etkilenenlere yardıma koşma biçimi ve onun etrafında dönen tartışmalar ise tam bir turnusol. Önyargıları, birikmiş arızalı bakışı ve saf merhameti ortaya saçıyor.”</p>

  <p class="normal1">Ama Matur giderek “medyanın kalemlerini” Anadolu’ya eskiden kalma bir bakışla baktıkları için eleştiriyor. Çünkü, ona göre, bu kalemlerin çoğu, AKP’nin Anadolu’da fersiz ışıklara fer verdiğinin ayrımında değildir:</p>

  <p class="normal1">“Siyasetin ve siyasetçilerin bakışını anlamak mümkün. Ama medyanın içindeki bazı kimselerin, insana bakışındaki demodelik sahiden çekilir gibi değil. Bu kalemlere bakınca Anadolu’nun Cumhuriyet tarihi boyunca cılız yanan ışıklarını görüyor insan. O ışıklar çoktan fer kazanmış, umurunda değil.</p>

  <p class="normal1">Zihniyet meselesi bu. Büyük bir gayretle kendini aşma ve dünya ile buluşma isteği duyan toplumun kodlarını belli ki bazıları hâlâ çözemiyor. Bulunduğu yerden bakıp hâlâ ezik, zavallı, Batı’dan getirilecek aydınlanmaya muhtaç bir Doğu ve taşra tarifi yapıyor.”</p>

  <p class="normal1">7.2 büyüklüğünde bir depremde yüzlerce insanın ölmesi, bu ülkede geri bırakılmanın, bölgeler arası eşitsizliğin bir göstergesi değil Matur için. Olası bir depremde İstanbul’da olacak olanların da onun “Gelişmiş ülkesinde” bir etkisi olmayacak belli ki. Belli ki rantiyerliğin kasıp kavurduğu kentlerin, kentleşme bilinciyle değil de yap-satçılığın hükümranlığında şekillenmiş ve şekillenmeyi sürdüren yerleşimlerin “köylülüğün ta kendisi olduğunu” kimse söylememiş ona. Deprem bahenesiyle kalıplar döküyor:</p>

  <p class="normal1">“Bir demokrasinin gelişmesinin en önemli parametresi toplumdaki köylülüğün azalması, kentleşme oranının artmasıdır. Yani bir orta sınıf oluşmasıdır. Türkiye’de bugün hızla büyüyen bir orta sınıf var. Gerek doğuda gerekse Anadolu taşrasında büyük bir eğitim ve üretim hamlesi yaşanıyor. Dershanelerin, okulların bu kadar önem kazanması, eğitimin bir ikbal kapısı olarak görülmesi, bu sınıfın gelişmesine paralel bir durum. Cumhuriyet tarihi boyunca olmadığı kadar bugün, köylü ve ezik diye tarif ettiğiniz o insanlar sisteme dahil olmanın yollarını zorluyorlar. (...)</p>

  <p class="normal1">“Bu iştiyak ve açılma isteğiyle Anadolu’nun hemen her ilçesinde hatta köylerinde internetten iletişime şehirdeki dekordan farklı bir dekora rastlamıyorsunuz. Yani ülke ortalaması bir standart kazanıyor. AKP’nin temel başarısının, bu sınıfı yaratmak olduğu da sıklıkla vurgulanan bir gerçek. Kendi burjuvazisini yaratan bir iktidar yönetiyor Türkiye’yi şu an. Ayrıca Gülen hareketinin bundaki taşıyıcı rolü, katkısı inkâr edilemez.”</p>

  <p class="normal1">Eğitim ve Fettullah Gülen hareketi, yeni orta sınıfın muazzam gelişmeleri ve AKP...</p>

  <p class="normal1">Deprem?</p>

  <p class="normal1">Yüzlerce ölü?</p>

  <p class="normal1">Zemheriyi çadırların cehenneminde geçirmeye mahkûm edilmiş Vanlılar?</p>

  <p class="normal1">Depremde yakınlarını kaybedenlerin çadır ve ekmek istedikleri için AKP’li bakanın işaretiyle biber gazı sıkılarak coplanması?</p>

  <p class="normal1">Van’dan kaçıp büyük kentlerde, belirsizliğe, açlığa sığınmak zorunda kalan on binlerce insan?</p>

  <p class="normal1">Van bu göçten ötürü hayalet şehre dönerken, başbakanın “Devlet görevlileri kalmalı” diyerek, asıl derdinin halk değil de devletin gücü ve sürekliliği olduğu gerçeği?</p>

  <p class="normal1">Matur, bunlardan azade.</p>

  <p class="ortayazi">***</p>

  <p class="normal1">Bejan Matur bulunduğu yerden kodları Cumhuriyet başlangıcına kadar götürüyor. Bugüne gelemiyor bir türlü. Depremde yıkılan yapılar ve medyada, sosyal medyada kullanılan dilin hangi dönemlerde buralara geldiğine varamıyor.</p>

  <p class="normal1">Yazdığı gazetenin sayfaları arasında gezintiye çıksa bile, bu işin öyle köylülükten çıkıp, şehirli olma ile kodlanamayacağını görecek de, görmek istemiyor anlaşılan. Tevekkül ve ‘ilahî uyarı’ yazılarını, milliyetçiliğin din eksenli olanını görmüyor, yazmıyor. İki gün önce yazdığı yazısında: “Yaşanan rekabetin kitleye yansıyan yönü ise vahim; BDP’li belediye ve STK’lara yardım etmeyin diyen Türk milliyetçileri ve devletin kurumlarına yardım etmeyin diyen Kürt milliyetçileri aynı noktada buluşuyor: siyasetin insani değerleri ötelediği yerde.”</p>

  <p class="METIN">(Politize edilen deprem, Zaman gazetesi, 26 Ekim 2011)</p>

  <p class="normal1">Ama hakkını yememek gerek. Eli değmişken BDP’yi de şöyle bir övüyor:</p>

  <p class="normal1">“Diğer yandan bu büyük yarışta hiç geri durmayan bir BDP var. İnsanının hayat kalitesini yükseltmek üzere canla başla çalışan bir BDP. Kürt seçmenine sadece kimlik değil bir refah da vaat eden. İddiasını belediyecilik anlayışında görüyorsunuz. Daha net bir fikir edinmek için Diyarbakır’ın Kayapınar ilçesine bakmanız yeterli.”</p>

  <p class="normal1">Ama, Matur’un asıl “demesi o ki,” AKP’nin yönettiği bir ülkede kalemlerin böyle, ezik bir doğu portresi çizmesi günahtır.</p>

  <p class="normal1">“(Z)ihinlerdeki o ezik doğu anlayışı artık yok. Doğuyu aydınlatmak üzere Cumhuriyet’in seferber ettiği fedakâr öğretmen tipi de nostaljik bir figür artık. (...)</p>

  <p class="normal1">“Çalıkuşu edebiyatında ısrar edenlere benim tavsiyem ‘İki Dil Bir Bavul’ filminin sahiciliğine kulak vermeleri. Çünkü o anlatımda oryantalizmin zerresi yok. Eşit yerlere yerleştirdiği öğrenci ve öğretmen arasındaki dilsizliği, anlaşamamayı bir trajik durum olarak anlatmayı seçiyor film.”</p>

  <p class="normal1">Yazık ki, “İki Dil Bir Bavul” filmi de bu ülkede, bu zamanda çekildi. Söylemesi ayıp olmazsa söyleyelim, söz konusu film bir tür belgeseldir. Konusu Kürt topraklarında geçiyor. Ve şimdi Nurcu’sundan, Nakşi’sine, Gülen’ine kadar, orada, anadilde eğitim diyenlerin hapislere doldurulmasına içten içe sevinerek bakıyor. Bütün bu kesimler AKP güvencesiyle, deprem bölgesine dair her satırda kahır saçıyor. Ama yazının bu bölümü, yazarlık camiası bakımından eski bir numaradır: Kötü, kem şeyleri yazarken, iyi işlerin vesilesini gölge edinmektir bu.</p>

  <p class="normal1">Anadili yasaklanmışların yaşadığı kentlerden esirgenmiş olanı, anadilini istediği için öldürülenden esirgenenini, “orta sınıf büyüten” AKP’yi deprem bir kez daha gözler önüne serdi.</p>

  <p class="normal1">Şair yüreğiyle el hak doğru söylüyor Matur:</p>

  <p class="normal1">“Zaten insan hikâyemiz dönüp dolaşıp trajik olanda düğümlenmez mi? İnsan olmakla sahip olduğumuz ortak acıda, yalnızlıkta.”</p>

  <p class="normal1">Son cümlesine hakikaten katılıyoruz:</p>

  <p class="normal1">“Doğu ya da batı olmuş ne fark eder.”</p>

  <p class="normal1">Ve elimiz acıyarak ekliyoruz: Yazık ki fark ediyormuş.</p>

  <p class="ortayazi">***</p>

  <p class="normal1">Fatma Barbarosoğlu, Bejan Matur’dan farklı olarak ruhun derinliğinden gelen bir dille başlıyor: “Yunus Gitti Azra Bebek Geldi” (Yeni Şafak, 28 Ekim 2011) başlıklı yazısına. Mevsimlerden başlayıp ihtilallere çentik atıp, Afganistan’a kadar uzanıyor. Zulüm tarlalarını anıyor ve diktatörleri gömüyor. (Sahi bu ülkede kimler idam edilmişti, kimler işkencehanelerden geçmişti.) ‘O diktatörlerin ölümleri değil, öldürülme biçimleri kalıyor geriye’ diyor. Saddam ve Kaddafi’nin ölümlerine vurgu yaptıktan sonra, nihayet deprem görünüyor yazının bir yerlerinde:</p>

  <p class="normal1">“Deprem yardımlarını ihtiyaç sahiplerine ulaştırmayı; ‘hasar denetimini ve imaj yönetimini;’ PKK’ya rağmen başarmak zorunda olduğumuzu ne zaman anlayacağız!” vurgusunu yapıyor.</p>

  <p class="normal1">İşte deprem sonrasında yaşanan budur.</p>

  <p class="normal1">Barborosoğlu sonra, Rakel Dink’ten, (= İncil’den) ödünç alınmışa benzeyen, “Hepimiz bebektik bir zamanlar. Teröre kurban verdiklerimiz de bebekti. Anneciğinin biriciği idi...” sözlerinin anlamı daha da değişiyor... Yardımlar konusunda bu kadar tepinilen bir ortama ekleniyor, yoruyor...</p>

  <p class="normal1">‘Yardımlar engelleniyor ama buna rağmen başarmak zorundayız’ mantığını, zihninde ırkçılığın yılkı atları gezinen bir okuyucu kitlesinin nasıl algılayacağını konuşmak bile yersizleşiyor...</p>

  <p class="normal1">Oysa deprem sonrası soğuktan yitirdiğimiz çocukların haberleri, Yunus ve Azra bebeğin gözlerinin tanıklığında sessiz sedasız akıp gidiyor. Edebiyatçı ise bir yere takılmış, sadece orayı yazıyor.</p>

  <p class="normal1">Ah elbette çok sevdiği okuyucuları bilmeliler ki Barbarosoğlu, Oblamov da okumuştur:</p>

  <p class="normal1">“Oblomovların evine düşer gözün nuru. Gönülde Van depremi gözün nuru Oblomov’un bütün çocukluğunu uzun bir rüya olarak hatırladığı zamanlara düşer. Oblomovka’nın saatlere ayarlı olmayan zamanlarına düşer. Vakti; kesintisiz aktığı yatağından ayıran, birinin doğum günü olmasıdır. Birinin ölmesi ya da birinin evlenmesi.</p>

  <p class="normal1">Oblomovka’da vakit ebedî dinginliğinde akarken onu şimdi şu zamanda okuyanın nasibine hep mevsim normallerinin dışında kederler, acılar, vakitsiz gelmiş ölümler düşer.”</p>

  <p class="normal1">Bilir mi ki hanımefendi, İvan Gonçarov’un Oblomov’u, bitmekte olan aristokrasiyle, gelmekte olan burjuvazi arasındaki gerilimin ta kendisidir. Ama kim bilir, Van’da insanların ölülerini kış toprağına verdikleri bu zamanda Oblomovların evine bunca heves, aristokrasiye bunca iltifat ve özenmenin arkasında hangi “kesintisiz aristokratça” düşler vardır.</p>

  <p class="normal1">Lakin güzeldir gene de Barbarosoğlu’nun sorusu:</p>

  <p class="normal1">“Celal kuşağında mıyız?”</p>

  <p class="ortayazi">***</p>

  <p class="normal1">Habil ile Kabil’de beri dünya kardeşlikle aynı anda konuşur kardeş katilliğini... Habil ile Kabil’den beri mi konuşuruz mülkiyetin, ailenin, devletin, sınırların, kibrin, gücün, sırt çevirmenin, bakmadığımız için bizi gülünçlüğün dibinde sevinmeye zorlayan acıların serencamını? Nasıl düğümlenir serebellumda bu melal?</p>

  <p class="normal1">Hilde Domin’in dizeleri o ebedî yaradan süzülüyor:</p>

  <p class="indentmetin">HABİL KALK</p>

  <p><br class="chapter" /></p>

  <p class="indentmetin">Yeniden oynanmalı bu oyun</p>

  <p class="indentmetin">Her gün oynanmalı yeniden</p>

  <p class="indentmetin">Durmalı önümüzde her gün.</p>

  <p class="indentmetin">Bir “Evet!” olabilmeli yanıt</p>

  <p class="indentmetin">&nbsp;</p>

  <p class="indentmetin">Ama kalkmazsan Habil</p>

  <p class="indentmetin">Bu yanıt...</p>

  <p class="indentmetin">Bu önemli tek yanıt</p>

  <p class="indentmetin">Değişebilir mi hiç o zaman?</p>

  <p class="indentmetin">&nbsp;</p>

  <p class="indentmetin">Kapatabiliriz bütün kiliseleri</p>

  <p class="indentmetin">Kaldırabiliriz bütün kanunnameleri</p>

  <p class="indentmetin">Dünyanın her dilinde</p>

  <p class="indentmetin">Kalkarsan eğer</p>

  <p class="indentmetin">Ve geçersiz kılarsan</p>

  <p class="indentmetin">Her şeyin bağlı olduğu</p>

  <p class="indentmetin">Tek soruya</p>

  <p class="indentmetin">Yanlış verilmiş o ilk yanıtı</p>

  <p class="indentmetin">&nbsp;</p>

  <p class="indentmetin">Kalk ki</p>

  <p class="indentmetin">Söylesin Kabil</p>

  <p class="indentmetin">Söyleyebilsin sana:</p>

  <p class="indentmetin">“Ben kardeşinim</p>

  <p class="indentmetin">Koruyucunum senin</p>

  <p class="indentmetin">Nasıl koruyucun olmam”</p>

  <p class="indentmetin">Her gün kalk yeniden</p>

  <p class="indentmetin">Dursun diye önümüzde</p>

  <p class="indentmetin">Bu: “Evet, ben buradayım</p>

  <p class="indentmetin">Ben</p>

  <p class="indentmetin">Kardeşin!”</p>

  <p class="indentmetin">&nbsp;</p>

  <p class="indentmetin">Korkmasın diye</p>

  <p class="indentmetin">Çocukları Habil’in artık</p>

  <p class="indentmetin">Bir Kabil olmasın diye Kabil</p>

  <p class="indentmetin">Bunu ben yazıyorum</p>

  <p class="indentmetin">Ben, bir Habil çocuğu</p>

  <p class="indentmetin">&nbsp;</p>

  <p class="indentmetin">Halbuki korkuyorum da her gün</p>

  <p class="indentmetin">O yanıttan</p>

  <p class="indentmetin">Tükeniyor ciğerimdeki soluk</p>

  <p class="indentmetin">Beklerken yanıtı.</p>

  <p class="indentmetin">&nbsp;</p>

  <p class="indentmetin">Habil, kalk</p>

  <p class="indentmetin">Bir başka... yeniden başlasın</p>

  <p class="indentmetin">Hepimizin buluşması</p>

  <p class="indentmetin">&nbsp;</p>

  <p class="indentmetin">Yanan ateşler</p>

  <p class="indentmetin">Dünyada yanan o ateş</p>

  <p class="indentmetin">Habil’in ateşi diye yansın</p>

  <p class="indentmetin">&nbsp;</p>

  <p class="indentmetin">Ve füzelerin kuyruğunda bile</p>

  <p class="indentmetin">Habil’in ateşleri yansın</p>

  <p class="ortayazi">***</p>

  <p class="normal1">Pınar Tınaz, ‘iş yerinde Psikolojik Taciz (Mobbing)’ ismli kitabında; (Beta Yayınları, Mart 2006 İst.) iş yaşamında mobbing kavramını ilk kez kullanan İsveçli çalışma psikoloğu Heinz Leymann’dan bir mobbing tanımlaması aktarmaktadır. “Leymann, mobbingi bir veya birkaç kişi tarafından, bir diğer kişiye yönelik (nedeni, düşünce ve inanç ayrılığından kıskançlık ve cinsiyet ayrımına kadar çok çeşitli olabilen), sistematik bir biçimde, düşmanca ve ahlak dışı bir iletişim yöneltilmesi şeklinde ortaya çıkan bir çeşit psikolojik terör olarak tanımlamaktadır.”</p>

  <p class="normal1">Tınaz, hemen arkasından şu alıntıyı yapmaktadır. “Psikolojik terör ya da mobbing; iş yerinde sistematik bir şekilde bir ya da daha fazla birey (nadiren dörtten fazla) tarafından daha çok bir kişiye yönelik (nadiren birden fazla) düşmanca ve etik dışı davranışları içerir. Birey, mobbing hareketlerine bağlı olarak çaresiz ve savunmasız bir halde kalır. Bu hareketler, çok sık (en az haftada bir) ve uzun bir süre içinde (en az altı ay) tekrarlanan bir temelde gerçekleşir. Bu düşmanca davranışların sıklığı ve uygulama süresinin uzunluğu, bireyde belirgin zihinsel, psikomatik ve sosyal tükenmişliğe neden olur”.</p>

  <p class="normal1">Üzerinde konuştuğumuz durumu açıklamak için Tınaz’ın çalışması güzel bir örnektir. Van depremi sonrası kullanılan dil mobbingin başka bir versiyonudur. İş yeri değişmiş, mağdurun yerini deprem bölgesi, Kürtler almıştır. Taciz ise medya ve sosyal medya üzerinden yapılmaktadır. Bu dakikadan sonra insanlara ne söylenirse söylensin akıllarında hep bu dilin yarattığı travmanın sonuçları kalacaktır.</p>

  <p class="normal1">Fatma Barbarosoğlu, bir sonraki yazısını bir önceki yazısında bıraktığı son cümle ile başlatıyor. ‘Bir zamanlar hepimiz bebektik’. Masumiyet üzerinden devam ediyor yazı:</p>

  <p class="normal1">“Yarı yolda kalmamak için Azra bebeğin göçük altından kurtarıldığı anda duyduğumuz mutluluğu hiç unutmamamız gerekiyor. Ancak o zaman, teröre kurban verdiklerimizin de bir zamanlar bebek olduğunu unutmamayı başarabiliriz. Evet, teröre kurban verdiklerimiz de bir zamanlar bebekti. “Şehitler ölmez vatan bölünmez” nidalarıyla uğurladığımız; toplu resmin, yüzü seçilmeyen fertleri olarak ne çabuk unutuyoruz onları. Ne çabuk uzaklaştırıyoruz hikâyelerini.”</p>

  <p class="normal1">Birisi Barbarosoğlu’na bu kadar insanın (bebek olan her insanın) ölmesi aslında devlet terörünün ta kendisidir, demez mi acaba?</p>

  <p class="normal1">Ya da birisi, ‘Deprem oldu hanım, deprem ve ortalığı yardımdan çok mihnet ve küfür, alay ve gözdağı sarmış vaziyette’ demez mi acaba?</p>

  <p class="normal1">Hani söylemesi zor, söylendiğinde de muhatap sayılan bir yazarın ağırına gidebilir ama, bu yazıları, televizyon sunucusu Müge Anlı’nın sözlerinden nasıl ayırt edeceğiz? Hakikaten söylemesi fena, lakin, ‘Allahtan bu deprem olmuş da herkesin bir zamanlar bebek olduğunu ve teröre kurban verdiğimiz evlatlarımızı da anımsamamıza aracı olmuş’ gibi düşündürmek üzere yazılmışlar diyesi geliyor insanın.</p>

  <p class="ortayazi">***</p>

  <p class="normal1">Bu ince ayrımcılıklardan doğar mı çokça tekrarlanan “barış dili?”</p>

  <p class="normal1">Halkların acılarını edebiyatın ince dolambaçlarından geçirerek yarıştırmak, bunu yaparken yan tutmak ötekinin acısını, ölümünü kimliği saklanmış incelikle inkâr etmek olmaz mı?</p>

  <p class="normal1">“Şüheda fışkıracak toprağı sıksan şüheda” demiş Mehmet Akif Ersoy. Gazaba ve hakikate şahitlik edenlerden gelen ve şehide dönüşen o acı sözcükten de medet ummuş; “çaresizlik içinde bir vatan” tasvirinde, “şüheda” demiş. Bugün ülkenin yoksul gençlerinden oluşan bir şehitler deryası var. Çünkü ölüm üzerine kurulmuş siyasetler silsilesinin kurbanları, art arda geliyor kentlere... Anadolu, çocukları öldürülmüş analarla dolu... Ve Kürt illerinde kadınlar, “faili mechule” gitmiş çocukları belki gelir umuduyla, o dipsiz kederli umutla, olur a vakitsiz gelir de dışarıda kalır diye kilitlemiyor evlerinin kapısını. “Ora”da, kentlerin kıyılarında, derelerde, bayırlarda, “Ora”da kentlerin merkezinde, kışlaların, karakolların arazilerinde toplu mezarlar çıkıyor... “Ora”da da toprağa verilen her gerilladan sonra haykırıyor insanlar: “Şehit namırın!”</p>

  <p class="normal1">Aynı dinin dilidir. Aynı çaresizlikten güven ve gelecek süzme isteğinin içi dert dolu haykırışıdır... Ta İsa’dan önce bulunmuş “Vatan için ölmek kutsaldır.” Savaşa ihtiyaç duyan her kesimin, dinin kutsiyetine bağladıkları, dağlandıkları bir dildir.</p>

  <p class="normal1">Ve henüz hiçbir peygamber söylemiş değildir, toprağın altında sınırlar çizildiğini, toprağın altının da ırklara, milliyetlere göre bölündüğünü...</p>

  <p class="normal1">Ah Barbarosoğlu! Sahi sizin yazınızın “bağlamı” depremdi sanırız.</p>

  <p class="normal1">Gördünüz mü unuttuk!</p>

  <p class="ortayazi">***</p>

  <p class="normal1">Yeni Akit’te yazıyor şair Abdurrahim Karakoç. Kin/nefret ve küfür edebiyatı diye bir kategori varsa eğer, Karakoç bunun ülkemizdeki samimi temsilcisi sayılabilir; kin akıyor satırlarında. Depremle ilgili yazılarının arasında neler yok ki; deprem ve onun insanlığa yüklediği acı ve çile hariç, nefretin, insafsızlığın envaiçeşidi bulunuyor bu yazılarda. “Deprem” diye başlıyor ve hızla PKK’ye geliyor tüm sözler.</p>

  <p class="normal1">“Sahi, Öcalan, Karayılan, Baho Erdal ve diğer candaş yoldaşlar deprem mağdurlarına ne gibi yardımda bulundular? Orası Kürdistan ya...”</p>

  <p class="normal1">Bir de nedendir bilinmez Dersimlilere takmış kafayı Karakoç: ‘Kime Gardaş Diyeceğiz?’ (Yeni Akit, 01.11.2011) başlıklı yazısı deprem sonrasında büsbütün sahici olmasa da dillendirilen ‘kardeşlik’ vurgusuna bir yanıt niteliğinde:</p>

  <p class="normal1">“Tunceli kökenlileri önünüze atsam kılına dahi dokunmazsınız...Peki niye? Çünkü kumaşınız aynı... İnancınız aynı...&nbsp;Gizleseniz yine de fark ediliyor...” diyor.</p>

  <p class="normal1">A. Karakoç, İslam dinine “inandığını” söylüyor. Bize kalırsa yazdıkları, onun bu dinin enginliğinden çok kindarlığa, nefret inancına yakın olduğunu düşündürüyor... Şöyle yazıyor Karakoç:</p>

  <p class="normal1">“Tarihin binlerce yıl derinliğinde kalıp unutulan ‘Zerdüşt dinini’ İslamdan evla gören sapık nereden benim kardeşim oluyor?<br class="chapter" />
  Bariz bir yanlışlık var!..” Bu satırların sahici İslam inancında bir yeri var mı bilmiyoruz. Bildiğimiz, günah sayar gururu ve kibri İslamiyet.</p>

  <p class="normal1">“Tunceli” sözcüğünü düşündüğünde kan tutmuş bir boğanın çılgınlığıyla seğirtiyor Karakoç’un sözcükleri:</p>

  <p class="normal1">“Ayıbı mayıbı bilmiyor Kürdistan kurucuları... Zaten onların da çoğu Tunceli kökenli...” (Yeni Akit, 27.10.2011) “Şairin” bu cümlesi “depremle” ilgili bir başka serzenişinde geçiyor.</p>

  <p class="normal1">Bir yanıt bulunur mu bu kafatasçı, bu mezhepçi sözlere, onu da şiirin vicdanına havale etmekle yetinmek istiyoruz. Çünkü sözleri cehennemden sökün edip gelen bir zebani çatalına benziyor. Bir çatal tarif ediyor bize Charles Simic. Bir çatal, insanla, insan arasındaki bütün sözleri düşündüren, insanla öteki bütün canlılar arasında doğmuş çaresizliği, bağnazlığı, zorunluluğu düşündürüyor.</p>

  <p class="normal1">“Şair olduğunu” söylüyorlar Karakoç’un, bizim sözümüzü o zaman Charles Simic tamamlasın, Baki Yiğit’in Türkçesiyle:</p>

  <p class="indentmetin">ÇATAL</p>

  <p><br class="chapter" /></p>

  <p class="indentmetin">Bu acayip şey cehennemden</p>

  <p class="indentmetin">Sürünerek çıkmış olmalı doğruca.</p>

  <p class="indentmetin">Yamyamın boyun çevresindeki</p>

  <p class="indentmetin">Kuş ayağına benziyor.</p>

  <p class="indentmetin">&nbsp;</p>

  <p class="indentmetin">Onu elinizde tutarken,</p>

  <p class="indentmetin">Bir parça ete batırırken</p>

  <p class="indentmetin">Düşleyebilirsiniz kuşun kalan kısmını:</p>

  <p class="indentmetin">Başı yumruğunuz gibi</p>

  <p class="indentmetin">İri, kılsız, gagasız ve kör.</p>

  <p class="normal1">İnsan bu çatalı hayal edince sormadan edemiyor: Şiir gibi ince bir sanatla uğraştığını iddia eden bir insanın pervasızca ürettiği bu nefreti, sahi kimler emiyor; hangi kötümserliği besliyor bu sözler? Ülkenin hangi sokaklarına yayılıyor?</p>

  <p class="normal1">Hangimiz kendimizi uzak tutabiliyoruz bu nefretten?</p>

  <p class="METIN">Şiirle ilgili söylenen ve neredeyse kanun hükmünde sayılan ‘şiir iktidarı reddeder, iktidara muhaliftir’ sözünün, sadece dürüstçe muhalif olan şair için söz konusu olduğu gerçeğini yukarıdaki örneklerden de anlamak mümkün. Şair hangi pencereden bakıyorsa, şiir ve düşüncesi de o pencereyi yansıtır. Gerisi ham laftır.</p>
</body>
</html>
