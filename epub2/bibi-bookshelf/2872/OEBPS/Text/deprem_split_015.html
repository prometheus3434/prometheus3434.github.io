<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">var mıdır yeryüzünde karşılık görmemiş sahici sevgi;<br class="chapter" />
  karşılığı acı olamayan sevgisizliği anımsayan var mıdır?</h1>

  <p class="normal1">“İnsanın kanındaki ve bedenindeki maddeler, “çatışma ve bir denge bulma” denen olgunun bütün bilimlerdeki açıklanışını aşıyor. Farklıdır, çünkü canlı ve karmaşıktır. Vicdan bütün o maddelerin davranışlarına, bireyin kendi duyuş ve düşünüş biçimlerine yön verme biçimidir. Vicdan çocukluğun bütün aşamaları, çocuksuluğu ya da kemikleşmiş nobranlığıdır insanın; kültürüdür, emeği, sevgi düzeyi, duası, ahlakı, nesnel ya da tanrısal ışığı, sevişmeden dövüşmeye varlık biçimlerinin süzülüşüdür; vicdan zamanıdır insanın.</p>

  <p class="ortayazi">***</p>

  <p class="normal1">“Biz ağaçları meyvesi, dalı, yaprağı, kokusu ve edasıyla tanırız, ama insan insanı yapıp eyledikleriyle tanır.</p>

  <p class="normal1">İç savaş, baskı ve diktatörlük koşullarının amaçlarından biri de bireylerin ve toplumun vicdanında onmaz yaralar açmaktır… Yani doğruyla yanlışı ayırt etme yetilerini yaralamaktır.”</p>

  <p class="METIN">(T. T. Birgün gazetesi, 22.12 2010)</p>

  <p class="normal1">Bu nedenle Anadolu’nun söz erbapları bir ayrım koyar:</p>

  <p class="normal1">“Kara vicdanlı ve temiz vicdanlı.”</p>

  <p class="normal1">Çünkü vicdan onu kim taşıyorsa odur.</p>

  <p class="ortayazi">***</p>

  <p class="normal1">Türkiye’de, sıkça “Pot kırdı,” “X kesimi rahatsız etti,” gibi cümleler duyuyoruz. Kimi, Alevileri kastederek “Mum söndü mü yapıyoruz” diyor, kimi “Çerkez tavuğu mu Çerkez lavuğu mu?” Kimi “Her ne kadar ülkenin doğusundan, Van’dan gelmiş olsa da haber...” diye başlıyor deprem haberini sunmaya, kimi “Herkes haddini bilsin” diye.</p>

  <p class="normal1">Bunlar sözü edildiği gibi sadece ”kırk yılda bir” yapılan “Gaf” değildir. Bunlar bir kültürün ister istemez, dışa vurmasıdır. Düşünce biçimlerinin arkasındaki asıl düşünüşün ta kendisidir. Bu düşünüş ancak insanın bütün değerlerin üstünde görülmeye başlanmasıyla değişime uğrayabilir. Bu olmadan, insanın insana özenini aynı zamanda bir sorumluluk olarak anlamayı istemeyen insanların kapladıkları ortamlarda, “özür dilerim” sözcüklerini kullanmaları da anlamlı olmuyor. Zaten pek çoğu bunu bile yapmıyor.</p>

  <p class="ortayazi">***</p>

  <p class="normal1">Ruhat Mengi köşesinde, “Müge Anlı ‘ırkçı’ ise Demirtaş ne?” (Vatan, 26.10.2011) diye soruyor?</p>

  <p class="normal1">“Şimdi tabii ki deneyimli televizyoncuların, özellikle de böyle herkesi kahreden bir felaket olayı sürecinde her kelimeyi tartarak, algılanabileceği her anlamı çok iyi hesaplayarak konuşması gerekir ama ben (hatayı görmekle birlikte) Anlı’nın kasıtlı olarak “Türk-Kürt ayrımı” yapmak üzere konuşmayacağına inanıyorum. Herhalde onun hatasında da olayın şokunun, üzüntünün büyük payı vardır. Ve tabii canlı yayının geri dönülmezliği... Böyle kritik günlerde ya bant yayını veya “geciktirmeli yayınla hata denetimi” uygulaması yapılması onun için önemlidir, kanallar bunu (hiç değilse haberler dışında) neden ihmal ediyor anlamıyorum.</p>

  <p class="normal1">“Böyle çok kırılgan bir zamanda olmasına rağmen ‘kırk yılda bir’ ortaya çıkmış canlı yayın hatalarında hemen ‘çarmıha germe’ kampanyaları başlatılması da aynı derecede yanlış geliyor.”</p>

  <p class="normal1">Dilemek gerekir ki kimse, “arkadaşını,” böyle savunmak zorunda kalmasın:</p>

  <p class="normal1">“(D)eneyimli televizyoncuların, özellikle de böyle herkesi kahreden bir felaket olayı sürecinde her kelimeyi tartarak, algılanabileceği her anlamı çok iyi hesaplayarak konuşması gerekir ... ben (hatayı görmekle birlikte) Anlı’nın kasıtlı olarak ‘Türk-Kürt ayrımı’ yapmak üzere konuşmayacağına inanıyorum. Herhalde onun hatasında da olayın şokunun, üzüntünün büyük payı vardır.”</p>

  <p class="normal1">Herhalde?</p>

  <p class="normal1">Müge Anlı, depreme çok üzüldüğü için, depreme maruz kalanlara “Herkes haddini bilsin” diyorsa, acaba hiç üzülmediği zamanlarda ne diyordur?</p>

  <p class="normal1">Ama elbette ki “hata Anlı’nın olamaz”:</p>

  <p class="normal1">“Ve tabii canlı yayının geri dönülmezliği. Böyle kritik günlerde ya bant yayını veya ‘geciktirmeli yayınla hata denetimi’ uygulaması yapılması onun için önemlidir. ...”</p>

  <p class="normal1">Kanallar böyle yayınlara “gecikmeli akış” uygulasınlar elbette, ama haberlerin sunumunun temiz olduğunu/temiz olabileceğini düşünüyor mu Mengi?</p>

  <p class="normal1">“Böyle çok kırılgan bir zamanda olmasına rağmen ‘kırk yılda bir’ ortaya çıkmış canlı yayın hatalarında hemen ‘çarmıha germe’ kampanyaları başlatılması da aynı derecede yanlış geliyor.”</p>

  <p class="ortayazi">***</p>

  <p class="normal1">Kırk yılda bir düşünmesini rica etmek bizim için de elbet kolay değil. Ama Ruhat Mengi acaba kırk yılda bir şöyle düşünebilir mi?</p>

  <p class="normal1">Deprem Van’da değil de onun sevdiği bir batı yerleşiminde olsaydı. Devlete egemen olan da Türkler değil Kürtler olsaydı. Ama öyle sadece bir deprem için yapılmış bir yer değişikliği değil, tarihin bütün acısı, ağrısı, imhası, inkârı, suskunluğu, cilvesi ve bağırtısıyla bir yer değişikliği olsaydı. Kürt bir televizyon kanalında, daha önce de Türk bir sanatçı “Türkçe bir şarkı yazdım, Türkçe bir klip çekeceğim. Aranızda bunu yayımlayacak cesaretli televizyoncuların olduğunu biliyorum. Yayımlamazsanız yarın öbür gün Türk halkına hesap verirsiniz” gibi sözler söylediği için, o televizyondaki, o Kürt sunucu hanım da ağza alınmayacak küfürlerle, o salondan o Türk sanatçıyı kovanlar korosuna katılsaydı. Sonra da aradan birkaç yıl geçince, sizin çok sevdiğiniz o batı ilindeki depremle ilgili konuşurken “Haddinizi bilin haaa!” deseydi...</p>

  <p class="normal1">Siz Sayın Mengi, gene aynı yazıyı, sadece aynı gönül çekimserliğiyle, ama aynı yorucu rahatlıkla “Kırk yılda bir” diye bağlar mıydınız?</p>

  <p class="normal1">Aşağıdaki satırlarınız da düşündürüyor bize bu soruyu. Aşağıdaki satırlarınızın içinizde dönenip duran sıkıntı, savaşın gelgitleriyle savrulmanın kaleminize verdiği eziyet başka sorular da ilham ediyor bize:</p>

  <p class="normal1">“Sadece bu deprem gibi bebeklerin, gençlerin, yüzlerce insanımızın can kaybıyla sonuçlanarak yürekleri dağlayan bir felakette değil, hiçbir zaman ‘bu ülkenin vatandaşları arasında’ bir ayrım olamaz, sağduyulu hiç kimse bunu aklına getirmez. Nitekim PKK’nın yıllardır terör yardımıyla yapmaya çalıştığı ‘toplumu bölme işlemi’ bütün acılara rağmen, katliam gibi bir defada onlarca şehide rağmen başarılamadı.</p>

  <p class="normal1">“Bu ülkenin Türk ve Kürt vatandaşları birbirine düşman edilemedi. Zaten baktığımızda terör saldırılarında verdiğimiz şehit askerlerin arasında çok sayıda Kürt asker de var. Depremde hayatını kaybedenler de Türk ve Kürt. Kim, nasıl yapabilir ki böyle bir ayrımı? Zaten neden yapılsın ki, tek tek her insanımız büyük çoğunluk için ‘birbirinden farksız’ değil midir? Öyle olduğuna göre bir depremden sonra ‘kardeşlik’ten bahsetmek ne kadar gereksiz bir şeydir.”</p>

  <p class="normal1">Bir savaş coğrafyasında yazıyor Mengi. Bu savaşın nedenleri, tarihi, seyri bütünlüklü kavranmadan konuşuldukça, “aklı başında” denen, öyle sanılan çok insanı savurabiliyor koşullar. Mengi depremle, savaşın taraflarının konuşmalarını bağdaştırarak çıkmaya çalışıyor işin içinden:</p>

  <p class="normal1">“BDP Eş Genel Başkanı Selahattin Demirtaş da Müge Anlı’nın konuşmasıyla ilgili bir açıklama yapmış. ‘Depremde yaşamını yitirenlere rahmet’ diliyor, ‘Aylardır böylesi acılar içinde toplu cenaze törenleri olurken Kürt’üyle, Türk’üyle acıları dindirmeye uğraşıyoruz. Tek yapacağımız şey deprem sonrası dayanışmadır’ diyor ve Anlı’nın sözlerinin ‘faşizan, ırkçı anlayış’ olduğunu söylüyor.”</p>

  <p class="normal1">Öyle görünüyor ki, yazar herkesten daha çok dövmek için BDP’yi sona saklamış:</p>

  <p class="normal1">“Oysa aynı BDP bir süre önce ‘İstediklerimiz verilmezse Türkiye cehenneme döner’ de demişti, terörün şehirlere yayılacağını da söylemişti, PKK’nın kanlı saldırılarını onaylayan konuşmalar da yapmıştı. Hâlâ terör örgütünün planlayarak yaptığı mayınlı, roketatarlı saldırıları ‘meşru nedenlerle yapılan bir savaş’ gibi göstermekten de çekinmiyor. (...)</p>

  <p class="normal1">“Avrupa ülkelerinde de olduğu gibi ‘bu ülkenin vatandaşı olan herkes Türk sayılır’ denmesi bu kadar, insan öldürmeye değecek kadar rahatsız ediyorsa, bu ‘ırkçı faşist anlayış’ değilse nedir?</p>

  <p class="normal1">Selahattin Demirtaş’ın bir başkasını ‘ırkçılık’la suçlama hakkı olduğunu sanmıyorum, kendisi inanıyorsa yukarıdaki soruları cevaplaması gerekir.”</p>

  <p class="normal1">Nasıl zor değil mi?</p>

  <p class="normal1">Akla, yukarıdaki “empati” diyebileceğimiz hayale geri dönmek geliyor. Ama çaresiz vazgeçiyoruz.</p>

  <p class="normal1">Kanın daha çok akmasına bağlanan öfke; savaşın ve şiddetin doğma nedenlerine değil de, doğmuş, büyümüş ve daha da büyümesi muhtemel bir şiddetin gidişatına bağlanan kalem...</p>

  <p class="normal1">Aşağıda başka örnekler üzerinde de konuşmak istiyoruz. Ama, Ruhat Mengi’nin düş gücünün anlayacağını sanıyoruz Philip Larkin’i:</p>

  <p class="indentmetin">ÇİMEN BİÇME MAKİNESİ</p>

  <p><br class="chapter" /></p>

  <p class="indentmetin">Çimen biçme makinesi durdu, iki kere; diz çöküp baktım,</p>

  <p class="indentmetin">Bıçakların arasına bir kirpi sıkışmış,</p>

  <p class="indentmetin">Ölmüş. Uzun çimenlerin içinde olmuştu bu.</p>

  <p class="indentmetin">&nbsp;</p>

  <p class="indentmetin">Bundan önce de görmüştüm onu, hatta yem vermiştim bir keresinde</p>

  <p class="indentmetin">Şimdiyse darbe vurmuştum onun kendi halinde dünyasına,</p>

  <p class="indentmetin">Onarılmaz biçimde. Gömmek çare değildi.</p>

  <p class="indentmetin">&nbsp;</p>

  <p class="indentmetin">Ertesi sabah kalktım, o kalkmadı.</p>

  <p class="indentmetin">Ölümden sonraki ilk gün, yeni yok oluş</p>

  <p class="indentmetin">Aynıdır hep; dikkatli olmalıyız</p>

  <p class="indentmetin">Birbirimize karşı, nazik olmalıyız</p>

  <p class="indentmetin">Henüz zaman varken.</p>

  <p class="indentmetinitalik">(Çev: Baki Yiğit)</p>

  <p class="normal1">Kalemler, “uzun çimlerin” arasında, bir çim biçme makinesi gibi işliyorsa bir ülkede, “kardeşlik” demek elbette “moda” olur; olur olmaz kullanılır, tam kullanıldığı anda soldurulur, kirletilir, ezilir. “Çim biçme makinesinin bıçaklarına sıkışmış bir kirpi nedir ki” diyebilir miyiz?</p>

  <p class="ortayazi">***</p>

  <p class="normal1">Can Ataklı da sahneye meslektaşlarını savunmak için çıktı. (Irkçılık yapıyorlar farkında değiller, Vatan, 30.10.2011) Ataklı da Mengi’yle aynı yolu izledi:</p>

  <p class="normal1">“Önce sunucu Duygu Candaş Van depremi nedeniyle zorunlu olarak çok uzun süre ekranda kalmasının etkisiyle olacak ‘Deprem Van’da oldu ama hepimiz çok üzüldük’ dedi.</p>

  <p class="normal1">Biraz aklı, izanı, vicdanı, namusu olan herkes kastedilenin ‘Deprem İstanbul’a çok uzak ama hepimizi derin acıya boğdu’ olduğunu anladı.</p>

  <p class="normal1">(...)</p>

  <p class="normal1">“Ardından Müge Anlı’nın sözleri geldi ki, işte kıyamet o zaman koptu.</p>

  <p class="normal1">İlk gün de yazdım, Müge Anlı’nın sözlerini hiç sevmedim. Ama ‘ırkçılık ayrımcılık yapıyor’ safsatasına da inanmak mümkün değil.</p>

  <p class="normal1">O zaten çok üzüntü veren bir depremden sonra düşüncesizce dile getirilen bir tepkiden öte değildi.</p>

  <p class="normal1">Müge Anlı henüz sıcaklığını koruyan son terör olaylarını hatırlayarak ‘Taş attınız, polisi askeri öldürdünüz, şimdi polisten askerden yardım bekliyorsunuz’ deyiverdi.”</p>

  <p class="normal1">Ruhat Mengi için yazarken söylediklerimizi tekrar etme endişemizi basiretli herkesin anlayacağını umut ediyoruz. Bir de insanın aklına o eski deyim geliyor:</p>

  <p class="normal1">“Kellim kellim la yenfa!”</p>

  <p class="normal1">Ama Can Ataklı’nın bundan sonra yazdıklarını sosyalistler, ırkçılık karşıtları hakikaten demokratça düşünenler yazsaydı eğer, büyük olasılık şu sözlerle karşılaşacaktı:</p>

  <p class="normal1">‘Ne kadar çiğler.’</p>

  <p class="normal1">‘Kardeşlik savunması sanki onların tekelinde!’</p>

  <p class="normal1">‘At gözlüğüyle bakıyorlar!’ vb.</p>

  <p class="normal1">Can Ataklı, şöyle diyor:</p>

  <p class="normal1">“Van depreminin yarattığı bir moda var. Herkes ırkçılığa ve ayrımcılığa ne kadar karşı olduğunu söyleme yarışına girdi.</p>

  <p class="normal1">Televizyonlarda, radyolarda, gazetelerde, sosyal medya denilen twitter, facebook gibi yerlerde ünlü ünsüz pek çok isim ırkçılık karşıtı söylemlerini dile getiriyor.</p>

  <p class="normal1">Çünkü yandaş ve yalaka medya, Van depreminden sonra iktidarın gösterdiği başarısızlığı örtbas etmek için hedef şaşırtıp, televizyonlarda söylenen bazı sözlerin üzerine atlayıp yeni bir ‘linç kampanyası’ başlattı.</p>

  <p class="normal1">(...)</p>

  <p class="normal1">“Şimdi gelelim, ırkçılığa karşı olduklarını söyleyenlerin haline.</p>

  <p class="normal1">Günlerdir Van için yardımlar toplanıyor. Televizyonlar hararetli ortak canlı yayınlar yaparak adeta dilenir gibi para istiyor halktan. Verenler övülüyor vermeyenler ise yeriliyor.</p>

  <p class="normal1">Ama ırkçı ve ayrımcı olmayan, gazeteler, televizyonlar, yüksek miktarda para yardımı yapan kişiler ısrarla ve üstüne basarak ‘Görüyorsunuz değil mi Türk milletinin yüceliğini, hiçbir ayırım yapmadan nasıl da koşuyor yaraları sarmak için’ diyor ‘Tek yürek olmaktan’ söz ediyor.</p>

  <p class="normal1">Aslında ırkçılığa, ayrımcılığa karşı duruyormuş gibi yapıp, bilinçaltında söylenen şudur: ‘Siz bize taş atıyorsunuz, askerimizi, polisimizi öldürüyorsunuz. Ama bakın biz size nasıl yardım ediyoruz.’</p>

  <p class="normal1">Var mı ikisi arasında fark? Fark yok olmasına da, ‘ırkçı olmayanlar’ bunun farkında bile değil.”</p>

  <p class="normal1">Mantık biraz tuhaf görünüyor, ama aslında sağlam bir mantık... Çok insanın “ırkçılık yapıyor” diye kızdığı insanları mesleki gerekçelerle savunuyor. Onlara kızanları, örtük olarak “ırkçılıkla” suçluyor. Çünkü “Moda” diyor. Yani değişebilir. Dönüp “büyük para yardımı yapanları” da ırkçılıkla itham ediyor.</p>

  <p class="normal1">Aşağıdaki satırlarda Can Ataklı, kendisinin herkesten temiz olduğunu anlatabilmek için çok sert bir yol seçmiş. Dedik ya, sahiden düzen muhalifleri yazsaydı, belki şimdi mahkeme kapılarındaydı:</p>

  <p class="normal1">“Önce şehitler sonra deprem felaketi nedeniyle bu hafta da fıkralara yer vermiyorum, ama tam yerine oturduğu için bir tanesini yazacağım.</p>

  <p class="normal1">İki adam sohbet ediyormuş. Laf kızlarının ne iş yaptığına gelmiş. Biri anlatmaya başlamış. ‘Benim kızım’ demiş ‘Büyük bir şirkette patronun özel asistanı. Kızım çok iyi bir aile babası olan patronunun sağ kolu gibi. O kadar başarılı ki patron kızıma gözü gibi bakıyor. Lüks bir daire satın aldı, altında arabası var. Patron nereye giderse onunla gidiyor, en lüks otellerin suitlerinde kalıyor. Maaşı da çok güzel.’</p>

  <p class="normal1">Sonra dönmüş ‘Senin kız ne âlemde?’ Diğeri biraz iç geçirip; ‘Valla benimki de metres oldu ama, senin kadar güzel anlatamam’ diye cevaplamış.”</p>

  <p class="ortayazi">***</p>

  <p class="normal1">Burada Can Ataklı’nın kimi övdüğü, kimi kolladığı, kime vurduğu biraz birbirine karışıyor. Bunu, sadece hatır-gönül için, meslek dayanışması uğruna yazılan yazıların böylesi sıkıntıları daima vardır, diye de değerlendirebiliriz; ve üstünde durmak yakışık almaz diyebiliriz. Ama sanmıyoruz, yılların gazetecisi Can Ataklı’nın, söyleyeceğini salatanın içinde söylemeyi yeğlediği daha güçlü bir olasılık.</p>

  <p class="normal1">Ama ırkçılıkla yüzleşmenin, onu her gün, her an, her yerde yenmenin gerekli olduğu bir ülkede, ırkçılık, egemen çevrelerde hem böyle eleştiriliyor, hem de böyle övülüyor.</p>

  <p class="normal1">Durum tastamam bundan ibarettir.</p>
</body>
</html>
