<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">insanları önyargılar zincirler kendi karanlığına...<br class="chapter" />
  önyargı zinciri paramparça eder zindanında insanı...</h1>

  <p class="normal1">İnsanın insanı boğazlaması, işkence etmesi, soykırımlar, katliamlar yapabilmesi için insan ırkına ait merhamet, sevgi, acıma, korkma, tiksinme, soluma, seslerin değeri, gönül, hatır ve hatıra, oynamak, gülmek gibi insani değerleri yitirmiş olması beklenir. Ya da aklına bir makine takılması; kendini bütün bunların üstünde, kimsenin ve hiç bir değerin erişemeyeceği üstünlükte görmesi gerekir. Aklına yerleştirilen makine, o insanlara “kendisi ve kendisi gibi olanları yeryüzünün her şeyi” olarak benimsetmesi gerekir.</p>

  <p class="normal1">Bu makine kendiliğinden oluşamaz. Bu düşünüşün toplumlarda yaratılması, olgunlaşması ve istendiği anda harekete geçebilmesi için değişik vidalar, çarklar, aletlerle desteklenen süreçler silsilesi gerekmektedir.</p>

  <p class="normal1">Irkçılıktır.</p>

  <p class="ortayazi">***</p>

  <p class="normal1">Tarihin çeşitli katmanlarından süzülmüş kurgular, kahramanlık ve eziyetli edebiyat, ekonomik kazanç biçimlerinin bir yolunun da bu üstünlüğü kullanmaktan geçtiğine ilişkin “göstergeler”, dinsel vaatler (şehitlik, şehitlere cennetin kapılarının açılacağının garantisi, sevapların katlanması vb), aidiyeti pekiştirebilecek güçlülük duyguları, eğitimin kurgusunun ırksal üstünlük üstüne kurulması, coğrafyanın yüceliği ve iç içe geçirilmiş daha pek çok olgudan oluşan araçlar silsilesi bir matkap ucu, bir burgu gibi derine işliyor olmalı.</p>

  <p class="normal1">Bütün bu betimlerin, tariflerin –ne kadar uğraşılırsa uğraşılsın–gene de bir yavanlık taşıdığını düşünmekten kendini alamıyor insan.</p>

  <p class="normal1">Klanların, kabilelerin, boyların, toplumların, devletlerin, uygarlıkların birbirine üstün gelme isteklerinde yukarıda saydıklarımızın bir kısmı vardır; ister MÖ’yi düşünün, ister MS’nın bütün savaşlar tarihini.</p>

  <p class="normal1">Ama son yüzyıllar, bu zalim ve zalimce olanların tümünün aynı ülkede yaşayan halkların birbirine karşı uygulamasının tarihidir aynı zamanda... Totaliterizm, faşizm ve ırkçılık bu tarihin içinde dönenip duruyor...</p>

  <p class="normal1">Tarihçiler bunu kısaca şöyle tanımlıyor: “Irkçılığın modern boyutu, totaliterizmin ondan alabildiğine yararlanmasıyla oluşmuştur.”</p>

  <p class="ortayazi">***</p>

  <p class="normal1">Yeri gelmişken yukarıda değindiğimiz bir ayrımı biraz daha açmalıyız: Pek çok sol çevrenin “tahlilinde” faşizmle ırkçılık birbirine eş değerde gösterilmektedir. Faşizmle ırkçılık arasındaki yakınlığı ve bağları yadsıyamayız elbette; ama ırkçılık, kapitalizmden önce de vardı. Irçılığın faşizmle kopmaz bağları kapitalizmle birlikte gelişmiş ve daha sistemli bir gaddarlığa erişmiştir.</p>

  <p class="normal1">Öte yandan “ırkçılığın yalnızca baskıcı rejimlerde yaşayabildiği” gibi bir saptamayı da büsbütün doğru bulmak çok olanaklı değil. Bu doğru olsaydı “demokratik yasalarla” yönetildiğini düşünen günümüz Avrupa’sında ırkçılık bu denli tedirgin edici boyutlara ulaşabilir miydi? (2010 yılının yazında Fransa hükûmeti ülkesindeki Çingeneleri sınır dışı etti. Avrupa’nın pek çok ülkesinde ırkçı partiler ya iktidar oluyor ya da en büyük muhalefet partileri, seri cinayetler işleyen çeteler ortalığı sarıyor vb...)</p>

  <p class="normal1">Dolayısıyla ırkçılığın “yalnızca baskıcı ya da faşist diktalarla yönetilen ülkelerin bir özelliği” olduğuna ilişkin “saptamalar”, kendinde büyüttüğü ırkçılığın yok sayılmasını arzulayan egemen devletlerin cici teorilerine eklemlenmekten başka şey değildir.</p>

  <p class="ortayazi">***</p>

  <p class="normal1">Biz, Türkiye’de, milenyumun ilk çeyreğinde, korkunç bütün özelliklerini kuşanmış ırkçılığı görüyoruz.</p>

  <p class="normal1">Van’da meydana gelen deprem, ırkçılığa dair bütün göstergelerin bütün şaşaasıyla yanıp yanıp söndüğü acı bir durumda olduğumuzu yeniden anımsattı.</p>

  <p class="normal1">Türkiye’de bir kentin deprem felaketine uğramasına sevinebilen kesimlerin toplumda küçümsenmeyecek bir boyutta olmasını anlamak için, Kürtlerin silahlanıp dağa çıkmasından, Türk Silahlı Kuvvetleri’yle giriştikleri savaşın çok öncelerine dayanan ayrımcı birikimlerin, inkârcı katmanları anlamak kaçınılmazdır.</p>

  <p class="ortayazi">***</p>

  <p class="normal1">Kimi zaman daha kristalize, elit, kimi zaman kendiliğinden ve masum görünümlerle görünebilen ırkçılığın, “sessiz çoğunluğun” sokakta, alışveriş ortamlarında, üretim alanlarında, dolmuşta, otobüste, devletin kurumlarında, kitle iletişim araçlarında normalleşerek yaşayan ırkçılığın, soykırımlar yapan ırkçılıktan daha az tehlikeli olduğuna güvenebilir miyiz?</p>

  <p class="ortayazi">***</p>

  <p class="normal1">Hitler faşizminin oluşturucu ana etmenlerinden birinin sokaklardaki “kendiliğinden işleyecek” hale gelmiş “masum ırkçılık” yabancı düşmanlığı ve mikro faşizm olduğu gerçeği yeryüzünün kimi parçalarında unutulmuş, kimi parçalarında övülmektedir. Ve ne yazık, ne yazık ki bu unutkanlık da, övgü de baş belası olmaya devam etmektedir.</p>

  <p class="normal1">Çünkü faşizmin gündelik toplumsal yaşamda “normalleşmiş” görünümleri; seçkin tabakaların, entelektüllerin küçümseyerek baktığı banal biçimleri, olağanlaşan “küçük/mahallî, yerel” hırçınlıkları, faşistçe, baskıcı, polise dayalı devlet mekanizmalarının her an gereksinme duyabilecekleri küçümsenmeyecek bir güvencedir.</p>

  <p class="ortayazi">***</p>

  <p class="normal1">Depremden sonraki ırkçılığı pek çok insan şu sözlerle küçümseyebilmektedir:</p>

  <p class="normal1">“Ne olacak ki öyle yapan da vardı, Van’a müdanasız, mihnetsiz yardım gönderen de.”</p>

  <p class="normal1">Doğru.</p>

  <p class="normal1">Ancak Van’daki depreme ilişkin yapılmış ve yapılacak pek çok haberin, yardımın, sokakta olağanlaşarak sürten bu ırkçılığın ve etkinliklerinin gölgesinde kalıyor olması, ne yazık ki bunu küçümseyenlerin dediği kadar basit görünmüyor.</p>

  <p class="normal1">Bu “basit” ırkçılık biçimlerini, onu güvence olarak gören bir devlet geleneğiyle çarparak düşündüğümüzde, nasıl sefil, ama aynı ölçüde büyük bir tehlike üzerinde konuştuğumuzu anlamak bir nebze daha kolaylaşabilir.</p>

  <p class="normal1">Kimilerine “basit” görünen bu olguyu, sondan ve bizim ülkemizi yakından ilgilendiren bir örnek üzerinden başlayarak düşünmeye çalışalım:</p>

  <p class="normal1">AKP hükûmeti, kendisini iş başına getiren kesimlerin önemli bir bölümünü “hayal kırıklığına uğratma” pahasına, 2010 seçimlerine girerken verdiği “çözüme yönelik” bütün sözlerin aksine davranmaktadır. Bir hükûmetin (Türkiye Cumhuriyeti’nin bundan önceki bütün hükûmetleri gibi) asla çözüm olmayacağını bile bile “savaş çözümüne” yönelirken halk katmanları arasında savaşı onaylayan, sessiz kalan, savaşın üstünlük sağlayacağına inanlara güveniyor olmasını küçümseyebilir miyiz?</p>

  <p class="ortayazi">***</p>

  <p class="normal1">“Winning/ Kazanıyoruz!”</p>

  <p class="normal1">We had the artillery/Topçu gücü bizimdi.</p>

  <p class="normal1">We had the air power/Hava gücü bizimdi.</p>

  <p class="normal1">We had the firepower on the ground/Karada ateş gücü bizimdi.</p>

  <p class="normal1">Kill rito/ölüm oranı bizim lehimize”</p>

  <p class="normal1">ABD emperyalizminin Vitnem’la savaşan yöneticileri 1960’lı-70’li yıllar boyunca böyle bağırdı kendi halkına. Amerikan halkı ve muhalefeti, bunu “inandırıcı bulmadığı” için sokaklara dökülüyordu. Medya analistleri “Credibility gap/güvenilirlik açığı” ya da “güvenilirlik boşluğu” diyordu.</p>

  <p class="normal1">2011 ve 2012 yıllarını yeniden “Savaş yılı” olarak ilan etmiş olan AKP hükûmetinin, Genelkurmay’ın savaşla sonuç alacağına ilişkin yorumlarını destekleyen “iliştirilmiş gazetecilerden” başka hiç kimse yok, demeyi çok isterdik ama var. Bu gazeteler satılıyor ve halk katmanlarını etkiliyor çünkü.</p>

  <p class="normal1">Bu tabloya bakıp da Einstein’ın o ünlü salvosunu haklı bulmamak olanaklı mıdır?</p>

  <p class="normal1">“Aptallığın en büyük kanıtlarından biri de, aynı şeyi defalarca yapıp farklı bir sonuç almayı ummaktır.”</p>

  <p class="normal1">Yaygın ve kaba deyimle, AKP’ye, savaşa “yandaş” olan medyanın söylemi bir sonuç almaktan çok ABD’nin yetmişli yıllardaki söylemini tekrarlıyor:</p>

  <p class="normal1">“PKK’nın beli kırıldı!”</p>

  <p class="normal1">“PKK’ya ağır darbe!”</p>

  <p class="normal1">Kıbrıslı öğrencilerin bir etkinliğine sahne olan dağlık bir bölgenin bir fotoğrafını koyup: “PKK’nın en önemli sığınağına baskın” diye haberler yapılıyor/ yaptırılıyor.</p>

  <p class="normal1">Trajik gülümsemeler yayan bu söylemin asıl hedef kitlesinin, düşünen kesimler olmadığı çok açık; o zaman kim; toplumun hangi kesimleri için üretilmektedir bu velvele?</p>

  <p class="normal1">Son perdesi otuz yıldır süren bir savaşı bu çığırtkanlıkla sürdürebilmek için, ülkeye, akıldan, insanlıktan, sahici yarardan başka şeyleri egemen kılmaları gerekir ya da daha önce egemenlik kurmuş akıl dışı zihniyeti yeniden “güvenilirlik” zirvelerine taşımak gerekir.</p>

  <p class="normal1">Toplumu esir alan, toplumu kendi zindanında parçalayan önyargıların işlevine bir de böyle bakabiliriz.</p>

  <p class="normal1">Şunu bir kenara itmeden düşünmeye çalışabiliriz: Bu çağda savaşları çıkaran ve destekleyen egemen sınıfların bir kesiminin yegâne ama yegâne amacı savaşın sonucunda bir zafer kazanmak değildir; tersine savaşın sürekli olması, yönetme biçimleri bakımından fena sayılmayacak bir olanaktır... Zira toplumda otoreiterliğin pervasızca sürebilmesi, yoksulluğun ve cehaletin daimiliğine bağlıdır. Savaş ortamı bunların hepsini ve daha fazlasını sağlamaktadır.</p>

  <p class="normal1">Savaşların yol açtığı ekonomik ve ruhsal yıkımı göz önüne koyarak düşündüğümüzde; bütün insani çözümleri boşluğa itekleyerek, politik hesaplarına uymadığı için kötüleyerek savaşı tercih eden egemen sınıflar, bu savaşı salt “düşman” gösterdikleri herhangi bir cepheye karşı sürdürmezler; aynı zamanda kendi yurttaşlarına karşı yaptıkları bir savaştır bu; –Türkiye’de ikisi iç içe olmaktadır–. Çünkü savaşın yarattığı ortam çıkar çevrelerinin ve çetelerin dışında kalan yoksulların ve emekçilerin bütün temel özgürlüklerini yok eder. Böyle bir durumda intikamcılığı, vurarak üstün olmayı benimseyerek şekillenmiş bir ırkçılıktan daha âlâ bir güvence olabilir mi?</p>

  <p class="normal1">Türkiye’de şayet faşistçe bütün uygulamalar ve savaş çığırtkanlıklarının güvenebileceği kökleşmiş bir ırkçılık olmasaydı, AKP hükümetinin, “açılım,” “demokratik çözüm” gibi vaatlerin gölgesinde savaşa, kana, silaha bu denli sarılması, bu denli kolay olabilir miydi?</p>

  <p class="ortayazi">***</p>

  <p class="normal1">Birbirine düşman gösterilen halklar... Asırların “kara sütünü içenler” bir mezar kazıyorlar ölmeden içinde yaşayacağımız... Bir mezar dünyamızı dünyalardan kopararak, görünmez, güdülerin demirinden biçimlenmiş kelepçeleri kollarımızda, aklımızda... İçinde kala kaldığımız bir mezar. Mezarlar, kimin kime kazdığını yüzyılların içinden geçen acılardan öğrenmek zorunda kaldığımız mezarlar... Paul Celan, anlatsın bize, bize biçilen sabahları, akşamları, geceleri:</p>

  <p class="indentmetin">ÖLÜM FÜGÜ</p>

  <p><br class="chapter" /></p>

  <p class="indentmetin">Kara sütünü ağaran günün, biz içiyoruz onu akşamları</p>

  <p class="indentmetin">içiyoruz onu öğleleri ve sabahları içiyoruz onu geceleri</p>

  <p class="indentmetin">içiyoruz içtikçe</p>

  <p class="indentmetin">bir mezar kazıyoruz yükseklerde, dar değil yatacağımız yer havada</p>

  <p class="indentmetin">bir adam oturuyor evde yılanlarla oynayan mektuplar yazan</p>

  <p class="indentmetin">mektuplar yazan karanlık çökünce Almanya’ya senin altın sarısı</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; saçların Margarete</p>

  <p class="indentmetin">yazıp çıkıyor evin önüne pırıl pırıl yıldızlar çağırıyor tiz ıslıkla</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; av köpeklerini</p>

  <p class="indentmetin">ıslıkla çağırıyor meydana Yahudilerini birer mezar kazdırıyor toprağa</p>

  <p class="indentmetin">emrediyor bize çalın, başlasın oyun havası</p>

  <p class="indentmetin">&nbsp;</p>

  <p class="indentmetin">Kara Sütü ağaran günün, biz içiyoruz seni geceleri</p>

  <p class="indentmetin">içiyoruz seni sabahları ve öğleleri içiyoruz seni akşamları</p>

  <p class="indentmetin">içiyoruz içtikçe</p>

  <p class="indentmetin">bir adam oturuyor evde yılanlarla oynayan mektup yazan</p>

  <p class="indentmetin">mektup yazan karanlık çökünce Almanya’ya senin altın sarısı</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; saçların Margarete</p>

  <p class="indentmetin">kül rengi saçların Sulamith mezar kazıyoruz yükseklerde dar değil</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; yatacağımız yer havada</p>

  <p class="indentmetin">&nbsp;</p>

  <p class="indentmetin">bağırıyor, siz! daha derin kazın toprağı, sizlerse çalıp söyleyin</p>

  <p class="indentmetin">çıkarıp sallıyor belindeki demir sopayı mavidir gözleri</p>

  <p class="indentmetin">siz! daha derin salın kürekleri, sizse durmayın, çalıp oynayın</p>

  <p class="indentmetin">&nbsp;</p>

  <p class="indentmetin">Kara sütü ağaran günün biz içiyoruz seni geceleri</p>

  <p class="indentmetin">içiyoruz seni sabahları ve öğleleri ve içiyoruz seni akşamları</p>

  <p class="indentmetin">içiyoruz içtikçe</p>

  <p class="indentmetin">bir adam oturuyor evde senin altın sarısı saçların Margarete</p>

  <p class="indentmetin">senin kül rengi saçların Sulamith, adam yılanlarla oynuyor</p>

  <p class="indentmetin">&nbsp;</p>

  <p class="indentmetin">bağırıyor, daha sevimli çalın ölümü, bir ustadır ölüm geliyor</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Almanya’dan</p>

  <p class="indentmetin">bağırıyor daha hüzünlü çalın kemanları uçarsınız o zaman duman</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; diye yükseklere</p>

  <p class="indentmetin">bir mezarınız olur o zaman bulutların arasında dar değil</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; yatacağınız yer havada</p>

  <p class="indentmetin">&nbsp;</p>

  <p class="indentmetin">Kara Sütü ağaran günün içiyoruz seni geceleri</p>

  <p class="indentmetin">içiyoruz seni öğleleri bir ustadır ölüm geliyor Almanya’dan</p>

  <p class="indentmetin">içiyoruz seni akşamları ve sabahları içiyoruz içtikçe</p>

  <p class="indentmetin">mavidir gözleri bir ustadır ölüm geliyor Almanya’dan</p>

  <p class="indentmetin">tek mermiyle vuruyor seni vuruyor ıskalamadan</p>

  <p class="indentmetin">bir adam oturuyor evde senin altın sarısı saçların Margarete</p>

  <p class="indentmetin">saldırtıyor köpeklerini üzerimize, bağışlıyor yükseklerde</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; bir mezarı bize</p>

  <p class="indentmetin">yılanlarla oynuyor ve düşler kuruyor bir ustadır ölüm geliyor</p>

  <p class="indentmetin">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Almanya’dan</p>

  <p class="indentmetin">&nbsp;</p>

  <p class="indentmetin">senin altın sarısı saçların Margarete</p>

  <p class="indentmetin">senin kül rengi saçların Sulamith</p>

  <p class="indentmetinitalik">Çev: Danyal Nacarlı</p>
</body>
</html>
