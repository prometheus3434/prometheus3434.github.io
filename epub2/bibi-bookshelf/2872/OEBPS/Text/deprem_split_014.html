<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">sevgi ülkesiz, duvarsız, sınırsızdır<br class="chapter" />
  ama nefretin ve kinin de yoktur ülkesi, duvarı, sınırı<br class="chapter" />
  kardeşliğin kıyısından deprem manzaraları</h1>

  <p class="normal1">Yeryüzündeki her deprem kendi şiddetiyle yol açtıklarını konuşturur insanlara; yeryüzündeki her deprem, öteki doğal felaketlerle, yaşamsal olgularla (şehircilik, mimari, ülkelerin felaketlere karşı tedbirleri vb) bağıntısı içinde değerlendirilir... Van-Erciş’te meydana gelen deprem, öyle bir deprem oldu ki, depremin dışında da çok şeyi anımsattı bize, dahası en çok depremin dışında konuşulacakları anımsattı...</p>

  <p class="normal1">“Birlik”, “beraberlik,” “kardeşlik,” “bölünmezlik” vb söylemleri bunların başında gelmektedir. “Tek devlet, tek millet, tek bayrak” vurguları dayanışmanın doğallığını ezdi; “bölücülere rağmen kardeşlerine yardımlarını esirgemeyenler” korosunu “İlahiyet” tamamladı ve bunlar sahneyi önemli ölçüde kapladı.</p>

  <p class="normal1">“Evet, bu deprem ‘ilahî bir ikaz’dır... İster Tevrat’a bakın, ister İncil’e, isterseniz Kur’an-ı Kerim’e bakın.. Sizden önceki kavimlerin haline bakmaz mısınız ikazına sebep olan ayetleri okuyun. Sahi Hz. Lut kavmi, Hz. Nuh kavmi, Hz. Salih kavminin başına gelenlerin sebepleri neydi? İsrailoğulları niye ilahî ikaza muhatap oldular?</p>

  <p class="normal1">“Unutmamak gerekir ki, Allah cahil ve zalim bir topluluğa hidayet nasip etmez... Şimdi tövbe zamanıdır.”</p>

  <p class="normal1">Böyle başlıyor Abdurrahman Dilipak yazısına (Yeni Akit, 26.10.2011). Bu satırların dili hakikaten pak mıdır? Bütün bir halkı, haydi iyimserce kapsamını daraltalım bütün bir kenti “cahil ve zalim” yaparak başlayan bir yazı, sonra İstiklal Harbi kardeşliğine gelip dayanıyor:</p>

  <p class="normal1">“İstiklal Harbi’nde kanlarımız aynı havuzda göl olmuştu. Kardeşlik havuzunda birlik olduk. Bugün ise Kızılay’ın vesilesi ile Türkler ve Kürtler Van’da kan kardeşi oluyorlar... Türkiye’nin her yerinde Türkler kan veriyor ve bu kan Kürt kardeşlerinin damarında hayata dönüşüyor. Kürt kardeşlerimizin kanları ise bölgedeki depremzedelerin damarına enjekte ediliyor.”</p>

  <p class="normal1">Vanlılar “İstiklal Harbi’ne” katılmamış olsalardı ne yapacaktı bu zevat? Başka zamanlarda, başka gerekçelerle “İstiklal Harbi’ne” komuta edenleri küçümseyenlerin, Van’da deprem olduğunda o “kardeşliği” gerçekte o hiç hazetmedikleri “İstiklal Harbi’ni” sahneye sürüyor olmaları nasıl bir duygunun parçasıdır?</p>

  <p class="normal1">Buna kişilik yarılması desek, az mı söylemiş oluruz, yoksa gereğinden çok mu büyütmüş oluruz?</p>

  <p class="normal1">İçtenliksizlik, Kürdün acısına kardeş olup olmadığı, sevip sevmediği asla belli olmayan bir “kardeşlik” biçimi bularak bir yazı yazmak... Sahi pak mıdır, bu dil, bu insan?</p>

  <p class="normal1">Ansiklopediler kanı şöyle tarif ediyor:</p>

  <p class="normal1">“Kan, atardamar, toplardamar ve kılcal damarlardan oluşan damar ağının içinde dolaşan; akıcı plazma ve hücrelerden (alyuvar, akyuvar ve kan pulcukları) meydana gelmiş kırmızı renkli yaşamsal bir sıvıdır. Kan ile ilgili tıbbi terimler genellikle hemo ve hemato sözcükleri ile başlar. Bu sözcükler eski Yunanca’da kan sözcüğünü karşılayan haimadan türetilmiştir. Kolloit bir madde olup homojen görünse bile, heterojen bir karışımdır.”</p>

  <p class="normal1">Kızılay’a, sağlık kuruluşlarının kan bankalarına bugüne kadar milyonlarca insan, kan vermiştir. Bu kanlar, yıllardır ihtiyacı olan insanların damarlarına enjekte ediliyor zaten. Sağlık kuruluşları bir hastaya kan verirken ırkına değil kan gruplarına bakıyor... Kan vermek elbette kardeşçe bir davranıştır. Bütün ırkları aşan bir kardeşliktir. Yani Türk’ün ve Kürt’ün kardeşliği bu anlamda sürekli vardır. Sadece Van’da değil, Türkiye’nin her yerinde insanların kanı birbirlerinin damarlarında hayata dönüşmektedir. Burada nasıl bir olağanüstülük bulmuştur Sayın Dilipak bilemiyoruz; yoksa Türk’ün “damarlarındaki asil kanı” ansiklopedilerin tarif ettiği gibi “heterojen” (kaşıtlıklardan oluşan) değil de tepeden tırnağa “homojen midir?”</p>

  <p class="normal1">Bir soru daha sormadan da geçemiyoruz:</p>

  <p class="normal1">Sizin başınıza gelen bir felaketten sonra, birileri size önce bu kadar aşağılayıcı laf söylese ve sonra da, ben sana yardım edeceğim dese, o yardım hakikaten sizin gönlünüze siner mi?</p>

  <p class="normal1">Dilipak “İsrail’in yardım etme isteğinin geri çevrilmiş” olmasını överek sürdürüyor yazısını... Tuhaf değil mi, İsrail Dilipak’ın bu söylediklerini söylemeden, küfür etmeden, bir halka, onun kentlerine hak etmediği kulplar takmadan önerdi yardım etmeyi.</p>

  <p class="normal1">Bize söyleyebilir misiniz hangisi daha mübahtır?</p>

  <p class="normal1">Bir soru daha:</p>

  <p class="normal1">Türkiye devleti ve hükûmetiyle İsrail, insanların kanını akıtacak savaş araç gereçleri konusunda, son derece kapsamlı dayanışma duyguları sergiliyor...</p>

  <p class="normal1">Bunlar olurken bir haysiyet incinmesi yaşanmıyor da, Erciş’e barınak ve gıda ve, ve sizin o çok “önemsediğiniz” kan bağışı yapmak istenildiğinde mi fenalık çöküyor içinize? Gölcük depreminde de adamlarınızdan biri “Yunan kanı istemezük” demişti.</p>

  <p class="normal1">“Hükümet İsrail’in yardımını reddetti. Eminim Vanlılar da, başka bir alternatif varken bu eli reddederdi...”</p>

  <p class="normal1">Hangi “alternatif”miş o; yetmiş bin kişiyi kara kışta çadırlarda donduran alternatif mi? “İstiklal Harbi kardeşliği” ve orda dökülen kandan gelen “kan kardeşliği” bu kadar mı alternatif olabiliyor?</p>

  <p class="normal1">Bir de hükûmet bu kararı alırken Vanlılara sordu mu acaba?</p>

  <p class="normal1">Örneğin, hükûmet Vanlılara şöyle sorsaydı, siz gene “emin” olur muydunuz?</p>

  <p class="normal1">“Ben seni çadırlarda donduracağım, bazılarınız da bu çadırlarda donarak ya da yanarak öleceksiniz. Ama İsrail de yardım etmek istiyor ne dersiniz?”</p>

  <p class="normal1">Yalanlar ah! Sadece doğrularla değil, kendi aralarında çatışır.</p>

  <p class="normal1">Bütün bunlardan öte; şöyle yazmış Dilipak:</p>

  <p class="normal1">“İkincisi gen kardeşliği. Aynı atadan geliyoruz. Adem babanın, Havva ananın çocuklarıyız. Onların bedenleri de topraktandı. Aynı dünyada yaşıyoruz.”</p>

  <p class="normal1">Çok güzel. Ama sonra hiçbir yeri ve gereği yokken İsrail halkının istenmeye değmeyecek bir halk olduğunu söylemiş. Nefretin dilinin kendiliğinden dışa vurumunu, bundan daha derin ne gösterebilir ki?</p>

  <p class="ortayazi">***</p>

  <p class="normal1">Umarız ki Dilipak da okur aşağıdaki dizeleri. Kimbilir belki o da takkeyi önüne koyup düşünür. –Bizim atalar, çıkmamış candan umut kesilmez demiş ya ondan.– Düşünür belki büyük “İstiklal Harbi dindarı” dünyada insan inciterek varılan ibadetin, ibadetlerin en zalimi olabileceğini. Bu ibadetin içine giren berbatlığın, ibadeti zehirleyebileceğini. Belki, diyoruz, çünkü biliyoruz ki düşünmek, kolayca inanmaktan daha zor, ama zor olduğu ölçüde de insanidir.</p>

  <p class="normal1">Dünyanın dayağından söz edildiğinde kimi “öküzün boynuzunda” der, kimi “evrenin dönen gerçekliğinden” söz eder. Şairler için dünya dizelerin içinde döner:</p>

  <p class="normal1">İngiliz şair ve yazar Philip Larkin, günümüzün birer gazete manşetini anımsatan dizelerle dünyanın başka bir gerçekliğine daha dokunuyor. Sözü Larkin’e bırakalım.</p>

  <p class="indentmetin">DANİMARKALILAR İTALYANLAR’DAN DAHA CİMRİ</p>

  <p><br class="chapter" /></p>

  <p class="indentmetin">Danimarkalılar İtalyanlardan daha cimri</p>

  <p class="indentmetin">Bütün Letonyalılar hırsız</p>

  <p class="indentmetin">Kötü kokuyor bütün Bulgarlar</p>

  <p class="indentmetin">Rumenler Fransızlardan daha yiğit</p>

  <p class="indentmetin">Zimmetlerine para geçiriyor Ruslar.</p>

  <p class="indentmetin">Hepsi yalan,</p>

  <p class="indentmetin">ama sıradaki savaşta</p>

  <p class="indentmetin">bunları yazacak gazeteler.</p>

  <p class="indentmetinitalik">Çev. Danyal Nacarlı</p>

  <p class="ortayazi">***</p>

  <p class="normal1">Van depremi, yüreklerde yıllar yılı fay (kırık/çatlak) gibi yaşamış karanlığın açığa çıkmasına yol açan bir yara oldu.</p>

  <p class="normal1">Hasan Celal Güzel’de o kanıda.</p>

  <p class="normal1">Yaranın öğrettiklerine bakalım:</p>

  <p class="normal1">“Türkiye’de, inancıyla, tarihiyle, kültürüyle, kaderde, tasada ve kıvançta bir olan tek bir millet yaşamaktadır. Bu tek millet, yüzyıldan daha fazla bir zamandan beri parçalanmak istenmesine rağmen birbirine sevgiyle kaynaşmış ve kenetlenmiştir.</p>

  <p class="normal1">İnsanımız, fay hatları üzerinde yaşamaktadır ama gönüllerde hiç fay kırığı yoktur.&nbsp;</p>

  <p class="normal1">Hiçbir güç milletimizin kardeşliğini bozmaya yetmeyecektir. Bu sebeple, ortak vatanımız Türkiye’de ırkçı-bölücü teröristlerin hainane emellerine ulaşmaları mümkün değildir.</p>

  <p class="normal1">Van-Erciş depremi, bu gerçeği bir kere daha ortaya koymuştur.&nbsp;<br class="chapter" />
  Sevgili okuyucularımın&nbsp;Cumhuriyet Bayramı’nı kutluyor; tek devlet, tek millet olarak bu mübarek vatan topraklarında, al bayrağımızın gölgesinde huzur içinde yaşamalarını diliyorum.” (Sabah, 30.10.2011)</p>

  <p class="normal1">Güzel.</p>

  <p class="normal1">Net.</p>

  <p class="normal1">Sarsılmaz.</p>

  <p class="normal1">Ancak öyle an oluyor ki tükenebiliyor insanın sözcükleri. Hayal gücüne sığınmaktan başka çare kalmıyor. Biz Hasan Celal Güzel’in bu yazısını Erciş ve köyleri muhtarlarının bir toplantısında okuduk:</p>

  <p class="normal1">“Kürt milletinden Vanlılar olarak biz de Hasan Celal Bey’in Cumhuriyet Bayramı’nı canı gönülden kutlarız, Hüda’dan kendisinin hep tek millet kalmasını niyaz ederiz” dedi biri. Başı sargılıydı, dili biraz yavaştı.</p>

  <p class="normal1">“Doğru söylemiş sayın yazar” diye girdi söze “Çako” dedikleri muhtar; “İnsanlık kocaman bir tek millettir. Öyle olmasaydı elin Japonu, bizim çoluğumuzu çocuğumuzu enkazdan kurtarmak için ta oralardan çıkıp gelir miydi?”</p>

  <p class="normal1">“Haydi diyelim geldi” diye sözü onun ağzından aldı bir başka köyün muhtarı; yaşlıydı, bir değneğe dayanarak ayakta durabiliyordu; “İnsanlık tek millet olmasaydı, o kadın bir insan daha kurtarmak umuduyla kendi canını feda eder miydi? Etti ama.”</p>

  <p class="normal1">“Hasan Celal Bey gam yemesin” dedi bir halk ozanı edasıyla gençten bir muhtar, “Bize ırkçılık kolay kolay işlemez. Bu da bir depremdir. Kara gündür gelir geçer. Allah kimseye ırkçılık gibi dert vermesin; gelir de geçmez...”</p>

  <p class="normal1">İçlerinden biri bozdu bozacak gibi konuşmanın seyrini:</p>

  <p class="normal1">“Tek devlet, tek millet olduğumuz için mi biz bu zemheride, açlığın elinde bizar oluyoruz? Bu dünyada biraz çok millet olsak, çok yardım gelse, çocuklar ölmese...” Sözün burasına gelince, dışarıda, gaz bombalarının kokusu gelmeye başladı ve muhtar şöyle bağladı: “Bize ne olmuşsa olmuş, tek devlet sağ olsun, bizden uzak olsun.”</p>

  <p class="normal1">Ortalıkta bir yangın kokusu vardı.</p>

  <p class="ortayazi">***</p>

  <p class="normal1">Charlotte Delbo’nun dizeleri deliyor insanın aklını:</p>

  <p class="indentmetin">EY BİLENLER</p>

  <p><br class="chapter" /></p>

  <p class="indentmetin">Ey Bilenler</p>

  <p class="indentmetin">&nbsp;</p>

  <p class="indentmetin">biliyor muydunuz açlıktan gözlerin ışıdığını siz</p>

  <p class="indentmetin">onlara susuzluktan puslar çöktüğünü</p>

  <p class="indentmetin">&nbsp;</p>

  <p class="indentmetin">Ey Bilenler</p>

  <p class="indentmetin">siz biliyor muydunuz görse de annesinin ölüsünü insan</p>

  <p class="METIN">olmayacağını belki dökecek bir damla gözyaşı bile</p>

  <p class="indentmetin">Ey Bilenler</p>

  <p class="indentmetin">siz biliyor muydunuz, sabahları ölmek isteyip de</p>

  <p class="indentmetin">her akşam birden korku düştüğünü yüreğine insanın</p>

  <p class="indentmetin">&nbsp;</p>

  <p class="indentmetin">Ey Bilenler</p>

  <p class="indentmetin">siz biliyor muydunuz, tek günün yıldan daha uzun olduğunu</p>

  <p class="indentmetin">tek dakikanın da koca bir ömürden</p>

  <p class="indentmetin">&nbsp;</p>

  <p class="indentmetin">Ey Bilenler</p>

  <p class="indentmetin">siz biliyor muydunuz, bacakların gözlerden daha kırılgan olduğunu</p>

  <p class="indentmetin">sinirlerin de kemiklerden sert</p>

  <p class="indentmetin">kalbin daha dirençli olduğunu çelikten</p>

  <p class="indentmetin">&nbsp;</p>

  <p class="indentmetin">siz biliyor muydunuz, ağlamadığını yol kenarında taşların</p>

  <p class="indentmetin">yalnız bir adı olduğunu dehşetin</p>

  <p class="indentmetin">yalnız bir adı olduğunu korkunun</p>

  <p class="indentmetin">&nbsp;</p>

  <p class="indentmetin">siz biliyor muydunuz, sınır, gümrük tanımadığını acı çekmenin</p>

  <p class="indentmetin">hat hudut bilmediğini korkuların</p>

  <p class="indentmetin">&nbsp;</p>

  <p class="indentmetin">bunları biliyor muydunuz</p>

  <p class="indentmetin">Ey Bilenler</p>

  <p class="indentmetinitalik">Çev: Danyal Nacarlı</p>
</body>
</html>
