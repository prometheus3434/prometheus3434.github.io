<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">“kuş gibi uçmayı, balık gibi yüzmeyi öğrendik<br class="chapter" />
  ama bir şeyi unuttuk: kardeşçe yaşamayı”</h1>

  <p class="normal1">Martin Luther King’in bu çok basit gözüken sözü, bugün yeryüzünün temel meselesidir. Bizim ülkemize egemen kılınmak istenen düşmanlık kültürünün bir başka yüzü Van’daki depremden sonra dehşetli bir biçimde yeniden açığa çıktı; bu kardeş gibi görünerek, aşağılamayı, azarlamayı, ağlatma isteğini söyleme biçimidir. Toplumun hatırı sayılır bir kesimine egemen olan bu dil, aynı zamanda kullanıcısını da küçültüyor, değersizleştiriyor.</p>

  <p class="normal1">Bu düşünüşün günümüzde öne çıkan gerekçesi, savaş, bölünmez bütünlüğe kast edilmesi, kentlere gelen asker cenazeleridir.</p>

  <p class="normal1">Egemen medyada, bu kadar kin ve nefretin oluşmasını sadece savaşın bugünüyle, şehit cenazeleri ile açıklamak mümkün mü?</p>

  <p class="ortayazi">***</p>

  <p class="normal1">Bizim ülkemizin sokaklarında süslü konuşanı “edebiyat yapma” diye azarlayan insanlar vardır. Bu azarlamanın arkasında “Saray edebiyatı” da denen edebiyat biçimlerine duyulan öfkenin de payı az değildir. Saray edebiyatı çünkü halkı küçümseyerek kendine yol açmak istemiştir. Ama bundan daha önemlisi Osmanlı sarayında yapılan edebiyat halka göre ikiyüzlüdür, yapaydır. Tıpkı şimdi başlayan “kardeşlik edebiyatı” gibi.</p>

  <p class="normal1">“Bugün kardeşliğimizi gösterme günüdür” diye başlayan konuşmaların, yazıların sonu “amalarla” getirilmektedir. Söylemek bile gereksiz zaten o “amalar” önce söylenenleri hükümsüz kılmaktadır.</p>

  <p class="normal1">Çok zor olmasına karşın insanın aklına şöyle sorular gelmektedir:</p>

  <p class="normal1">Bu coğrafyada henüz PKK yokken de depremler oldu. Erzincan, Varto, Bingöl, Malatya gibi... Binlerce insan öldü. Bu kez “PKK olduğu için felaketler yarattığı” iddia edilen “Tanrı”nın o zamanlar nasıl büyük bir bahanesi vardı?</p>

  <p class="normal1">Öte yandan dünyanın başka ülkelerinde de depremler oluyor, ama oraların Tanrısı bu kadar çok insan öldürmüyor; depremlerden sonra bu kadar çok insan yüzsüz gözsüz olmuyor; acaba sadece bizim belli “dindarlarımızın” inandığı Tanrı mı bu kadar zalim?</p>

  <p class="normal1">Bizim için merak konusu olan bir şey daha var: Hangi kent, hangi semt bir depremle yıkılırsa bu “mümin” insanlar o acıyı hiçbir şeyle, ama hiçbir şeyle kıyaslamadan o yıkımın, o yıkımla gelen ölümlerin acısını sahiden içlerinde hisseder?</p>

  <p class="normal1">Ve sormak gerek, bu “müminler” için yıkımından acı duyacakları bir kent, semt varsa eğer Van’ın, Erciş’in, buralarda yaşayan inançlı insanların o kentte, semtte yaşayanlardan farkı nedir? Kürt olmak dışında nasıl bir fark vardır?</p>

  <p class="normal1">Ne kadar inceltirsek inceltelim bu türden soruların daima kaba bir yanı vardır; soranı da utandırarak gülümsetmektedir. Ama insanın aklının almadığı yorumları okumak dehşet ötesi bir durumdur. Bu kadar kin ve nefret nerede birikmiştir; ülkeyi bir kin ve nefret bankasına dönüştüren sistem nasıl işlemiştir?</p>

  <p class="normal1">“Dindarların”, ırkçıların kullandığı bu sözler yastık altında saklanmış silahlara benzemiyor mu?</p>

  <p class="normal1">Doların artan değerini düşürmek için Merkez Bankası’nın piyasaya Dolar sürmesine benzemiyor mu yapılanlar? Yalnız tersi bir müdahale vardır burada. Gaddarlığı ve öfkeyi ayakta tutabilmek, artırabilmek için piyasaya, deprem bahanesi ile akıl almaz düşünceler pompalanmıştır.</p>

  <p class="normal1">Türkiye’de olan kaçıncı büyük depremdi bu? Bunun kronolojik sırasına, bütün bu depremlerin yol açtığı ölümlere, yıkımlara ulaşmak günümüzde zor değildir. Ancak bir kesim kalem, kelam ve medya sahibi için Van depremi çok farklıdır. Ve mesajlarını bu “fark” üzerinden kurmaktadırlar.</p>

  <p class="normal1">İnsanın kanını donduran bu söylemler televizyonları, gazeteleri, bilgisayar ekranlarını kaplayıp dururken, “Aaa! AKP hükûmeti bile bunları fark etti” dedirten bir haber düştü ekranlarımıza:</p>

  <p class="normal1">Zaytung’un “Milli Eğitim Bakanlığı: Van’daki depremi ilahî adaletle açıklayan on binlerce gerizekâlıya okuma yazma öğrettik” diye başlıyordu. 1 Kasım 2011 tarihli haber şöyledir:</p>

  <p class="normal1">“Bu sabah Milli Eğitim Bakanlığı’ndan yapılan açıklamada, deprem sonrası özellikle internette yer alan “Teröristlere iyi oldu, adalet yerini buldu” tarzı yorumlara dikkat çekilerek, daha önce Türkiye’nin birçok farklı köşesinde yaşanmış ve bundan sonra da yaşanabilecek bir doğal afeti, ilahî adaletin tecellisi olarak yorumlayabilen onbinlerce zihinsel engelli vatandaşa okuma yazma öğreten ve toplumsal hayata kazandıran eğitimim sistemimizin Batı’daki muadillerinden çok daha başarılı olduğu ifade edildi.</p>

  <p class="normal1">Her musibette bir hayır vardır.</p>

  <p class="normal1">“Bu sabah Milli Eğitim Bakanlığı’nın Ankara’daki binasında bir basın toplantısı düzenleyen Bakanlık sözcüsü Saffet Gürun İncesular, sözlerine öncelikle depremde hayatını kaybeden vatandaşlarımıza Allah’tan rahmet dileyerek başladı. İncesular, “Ancak her musibette bir hayır vardır derler ya, işte böylesine acı bir olayın bile üzüntümüzü bir nebze de olsa hafifleten sevindirici sonuçları olabiliyor” sözleriyle herkesi bardağın dolu tarafını görmeye davet etti. Bakanlık sözcüsü, deprem sonrası bölgeye devletin ve yardım kuruluşlarının kısa sürede ulaşarak yaraları sarmaya başladığını belirtirken “Tabii bunlar da olumlu gelişmeler ama Milli Eğitim camiası olarak bizi esas gururlandıran olay, gerçekten zihinsel anlamda biraz şey... yani nasıl derler amiyane tabirle çok afedersiniz düpedüz gerizekâlı olarak nitelendirilebilecek pek çok vatandaşımıza internet kullanabilecek ölçüde eğitim verip topluma kazandırdığımızı görmek oldu” ifadelerine yer verdi.</p>

  <p class="normal1">“Batı’dan daha ilerdeyiz.</p>

  <p class="normal1">Bir yandan kendisini vatansever olarak nitelendirirken, bir yandan ülkenin önemli bir kısmından ve nüfusun hatırı sayılır bir bölümünden komple nefret edebilecek ve benzeri ülkenin pek çok köşesinde defalarca yaşanmış bir doğal afeti terörle ilişkilendirip intikam aracı olarak görebilecek derecede akli melekelerden yoksun pek çok vatandaşın, bugün toplumun saygın birer ferdi olarak sosyal hayatlarına devam edebildiğini vurgulayan İncesular, ortaya çıkan bu tablonun Türk Milli Eğitim geleneğinin açık bir başarısı olduğunu da sözlerine ekledi.</p>

  <p class="normal1">“Yani misal o çok övülen Avrupa’ya Amerika’ya bakıyoruz, orada bu tarz insanlara yemek yemeyi, ayakkabı bağlamayı hatta yine çok çok afedersiniz çişlerini normal tuvalete yapmayı falan öğretebilirlerse onu bile başarı sayıyorlar. Biz ise kısıtlı imkânlarımıza, kalabalık sınıflarımıza, öğretmen açığımıza rağmen bu arkadaşlarımıza en azından okuma yazmayı öğretmişiz. Azimli olanlarını bir şekilde meslek sahibi yapmışız. Bakıyorsunuz pek çoğu teknolojinin son imkânlarından faydalanarak internet kullanmayı bile becerebiliyor. Bu insanları bugün normal bireyler gibi sokaklarda dolaşan, sizin bizim gibi hayatını idame ettirebilen birileri haline getirdiysek bu tablo sadece hükümetinizin değil, Osmanlı’dan beri köklü bir eğitim geleneği olan Türk Milli Eğitim camiasının başarısıdır, eli öpülesi öğretmenlerimizin eseridir...”</p>

  <p class="METIN">(<span>http://www.zaytung.com/haberdetay.asp?newsid=144535</span>)</p>

  <p class="normal1">&nbsp;</p>

  <p class="normal1">Ama ne yazık ki Zaytung, bir “ŞAKA HABER” sitesi olarak kurulmuştur ve bu haber de tam bu oluşumun kurgusuna göredir...</p>

  <p class="normal1">Olsun...</p>

  <p class="normal1">Bazen yalanlar düşündürür gerçeğin bazı yanlarını, bazı kabalıkların pek çok insana zarafeti öğretmesi gibi...</p>
</body>
</html>
