<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">önyargı ve dili onun zalimlerin ne şirin kalesidir</h1>

  <p class="indentmetin1">“Siz evet siz</p>

  <p class="indentmetin">Hiç kavrayabilir misiniz</p>

  <p class="indentmetin">Niçin</p>

  <p class="indentmetin">Bunca alay ve küfür sağanağı altında dingin</p>

  <p class="indentmetin">Bir tabağa koyup da ruhumu</p>

  <p class="indentmetin">Gelecek yüzyılların şölenine sunduğumu?”</p>

  <p class="normal1">Böyle sormuştu Mayakovski.</p>

  <p class="normal1">“Alay ve küfür sağanağı altında” yaşıyor Vanlılar depremin acısını!</p>

  <p class="ortayazi">***</p>

  <p class="normal1">“Dinlemiyorsanız hoş çakalın!”</p>

  <p class="normal1">Böyle dedi. Ve avenasını alıp gitti. Arkasında ellerinde gaz bombası, cop, dipçik tutan polis ordusunu bırakarak.</p>

  <p class="normal1">Zemheri soğuğuna gaz bombalarının ateşli kimyasal kokusu, dipçik darbeleri, gözaltılar karıştı.</p>

  <p class="normal1">Deprem yıkıntılarının, yüzlerce insanın ölümünün üzerinde coplanan, yıkılan, biber gazıyla boğulan insanlar.</p>

  <p class="normal1">Van’da, zemheri koşullarında çadır alamadıkları, aç oldukları için “Vali istifa” diye bağıran depremzedelere Başbakan Yardımcısı Beşir Atalay’ın, 13 Kasım 2011 günü yaptığı buydu.</p>

  <p class="normal1">Polis görevini yapıyordu: Van’daki depremden sonra ne denmişti ülkenin bilgisayar ağlarındaki polis paylaşım sitelerinde: “(G)üzel rabbimin tokadı. bi sallamakla kendinize gelin dedi şimdi o taş attıkları askerimden polisimden hiç medet ummasınlarrrr.”</p>

  <p class="normal1">“Erciş’in Çelebibağ beldesinde, çadır alamadığı için, satın aldığı naylonla 12 kişilik ailesine çadır yapan babanın gayreti yeterli olamamıştı. Ve kızı Deniz’i kaybetmişti. Zaten engelli olan Deniz, ısınmaya çalıştıkları naylondan çadırda enfeksiyon kaparak yaşamını yitirmişti.” BİANET’ten Sultan Komut böyle veriyordu haberi.</p>

  <p class="normal1">Ölümün her türünü görüyordu Van halkı ve devletten gelen, gelecek zulmün her türünü.</p>

  <p class="normal1">Biber gazı, cop, deprem enkazının üzerinde sürüklenmek; çadırsızlıktan ölmek, çadırlarda yanarak ölmek...</p>

  <p class="normal1">Şehircilik Bakanı başta olmak üzere, AKP’li bakanların başka bir düşüncesi daha vardı:</p>

  <p class="normal1">“Bu soğukta dışarıda kalmak, çadır beklemek artık gerekmez. Evleri yıkılmamış olanlar evlerine girsin!..”</p>

  <p class="normal1">“Korkmayın, artık deprem riski yok; girin evlerinize! Yardım mı bekliyorsunuz; gelecek sabredin!”</p>

  <p class="normal1">Vanlılar evlerine girdi. Ve otuz iki insan, 9 Kasım’da yaşanan depremde yaşamını yitirdi.</p>

  <p class="normal1">Böyle denince acı bir söz söylemiş oluyoruz. Ama sözün hakikatinde şu da var: O otuz iki insanı devlet öldürdü; aymazlık, şaklabanlık, kof güven, özensizlik, değersizlik öldürdü bu insanları...</p>

  <p class="ortayazi">***</p>

  <p class="normal1">İçişleri Bakanı İdris Naim Şahin, Van Erciş’te deprem bölgesini dolaşıyor. Yanında Dianet İşleri Başkanı var.</p>

  <p class="normal1">Bir depremzede: “Tatlı da geldi bugün.”</p>

  <p class="normal1">Şahin: “Ne tatlısı geldi?” Sonra sürdürüyor sözü: “Tulumba, baklava, bülbül yuvası hepsinden geldi...”</p>

  <p class="normal1">Bakan, yanındaki <span>Diyanet</span> İşleri Başkanı Prof. Dr. Mehmet Görmez’e dönerek:</p>

  <p class="normal1">“Sayın Başkanım yani biz de bir çadırla burada bir mekân tutalım.”</p>

  <p class="normal1">Sonra bir başka çadırın önüne gidiyor:</p>

  <p class="normal1">“Saray gibi yerde oturuyorsunuz. Ama hiç davet etmiyorsunuz!”</p>

  <p class="ortayazi">***</p>

  <p class="normal1">Söz konusu Kürtler olunca birbirlerine karşı gibi olan diller bir anda ortaklaşabiliyordu.</p>

  <p class="normal1">“Her ne kadar ülkenin doğusundan, Van’dan gelmiş olsa da haber, hepimizi gerçekten derinden sarstı ve üzdü.”</p>

  <p class="METIN">(Habertürk spikeri Duygu Canbaş)</p>

  <p class="normal1">“Yardım kampanyaları PKK bağlantılı vakıflar tarafından yapılıyor.”</p>

  <p class="METIN">(Elmadağ Haber sitesi)</p>

  <p class="normal1">“12 Mayıs 2011 tarihinde PKK bayrağı Van Belediyesi binasına asıldı. Bayrağın asılmasına göz yuman Belediye yetkilileri, depremzedelere dağıtılmak için Türk halkından belediyeye ücretsiz kargolarla yardım toplamaya başladı.” (Elmadağ Haber sitesi)</p>

  <p class="normal1">“Komedyen <span>Mehmet Ali Erbil</span> yanında gezdirdiği iki güzel için kesenin ağzını açtı. Ağabeyi Mustafa Erbil’in de eşlik ettiği ünlü komedyen, İstinye Park’ta girdiği bir mağazada yakından ilgilendiği kızları hediye yağmuruna tuttu. Erbil’in kasada yüklü miktar ödediği görüldü.</p>

  <p class="normal1">Erbil, otomobiline bineceği sırada yanındaki kızlarla gazetecilere yakalanınca kısa bir şaşkınlık yaşadı. Gazetecilerin “Kızlar yabancı mı?” sorusuna ise gülerek “Yok yok onlar Vanlı. Bu gün bize geldiler yedirdik, giydirdik şimdi de yolcu ediyoruz. Yanlış anlaşılmasın tamamıyla insanlık görevimizi yaptık.”</p>

  <p class="METIN">(21.12.2011 gazeteler.)</p>

  <p class="normal1">Bir depremi eksen alarak söylenen bu sözleri duyan, okuyan ve utanmayan kimse var mı?</p>

  <p class="ortayazi">***</p>

  <p class="normal1">Her deprem sonrası, medyada jeologlar, kent bilimciler, sosyologlar, toplumun deyimiyle “deprem uzmanları” vb emek ve uzmanlık alanlarında olanlar konuşur. Van-Erciş’te meydana gelen bu depremden sonra da konuştu bu insanların bir kısmı. Ancak ülke neredeyse duymadı onları. Bu kez çünkü “fark” bulup “farklı” konuşanlar bütün bu bilimsel verileri anlama çabasının önünü kesti.</p>

  <p class="normal1">Deprem ve Kürtler arasında nasıl bir ilişki vardı? Van depremini Simav, Gölcük, Düzce, Erzincan, Dinar depreminden farklı kılan neydi? İnşaatların plansız, kontrolsüz olması, kamu binalarının çürük oluşu, uygun olmayan yerlere bina yapılması sadece Van’a özgü bir şey miydi? Van’ın şehirleşmesinde bugünkü BDP’li belediye mi sorumluydu?</p>

  <p class="normal1">Bu soruların yanıtlarını tartışma olanağı olmadı. Örneğin,</p>

  <p class="normal1">Ekin Karaca’nın bianet’teki haberinin başlığı doğruların başka bir yanını söylüyordu:</p>

  <p class="normal1">“Van’da Valilik İnşaat Mühendislerini Reddediyor.”</p>

  <p class="normal1">Haber şöyle devam ediyordu:</p>

  <p class="normal1">“Van’da 23 Ekim’de gerçekleşen, 600 civarı kişinin öldüğü, 3 bine yakın kişinin de yaralandığı 7.2 büyüklüğündeki depremin ardından dün (9 Kasım) meydana gelen 5.6 büyüklüğündeki depremde de pek çok bina çöktü ve aralarında arama-kurtarma ekibi çalışanları ile gazetecilerin de bulunduğu çok sayıda kişi hâlâ enkaz altından kurtarılamadı.</p>

  <p class="normal1">“Valilik bizi reddetti”</p>

  <p class="normal1">Yaşanan ilk deprem sonrası binalarda yapılan denetlemeler hakkında bianet’e konuşan Türk Mühendis ve Mimar Odaları Birliği’ne (TMMOB) bağlı İnşaat Mühendisleri Odası Van Şubesi (İMOVAN) Başkanı Şemsettin Bakır, 7.2 büyüklüğündeki deprem sonrasında ellerinden geldiği kadar binalarda hasar tespit çalışması yaptıklarını söyledi.</p>

  <p class="normal1">“Oturulamaz” raporu verdikleri üç binanın dün akşamki depremde yıkıldığına dikkat çeken Bakır, çalışmalardaki koordinesizlikten şikâyetçi:</p>

  <p class="normal1">“Biz daha çok kenar mahallelerde Valiliğin denetlemediği evlere gittik. Şehir merkezindeki binaları Valilik denetliyordu. Yıkılan Bayram Otel ile Aslan Otel de Valiliğin denetlediği bölgedeydi.</p>

  <p class="normal1">“Van Belediyesi, bizden yardım talebinde bulundu ve biz Belediye ile birlikte çalışmalarımızı yürütüyorduk. Valilik ise, ortak çalışma talebinde bulunmamıza rağmen, bizim meslek odası olduğumuzu söyleyerek yardım girişimlerimizi reddetti.”</p>

  <p class="normal1">“Seni istemem deme lüksümüz yok.”</p>

  <p class="normal1">5.6 büyüklüğündeki depremin ardından, yarından itibaren hasar tespit çalışmalarının yeniden başlayacağını söyleyen Bakır, 2,5 hafta önceki depremden sonra yaşananların tekrar etmemesi için, bu sefer de Valilikle ortak çalışma teklifi sunduklarını, ancak yine reddedildiklerini söyledi.</p>

  <p class="normal1">“Valiliğin bu işten en iyi anlayacak olan İnşaat Mühendisleri Odası’na gelerek kendilerinin yardım istemesi gerekirken, biz kendimiz kalkıp onlara gidiyoruz. Ancak bizim yardımlarımızı kabul etmiyorlar. Kış geldi, insanlar perişan. Ancak maalesef sadece kendi oluşturdukları ekiple çalışma yürütmeyi tercih ediyorlar” diyen Bakır, Van’da depremin bu kadar büyük yıkıma yol açmasının nedeni olarak denetimsizlik ve koordinasyonsuzluğu gösterdi.</p>

  <p class="normal1">Türk Mühendis ve Mimar Odaları Birliği’ne (TMMOB) bağlı İnşaat Mühendisleri Odası Van Şubesi Başkanı Şemsettin Bakır, Ekin Karaca’nın haberinde bilim ve sivil toplum kuruluşlarının dışlanmasının sonuçlarını ve olasılıkları şöyle sıralıyor:</p>

  <p class="normal1">“• Kenti insansızlaştırdılar. Koca kentte fırsat bulan kaçtı, gitti. Acilen prefabrik yapılar yapıp insanlar kente geri çekilmeli. Ardından bahar döneminde de konutlar yapılarak insanların buralara taşınması lazım.</p>

  <p class="normal1">• Van afet bölgesi ilan edilmedi. Van’ın afet bölgesi ilan edilmesi için kaç insanın ölmesi gerekir?</p>

  <p class="normal1">• Ancak her şeyden önce Valilik, Belediye, meslek odaları ve sivil toplum örgütleri koordineli şekilde çalışmalılar. İnsanlar aç, açıkta, hava soğuk ve kimsenin “Seninle çalışmam” deme lüksü yok.”</p>

  <p class="ortayazi">***</p>

  <p class="normal1">Öyle bir rüzgâr estirildi ki, bunları bütün boyutlarıyla konuşma olanağı olmadı. Sanki sadece Kürtleri ilgilendiren bir deprem olmuştu; her şey Van’a özgü ve Kürtlere verilen ilahî bir mesajdı.</p>

  <p class="normal1">Türkiye’nin resmî kurumlarından giden yardımlar başta olmak üzere, yardım etmekten söz eden pek çok çevre, “yardım” ve “dayanışma” kavramlarını bambaşka bir havada sunmaya başladılar. “Kardeşlik” sözü insanı tedirgin eden, ikrah getirten bir hal aldı... Kavgalı olduğu komşusuna, kavgalı olduğu bir başka ülkeye bir iyilik ederken söylenen sözler, takınılan edalar dolaşıyordu ortalıkta.</p>

  <p class="normal1">“Baaak sen böyle fenasın amma, baaak bu felakette yanında oluyorum, sana yardım topluyor gönderiyorum.”</p>

  <p class="ortayazi">***</p>

  <p class="normal1">Van depreminden sonra ortalığa bir kez daha saçılan dili iyi okumak ve anlamaya çalışmak gerekir. Daha çok milliyetçi duygularla saldırgan olanların bilgisayar ortamında yaydıkları öne çıkartıldı.</p>

  <p class="normal1">Amma ve lakini, lakinleri var deprem sonrasının...</p>

  <p class="normal1">Başbakan Erdoğan Van’daki depremden sonra kameraların karşısına geçip o ünlü “ulusa sesleniş” konuşmalarından birini yaptı ve konuşmasının bir yerinde, sosyal medya ve televizyonda karşımıza çıkan ırkçı söylemleri de eleştirerek şöyle dedi:</p>

  <p class="normal1">“Milletimiz, bu ırkçı, ayrımcı, bölücü tavır ve imaların hiçbirine prim vermedi.”</p>

  <p class="normal1">Buna inanmak istiyor olsak bile olanağı yok. Öte yandan, durum, başbakanın aynı konuşmasında söylediği gibi “74 milyon insanın” Van halkına, aynı merhamet ya da dayanışma duygularıyla bakmadığını göstermektedir. En başta başbakanın kendi hükûmetinin yetkilileri yarılmış duygularla gittiler deprem bölgesine...</p>

  <p class="normal1">Başbakan “Bu toplumda birleştirici harcın din olduğunu” vurgulamaktadır. Ama söz konusu Kürtlerin yaşadığı bölgede bir deprem olunca anlaşılıyor ki aynı din tepeden tırnağa ayırıcı da olabiliyor.</p>

  <p class="normal1">Depremin ertesi günü, “Nurcu Tarikatına” mensup olarak bilinen Mehmet Kutlular’ın sahibi olduğu Yeni Asya gazetesinde Van depremiyle ilgili yayımladığı karikatür, fenalık yüklü, dışlayan, aşağılayan dilin sadece milliyetçi-ırkçılardan değil, dinci ırkçılardan da geldiğini başka boyutta bir kez daha gösterdi.</p>

  <p class="normal1">Van’daki deprem haberiyle birlikte verilen, İbrahim Özdabak’ın karikatüründe “İlahi İkaz” yazısı, Türkiye’nin Van’dan itibaren doğusu ayrılmış büyük parçasının üzerine yerleştirilmişti.</p>

  <p class="normal1">Karikatürün geniş yankı bulması ve eleştirilmesi üzerine Yeni Asya’dan konuyla ilgili açıklama geldi. Açıklamada Mehmet Kutlular’ın 17 Ağustos depremini de ‘ilahî ikaz’ olarak nitelediği ve bu sebeple hapis cezasına çarptırıldığı, buna rağmen kendilerinin “gerçekleri söylemekten yılmadığı” belirtildi. Depremde masum insanların öldüğü eleştirisine ise, “Bu kişilerin şehit olduğu, mal kayıplarının da sadaka yerine geçtiği” iddialarıyla yanıt verildi.</p>

  <p class="normal1">Öte yandan bazen o kadar ince saldırıyorlar ki, anlamak zaman alabiliyor. Linç yapanı eleştirir gibi görünerek, insanlık dersleri vererek yapıyorlar yapacaklarını. Söz konusu din olunca bir ‘es’ vererek soluklanıp demokrasi dersleri vererek ‘ama’larını sürdürüyorlar.</p>

  <p class="normal1">Mazhar Bağlı’nın, Taraf gazetesinde, (5 Kasım 2011) yayımlanan ‘Yardım kolilerinden çıkan faşizm… Fırsattan faşizm devşirmek’ isimli sosyolojik tahlilleri tam da buna denk düşmektedir.</p>

  <p class="normal1">Van’a gönderilen yardım paketlerinden çıkan Kuran-ı Kerim, bayrak, taş, sopa ve oyuncak bebekler üzerinden bakıyor fotoğrafa Bağlı...</p>

  <p class="normal1">Dayanışmanın diğer boyutlarıyla kıyaslandığında gönderilen öteki nesnelerin önemsiz boyutta olduğunu belirttikten sonra şöyle diyor Dicle Üniversitesi Sosyoloji Bölümü’nden Mazhar Bağlı:</p>

  <p class="normal1">“Ancak bu tip kişiliklerin nasıl bir iklimden beslendikleri ve neyi amaçladıklarını tahlil etmeden de gelecekten emin olunamaz. Çünkü bu tavrın arkasındaki sosyolojik refleks ciddi bir etik ve kardeşlik krizine işaret etmektedir.”</p>

  <p class="normal1">Bu saptamaya hiçbir bakımdan itaraz edemeyiz. Bağlı, sonra gönderilen nesnelerin ve gönderilmelerinin simgeselliği ve anlamı üzerinde duruyor:</p>

  <p class="normal1">“Kur’an-ı Kerim: Birilerine niçin Kur’an gönderilir, iki nedenden dolayı, ya İslam hakkında ilk elden bilgi sahibi olması istendiği için ya da Müslüman olan birisinin Kur’an’ın mesajlarından giderek uzaklaştığı veya bu mesajları unuttuğu düşünülerek hatırlatılması için takdim edilir.</p>

  <p class="normal1">“Peki Van’daki kardeşlerimiz (veya buradaki müslümanlar) Kur’an-ı Kerim’den habersiz midir? Ya da Kur’an’ın öngördüğü yaşam tarzından bu paketleri gönderenlerden daha mı çok uzaktırlar? Elbette hayır. Aksine Türkiye’de dindarlıkla ilgili yapılan çalışmalar bölgenin, özellikle de Van’ın görece çok daha mütedeyyin olduğunu, Kur’an okumasını bilenin ve onu kendisine kutsal bir rehber olarak görenlerin oranının çok daha yüksek olduğunu göstermektedir.”</p>

  <p class="normal1">Peki ama o zaman neden gönderilmiştir Kur’an-ı Kerim?<br class="chapter" />
  Bağlı, buna yanıt aramıyor. Sadece, Van bölgesinin dinden kopmak bir yana, tersine dinî vecibelere sıkı sıkıya bağlı bir bölge olduğunu anımsatıyor. O zaman soru ortada kalıyor: Van’da yaşamsal, nesnel şeylere gereksinmesi olanlara, bu yaşamsal nesneler değil de doğrudan doğruya Kur’an-ı Kerim gönderilebiliyor.</p>

  <p class="normal1">Fakat Van’a depremden sonra gönderilen Kur’an’ın göndericilerinin neleri takip edebileceği üzerinde durmamayı tercih ediyor.</p>

  <p class="normal1">Şayet, “(B)u tip kişiliklerin nasıl bir iklimden beslendikleri ve neyi amaçladıklarını tahlil etmeden de gelecekten emin olunamaz” diye düşünüyorsa, Kuran gönderenlerin “iklimine” bakmak da bayrak, taş ve sopalara bakmak kadar önemli değil midir?</p>

  <p class="normal1">Depremden çok kısa bir süre önce, BDP’li vekiller, “TBMM’ye başörtüsüyle girilebilmesi için ortak bir çalışma yapıp bir karar çıkarmayı” önerdiler. Zira başörtülü kadınlar, yaşamın pek çok alanında zaten yer almaya başladı. “O halde bu yasal, dokunulmaz bir hak haline gelmelidir. Böyle, belediye zabıtalarının göz yumduğu kaçak inşaatlar gibi olmaktan çıkarılmalıdır.” Bu önerge verildiğinde Başbakan Erdoğan’ın yanıtı, Van’a Kur’an gönderen bu “iklimin” gelişme koşullarından birini çok açık gösterebiliyor:</p>

  <p class="normal1">“Dinî Zerdüşt olanların böyle bir derdi olamaz.”</p>

  <p class="normal1">Nur Tarikatı’yla ilişkisini saklamayan kesimler, yayın organlarında “ayrılığı” açıkça ilan etmeyi deprem (= fay hattı) üzerinden yapıyor.</p>

  <p class="normal1">Yeni Akit gazetesi, deprem acısını söyler gibi yaparak, aynı kindarlıkla, Van’ı, Kürtleri eksene koyarak, “Onlara kardeş diyemeyeceğini” ilan ediyor.</p>

  <p class="normal1">Ama M. Bağlı bunlara değinmekten çok da incelik taşımayan bir yöntemle kaçınıyor. “yaratılan faşizmi” eleştirir gibi görünüp işin dinsel boyutundaki faşizmi tek paragrafla geçiştiriyor.</p>

  <p class="normal1">Bağlı söz konusu yazısında bayrak kısmına şöyle başlıyor:</p>

  <p class="normal1">“Bayrağın gönderilmesinden murad ise, buradaki insanların artık vatanını seven kişiler olmadıkları bundan dolayı da kalplerinde bir bayrak sevgisinin kalmadığı, bu sevginin canlanması için de o kutsal sembolü eline almaları ve kokusunu hissetmeleri ile o kaybolan sevginin gayrı ihtiyari bir biçimde gelip kalplerde tekrar taht kuracağı varsayılmaktadır. Veya böyle olması istenmektedir.”</p>

  <p class="normal1">Sahiden bu kadar mıdır Mazhar Bağlı? Sahiden “Bir bayrak sevgisini yenileştirme isteği midir? Altı yüz otuz altı insanın toprağa verildiği bir yere bayrak gönderilince, bir parça ekmeğe bile muhtaç olan insanlara, kargo parası da ödenerek bayrağın yanına taş ve sopa koyup içine küfürler yazmak bayrak sevgisini artırır mı?</p>

  <p class="normal1">Mazhar Bağlı’ya sosyolojinin hangi akımı yaptırabiliyor bu saptamayı? Gustave Le Bon mu; Durkheim mı; Büchner mi; Huxley mi; Pittard ya da Montandon mu?</p>

  <p class="normal1">İttihatçılardan beri bizim ülkemizdeki ırkçılar birbirini bütünleyen bütün bu sosyolojik şahsiyetlerden ziyadesiyle yararlanmıştır.</p>

  <p class="normal1">Bugün, kendisinden başkasını tercih eden Kürtleri, onların en hassas olduğu noktalardan biri olan dinleriyle aşağılayan AKP de, sosyolog Mazhar Bağlı da İttihatçıların tapındığı Gustave Le Boncu ekolü izliyor demek haksızlık mı olur?</p>

  <p class="normal1">Sanmıyoruz.</p>

  <p class="normal1">AKP’nin özellikle bu son seçimden sonraki tutumunu sosyolojik olarak gözden geçirecek olursak, Le Bon’un halktan iğrenen “seçkinciliğini” her bakımdan izlediklerini görmek zor olmaz. Buyurun art arda hiç durmadan çıkardıkları “Kanun Hükmünde Kararnameler.”</p>

  <p class="normal1">Buyurun; sanki, ırkçlığa karşı gerekli her işi yapmış, demokratik her türlü olanağı sağlamış da, buna rağmen silahlı Kürt birlikleri şiddeti sürdürüyormuş gibi, intikam yeminleri eden Cumhurbaşkanı.</p>

  <p class="normal1">Türklerin ve Kürtlerin kurtuluşunu daha çok operasyonda, tankta, tüfekte arayan başbakan.</p>

  <p class="normal1">M. Bağlı bayrak meselesini yapabildiğince detaylandırarak, taşla devam ediyor ve asıl gelmek istediği yere geliyor:</p>

  <p class="normal1">“Son olarak taş ve sopa gönderenler ise, bütün bir bölgenin PKK sempatizanı çetelerden oluştuğunu varsaymakta, polise atılan taşları tam da böyle bir günde onlara iade edip yüreğini soğuttuğunu sanmaktadır. Aksine örgütün yüreğine su serpmektedir.”</p>

  <p class="normal1">Böyle midir insanlığın töresi?</p>

  <p class="normal1">Deprem gibi bir felaket zamanında bilim insanlarının, toplumda tartışılmasını istediği “sosyolojik yöntemler” bunlar mıdır?</p>

  <p class="normal1">En iyimserinden şunu demiş olmuyor mu M. Bağlı:</p>

  <p class="normal1">‘Deprem bölgesine içtenlikle yardım etmiyor olabilirsiniz. Ama örgütü (PKK) güçsüzleştirmek, ama hiç olmazsa daha da güçlenmesini engellemek için taş sopa göndermemelisiniz!</p>

  <p class="indentmetin">“İlim ilim bilmektir</p>

  <p class="indentmetin">İlim kendin bilmektir</p>

  <p class="indentmetin">Sen kendini bilmezsen</p>

  <p class="indentmetin">Ya nice okumaktır”</p>

  <p class="indentmetin">&nbsp;</p>

  <p class="indentmetin">Böyle demiş, enginler engini Yunus.</p>

  <p class="indentmetin">Başka ne desin?</p>

  <p class="ortayazi">***</p>

  <p class="normal1">Değişik bölgelerinde, küçümsenmeyecek yerleşimlerin fay üzerine kurulduğu bir ülkede yaşıyoruz. Böyle bir ülkede Van’da meydana gelen bir depremden sonra, aslında öne çıkarılması gereken 1999 depreminden bugüne nelerin yapıldığı, nelerin yapılmadığı olmalıydı. Oysa kardeşlikten tutun da, ilahî mesaja uzanan yorumlar, hükûmetin başarısı, belediyenin başarısızlığı, “tek vücut” olmak gibi, söylendiği her yerde yapaylığıyla gülünçleşen bir biçim üzerinden değerlendirilmiştir bu deprem.</p>

  <p class="normal1">Böyle değerlendirmek, böyle düşünmek bile kopuşun başka bir dilidir. Sözü Nuray Mert’in vicdanlı sesine bırakmalı burada:</p>

  <p class="normal1">“Van&nbsp;depremi yıktı, geçti. Hiç olmazsa böyle dönemlerde ‘insani’ kaygılar ve duygular her şeyin önüne geçmeliydi. Yardım için canla başla çalışanları tenzih ederim, ama maalesef siyasi kaygılar geriye çekilebilmiş değil. Böyle bir zamanda, ‘taş atanları’ diline dolayan, Tanrı’nın Kürtlere ‘lanet’inden söz edebilen insaniyet özürlüleri mevzu bile etmek istemiyorum. Felaket üzerinden ‘birlik, beraberlik, kardeşlik’ mesajlarını dahi yadırgıyorum. Zira, böyle bir durumda birlik, kardeşlik dışında bir şey tahayyül edilebilir mi?”</p>

  <p class="METIN">(Deprem ve İlahi Mesaj, Milliyet gazetesi, 27 Ekim 2011)</p>

  <p class="normal1">&nbsp;</p>

  <p class="normal1">Dünyanın vicdanını sızlatan bir felaket karşısında, aslında doğal olarak olması gereken, ama gerçeklikte olmayan bir şeyi, varmış gibi gösterme çabasının bir simgesine dönüştürüldü “kardeşlik.”</p>

  <p class="normal1">Sırf bunu, bu yokmuş ama varmış gibi gösterilmek istenen “kardeşliği” kanıtlamak için, felakete uğramış bir halka yardım etmek!.. Yardıma sahiden gereksinmesi olana, doğallıkla, insan yüreğiyle değil de sadece Türklerin, “düşmanına” bile yardım edecek denli “yüce” olduğunu kanıtlamak için yardımdan söz etmek!..</p>

  <p class="normal1">Yazık!</p>

  <p class="normal1">Acı!</p>
</body>
</html>
