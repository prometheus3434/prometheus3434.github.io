<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">korkunun nefreti, nefretin korkusu<br class="chapter" />
  birbirine akıyor ve insanı yakıyor</h1>

  <p class="normal1">Van’da meydana gelen depremin açtığı ölüm acıları, sakatlıklar, tarifi zor başka yaralar kolayca ortadan kalkmaz; depremin bir sonucu olan evsizlik, işsizlik, açlık daha uzun süre devam edecek gibi... Bunlar, deprem anına kadar zaten pek çok korkunç şeyin belirlediği bir yaşamın üzerine geldi çöreklendi.</p>

  <p class="normal1">Biz ise, tutup başka pek çok insanın küçümsediği bir noktadan depremin sonuçlarını incelemeye giriştik. Düşmüşe, yaralanmışa, doğanın karşısında kedere belenmiş kaderiyle yüzleşmek zorunda kalmış insanlara bir tekme daha vurmak isteyen insan tipinin incelenmesi, ilk bakışta elbette depremin diğer sonuçlarından daha yakıcı görünmeyebiliyor. Ancak, geriye çekilip baktığımızda, bu noktanın hem diğer acıların ortaya çıkmasında bir pay sahibi olduğu, hem de bugün yaşanan bazı acılar bir biçimde bitse bile, başka onmaz acıların doğurucusu olacak bir sorundur.</p>

  <p class="normal1">Hayır. Böyle söylenince eksik oluyor; ilgilendiğimiz şey bir “sorun” değildir. Irkçılık, ayrımcılık, dışlayıcılık, adına ne dersek diyelim, nefret üzerine kurulmuş ve toplumları belirleyen bir yaşam tarzıdır.</p>

  <p class="normal1">Bu yaşam tarzından kurtulabilmek, “başkayı” insan için daha “doğal ve insani olanı” bulabilmek için de, ırkçılığın patolojik bakımdan anlaşılmasına gereksinmemiz vardır.</p>

  <p class="normal1">Bu bakımdan bizden önce yapılmış pek çok saygın çalışmanın olduğunun elbette farkındayız; ama bizim çalışmamızın anımsatıcılığının özelliklerinden biri onun yapılma zamanıdır. Elbette ki bir çalışmanın zamanı, o çalışmanın içeriğine dahildir. Deprem acısıyla, ırkçılıkla kuşatılmış kesimlerin açtıkları yaranın birlikte düşünülmesini dayatan bir zamandır bizim çalışmamızı belirleyen zaman...</p>
</body>
</html>
