<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">biz yanımızdakine hakikatli olursak<br class="chapter" />
  güzelleştirir en küçük hakikat,<br class="chapter" />
  en görkemli yalanın soldurduğunu</h1>

  <p class="normal1">Tanımak...</p>

  <p class="normal1">Tanımak, belki bütün öteki girişimlerden, etkinliklerden önce egemen sınıfların ve zümrelerin egemenliklerini sürdürmek için halk arasında yarattıkları hurafeleri, gammazı, kötücüllüğü sorgulamakla başlayabilir. Yunan halkı hakikaten “kahpe midir;” Araplar hakikaten “Beş para etmez mi;” Kürtlerin hakikaten “kuyruğu var mıdır;” Aleviler “mum söndü yaparak kendi kız kardeşleriyle, analarıyla cinsel ilişkiye mi girer;” Yahudiler “domuz mudur?”</p>

  <p class="normal1">Bütün bu cinayetlerin, tecavüzlerin karşısında, bütün insanlığın ortaklaşa durabilmesinin ilk ve en büyük olanağı egemenlerin yarattığı önyargılar silsilesine karşı, halkların, toplumların birbirini tanımaya yönelik çabaları olacaktır.</p>

  <p class="normal1">Birbirini içtenlikle tanıyan toplumlar, birbiriyle konuşmayı, paylaşmayı öğrenmiş toplumlar savaşmazlar çünkü.</p>

  <p class="ortayazi">***</p>

  <p class="normal1">Ramazan veya Kurban bayramlarını Türkiye’de yaşayan herkes bilir. Bilmemesi kaçınılmazdır.</p>

  <p class="normal1">Pek iyi! İyi de Roş Aşana ne demektir; hangi günlere gelir Yom Kippur, Sukot, Hanuka, Tu Bişvat, Pesah/Paskalya, Şavuot, Theofani, Ash Wednesday/ Kül Çarşambası; nedir bu sözcüklerin anlamı?</p>

  <p class="normal1">Surp Asdvadzadzin’de üzümler neden kutsanır; Haçverats’ta, Tarkmanças günlerinde neler olur?</p>

  <p class="normal1">Roje Hıziri, Cejna Heftemal ne demektir, kimler için kutsaldır bu günler?</p>

  <p class="normal1">Tükiye’de devrimci, sosyalist, komünist partiler, sendikalar da dahil her kurum Ramazan Bayramı’nda tatil yapar, bürolarına şeker koyar da birlikte yaşadığı Yahudinin, Hıristiyanın, Alevinin bayramını, matemini, kutsalını bilmez...</p>

  <p class="normal1">Nedendir acaba?</p>

  <p class="ortayazi">***</p>

  <p class="normal1">Örneğin bu ülkede, Çerkesler yaşamaktadır. Devlet propagandasını yapan kitaplarla, söylevlerle büyüyenler Çerkesleri, “Çerkes Ethem,” “Çerkes Ethem’in ihaneti” gibi olaylarla tanımaktadır.</p>

  <p class="normal1">Peki ya Topal Osman ve çetesi? Cumhuriyet’in en önemli ilk JİTEM’i ya da yaygın adıyla Susurluk Çetesi, Ergenekonu olarak Karadeniz’de öldürdüğü Rumların; ya da sadece İslamiyet konusunda Atatürk’e muhalefet ettiği için yine Topal Ağa tarafından öldürülen Trabzon mebusu Ali Şükrü Bey’in ahı ve hatırası biz bugünün insanında nasıl yaşamalı? Anıt mezarda yatan Topal Osman, Karadeniz’in Rum köylerini işkenceden, haraçtan geçirmiş, Zara’nın, Divriği’nin, Koçgiri’nin Alevilerini, Kürtlerini de aynı hunharlıkla, aynı pervasızlıkla katletmiştir.</p>

  <p class="normal1">Peki ya evine gelen misafire üç günden önce “Sebibi ziyaretiniz?” diye sormayı bile utanç sayan Çerkesler?</p>

  <p class="normal1">Peki ya bütün bunlara bakıp gerçeği bilerek yürek acısıyla susan gerçek Lazlar, Pontuslular, Hemşinliler?</p>

  <p class="normal1">Ama şimdi Çerkes, Çerkes dilinden, kültüründen, Laz kendi dilinden ve kültüründen söz ettiği anda “Vatan haini” sayılır ve resmî ideolojinin gönüllü kulları, Topal Osman’ın mezarını ziyaret ederek:</p>

  <p class="normal1">“Şehitler ölmez, vatan bölünmez” diye bağırır.</p>

  <p class="normal1">İki şairden iki dize gelir insanın aklına:</p>

  <p class="indentmetin">“Kabahat senin demeye de dilim varmıyor</p>

  <p class="indentmetin">Ama kabahatin büyüğü senin</p>

  <p class="indentmetin">Canım kardeşim”</p>

  <p class="METIN"><span>demiş a Nâzım;</span></p>

  <p class="normal1">Ahmed Arif, bütün bu cinayetleri, ayrımcılıkları, nefreti örgütleyenleri anlatmak istediği Adiloş bebeye söylemiş sözünü:</p>

  <p class="normal1">“Tanı bunları</p>

  <p class="normal1">Tanı da büyü”...</p>
</body>
</html>
