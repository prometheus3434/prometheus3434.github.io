<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_30">insan ki kendisinden sonra yaşayacak olanı yaratır<br class="chapter" />
  karanlığa karşı güneşi düşler ve insan ki dostluğu yaratır</h1>

  <p class="normal1">Van’da meydana gelen deprem hem halkların asıl yoksulluğu olan dostluk eksikliğini hem de yeryüzünün tek güvencesi olan, çıkarsız, hesapsız, açık ve saydam dostluğu önümüze serdi.</p>

  <p class="normal1">“Sana yapılan yardımı unutma ama yaptığın yardımı hatırlama!” Bu düsturu bugün daha da geliştirmiş, bunu gülümseyerek aşmış olan insanlık, bugün yardıma gereksinme duyanın, daha önce kendisine yardım edip etmediğini hesaplamadan; şimdi yardım ettiğinden daha sonra kendisine bir yardım gelip gelmeyeceği gibi zehirli bir sorunun içine düşmeden verdi elindekini Van halkına.</p>

  <p class="normal1">Bugün eğer Van’da 70 bin insan yaşamını zor da olsa sürdürebiliyorsa, ülkelerin her köşesinde her gün kendini yenileyebilen bu dostluk duygusunun bunda çok büyük payı vardır. İki ceketinden birini, evindeki tası kaşığı, maaşını, harçlığını, ekmeğini hiçbir şeye aldırmaksızın; hiç kimseye hiçbir şey söylemeksizin göndermesini bilen insanlar yeniden var etti Van’da pek çok yaşamı.</p>

  <p class="normal1">Türkiye’nin büyük kentlerinin pek çoğunda deprem acısıyla boğuşan insanlara yardım edebilmek için pek çok şey yapıldı...</p>

  <p class="normal1">Örneğin gündelik yaşamda, saçı uzun, küpe takıyor, kıyafetiyle düzene uygun görünmüyor diye dışlanan rockçılar 12 saat boyunca, İstanbul Maçka’da konser verdi. Binlerce genç bu konsere harcadıkları paranın nereye gideceğini bilerek geldiler buraya...</p>

  <p class="normal1">Konserler sabah 11.00’da Hayko Cepkin’le başladı ve gece 23.00’a kadar sürdü. Etkinlikte yer alan isimler şöyleydi:</p>

  <p class="normal1">4x4, Aslı, Aylin Aslım, Aydilge, Ayşe Saran-Murder King, Barlas, Can Bonomo, Cem Köksal, Çilekeş, Demirhan Baylan, Demir Demirkan, Dilemma, Duman, Direc-t, Emre Aydın, Ete Kurttekin, Feridun Düzağaç, Foma, Gece, Gece Yolcuları, Gripin, Haluk Levent, Hayko Cepkin, Kurban, Mabel Matiz, Malt, Marsis, Melis Danişmend, Model, Moğollar, Mor ve Ötesi, Multitap, Ogün Sanlısoy, Özge Fışkın, Öztürk, Pamela, Redd, Şebnem Ferah, TNK ve Yüksek Sadakat.</p>

  <p class="normal1">Fotoğrafçı Mehmet Turgut konser alanına bir “fotoğraf stüdyosu” kurdu ve portre fotoğrafları çekti.</p>

  <p class="normal1">Aylin Aslım, “Bugün sadece Van’a yardım etmiyoruz, aynı zamanda ırkçılığa kardeşlikle cevap veriyoruz” diye başladı söze... Onu Marsis grubunun solisti Korhan Özyıldız tamamladı: “Toplum için zararlı olanlara karşı durmalıyız. Toplumu nefrete ve kine götürenlere ‘dur’ dememiz lazım. Bugün yine ‘Yaşasın halkların kardeşliği’ demenin zamanıdır.” dedi.</p>

  <p class="normal1">Pek çok futbol grubu ve taraftarı, şikeyle, rüşvetle, futbol borsasıyla uğraşırken, Beşiktaş-Çarşı yardıma soyundu: “ÇARŞI, SICAĞA KARŞI”</p>

  <p class="normal1">Beşiktaş taraftarının önemli bir kesitinin yer aldığı bu tavrı daha geniş anlatmadan, övgüye değer yanları sıralamadan önce şu noktayı vurgulamak bir zorunluluktur:</p>

  <p class="normal1">Futbol maçları, tribünler çok sık, insanı tedirgin edecek kadar sık ırkçı sloganlarla, küfürlerle çınlıyor. Ne yazık ki Beşiktaş taraftarının bir kesimi de bu ırkçılıktan ayrı düşünülmeyecek davranışlar sergiliyor. Kürtlere, siyahilere, oynadıkları oyundan ötürü değil de Kürt ya da Siyahi olmaları öne çıkarılarak edilen küfürler, atılan sloganlar pek çok bakımdan övgüye değer kesimlerin içinde de ırkçılığın azımsanmayacak biçimde var olduğunu göstermektedir.</p>

  <p class="normal1">Çarşı, Van depremi için uç yaratıcılıklar keşfetmekle uğraşmadı. Yaptıkları şey zaten yeterince yaratıcı ve kardeşçeydi... Fenerbahçe derbisinin 90. dakikasında atkılarını, sahaya atıp Van’a gönderdiler. Sonra, “Forza Beşiktaş” isimli taraftar linkinde bu kez Galatasaray derbisi için şöyle bir çağrı yaptılar: “Acı her coğrafyada aynı acıtır, acının rengi olmaz dedik. Kara gözlü çocuk, Yunus, omzunda bir babanın eliyle bakıyordu hayata… Biz, henüz ölmemişken uzatalım elimizi… Bu pazar günü maça gelirken elin boş gelme! Hayat getir biraz…Yedi yaşındaki Denizler naylon çadırlarda donarak ölmesin. Bu pazar günü maça gelirken umut getir! Getir ki, Öğretmen Yusufların cansız bedenleri değil, emekleri taşınsın eller üstünde… Bu pazar günü maça gelirken cebindeki bozuk parayı tamir ettir de gel. Kızılay’ın nezaretindeki kumbaralara sessizce düşsün kâğıttan armağanın… Beşiktaş’ımızın futbolcularının ve diğer branşlarında yapacağı katkılara ortak olup Van’ı ısıtalım. Bu pazar günü maça gelirken, hava durumuna aldanma sakın! Mevsim kış, ona göre gel... Fazladan ceketinle, kazağınla, atkınla, berenle… Üşüyen insanlarımız için kat kat kuşan da öyle gel… 10 gün boyunca Kazan’ın yanında kurulacak yardım masalarına montundan botuna, çocuk bezinden kuru bakliyatına varıncaya kadar ne getirebiliyorsan getir.” Böyle seslendi Çarşı forzabeşiktaş.com sitesinde.</p>

  <p class="normal1">Sonra da Vanlıların soğukta yaşadıkları olumsuzluklara dikkati çekmek için maçın 65. dakikasında (Van’ın plaka işareti olan sayıya denk gelen dakikada) giysilerini çıkararak desteklerini gösterdiler.</p>

  <p class="normal1">Dayanışma ve kardeşliğin sahiplenmesi ancak bu şekilde anlamlı ve duygu dolu ifade edilebilirdi. Bazen satır aralarına gizlenen, bazen alenen söylenen o ‘ayrımcı’, o ‘ırkcı’ dili; Çarşı’nın gösterdiği hümanist nitelik yerle bir ediyordu. Kardeşleri için maçın 65. dakikasını seçip, soyunan Beşiktaşlı taraftarların bu tavrı, gazete haberlerinin altındaki yorumlarda tek bir cümle ile karşılık buluyordu. ‘İnsanın tüylerini diken diken ediyor’.</p>

  <p class="normal1">Bu dil, bölgede anında karşılığını buluyor ve çocukların mutluluğu yapılan röportajlarla ortaya çıkıyordu.</p>

  <p class="normal1">Her şey bu kadar anlamlı ve güzel. Çarşı Van’la üşüdü, Vanlıya güneş açtı tribünlerinde. ‘Güneşi yolluyorum sana/ Dayan!/ Biz Varız,/ Üşümeyeceksin/ Van!’ pankartı ile tek bir koro halinde seslerini yolladılar. Olması gereken dil başından beri buydu.</p>

  <p class="normal1">Yüzleşmeden kaçmanın, yüzleşmeden korkmanın ortaya çıkardığı dil, aslında geçmişin anlı şanlı olmayan kısmı ile ilgilidir. Geçmiş, tabular ve tılsımlar üzerine kurulmuş ve yasalarla güvence altına alınmış bir şeydir.</p>

  <p class="normal1">Tabular bu güvencelerle büyütülmüş ve insanların söylemlerine yansımıştır. Böyle bir dilin üreteceği başlıkların da resmiyetten öte bir anlam ve farklılık içermeyeceği gayet açıktır. Çarşı’nın tavrı bir anlamda deprem sonrası yaşananlarla yüzleşmedir.</p>

  <p class="ortayazi">***</p>

  <p class="normal1">Komşu komşunun külüyle, komşu komşunun gülüşüyle, güveniyle, sesiyle, teri, vefası, görgüsü ve türküsüyle, acısı ve düğünüyle komşudur.</p>

  <p class="normal1">Halklar birbirlerinin diliyle, bayramıyla, duasıyla dosttur... Halklar bu dünyanın nimetleri, kıtlıkları, yoksunlukları içinde; bu dünyanın büyük umutları, düşleri ve türlü felaketiyle bir aradadır. Halklar dudu dillisi, ketumu, Kel Oğlanı, Köse Sultanı, ayvası, narıyla; cimrisi, cömertiyle; doyuranı, duyuranıyla; merdi, namerdiyle, hayırlısı, hayırsızıyla, canı ve yongasıyla, “el eli yur, eller de yüzü yur” sözüyle, “dost dostun eyerlenmiş atıdır” sözüyle bir aradadır... Masalı ve söylencesiyle; deyimi, deyişi, küfürü, kâbesiyle tanır birbirini... Delisi ve velisiyle sever, anlar, gönenir...</p>

  <p class="ortayazi">***</p>

  <p class="normal1">Van’ı vuran depremin yaraladığı insanlar, Gölcük’teki depremin yaraladığı insanla buluştu... Depremin ve tsunaminin üstüne bir de nükleer santral belasıyla baş başa kalan Japon insanı, kendi yarasını sarar gibi geldi Van’a...</p>

  <p class="normal1">Dr. Atsushi Miyazaki bunlardan biriydi. Çok değil yedi ay önce, 11 Mart 2011’de kendi ülkesinde, kendi yaşadığı bölgede, Tōhoku’da meydana gelen deprem, Miyazaki’nin yaşama tarzına ilişkin tercihini de belirlemişti; ve Doktor Miyazaki, adanmışlık duygusunun yapay bütün biçimlerini aşmanın yolu olarak, “bu dünyanın olanağı olmaya” karar verdiği için Van’daydı.</p>

  <p class="normal1">Yardımlaşma ve Kurtarma Derneği’nin (Association for Aid and Relief) kendi ülkesindeki şubesine üye olmak için başvurduğunda, nedenlerini şöyle özetliyor: “Tōhoku depremi beni çok etkiledi. Dünyada yardıma ihtiyacı olan insanlar için bir şeyler yapmam gerekiyor. Barışa ve dayanışmaya bağlanmak, kendini dünya barışına adamaktır seçimim.”</p>

  <p class="normal1">Elindeki en büyük olanakla, eğitim aldığı alanın bilgisi ve deneyimiyle önce Filipinler’e gidiyor Miyazaki. Sonra da Van’a geliyor.</p>

  <p class="normal1">Kırk yaşında bir insan, kendi ülkesinde 9 şiddetinde bir deprem yaşadıktan sonra, kalkıp başka bir depremin içine girdi. Ama burada insanların kandırıldığı aklına gelmemişti. 7.2 şiddetindeki depremde çatlaklar oluşan otel, “sağlam” raporu alıp, müşteri kabul edebiliyordu. Miyazaki, 5.6 şiddette gelen ikinci depremde yıkılan otelin enkazında tam on üç saat kaldı ve yaşamını yitirdi.</p>

  <p class="normal1">Halkların dayanışmasına adadığı ömrü erken bitti Miyazaki’nin; ne var ki, ölüm her şeyin bitimi olmuyor. Van halkı ve Miyazaki’yle birlikte çalışanlar, bir insanın içtenliğini, dürüstlüğünü, yaptığı işleri “desinler için” yapmadığını anlamakta gecikmediler.</p>

  <p class="normal1">Miyazaki’nin annesi Japon insanın o olağanüstü vakarıyla bastı acıyı bağrına; ne insanlık için buralara gelmiş olan çocuğunu, bir önceki depremde yaralanmış bir binada “sağlam” diyerek yatırdıkları için küskünlük söyledi, ne de kendi acısını başka acılardan üstün görürcesine ağladı. Oysa o vakardaki, sessizlikteki ağıt büyüktü Domin’in dizeleriyle söylersek:</p>

  <p class="indentmetin">“KUŞ AĞIDI”</p>

  <p><br class="chapter" /></p>

  <p class="indentmetin">Ayaksız bir kuştur ağıt,</p>

  <p class="indentmetin">dal yok, el yok, yuva yok.</p>

  <p class="indentmetin">&nbsp;</p>

  <p class="indentmetin">Yara açılana kadar çırpınan bir kuştur</p>

  <p class="indentmetin">darlıkta,</p>

  <p class="indentmetin">bir kuştur kendisini kaybeden</p>

  <p class="indentmetin">uzaklıkta,</p>

  <p class="indentmetin">bir kuştur boğulan</p>

  <p class="indentmetin">denizde.</p>

  <p class="indentmetin">&nbsp;</p>

  <p class="indentmetin">Bir kuştur</p>

  <p class="indentmetin">kuş olan,</p>

  <p class="indentmetin">bir taş olan,</p>

  <p class="indentmetin">haykıran.</p>

  <p class="indentmetin">&nbsp;</p>

  <p class="indentmetin">Dilsiz bir kuş,</p>

  <p class="indentmetin">kimselerin duymadığı.</p>
</body>
</html>
