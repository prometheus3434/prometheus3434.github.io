<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">dillerin yasaklandığı yerde<br class="chapter" />
  insanlar nasıl özgür olabilir ki?</h1>

  <p class="normal1">Hilde Domin’in “isteği,” diyalektik bir imgelemden süzülüyor. Tek başına “İyilik” isteyen kimsenin kendini kurtaramayacağı; evrendeki bir çiçekle, bir su damlasıyla kaderimizin bir bağantı ve bütünlük içinde olduğunu düşünen bir imge. Ama yine de istemeliyiz o zeytin dalını, o güvercinden, istemeliyiz kendimize teslim edilmeyi, yaralı ve şifalı:</p>

  <p class="indentmetin">İSTEK</p>

  <p><br class="chapter" /></p>

  <p class="indentmetin">Batırırlar bizi</p>

  <p class="indentmetin">ve yıkarlar Tufan’ın sularıyla</p>

  <p class="indentmetin">ıslanırız</p>

  <p class="indentmetin">zarına kadar yüreğimizin</p>

  <p class="indentmetin">&nbsp;</p>

  <p class="indentmetin">İşe yaramaz</p>

  <p class="indentmetin">dilemek bir diyarı</p>

  <p class="indentmetin">bu tarafında gözyaşı sınırının</p>

  <p class="indentmetin">faydası yok dilemenin</p>

  <p class="indentmetin">“bir bahar olsun ömrüm</p>

  <p class="indentmetin">başıma bir hal gelmesin”</p>

  <p class="indentmetin">&nbsp;</p>

  <p class="indentmetin">Ama işe yarar istemek</p>

  <p class="indentmetin">getirmesini zeytin ağacından o dalı</p>

  <p class="indentmetin">tan kızıllığında güvercinin</p>

  <p class="indentmetin">rengârenk olmasını çiçeği kadar meyvesinin de</p>

  <p class="indentmetin">hâlâ ışıyan bir taç olmasını</p>

  <p class="indentmetin">yerde savrulan yapraklarıyla gülün</p>

  <p class="indentmetin">&nbsp;</p>

  <p class="indentmetin">Ve istemek salıverilmeyi</p>

  <p class="indentmetin">Tufan’dan</p>

  <p class="indentmetin">aslanlı kuyuyla, alevli fırından</p>

  <p class="indentmetin">daha yaralı, daha da şifalı</p>

  <p class="indentmetin">istemek teslim edilmeyi kendimize</p>

  <p class="indentmetin">sürekli yeniden</p>

  <p class="normal1">Şair, oyuncu, çevirmen Ülkü Tamer şöyle anlatıyor:</p>

  <p class="normal1">“Bundan 40-45 yıl önce genç yazar olup da Baylan’a adım atmayan kimse var mıydı İstanbul’da? Beyoğlu’ndaki Baylan Pastanesi’ne... Kimi yazarlar ise basbayağı mekân tutmuşlardı Baylan’ı. Günün hangi saatinde gitseniz onlarla karşılaşırdınız. Özellikle “Mavi”cilerle. Yılmaz Gruda, Ahmet Oktay, Demirtaş Ceyhun, Demir Özlü, Ferit Edgü, Teoman Aktürel aklıma ilk gelen Baylancılar...</p>

  <p class="normal1">Bir de Attilâ İlhan elbet. Ben Aksaray takımındandım, ama Onat (Kutlar), Kemal (Özer), Adnan (Özyalçıner), Doğan (Hızlan) ve öteki arkadaşlarım gibi sık sık giderdim Baylan’a. Garsonlar paramız olup olmadığını gözlerimizden anlar, eğer meteliğe kurşun atıyorsak, hiçbir şey söylemeden önümüze bir şişe maden suyu bırakırlardı. O maden suyuyla akşama kadar idare ederdik. Ceplerimizdeki paranın toplamı 20 lirayı buluyorsa günü Lefter’in meyhanesinde, Balıkpazarı’nda ya da Bacı’da noktalardık. (Milliyet, 15 Mart 2004)</p>

  <p class="normal1">Şair, deneme yazarı Salâh Birsel;</p>

  <p class="normal1">“… Yine Baylan’a dönelim. Eğer 1948 yılında bir akşamüstü oraya gelecek olursanız orada Fahir Onger’i, Oktay Akbal’ı, Behçet Necatigil’i, Orhan Arıburnu’nu ve Salâh Birsel’i görebilirsiniz. Pangaltı’daki Haylayf Pastanesi’nin garsonu Hristo da artık buradadır. Ama burası asıl şenliğini 1952 yılında Atillâ İlhan gelip de otağ kurduktan sonra kazanacaktır. ... Atillâ ikinci Paris yolculuğunu da büyük bir başarıyla sona erdirip İstanbul’a dönmüştür. Vatan gazetesinde sinema eleştirileri yapmaktadır. Bu, Beyoğlu’nda “mekân tutmayı” gerektiren bir iştir. Atillâ bir türlü bunun üstesinden gelemez. Günlerden bir gün Orhan Kemal’e rastlar. Orhan Kemal bir senaryo için Beyoğlu’ya çıkmıştır. Atillâ’ya “Gel, şuraya girelim, kentsoylular gibi bir çay içelim” der. Baylan’dan içeri girerler. Atillâ için giriş o giriştir. Hem kahve, hem çalışma, hem dinlenme yeridir burası artık onun. İlişki kurduğu kızlara da Baylan adresini vermeye, “Geç kalma, erken gel” demeye başlar. (…)</p>

  <p class="normal1">Baylan’a bir koşudur başlamıştır. Orhan Duru –bir süre sonra Türk Edebiyatının batıya en dönük öykülerini yazacaktır–, karikatürcü Tonguç, Sinan Bıçakçı, Hilmi Yavuz, film yönetmeni Metin Erksan, tiyatrocu Atilla Alpöge, Ülkü Tamer, Şükran Kurdakul, Erdoğan Tomakçıoğlu, Atilla Tokatlı, Ege Ernart, Asım Bezirci, Doğan Hızlan, Oğuz Alplâçin (Hayalet Oğuz), Melisa Erdönmez, Konur Ertop, Adnan Özyalçıner, Erdal Öz, Sezer Özlü (sonradan Duru) Ergin Ertem, Polis Haydar, Mehmet Bertan (çok şarap içince kendi göğsüne jilet atar), Önay Sözer ile Can Ok birbirlerinin ardından ya da önünden burada boy gösterirler. E<br class="chapter" />
  (<span>Ah Beyoğlu Vah Beyoğlu,</span> Sel Yayıncılık)</p>

  <p class="normal1">Pek çok sanatçının anılarını süsleyen bu pastanenin adı aslında Loryan’dır. Osmanlı’da saray çevresi dışında, Markiz, Nisuaz, Lebon, Petrograt ve Moskova gibi o güne dek pek az kuruluşun yaptığı çikolata, çikolatalı pasta, turta, kakaolu, kremalı ürünleriyle kendini Beyoğlu’nun küçük bir sokağında tanıtmaya başlamıştır. Sahibi Philippe Lenas’tır. Pastane adını “doğu” sözcüğünün Fransızcasından L’Orient’den almaktadır. Giderek büyüyen Loryan kısa zamanda İstiklal caddesine taşınmıştır.</p>

  <p class="ortayazi">***</p>

  <p class="normal1">Peki ama ne olmuştur da Loryan, bu kadar tanınmışlığın üstüne adını değiştirip Baylan yapmıştır?</p>

  <p class="normal1">Bu aslında, bilerek yapılmış bir tren kazasıdır.</p>

  <p class="normal1">Demir yollarıyla seyahet etmek, Osmanlı’nın son döneminde de, Cumhuriyet’in ilk yıllarında da aslında zorunlu bir ayrıcalıktır; çünkü karada daha hızlı bir araç ya yoktur, ya da yok denecek denlidir. Ancak Cumhuriyet’in ilk yıllarında İstanbul-Ankara arasında tüccarları, parlamenterleri, bürokratları ve devlet zevatını taşıyan kimi trenlere yataklı vagonlar ve lokanta eklenmiştir. Bu trenlere halk “Vagon-Li” demektedir. Bu ad, <span class="ideitalik">La Compagnie des Wagons-Lits</span> adlı demir yolu taşımacılığı yapan kuruluşun halk dilinde kısaltılmış biçimidir. Belçika kökenli bu şirket 1924’te , Atatürk’ün araya girmesiyle yapılan bir anlaşmayla yola devam etmektedir. Yemekli ve yataklı vagonları olan trenler ilk önce, haftada iki gündür. Daha sonra sefer sayısı haftada üçe çıkmış ve 1926’da yine Atatürk’ün isteğiyle, şirketle, TCDD arasında 40 yıl sürecek bir anlaşma yapılmıştır.</p>

  <p class="normal1">Şimdi bir pastanenin ad değiştirmesiyle bir taşımacılık şirketinin ne ilgisi var diyeceksiniz...</p>

  <p class="normal1">Ayşe Hür, bu konuda yazdığı bir makalede şunları söylüyor:</p>

  <p class="normal1">“İşte devlet katında böyle itibarlı bir şirket olan Vagon-Li’nin Beyoğlu Acentesi’nde 22 Şubat 1933 günü yaşanan bir olay tarihe ‘Vagon-Li Olayı’ olarak geçti.</p>

  <p class="normal1">O gün, Tokatlıyan Hanı’nın alt katındaki acenteye gelen bir müşteri, memurlardan Naci Bey’e akşam kalkacak Ankara treninde, yataklı vagonda yer olup olmadığını sormuş, yer bulunmadığını öğrenince talebinde ısrar etmişti. Naci Bey de yardımcı olmak için şirketin Galata’daki acentesini aramıştı. Naci Bey’in telefonda Türkçe konuşması, şirkete yeni atanmış olan Belçikalı müdür Gaetan Jannoni’nin dikkatini çekmişti. Türk tarafının iddiasına göre müdür önce diğer memurlara Naci Bey’in hangi dille konuştuğunu sormuş, onlardan ‘Türkçe’ yanıtını alınca Naci Bey’i yanına çağırarak ‘Burada resmî lisanın Fransızca olduğunu bilmiyor musunuz? Size sopa ile mi davranmalı!’ diye bağırmıştı. Naci Bey’in yanıtı da şöyle olmuştu: ‘Ben Türk’üm. Ülkemde resmî lisan Türkçedir. Hatta siz bile Türkçe öğrenmelisiniz.’ Bu cevaba çok sinirlenen Mösyö Jannoni, ‘Size on lira para cezası veriyorum’ demiş, Naci Bey’in Fransızca olarak ‘Niye ceza veriyorsunuz, kabahatim nedir? Memleketimde Türkçe konuşmak hakkımdır’ demesi üzerine çileden çıkarak ‘Sizi 15 gün içinde kovuyorum’ diye bağırmıştı. Bu konuşmalara şahit olan diğer memurlar, müdüre hareketinin doğru olmadığını söyleyerek arkadaşları hakkında verilen kararın geri alınmasını istemişlerse de müdürden ‘Ya ben giderim yahut da o!’ cevabını almışlardı. Elbette müdür değil, Naci Bey gitmişti.</p>

  <p class="normal1">&nbsp;</p>

  <p class="normal">Gazetelerin kışkırtıcı yayınları</p>

  <p class="normal1">Dönemin yarı resmî gazetesi <span class="ideitalik">Cumhuriyet</span>’in olayı ‘Vagon-Li şirketinde çirkin bir hadise’, ‘Türkçeyi istemeyenin Türkiye’de yeri yoktur’, ‘İki gün evvel Vagon-Li Şirketi’nin Beyoğlu acenteliğinde millî haysiyetimize bihakkın tecavüz telakki edilebilecek teessüfe şayan bir hadise olmuştur’ şeklindeki başlıklarla vermesiyle ‘millî hisleri galeyana gelen’ Milli Türk Talebe Birliği (MTTB) üyeleri ve Darülfünun öğrencileri 25 Şubat 1933 günü üniversitenin arkasındaki arsadan topladıkları taşları gazete kâğıtlarına sararak üçerli, beşerli gruplar halinde Galatasaray ile Parmakkapı arasında toplanmaya başlamışlardı. Göstericiler, bir öğrencinin ‘Arkadaşlar Türkiye’de Türk dili hâkimdir’ diye bağırmasının ardından sloganlar atarak, kapıları, camları kırarak acenteye girmişlerdi. Acenteyi tahrip eden göstericiler, ‘Bu müessese bu resmi asmağa layık değildir’ diyerek duvardan indirdikleri Mustafa Kemal fotoğrafı ve Türk bayraklarıyla Vagon-Li Şirketi’nin Karaköy bürosuna gelmişlerdi. Aynı tahribatı burada da yapan göstericiler ardından İstanbul Valiliği’nin önüne gelip, bir süre daha gösteriyi devam ettirmişler ve ellerindeki Mustafa Kemal fotoğrafını Eminönü Halkevi’ne teslim ettikten sonra Cağaloğlu’ndaki <span class="ideitalik">Akşam</span>, <span class="ideitalik">Cumhuriyet</span>, <span class="ideitalik">Milliyet</span> ve <span class="ideitalik">Vakit</span> gibi gazetelerinin önünde sloganlar atmışlardı. Gençlerin gazetelere kızgınlığının nedeni, gazetelerin o günlerde yapılan güzellik yarışması seçmelerine gösterdikleri ilgiyi Vagon-Li Olayı’na göstermemesiydi. Gençlerin bir türlü yatışmadığını gören polis gruba müdahale etmiş, 30 kadar elebaşını Galatasaray karakoluna götürmüştü.</p>

  <p class="normal1">&nbsp;</p>

  <p class="normal">Mustafa Kemal’in tavrı</p>

  <p class="normal1">Olayların içinde bulunan Adnan Ötüken adlı bir tanığın iddiasına göre, bunlar olurken, Vagon-Li Şirketi’nin Beyoğlu acentesinin yakınlarında diş hekimi Sami Günzberg’in muayenehanesinde dişlerini yaptırmakta olan Mustafa Kemal (6-26 Şubat 1933 arasında İstanbul’da kalmıştı) gürültünün nedeni sormuş, olayı öğrendikten sonra ‘Oradan polisleri, jandarmaları çekin. Çocuklardan da birinin başına en ufak bir şey gelmesin’ demişti.”</p>

  <p class="normal1">İlk bakışta olay, dil üzerinden iki milliyetçi eğilimin arasında geçiyor gibi görünüyor. Oysa, Türk tarafının asıl meselesi bunun çok ötesindedir:</p>

  <p class="normal1">Hür şöyle sürdürüyor: “27 Şubat 1933 tarihli <span class="ideitalik">Cumhuriyet</span>’te, şiddet olaylarını yorumlayan Edebiyat Fakültesi’nden Adnan Bey ve Meliha Hanım adlı öğrencilerin sözleri olaylara katılanların duygu ve düşüncelerine tercüman olacak nitelikteydi: ‘Hadise Türklüğe ve Türk lisanına tecavüzlerin gençlik tarafından nasıl karşılanacağını, nasıl cezalandırılacağını çok iyi gösterdi. Bu hadise La Jeunnes, Parisien, Gloria vesaire gibi isimler taşıyan müesseselere de ders olmalıdır. Türkiye’de yalnız Türkçenin, yalnız Türk kültürünün hâkim olmasını istiyoruz.... Millî hudutlar dahilinde en küçük gayrı millî bir harekete tahammül göstermeyen gençlik bilhassa Türklüğe karşı yapılan en küçük bir hareket karşısında coşacak vaziyette bulunmaktadır. Eğer bu hareketi hukuki esaslara aykırı bulanlar varsa yanılıyorlar. Onlara deriz ki: Heyecan ve halecanlar (titreme, çırpınma) hayati kaidelere sığmaz. Halecanların hususi (özel) bir mantığı ve şuuru (bilinci) vardır. Nitekim Fransa’da ve Almanya’da hiçbir hukukçu, talebe hareketlerini tenkit etmez ve edemez. Her hareket aynı sertlikteki mukabilini doğurmak zaruretindedir. Gazi’nin içimize akıttığı millî heyecanları bulaştırmalarına gene Gazi’nin kafalarımıza aşıladığı fikirlerle isyan ettik. Ana vatanda her şey millî Türk dili yazısı ile olacaktır. Türkçe olmayan her şeyin akıbeti (sonu) budur.”</p>

  <p class="normal1">Aslında 12 Eylül cezaevlerinde uygulanan ve ülkemizin bugününü de önemli ölçüde etkileyen, “Vatandaş Türkçe Konuş!” uygulamalarının, Türk Talebe Birliği’nin 1928’den yaptığının ardından gelen, en büyük ikinci dalgadır.</p>

  <p class="normal1">“Bursa, Diyarbakır, Adana, Ankara, Edirne, Kırklareli Yahudileri Türkçeyi ‘öz dil’ ilan ettiler, cemaatin mekânlarına ‘Türkçe konuş!’ levhaları astılar. İstanbul’da yaşayan Rum, Ermeni, Yahudilerden bir grup, Beyoğlu Halkevi’nde biraraya gelip Türk Dilini Yayma Birliği adı altında bir cemiyet kuracaklarını açıklamak zorunda kaldılar” diye ekliyor Hür.</p>

  <p class="normal1">Edirne ve Çanakkale bölgelerinde evlerin ve iş yerlerinin yağmalanıp oralardan sürülen azınlıklar şimdi yeniden diken üstündedir. Çünkü ortada konuşulan şey bir fikir değil; bütün başka fikirleri ve kültürleri zorla, şiddetle baskı altına almaya çalışan “Tekçiliğin” nerede ve ne zaman patlayacağı belli olmayan öfkesidir. Bu saldırganlığın ilk hedeflerinden biri, ticareti ve değişik hizmet dallarını işleyen “azınlıkların” iş yerleridir:</p>

  <p class="normal1">Hür, aynı makalesinde bunun teorisinin nasıl bir üslupla yapıldığına ilişkin iki önemli örneğe değiniyor; birincisi:</p>

  <p class="normal1">“8 Mayıs 1933 tarihli <span class="ideitalik">Uyanış</span> dergisinde Reşat Feyzi (Yüzüncü) ‘Dil İnkılabının Mana ve Ehemmiyeti’ başlıklı yazısında şöyle şikâyet edildiğine bakılırsa henüz hedefe ulaşılamamıştı: Hâlâ Beyoğlu’nda, Polonya, Venedik, Lamartin daha bilmem ne sokakları var. Türkiye Cumhuriyeti topraklarında olduğumuzu bize bu isimler mi hatırlatacak? (...) Millî dil davası hepimizin davasıdır. Türklüğün hâkim olduğu bir memlekette yalnız Türk hâkimdir. Dil inkılabının gayesi bu topraklarda yaşayan her mefhumun söylenişini Türkçeye çevirmek olmalıdır.”</p>

  <p class="normal1">İkinci ve daha da sert örneği yine dönemin resmî yayın organlarından biri sayılan Cumhuriyet gazetesinin sayfalarında kendini göstermiştir:</p>

  <p class="normal1">&nbsp;</p>

  <p class="normal">“Dört gün mühlet veriyoruz!</p>

  <p class="normal1">Aradan beş ay geçmişti. 25 Ekim 1933 günü <span class="ideitalik">Cumhuriyet</span> gazetesinde yayımlanan (güya) bir okur mektubu azınlıklardan beklenenleri bir kez daha hatırlatıyordu:</p>

  <p class="normal1">“Yurttaş,</p>

  <p class="normal1">Cumhuriyet Bayramı’na kadar:</p>

  <p class="normal1">1) Enstitü dö Bote, Bazar dö Lövan, Rejans, La Jönes... gibi Türkçe olmayan levhaların Türkçeye çevrileceğini;</p>

  <p class="normal1">2) Otel Balkan, Otel Turan gibi Türk gramerine uymayan adların Turan Oteli, Balkan Oteli şekline konulacağını;</p>

  <p class="normal1">3) Türk topraklarında yaşayan her adamın Türkçe bilmesi icap ettiğine göre Türkçe yazıların yanında yabancı dilden tercümelerinin konulmasında faide olmıyacağı cihetle bunların da atılacağını kuvvetle umarız.”</p>

  <p class="normal1">“Vatandaş Türkçe Konuş” saldırılarının yoğunlaştığı bu günlerde, “sanat tarihçisi Burhan Toprak’ın önerisiyle Loryan, 1934’te Baylan olmuştur.”</p>
</body>
</html>
