<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">bol bol acı olmalı ırkların edebiyat harcında,<br class="chapter" />
  yoksa nasıl “kahraman” olur ırklar</h1>

  <p class="normal1">1991 ile 95 yılları arasında, sonradan “Srebrenitsa Katliamı” olarak tanımlanacak bir soykırım gerçekleşti. Yugoslavya İç Savaşı (Hırvatistan-Bosna Savaşı’nda) Srpska Cumhuriyeti Ordusu’nun giriştiği katliamda, kayıtlara göre 8 bin 372 Boşnak, Bosna-Hersek’in Srebrenitsa kentinde, General Ratko Mladiç komutasındaki ağır silahlarla donatılmış Bosna Sırp Ordusu tarafından öldürüldü.</p>

  <p class="normal1">Böyle katliamlarda elbette ki öldürülenlerin çoğunluğu kadınlarla, çocuklar oluyor. Katliama, Sırp ordusunun dışında “akrepler” olarak tanınan <span>Sırbistan</span> özel güvenlik güçleri de katıldı.</p>

  <p class="normal1">Oysa, Birleşmiş Milletler, Srebrenitsa’yı güvenli bölge ilan etmişti. Oysa, günlerce süren katliamlar, bütün uygar Avrupa’nın Birleşmiş Milletler’in silahlı güçlerinin gözü önünde yaşandı. Bu, II. Dünya Savaşı’ndan sonra Avrupa’da gerçekleşmiş bir soykırımdı.</p>

  <p class="normal1">Sırp Ordusu, aynı zamanda oradaki ulusal müzeyi, ulusal kütüphaneyi yaktı. Bir daha eşi bulunamayacak el yazması eserler, Boşnak Müslümanlarının tarihine ve dünyanın değişik dönemlerinin tarihine, bilimine, estetiğine ait eşsiz (tek, orijinal kopya) binlerce kitap yakıldı. Bu da Hitler’in subaylarının Avrupa’nın meydanlarında yaktıkları kitaplardan sonra, bir halkın tarihinin ve kültürünün bilerek, seçilerek yakılması oldu.</p>

  <p class="normal1">Bütün bu dönem boyunca, daha önce soykırıma uğramış Yahudilerin devletinden, devlet kurumlarından kayda değer tek kınama çıkmadı. Komşuları soykırıma uğrayan Ermeniler devlet ve resmî bakımdan neredeyse sustu...</p>

  <p class="normal1">Dünya kamuoyunun başka soykırımlarla uğraşması, onların uğradığı soykırımın etkisini düşüreceğine ilişkin diplomasi görüşü bütün bu susma ya da etkin konuşmama biçimlerini belirledi...</p>

  <p class="normal1">Fransa’da “soykırımı inkâr etmek suçtur” yasası tartışıldığı sırada, Mavi Marmara gemisiyle Filistin’e yardım götürenlerin bir kısmını İsrail öldürdüğü için, İsrail-Türkiye ilişkileri gergin görünüyordu. Ama Türkiye devleti, Fransa’da bu yasa tasarısı görüşüldüğü sırada İsrail’le ilişkileri beklenmedik biçimde yumuşattı.</p>

  <p class="normal1">Türkiye diplomatik çevreleri çok iyi biliyordu çünkü, Yahudi egemen sınıfları başka halkların uğradıkları soykırımlara karşı yapılan savaşımların hemen her türünü ya engellemeye çalışır ya da bu savaşımlardan uzak durur.</p>

  <p class="normal1">Kapsayıcı psikoloji şudur: Bizimle özdeşleşmiş soykırım kavramını başkalarına kaptırmayalım.</p>

  <p class="ortayazi">***</p>

  <p class="normal1">Ermeni diasporasının siyaseti abartı sayan ve sanan kesimleri, Ermenilerin 1914-15’te Türkiye’de yaşadıkları katliamdaki ölü sayısını gerçeğe yakın değil de daima daha fazla söyler. Sanki bu cinayetlerin soykırım sayılması için 600 bin civarında Ermeni’nin öldürülmüş olması yetmemektedir. Elbette bir yıl içinde bir halkın nüfusundan bu kadar insanı planlayarak öldürenler, ellerinden gelseydi bunun iki katını da yapardı. Ama bu kadar insanın bir devlet tarafından planlanarak öldürülmesi de zaten soykırımdır. Ama böylesi diasporaya yetmez.</p>

  <p class="normal1">Türklerin Balkanlar’da ve Kafkaslar’da yaşadığı kırımlarda, göçlerde verdiği ölü sayısı asla gerçeğe yakın söylenmez... Verilecek rakamın abartılı bulunacağından çekinilen ortamlarda, “Yüzbinlerce Türk öldürüldü” denir.</p>

  <p class="normal1">Oysa, Osmanlı egemenliğiyle birlikte Balkanlar’a yerleşmiş Türkler Osmanlı’nın, art arda yaşadığı yenilgilerden sonra, Anadolu’ya göçmeye başladıklarında kelimenin gerçek anlamıyla soykırım yaşamıştır.</p>

  <p class="ortayazi">***</p>

  <p class="normal1">Ancak başka ve önemli bir boyut daha var: Şimdiki zamanı büyük ölçüde belirleyen tarihsel acılarının anlaşılması, o acıların nedenlerinin etraflıca anlaşılmasıyla ilişkilidir. Tarihi, bugünün her türlü milliyetçi etkisine mesafeler koyarak değerlendirmeyenler, zaten tarihsel bir etkinlik yapmıyordur. Bugünün mevcut gidişine, geçmişin acılarından, tarih aktüalitesinden bahaneler, gerekçeler derliyor demektir.</p>

  <p class="normal1">İster Ermenicilik, ister Türkçülük, Rum, Bulgar ya da Rus litaratürlerinin tarih tezlerinin bugün yaşadığımız sorunlarda nasıl bir işlev gördüğünü ve göreceğini anlamanın yolu, o yazılanlarla nedenleri arasındaki ilişkinin nesnel verilip verilmediğini anlamaktan geçmektedir.</p>

  <p class="normal1">“İç ya da dış düşman gereksinmesini” bir biçimde “anlaşılır” göstermeye yatkın çalışmaların vazgeçilmezi olan, “acı yüklü” satırlar hemen bütün halkların “millî ansiklopedisinde” bir biçimde yer almaktadır. Öte yandan her halk bugün olduğu gibi, dün de dünyanın bir parçasıydı ve olan şeylerin, bugün olduğu gibi dün de bir nedenler ve sonuçlar bağıntısı vardı.</p>

  <p class="normal1">Buradaki ayırt edici noktalardan biri herkesin kendi tarihine önyargılarla savaşarak bakabilmek için kendine yeniden emek vermeyi kabul etmesindedir.</p>

  <p class="ortayazi">***</p>

  <p class="normal1">Milliyetçi dünyanın acıyı açık artırmayla yükseltmeye çalışmasının edebiyatta da yansımaları vardır. Bu edebiyat türünde de daima başka ülkelerden, başka halklardan, mezheplerden gelir acı. Acı hangi ırkın, dinin, mezhebin işine yarayacaksa o “pirüpaktır”.</p>

  <p class="normal1">Srebrenitsa soykırımındaki en önemli aktör, Srpska Cumhuriyeti Ordusu’nun generali Ratko Mladiç’ti. Türk edebiyatında, İttihatçı düşünceleri işlemesiyle ün salmış Ömer Seyfettin’in, dillere destan olmuş olumsuz kahramanlarından birinin adı da Binbaşı Ratko’dur.</p>

  <p class="normal1">Düşmanlığı yaratabilmek, ona biçimler kazandırabilmek için acı tek başına yeterli değildir. “Düşman” sayılan tarafı aşağılamak, onun ne denli gaddar, insaftan, insanlıktan uzak olduğunu akıllara kazmak da gerekmektedir. Bu aynı zamanda bu acıya maruz kalan tarafın dayanma ve savaşma gücüne, kahramanlığına yönelik büyüleyiciliği, serüvenlerin olağanüstü boyutlara varmasını da sağlamaktadır.</p>

  <p class="normal1">Irkçılık edebiyatının Türkiye’deki örneklerinin eğer cılkı çıkmışlarını, yerlerde sürünenlerini, yerel pazarlar için üretilenlerini bir kenara bırakırsak; teorik alanda Ziya Gökalp, Yusuf Akcura, Nejdet Sançar gibi isimleri edebiyat alanında Hüseyin Cahit Yalçın, Ömer Seyfettin, Nihal Atsız, Necip Fazıl Kısakürek, Orhan Şaik Gökyay ve daha sonra Halikarnas Balıkçısı, Atillâ İlhan gibi isimler izlemektedir. Ömer Seyfettin’in Vatani Hikâye/Beyaz Lale’si bu bakımdan en tipik örneklerden biridir:</p>

  <p class="normal1">Söz konusu kitapta, 1912’de Bulgar ordusunun Serez’e girişi anlatılmaktadır. Ama öyle sahneler vardır ki hem okumak olanaksızdır, hem de büsbütün inanmak... Romanda Bulgar binbaşı Radko, Türklere tam bir vahşet uygulamaktadır:</p>

  <p class="normal1">“Şehrin en büyük fırını hazırlanacak, ali mahkeme için lüzumu olan sandalyeler, büyük masa, kırmızı örtü, İncil, ip, zeytinyağı, kerpeten, ustura, şiş vesaire gibi şeyler oraya götürülecek, vakit geçirmeden işe girişilecekti.”</p>

  <p class="normal1">(...)</p>

  <p class="normal1">Radko’nun ikinci emri yukarıdaki hazırlığın nedenini açıklamaktadır:</p>

  <p class="normal1">“Türk mahallelerinden çabucak yetmiş seksen kadar kadın istintak [sorgulama] için toplanacak ve ilk yanan fırına getirilecek.”</p>

  <p class="normal1">(...)</p>

  <p class="normal1">“Dimço Kaptan’ın yaktırdığı fırına elli tane kadın getirildi.”</p>

  <p class="normal1">Radko, işe koyulmak için atını dört nala o fırına sürer. İşi “kızlarla”, “genç kadınlarladır.” İhtiyarları kapının arkasında toplar. Yalnızca “on sekiz yaşında kızlar, kundaktaki çocuklarına meme veren genç ve taze analar” kalır geriye. Ve ayrılmış kadınlara emrini verir Radko: Soyunun. “Hamama girecekmiş gibi... Ağanızın koynuna girecekmiş gibi...”</p>

  <p class="normal1">Afallamış ya da direnen kadınlar dipçiklenir. Binbaşı Radko öfkelenir. Kucağından kopartılan bebeği yanan fırına atılan bir kadın bağırır:</p>

  <p class="normal1">“Allah’tan kork.”</p>

  <p class="normal1">Radko yanıt verir:</p>

  <p class="normal1">“Allah benden korksun”.</p>

  <p class="normal1">Bulgarların, Balkan Türklerine yaptıkları vahşet, çileden çıkan annenin binbaşının gırtlağına atılmasıyla doruğa çıkar: Radko, kadını komitacılara soydurur, ellerini arkadan bağlatır ve önceki sayfalarda hazırlanmasını emrettiği usturayı alarak işe başlar. Sonrasını Ömer Seyfettin Bey’den dinleyelim: “Kebap yapılacak kestaneleri nasıl çatlamasın diye yararlarsa o da fırında yakacağı adamın vücudunu öyle yarardı. Yarılmamış bir adam çabuk yanmazdı. Hâlbuki yarılırsa tatlı bir cızırtı çıkararak, çabucak tutuşur, mavi ve sincabî bir buhar bırakarak kül oluverirdi.”</p>

  <p class="normal1">Bundan sonrasında, Ömer Seyfettin yarattığı düşmanın, bölgedeki neredeyse bütün halkların yanarken çıkardığı kokular konusundaki uzmanlığını hem gülümseten çelişkilerle, hem de gülümseten ayrıntılarla veriyor.</p>

  <p class="normal1">“Bu mavi ve sincabî buhar... Radko onun manzarasından ziyade kokusunu severdi. Ve bu koku yakılan adamın milliyetine göre değişiyordu. Radko çok dikkat ve tecrübe etmişti. Hattâ şimdi yakılan bir adamın uzaktan kokusunu duysa hangi milletten olduğunu yanılmadan söyleyebilirdi. Bulgar köylüleri kavrulmuş sarmısak, Sırplar yanmış patates, Rumlar kızartılmış balık ve şarap kokusu çıkarırlardı. Henüz bir Alman, bir İngiliz, bir Fransız yakamamıştı. Onların kokusunu bilmiyordu. Fakat Türkler... Balkan’ın bu en kuvvetli ve kanlı adamları keskin bir süt, bir tereyağı kokusu neşrederlerdi.”</p>

  <p class="normal1">Türklüğün birlikte yaşadığı, komşuluk ettiği öteki bütün halklardan ne denli asil olduğuna, Türklüğün yaşadığı zulümleri, bütün bu halkların Türklüğe tepeden tırnağa düşman olmasını işlemiş daha pek çok roman, şiir, öykü film vardır. Murat Belge’nin “Genesis/Büyük Ulusal Anlatı/Ve Türklerin Kökeni” başlıklı çalışması bu bakımdan son derece önemli bir incelemedir.</p>

  <p class="normal1">Bizim, Ömer Seyfettin’den örnek vermemizin nedenlerinden biri, Ziya Gökalp gibi sosyolojik bakımdan Türklüğün şekillenişine ön ayak olan kesimlerle 1900’lü yılların hemen başında işe katılmış olmasıdır. Örneğin, Beyaz Lale 1914’te tefrika edilmiştir.</p>

  <p class="normal1">Osmanlı İmparatorluğu’nun çöküş sürecinde Türkçülüğün bu akıl almaz mazlum edebiyatı, hiç de küçümsenmeyecek ölçülerde pornografik öğeler katılarak (ileride biraz daha ayrıntılı değineceğiz) şekillendirilmiştir.</p>

  <p class="normal1">Bu edebiyat, Osmanlı Türkiyesi’nde Ermeni soykırımı başta olmak üzere pek çok sindirme hareketinin zeminini oluşturan ana öğelerden biri olmuştur.</p>

  <p class="normal1">Edebiyatta, yazının öteki türlerinde geliştirilen bu ırkçılığı kimi incelemeciler “aydınların reaksiyonu” olarak değerlendiriyor. Osmanlı’nın Bosna’da, Trablusgarb’da yenilmesi, Balkanlar’dan gelen öteki yenilgilerden ötürü bu bir ölçüde doğru sayılabilir. Öte yandan Osmanlı-Rus Savaşı’nın (93 Harbi) katılaştırdığı kasvetle rendelenen Osmanlı kimliği de bu “reaksiyonun” nedenlerine eklenebilir.</p>

  <p class="normal1">Ama bütün bunlar, Türk kimliğiyle başka halklara saldırmanın açıklanmasında yeterli değildir. Osmanlı lügatının içinde dolaşarak “öz türkçe” arayan yazarları, öteki bütün halkların Türk ırkının uhdesinde yaşayacağına ilişkin yapılan yasaları, yazılan yazıları; kendi içindeki muhalefetin suikastlarla, tuzaklarla susturulmasını sağlayan iktidar biçimini yalnızca Osmanlı’nın sınırlarının daralmasıyla oluşan kaybı “telafi etmeye yönelik çabalar” olarak değerlendirmek de çok kullanışlı görünmüyor.</p>

  <p class="normal1">Avrupa’da 17. yüzyılın sonlarında başlayarak daha da saldırganlaşan ırkçı dalganın gelişip dünyadaki milliyetçi dalgayla buluşarak kendine yeni yollar açmasının da bu “millî tarih” yaratma biçimlerinde büyük payı vardır. Tarih icat etmenin, pek çoğu hayale dayanan ırk kökleri üzerinde ulus inşa etmenin; bunu yaparken başka bütün halkları, kültürleri “aşağılık” görmenin arkasında kurulmak istenen yeni egemenlik biçiminin hayalleri de vardır.</p>

  <p class="normal1">Edebiyat bu icat ve inşayla gelen bu tarihin popülerleşmesi bakımından o günün en büyük olanaklarından biridir. Bugünden bakarak bu “büyük ulusal edebiyatın” hamuruna ağırlığını veren öğelere hamaset diyebiliriz. Ama ortaya çıktığı dönemin koşullarına bakıldığında bu “hamaset” ulaştığı kitleler üzerinde derin etkiler bırakabilen bir olgudur.</p>

  <p class="normal1">Bu “hamaset” farklı ülkelerin edebiyatında bizdeki ölçeklerde var mıdır? Bu ayrı bir araştırmayı gerektirmektedir. Ama, Ömer Seyfettin’in örnek aldığımız Beyaz Lale’sindeki olağanüstü zalim sahnelerin bir kısmının modeli, Osmanlı’nın ezeli ve ebedi “düşmanı” Rusya’nın büyük yazarı Dostoyevski’dir. Karamazov Kardeşler’in, İvan’ı, bir Bulgardan dinlediği menkıbe gibi öykülerle doludur. Bu kısa öykülerin odağında Türklerin, Çerkeslerin Bulgar halkına karşı işledikleri zalimlikler bulunmaktadır: “Köyleri yakıyor; kadın ve çocukları katlediyor, ırzlarına geçiyor... Bu Türkler çocuklara işkence yapmaktan da zevk alıyor; doğmamış çocukları analarının rahmini kesip çıkartıyor, annelerinin gözüne baka baka, bebekleri, havaya fırlatıp düşerken süngüleriyle şişliyorlar.”</p>

  <p class="normal1">Dostoyevski’nin kahramanı İvan, işgalci Türklerin bebeklere, kadınlara yaptığı zulme çok özel bir vurgu yapmaktadır:</p>

  <p class="normal1">“Çocuklu kadınları düşünün. Bu işgalci güçlerin karşısında korkudan titriyorlar. Türkler işte böyle annelerin etrafında daire olur. Önce türlü maskaralıklar yaparak bebeği güldürmeyi başarırlar. Derken biri piştovunu çeker, bebeğe doğru uzatır; çocuk minik elleriyle bu oyuncağı yakalamaya çabalarken, tetiği çeker ve yavrucağın beynini patlatır.”</p>

  <p class="normal1">Yinelemek gerekirse bu zulüm pavyonunun işgalle, milliyetçilikle yaralı bütün ülkelerin edebiyatında bir yeri vardır; örneğin Yunanistan’daki Osmanlı işgalini anlatan Kazancakis’in milliyetçiliği daha aşağıdır diyebilir miyiz?</p>

  <p class="normal1">Kaptan Mihail’de, karısını kaptırıp paçavraya dönen Türk Beyi Nuri bir de kaptan Mihal’in kardeşinden aldığı bıçak yarasıyla erkekliğini yitirir. En büyük erkeklik erki daima Rumlarındır...</p>

  <p class="ortayazi">***</p>

  <p class="normal1">18. yüzyılın son çeyreğinden başlayarak Avrupa’yı kıskaca alan milliyetçi dalga, aynı zamanda imparatorlukların parçalanmasının da miladı sayılabiliyor. Ama bu aşamada bir sorun vardı: Milliyeti “O,” yapan, “kendine özgü” kılan “başka milliyetlerden ayırt edebilecek” değerler silsilesini bulmak, yaratmak, kurgulamak gerekiyordu: Bu ödevin küçümsenemeyecek kısmı da “tarihçiliğe”, “bilime” ve “edebiyata” düşüyordu.</p>

  <p class="normal1">Bu nedenle Dostoyevski’nin anlattığı “gaddarlıklar” Türk edebiyatında tersine çevrilerek anlatılmaktadır. Üstelik, köken bakımından eldeki tarihle tatmin olmayanlar, bu kez “kök Türkler” tezine yaslanarak, İttihat ve Terakki’nin Balkanlar’da uyguladıkları Türkleştirme politikalarını edebiyatın alanına çekmek için çaba göstermiştir.</p>

  <p class="normal1">Nihal Atsız, “<span class="ideitalik">Leon Cahun</span>” ya da “<span class="ideitalik">Gökbayrak</span>” kitapları başta olmak üzere döne döne işlediği savaşkan, Orta Asyalı beyaz ırkını, Aptullah Ziya Kozanoğlu, Kızıl Tuğ’da Moğollardan özel bir Türk tipi elde etme çabasıyla sürdürür:</p>

  <p class="normal1">O sıralar adı “Temuçin” olan Cengiz Han şöyle konuşturulmaktadır:</p>

  <p class="normal1">“Sen de çok iyi bilirsin ki Celme, Moğol diye aynı bir ulus yoktur. Bundan başka ben de, eski Göktürk soyundanım. Ben bu göçebe avulları, senin Moğol, Türk, Tatar, Özbek, Kırgız dediğin cılasınları bir araya, bir bayrak altına alacağım. Ben Türk, Moğol, Tatar derdinde değilim. Ben avul başbuğu değil, ulus hakanı olacağım...”</p>

  <p class="normal1">Birinci Türk Tarih Kongresi’nde Afet İnan, belki de Kozanoğlu’nun edebiyatından etkilenmiş olarak (çünkü romanın yayımlanmasından yaklaşık 7 yıl sonra) “Cengizhan bir Türk kabilesinin mensubudur. Moğol adı bu kabileye çok sonra takılmıştır” demektedir.</p>

  <p class="ortayazi">***</p>

  <p class="normal1">Önce Bulgarlar, Sırplar, Ermeni ve Rumlar ve elbetteki Kürtler; sarayın, sermayenin işine gelmediği zaman ya da Kemalistlerin seçkin kültürüne uymadığı için Araplar...</p>

  <p class="normal1">Hepsi düşmandır.</p>

  <p class="normal1">Bu üstün ırk için bir dış düşman ihtiyacı var olduğu sürece de öyle kalacaklardır. Türkçülüğün, devletçiliğin beğenmediği her hareket “büyük devletlerin iğvasına gelmektedir” ya da moda söylenişiyle “kökü dışarıdaki mihraklardır...” (Sanki, bu ülkenin bütün kaynaklarını peşkeş çeken, ikili anlaşmaları yapan, silah pazarına ülkenin bütçesini yatıran Türk devletçiliği değil de başkalarıymış...) Birlikte yaşadığı, komşuluk ettiği bütün bu halklar, bir biçimde Türkiye Cumhuriyeti’ni arkadan vurmak için daima tetiktedir.</p>

  <p class="ortayazi">***</p>

  <p class="normal1">Bugün, bir depremden sonra, birlikte yaşadığı bir halkı aşağılayarak, onun karşısında kurumlanarak, küfür ederek, ona “sahiplenme” biçiminde, yaklaşık yüzyıla yayılmış bu edebiyatın payını kim bir kenara bıarakabilir?</p>

  <p class="normal1">Türkiye televizyonlarında izlenme rekorları kıran “Kurtlar Vadisi” adlı dizinin, topluma böylesine sirayet etmesi gibi bir örneği akla getirmek bu dediklerimizi daha somut düşündürmek bakımından bize yeterli geliyor.</p>

  <p class="ortayazi">***</p>

  <p class="normal1">Halkların acılarıyla bir cinnet parkına döndürülmüş bu dünya.</p>

  <p class="normal1">Türkiye’de zulme maruz kalmış öyle insanlar var ki artık acılarını anlatmayı bile istemiyorlar. Çünkü öylesine art arda geliyor; öyle üst üste yıkıyor ki insanları, bazen susmak konuşmaktan çok daha baskın gelebiliyor.</p>

  <p class="normal1">Polanyalı şair Tudeusz Rozewcz’in dizelerini okuduğunuzda ister Dersim’de topraklarından kopartılıp köle pazarı benzer yerlerde başkalarına evlatlık dağıtılırken saçları kazınan küçük kızları düşünün; ister göç yollarında bit içinde kalmış başlarını kazıyan binlerce Ermeni kadınını, ister işgal altındaki topraklarında ya da göçerken “çirkin görünürsem tecavüzden kurtulurum” düşüncesiye saçlarını kökünden kesen başka halkların milyonlarca kadınını... Rozewcz ölüm kamplarını yazmış, ama aslında ölüm kamplarının dışında bırakılan ya da ölüm kamplarına sığmadığı için dışarıda kalmış, hep dışarıda kalacak yaşamı:</p>

  <p class="indentmetin">AT KUYRUĞU</p>

  <p><br class="chapter" /></p>

  <p class="indentmetin">Götürülecek bütün kadınların</p>

  <p class="indentmetin">traş edilince başları,</p>

  <p class="indentmetin">dört işçi, huş dallarından süpürgelerle</p>

  <p class="indentmetin">süpürdüler saçları</p>

  <p class="indentmetin">ve bir yere topladılar.</p>

  <p class="indentmetin">&nbsp;</p>

  <p class="indentmetin">Şimdi temiz camın ardında</p>

  <p class="indentmetin">sert saçları yatıyor</p>

  <p class="indentmetin">gaz odalarında boğulanların,</p>

  <p class="indentmetin">taraklar ve iğneler var</p>

  <p class="indentmetin">içinde bu saçların.</p>

  <p class="indentmetin">&nbsp;</p>

  <p class="indentmetin">Işıkla parıldamıyor bu saçlar,</p>

  <p class="indentmetin">rüzgârla ayrılmıyor,</p>

  <p class="indentmetin">okşamıyor bu saçları</p>

  <p class="indentmetin">bir el, bir yağmur, bir dudak.</p>

  <p class="indentmetin">&nbsp;</p>

  <p class="indentmetin">Koca sandıklar içinde</p>

  <p class="indentmetin">bulut bulut kuru saçları</p>

  <p class="indentmetin">boğulanların,</p>

  <p class="indentmetin">ve solmuş bir örgü,</p>

  <p class="indentmetin">bir at kuyruğu, kurdeleli,</p>

  <p class="indentmetin">yaramaz oğlan çocukları okulda</p>

  <p class="indentmetin">çekerlerdi hani.</p>

  <p class="indentmetinitalik">Çev: A. Kadir - Gülen Fındıklı</p>

  <p class="METIN"></p>
</body>
</html>
