<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>deprem.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:f190480a-f856-44e7-83b4-a89a77bf7c93" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">acının da masalı olur ve anlatılır<br class="chapter" />
  bir tek dize için durduğunda kan damarda</h1>

  <p class="normal1">Kan ve köz... Hınç ve umarsızlık içinde sıkılmış yumruklar... Her şey silah; demir, ağaç, kurşun, gaz ve toz, cam ve taş, söz ve bakış... Keder ve irin döken havalar... Akşam karanlığının sevmek ve oynaşmak için değil de korkutmak, sindirmek, yok etmek, susturmak için geldiği kentler, kasabalar, köyler, yollar, dağlar... Sevmenin gündüzünü ve gecesini çepeçevre kuşatmış dikenli tel dağları... Başka büyük acıların tehdidi altında kabul edilen büyük acılar... Başka büyük acıların tehdidine rağmen kabul edilmeyen cinayetler, onursuzluk ve daha büyük, onurlu acılar...</p>

  <p class="normal1">Bu mudur dünya dedikleri yer?</p>

  <p class="normal1">Bu soruyla yazıyoruz, sabah akşam kordon gövdesine tutunup kalemin... Felaketin ve itilmişliğin, sabrın ve bitmişliğin, merhametin ve küstahlığın içinde dönenip duran insanların yüzüne bakarak yazıyoruz...</p>

  <p class="normal1">Yeniyi ‘tarih’ denen o madenden çamur ve zehir içinden geçirerek süzenlerin, canıyla bedel ödeyenlerin, kendini yenmek ve yenilenmek için dudağını kanatarak, kendi içindeki madene kazma sallayanların, durursa, katılaşırsa berhava olacağını bilenlerin, buluşmayı ve birleşmeyi hareketin içinde görenlerin kollarına, aklına tutanarak sorulan sorularla eğiliyoruz beyaz sayfaların üstüne... Kalemin bazen sadece bir nesne, bazen bir evren olabileceğini sezerek her satırda, kalemin her hamlesinde sorulara belenerek tırmanmaya çalışıyoruz ‘yazı’ denen o engebeye...</p>

  <p class="ortayazi">***</p>

  <p class="normal1">Georg Trakl, Ağustos 1914’te, gönüllü olarak Avusturya ordusuna katılmış. Sıhhiye eridir.</p>

  <p class="normal1">Birliğiyle bugün Ukrayna’da bulunan Grodek kentinin yakınlarında bir çatışmaya katıldığında manzara şöyledir:</p>

  <p class="normal1">Ormanlar, ovalar hazanla altın sarısına bürünmüş; billur bir gölün mavisini erguvana boyamaktadır gün batımı. Çimenlikte ve gölde yansımaktadır gökyüzü ve akıtılan kan. Halbuki o çayırda hayvanlar otlatılıyordu, süt ve et veren, yani yaşatan... Ama şimdi patlayan silahlarla sarsılmaktadır her tarafı.</p>

  <p class="normal1">Sıhhiye eri Trakl, yaklaşık yüz yaralıyla baş başadır. Malzemesiz ve ilaçsızdır. Hele bir yaralı var ki, adamın böbreğine saplanmış mermi... Dayanılmaz bir sancı vermektedir ve Trakl bu acının ayrımındadır. Bu acıya katlanamayan yaralı tüfeğini başına doğrultup ateş eder. O acının sona ermesinin çünkü yoktur başka bir yolu. Adamın dağılan beyni insanların üzerine sıçrar.</p>

  <p class="normal1">Sinir krizi geçiren Trakl zor yatıştırılır.</p>

  <p class="normal1">Akşam olunca, Trakl gittiği orduevinde subayları o pırıl pırıl üniformalarıyla, kumar oynayıp içkilerini yudumlayarak kahkahalar atarken görünce az önce yaşadıklarının acısı yeniden katlanılmaz olur...</p>

  <p class="normal1">Bahçeye çıkar ve intihara kalkışır. Etraftakiler bir kez daha sakinleştirip kurtarırlar onu.</p>

  <p class="normal1">Ama Trakl tutuklanır. Ruh sağlığı bozuk olduğu gerekçesiyle bir hastaneye kapatılır. Birkaç gün sonra, aniden rahatsızlanınca çağırılan doktorun sözleri bu yaşamın son noktasını söyler: “Ölüm.”</p>

  <p class="normal1">Kalbi durmuştur şairin. Nedeni, aşırı dozda kokaindir.</p>

  <p class="normal1">Ölmeden önce iki şiir yazabilmiştir. Bunlardan biri, Grodek’tir.</p>

  <p class="ortayazi">***</p>

  <p class="normal1">Savaş ve onun vahşeti, soykırımlar, katliamlar milyarlarca öyküyle ve dizeyle anlatılabilir. Birbirinden çok farklı öyküler, dizeler, başka sanat yapıtları anlatabilir bize nükleer santrallerin patlamasını, depremi, tsunamiyi, ölümcül kazaları ya da intiharı... Ölümcül olan ve ölümden söz açan çok şey vardır. Ama savaş ve dehşeti bunlardan katmerli acılar verir... Birilerinin planlayarak gerçekleştirdiği bu zulümlerden daha büyüğü var mıdır.</p>

  <p class="normal1">Trakl’ın son dizesi:</p>

  <p class="indentmetin">“Büyük bir acı besliyor bugün meşalesini zihnin</p>

  <p class="indentmetin">O doğmamış torunlar.”</p>

  <p class="normal1">Savaşta ölen, yalnızca oraya sürülen ya da oraya sürülenin kentlerde, köylerde öldürdükleri değildir. Ölen “O doğmamış torunlardır.”</p>

  <p class="normal1">&nbsp;</p>

  <p class="normal1">Van’da meydana gelen bir depremi eksen alan bir çalışmanın böyle bir biyografik özete yer vermesinin nasıl bir anlamı var?</p>

  <p class="normal1">Okuyacağınız sayfalar bu soruyu yanıtlamaya yetmezse, burada vereceğimiz bütün yanıtlar anlamsız kalır...</p>

  <p class="normal1">Sözü şiire barakalım:</p>

  <p class="indentmetin">GRODEK</p>

  <p><br class="chapter" /></p>

  <p class="indentmetin">Çınlıyor akşam vakti sonbahar ormanları</p>

  <p class="indentmetin">Gürültüsüyle öldürücü silahların, altın sarısı ovalar</p>

  <p class="indentmetin">&nbsp;</p>

  <p class="indentmetin">Ve mavi göller. Yuvarlanıp geçiyor güneş</p>

  <p class="indentmetin">Üzerlerinden. Giderek karanlık. Sarıyor gece</p>

  <p class="indentmetin">Can çekişen savaşçıları ve vahşi feryatlarını</p>

  <p class="indentmetin">Parçalanmış ağızlarının.</p>

  <p class="indentmetin">&nbsp;</p>

  <p class="indentmetin">Oysa birikiyor çimenlikte sessizce</p>

  <p class="indentmetin">Bir öfkeli tanrıya yurt olan o kızıl bulut.</p>

  <p class="indentmetin">&nbsp;</p>

  <p class="indentmetin">İşte akıtılan kanlar, serinliği ayın.</p>

  <p class="indentmetin">&nbsp;</p>

  <p class="indentmetin">Her yol kara bir çürümeye karışır.</p>

  <p class="indentmetin">Gecenin yaldızlı dalları arasından, yıldızların altında</p>

  <p class="indentmetin">Kız kardeşin gölgesi sendeliyor suskun koruda</p>

  <p class="indentmetin">Selamlamak için şehitlerin ruhunu ve kanlar içinde başlarını;</p>

  <p class="indentmetin">Çınlıyor usul usul kamışta kalın kavalları sonbaharın.</p>

  <p class="indentmetin">Ey daha da gururlu yas! Ey sizi, tunçtan sunaklar!</p>

  <p class="indentmetin">Büyük bir acı besliyor bugün meşalesini zihnin</p>

  <p class="indentmetin">O doğmamış torunlar.</p>

  <p class="indentmetinitalik">(Çev: Danyal Nacarlı)</p>

  <p class="METIN"></p>
</body>
</html>
