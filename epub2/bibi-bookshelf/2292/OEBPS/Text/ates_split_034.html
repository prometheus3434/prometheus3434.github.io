<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">İnsan nasıl hasta olduğunda etinin bilincine varıyorsa,</p>

    <p class="normal1">Yalnız kaldığında da kendi ruhunun farkına varıyor...</p>

    <p class="normal">Okuduklarımın çoğu, sadece gözlerimin önünden akan, kayıp giden yazı dizgeleriydi. Aklım almıyordu; alır gibi olanları da, biraz sonra kafamı tamamen karıştırırken buluyordum. Okuduklarım huzursuzluğumu artırmaktan başka bir işe yaramıyordu. Her kelime, bir dipsiz mağaranın girişi gibiydi. Açlığım okudukça azalırken, aynı zamanda çoğalıyordu da. Okudukça ne kadar az bildiğimi fark ediyordum. Ne kadar acıkmış olduğunu yemeğe oturunca anlayan adam gibi. Üstelik nereden başlayacağımı kesinlikle bilemiyordum. Ağır konular okumak istiyor, ama kısa süre sonra kendimi bir macera romanının kollarında gezerken buluyordum. On sayfa teorik bir şey okusam, üstüne üç tane roman okumak istiyordum.</p>

    <p class="normal">İnsan dünyayı gözleriyle değil de aklıyla görmeye başlayınca, görünenin arkasında olanı görmeye başlayınca, işlenmiş zekâyla tanışınca, geriye dönmesi, eski basit zevkleriyle oyalanması imkânsız hale geliyor. Düşünceden yoksun bir dinginlik, artık benim için mezarlıktan farksız. İşlenmiş zekânın parıltısı ortalıkta dolaşmıyorsa iyiliğin ve güzelliğin de tadı çıkmıyor.</p>

    <p class="normal1">Aradığımız dünyalar asla gözümüzle gördüğümüz dünyalar olmamıştır.</p>

    <p class="normal">Anlamak... İlk defa aşktan, sevişmekten, içmekten başka bir şey bana haz veriyordu.</p>

    <p class="normal">Okuduğum kitabı anlamam, anlamakla birlikte önümde açılan yeni dünya beni sarhoş etmeye yetiyordu.</p>

    <p class="normal1">MUTLULUĞA ERİŞME YÖNTEMLERİ ÜZERİNE</p>

    <p class="normal1">Mutluğa erişmenin iki türlü yolu vardır.</p>

    <p class="normal1">Birinci kesim, mutluluğu kendi dışında arar. Kendilerinin dışına çıkarak mutluluğu bulduğunu sanırlar.</p>

    <p class="normal1">Bu alkolün etkisiyle olabilir, mistik kendinden geçişle de olabilir ve de daha birçok yöntemi bulunabilir bunun.</p>

    <p class="normal1">Birileri de mutluluğu, kendinde arar. Bu soğuk bir duşla da olabilir, felsefeyle de olabilir, kendini arayarak da olabilir.</p>

    <p class="normal">Tek başına bir yolu bulmak gerçekten zordur. Hele bu yol hiç bilmediğin bir yolsa daha da zor. Yeni yollarla birlikte, bu yollarda yürüdüğün insanlar da değişiyor, girdiğin ortamlar da değişiyor. Davranışların, beğenilerin, kadın seçimlerin, temizlik alışkanlıkların hepsi birden değişiveriyor. Eskiden vücuduma değerli bir heykel gibi özen gösterirken, artık önemsiz bir ayrıntıya bakar gibi bakıyorum ona. Birdenbire aynalar önemsizleşiyor, aynalarla dostluğunu bitiriveriyorsun.</p>

    <p class="normal">Artık yeni bir çevrem olmaya başlamıştı. Çevremdeki yeni insanlara bakıyordum.</p>

    <p class="normal">Hiç hazırlıklı olmadığım, hiç antrenman yapmadığım bir maça çıkıyor gibiydim.</p>

    <p class="normal">Burası da benim için yeni bir savaş meydanıydı aslında.</p>

    <p class="normal">Daha önce bu sahada maç yapmış kişiler, kendilerini ifade etmenin inceliklerini öğrenmişler, kelimeleri itaatkâr bir uşakmış gibi, kendi hizmetlerinde kullanıyorlardı.</p>

    <p class="normal">Hatta kullandıkları kelimelerin ayrı ayrı ifade ettiği anlamlarından daha fazlasını ifade eden sentezler yapmanın yolunu keşfetmişlerdi.</p>

    <p class="normal">Işık'la tanışmam bu zamanda oldu. Ustayla da. Işık insan tanımada bir sihirbazdır. İnsanın güçlü tarafını da, zayıf tarafını da o anda anlar.</p>

    <p class="normal">Bu güçlü ve zayıf yanları okşayarak, zaman zaman döverek yumuşatmasını, eğip bükmesini iyi bilir. Bunlarla bir hokkabaz gibi oynar.</p>

    <p class="normal">O karşısındaki kişiyi o kadar iyi bilir ki, karşısındakinin içinden geçeni, düşünüp söyleyemediğini önceden kendisi söyler. "Aaa, aynı benim gibi düşünüyor!" dedirtene kadar devam ettirir bunu.</p>

    <p class="normal">Böylece karşıdakine, söylenenleri sadece onaylamak kalır.</p>

    <p class="normal">Işık'tan öğrendiğim en önemli şeylerden birisi toplumun dışına düşmenin, yani kısacası sürüden ayrılmanın çok da korkunç bir durum olmadığıydı. İnsan yalnız yaşayabilir, elbette bu bir zorunluluk değildir, ama gerekliyse yalnız kalabilmelidir. İnsan kendini buna hazırlamalıdır.</p>

    <p class="normal1">AHLAK VE KÖLELİK ÜZERİNE</p>

    <p class="normal1">Toplumun ahlak kurallarını kabul etmek demek,</p>

    <p class="normal1">Köleliği kabul etmek demektir...</p>

    <p class="normal1">Ahlak kuralları, her zaman için</p>

    <p class="normal1">Yönetenlerin köleleri daha iyi yönetebilmek için hazırlamış oldukları kurallardır.</p>

    <p class="normal">Yazmak, yalnız kalmanın en büyük ilacıdır. Beyaz sayfanın üzerine üç gündür kafamda evirip çevirdiğim olayları kelime kelime dökerken, yalnız tanrılara mahsus olduğu sanılan yaratma zevkine erişmiş oluyordum. İçimde biçem ve ifadeye kavuşmak için doğum sancıları çeken kavramlar ya da duygular bana kolayca hâkim oluyorlardı...</p>

    <p class="normal">Bir taraftan yazmaya bir taraftan okumaya çalışıyordum. Sorular aklımda cirit atıp duruyordu. Sorular çoğaldıkça ben daha da küçülüyor, sıradanlaşıyor, eriyordum... Kimdim ben?</p>

    <p class="normal1">Ben Türk değilim. Ben Kürt değilim, Alman hiç değilim.</p>

    <p class="normal1">Peki, kimim ben?</p>

    <p class="normal1">Ben insan değilim, hayvan değilim, köle değilim, efendi değilim,</p>

    <p class="normal1">Kimim ben?</p>

    <p class="normal1">Ben fizikçi değilim, doktor değilim, işçi hiç değilim...</p>

    <p class="normal1">Peki, kimim ben?</p>

    <p class="normal1">Zengin değilim, yoksul hiç değilim, bireyci değilim, toplumcu değilim...</p>

    <p class="normal1">Kimim ben?</p>

    <p class="normal1">Ben kimim? Neye inanırım?</p>

    <p class="normal1">Bir boşluğum ben, boşluğun ta kendisiyim, sıfır noktasıyım.</p>

    <p class="normal">İnsan dünyayı akıl gözüyle görmeye başlayınca, hiç kimsenin fark etmediği, etse bile etmemiş gibi yaptığı gerçekleri görmeye başlayınca, daha önceki tüm doğruları bir anda yanlış gelmeye başlıyor.</p>

    <p class="normal">Sadece akıllı olanlar güzel görünmeye başlıyor gözüne. Aklın güzelliği ile gözün güzelliğinin birbirinden ne kadar farklı olduğunu keşfediyorum.</p>
  </div>

  <div class="calibre1" id="calibre_pb_35"></div>
</body>
</html>
