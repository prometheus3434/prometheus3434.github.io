<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Artık yeni yaşantımla ilgili yapmam gereken şeyler yerli yerine oturmaya başlamıştı. İlk etapta değişmem gerekiyordu. Yeni kendiyle ilgili o kadar çok plan yapıp, kendince birçok senaryo yazıp, ertesi gün aynı yanlışı, bir daha asla yapmam dediğin şeyleri ıslarla sürdürmek galiba bana özel bir durum değildi. Bütün ergenlerin en önemli sorunuydu bu.</p>

    <p class="normal1">Genç demek,</p>

    <p class="normal1">Çok şey hayal edip, çok şey düşünüp,</p>

    <p class="normal1">Çok şey isteyip,</p>

    <p class="normal1">Hiçbir şey yapmamak demektir.</p>

    <p class="normal">Erdal, ben ve Hüseyin İstanbul'a gitmeye karar verdik. Erdal, İstanbul'un varoş semtlerinden birinde oturuyordu. Benim için İstanbul'u görmek, herkesin olan bu şehrin havasını koklamak, oranın bir parçasıymışım gibi olmak demekti. İstanbul'a üçüncü veya dördüncü gelişimdi. Her gelişimde sanki ayrı bir semtte kalmak zorundaymışım gibi, bu kez de daha önce hiç gelmediğim bir semte gelmiştik. İstanbul benim için karmakarışık bir yerdi. Bu kez geldiğimiz yer Zeytinburnu'nun en kötü gecekondu bölgesiydi. Burası sanki yüzyıllar sonrasının bilimkurgu filmlerinde dünyanın yakılmış yıkılmış yerlerini anlatan bir film setiydi.</p>

    <p class="normal">Bu fukara mahalleler, her yerde aynı aslında. İç içe geçmiş evler, iç içe geçmiş hayatlar. Küçücük derme çatma evler... Birbirlerinin felaketlerini de, mutluluklarını da hep beraber yaşayan gecekondular. Ama büyük şehrin en çok kalabalık otobüslerini sevmiştim. Bir kadının etine temas etmek, kabaran pantolonun kadının kalçalarına sürtünmesi ve bunun çok doğal olması...</p>

    <p class="normal">O gün bindiğimiz şehrin merkezlerinden birine giden otobüste başıma gelenler de böyleydi işte. Arkamda duran kadının (otobüse binerken uzun uzun bakmıştım kadına) kalçası kalçama değiyordu. Bir durak sonra otobüs tamamen dolunca kalçalarımız tamamen birleşmiş oldu. Kadın yan gözle arkasına, bana baktı. Beni kendi kafasının içinde değerlendirdi. Çirkin, bakımsız, yaşlı olsam büyük ihtimalle yaygarayı koparacaktı. Bana bakıp, eli ayağı düzgün, genç bir çocuk görünce, kalçalarını biraz daha geriye itti. Cennet buydu işte. Büyük şehir bu. Bir durak sonra indiğinde ben de yıllarca geçmeyecek bir iz bırakıyordu. Arkasından, katıksız dişi bu olsa gerek diyorum. Artık içimde uyuyan hayvan uyanmış, nafakasını istiyor. Gece bu anı düşünüp düşünüp...</p>

    <p class="ortayazi">* * *</p>

    <p class="normal">Gittiğim her anne babanın, her ailenin içinde, afakanlar basıyordu beni. Sinirlerim yerinden oynuyor, söyledikleri her şeye karşı muhalefet etmek zorunluluğu duyuyordum. İnsan kendi ailesinin dışındaki tüm aile ortamlarında bence benim hissettiğimi hissediyordur.</p>

    <p class="normal">Aslında kendi ailesi için de aynı şeyleri daha hafif de olsa hissediyordur. Sadece bunu kendisine itiraf edemiyordur.</p>

    <p class="normal1">Bir ergenin en çok utandığı şey genellikle ailesi oluyor. Çünkü en çok kendinden utanıyor.</p>

    <p class="normal1">Bir ergenin ailesiyle yüzleşmesi, aslında kendisiyle yüzleşmesi demektir.</p>

    <p class="normal">O günlerde yeni bir kız tanıdım; Sevgi. Eğer birazcık zamanı olsa, eğer dönüp bir kez gerçekten gözlerimin içine baksa beni sevebilirdi, bundan emindim.</p>

    <p class="normal">Bu kez Canan'dan yardım istedim. Canan en yakın arkadaşımdı artık. Sürekli bizde kalıyordu. Kemal'in sevgilisi olmuştu. O anda Canan tarafından biçimlendirilmek için eğilip bükülen bir kil olmuştum.</p>

    <p class="normal">Canan'ın gözlerine baktığımda onun da beni kendi ideali olan, rüyalarını süsleyen erkek biçimine sokmak için yanıp tutuştuğunu gördüm.</p>

    <p class="normal">Artık savaşa hazırdım. Sevgi, aradığım kadındı. Ama ona gitmeden önce hazırlanmalıydım. Benim senede bir kere dişimi fırçaladığımı öğrense ne derdi acaba? Burada yeniden zaferler kazanacaksam onların kurallarına göre oynamam gerekiyordu. Artık onların başka kuralları olduğunu öğrenmiştim en azından. O gece dişlerimi kanatırcasına fırçaladım. Ama henüz nasıl bir fırça, nasıl bir diş macunu almam gerektiğini bilmediğim için dişetlerimi parçalamışım.</p>

    <p class="normal">Birkaç kez buluştuk Sevgi'yle. Kafelerde, kantinde... Canan sürekli taktikler veriyordu bana. Bir gün bir kavga oldu aramızda. Sevgi kısa etekle gelmiş ve benim gözüm onun eteğine ve ince çoraplı bacaklarına takılmıştı.</p>

    <p class="normal">Sevgi kızardı. Bu onun rengi değildi. Birazdan büyük ihtimalle ağlayacaktı. Dudakları titriyordu. Bir de gözlerinden yaşlar akmaya başlarsa tam olacaktı.</p>

    <p class="normal">Benim aşk dediğim, ruhumun bir an önce müsait bir yerde yatağa gireceği bir kadındı aslında.</p>

    <p class="normal">"Senin bir ruhun yok" dedi Sevgi bana.</p>

    <p class="normal">İnce çoraplarının arasından gözüme takılan sadece beyaz bir et parçasıydı belki de o anda benim için.</p>

    <p class="normal">Belki bende ruh yoktu ama ya sen şimdi karşımda oturmuş, belki de bacaklarını biraz daha açan kadın, sen ne istiyorsun benden?</p>

    <p class="normal">Benim ruhum, senin çıplak tenine değdiğinde avuçlarımdadır.</p>

    <p class="normal">Ben avuçlarımda taşıyorum belki de ruhumu.</p>

    <p class="normal">Evet, ruh diyorsun, hepiniz hayvansınız diyorsun ama sen ve bütün kadınlar ruhunuzdan önce çıplak bacaklarınızı gösteriyorsunuz bana.</p>

    <p class="normal">Şimdi artık sesi de gözyaşları gibi ıslaktı.</p>

    <p class="normal">Bazen lüzumundan çok hayvan olduğumu anlıyorum...</p>

    <p class="normal">Ağzım mı karanlık, ağzımdan dökülen kelimeler mi bazen bilemiyorum...</p>

    <p class="normal1">Bir ilişkide girişken davranmanın fırsat kaçırmak olduğunu bir ergene asla anlatamazsınız.</p>

    <p class="normal1">Hadi anlattınız, o da anladı. Ama asla uygulatamazsınız.</p>

    <p class="normal">Çok yanlışlar yapmıştım evet ama bence dünyadaki en önemli hakkımız, yanlış yapabilme hakkımız değil midir? Yanlış yapmadan doğruyu nasıl bulabilir bir insan?</p>

    <p class="normal">Erkek yaratılmış olmanın azabını çekiyordum. Erkek olmaya çalışmanın yükünü...</p>

    <p class="normal">Çok fazla hayır cevabı almıştım kızlardan. İsimleri mi dediniz? Ne önemi var ki? Ben de hatırlamıyorum. Çünkü esas olan kızlar değil, bendim. Onlara bakışımdı. Aslında onlar kız değil, erkekleri tahrik eden karşı cins yaratıklardı. Karşılıksız aşklarım çok şey öğretmişti bana. Kadınları yavaş yavaş tanıyordum.</p>

    <p class="normal">Benim en büyük özgürlüklerimden birisi ya da özgür olmamı sağlayan şey bir eksikliğimdi aslında.</p>

    <p class="normal">Hafızam o kadar zayıftı ki, birçok olumsuz şeyi çok çabuk unutuveriyordum. Her şeye yeniden başlama gücü veriyordu bu da bana.</p>

    <p class="normal">Unutmak, sürekli yeniye bakmaktır; özgürlüktür.</p>

    <p class="normal1">ANIMSAMA DEĞIL UNUTMA ÇAĞINDAYDIM.</p>

    <p class="normal1">YAŞLILAR HATIRLAMAK, GENÇLER UNUTMAK ISTERLER...</p>

    <p class="normal1">GENÇLİK ÜZERİNE</p>

    <p class="normal1">Bir ağacı testere budar,</p>

    <p class="normal1">Yerine sağlıklı dallar ve meyveler çıksın diye...</p>

    <p class="normal1">Bir genci karşılıksız aşklar budar,</p>

    <p class="normal1">Daha büyük, daha sağlam aşklar yaşasın diye...</p>

    <p class="normal">Kaybetmek, insanda değer kavramının güçlenmesini sağlar. Sürekli kazanan insanda değer kavramı yoktur. Onun için her şey değersizdir. Ben iyi bir kaybeden olmuştum sanırım. Tüm kayıplarımdan ders almış, yepyeni formüller geliştirmeye başlamıştım.</p>

    <p class="normal">&nbsp;</p>

    <p class="indentmetin"><span class="idebold">YOL AYRIMI</span></p>

    <p class="indentmetin">Dört yol ağzında durmuşum. Yaşlıyım, hastayım. Yorulmuşum...</p>

    <p class="indentmetin">Nereden, neden, nasıl, niye, ne zaman geldiğimi, nereden, neden, nasıl, ne zaman gideceğimi bilmiyorum.</p>

    <p class="indentmetin">Hatırlamak gerekiyor, yaşadıklarımı. Galiba bu gerekli.</p>

    <p class="indentmetin">Sanki yolların nöbetçisiyim.</p>

    <p class="indentmetin">Ben kaldırıma uzanıp yıldız sayarım hemşerim. Gecedir ve mutlaka yıldız vardır bu şehirde. Bir dilim ekmeğim, içecek biraz da şarabım var galiba. Bakmam lazım...</p>

    <p class="indentmetin">Ve daha ilk kadehte, ben çocuk olur, ben şair olur, ben bu kentin iti olur, yalarım tüm sokaklarını.</p>

    <p class="indentmetin">Anladım, ben intiharıyım bu gecelerin, bu yıldızlı gecelerin.</p>
  </div>

  <div class="calibre1" id="calibre_pb_10"></div>
</body>
</html>
