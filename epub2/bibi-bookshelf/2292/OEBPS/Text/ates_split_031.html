<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="solbaslik">GÜNCE – EV</p>

    <p class="normal"><span class="ideitalik">Sekiz ayaktan küçük bir oda. Savrulmuş kitaplar. Sarı renkte bir duvar boyası. Yer yer boya kalkmış, altından eski rengi mavi çıkmış. Kesif bir sigara dumanı, sağa sola savrulmuş eski aşkların anısı. Duvarlara asılı kalmış bakışlar, kimisi kırık, kimisi hüzünlü, kimisinin içi gülüyor. Eskimekten de öte çürümüş havası veren eşyalar. Bir kanepe, tek kişilik, kahverengi. Bir yatak, komodin. Masa, mimar artığı bir çizim masası. Eğimi sanki hayatın sürekli baş aşağı gideceğini anlatmak istiyor. Üzerinde elle yapılmış uyduruk kartondan bir masa lambası. Duvarlarda birkaç resim, hangi anlamlar yüklenerek asılmışsa?</span></p>

    <p class="normal"><span class="ideitalik">Dışarıda hafif hafif yağan bir kar. Üşütmeyen, aksine huzur veren.</span></p>

    <p class="normal"><span class="ideitalik">İçeride ilk öpücüklerin heyecanı, hesapsız sevgilerin yarınsızlığı. Siyah perde arkasına gizlenmiş mutlu bir kadın gülümseyişi, hâlâ belleklerde, dünden kalmış. Düşünceler savrulmuş orta yere. Belli ki yine çok tartışılmış, her zamanki gibi sonuçlanmamış. Olsun.</span></p>

    <p class="normal"><span class="ideitalik">Dışarıda fırtınanın sessizliği var. Mutlu kar yağışı yerini fırtınaya bırakacak anlaşılan.</span></p>

    <p class="normal"><span class="ideitalik">İçeride birazdan gelecek olana hazırlıklar.</span></p>

    <p class="normal"><span class="ideitalik">Sanki yitip gitmekte olan baharın çürümüş kokusu. Yine bir tekrar yaşanacak demek ki. Aşka benzer, aşkla alakası olmayan.</span></p>
  </div>

  <div class="calibre1" id="calibre_pb_32"></div>
</body>
</html>
