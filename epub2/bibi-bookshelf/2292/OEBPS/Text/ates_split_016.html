<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Seher, kocasını aldattığı zamanlar daha da saf bir görünüm elde eder, o masum yüze ne kocası ne de mahalleli bu fenalığı yakıştıramazdı. Seher aldatırken, günah işlerken bunu çocuk suratıyla yapardı. Günah yüzüne yapışmazdı bazı insanlar gibi. Hatta Seher'in yüzünde günah bir saflık gibi dururdu.</p>

    <p class="normal">Günah işlerken bahar gelmiş bir toprağı anımsatırdı suratı.</p>

    <p class="normal">Seher bir taraftan beni aşağılarken diğer taraftan nasıl seveceğini, nasıl onore edeceğini iyi bilirdi.</p>

    <p class="normal">Bir gün bana şöyle söyledi:</p>

    <p class="normal">"Can'ın babası sen olmalıydın, böylece seni oğlumdan daha çok seviyor olmam koymazdı bana."</p>

    <p class="normal">Ne kadar onore olmuştum ama bir dakika önce de neden bu kadar acele seviştiğimi, bir kadını doruklara ulaştırmadan, erkeğin boşalmasının hayvanlık olduğunu yüzüme vurmuştu.</p>

    <p class="normal1">KAYBETME KORKUSU ÜZERİNE</p>

    <p class="normal1">Hak ederek kazanılmamış her şey, para, evlilik, mevki...</p>

    <p class="normal1">Sürekli kaybedebilirim korkusuyla, kişiye sürekli olarak tedirginlik ve acı verir.</p>

    <p class="normal1">Ergen asla aşkına, sevgilisine kendisini yakıştıramaz, onu haksız yere elde ettiğini düşünür.</p>

    <p class="normal1">Sürekli kaybedebilir telaşıyla hata yapar. Sevgilisi de bu hatalardan dolayı ergeni terk eder.</p>

    <p class="normal1">Ergen henüz kendine inanmayan kişidir.</p>

    <p class="normal">Her sabah uyandığımda, içimi hava değil, Seher doldurmuş olarak kalkıyordum.</p>

    <p class="normal">Seher'i hemen gidip görmeliyim diye açıyordum gözlerimi sabahın ilk ışıklarına. Gece nasıl da haberim olmadan içime dolmuş oluyordu, nasıl kamçılıyordu arzularımı... Sabah kalktığımda Seher neredeyse içimden taşıyordu.</p>

    <p class="ortayazi">* * *</p>

    <p class="normal">Ergen hep daha fazlasını isteyen hayvandır. Seher'den daha fazlasını istemek Seher'i kaybetmek demekti. Daha fazlasını istedim ve Seher gitti. Ama beni erkek yaparak gitti, ya da en azından erkeklik yolumu açarak gitti.</p>

    <p class="normal2">Sadece canlılar arasında susamadan su içen, çoğalmak amacı gütmeden sevişen canlılar insanlardır.</p>

    <p class="normal1">HAZ ÜZERİNE</p>

    <p class="normal1">"Hazz"ın doruk noktasında akıl en diptedir.</p>

    <p class="normal1">"Haz" bir erime şeklidir.</p>

    <p class="normal1">İnsanın "haz" anı,</p>

    <p class="normal1">Buzun suya dönüştüğü andır...</p>

    <p class="normal1">***</p>

    <p class="normal1">Bir duygunun fazla tatmini de, hiç tatmin edilmemesi de aynı şekilde arızaya neden olur.</p>

    <p class="normal">Seher'in yokluğu beni en alta, çıktığım zirveden, en dibe indirdi. Onunla yaşadıklarımı unutamıyordum. Erkek olmuştum Seher'le. Seher beni erkek yapmıştı. Eksiklerimin bir kısmını tamamlamıştım onda...</p>

    <p class="normal">Galiba o sıralarda tombul kız çıktı karşıma. Zaten kim olduğunun bir önemi de yoktu. Bir eksiği yanlışla doldurursanız sizi daha fazla eksiltir.</p>

    <p class="normal">Tombul kızla olmadan önce bunun da teorisini yaptım. İnsan istediğinde her şeyin cevabını üretebilir. Belki de kızın yüzünü karanlıkla örtüp, ellerimi de sadece gerekli olan yerlerde dolaştırıp pekâlâ zevk alabilirim diyordum. Aslında beynimin derinliklerine bir utanç olarak kazınıyor muydu bu acaba? Evet kazınıyordu.</p>

    <p class="normal">Belki gözüm görmedi ama içim gördü ve kaydetti.</p>

    <p class="normal">Bunlar beni kendi gözümde bayağılaştırıyor, ama henüz bunun farkına varmıyordum. Yaşadığımız ev gittikçe namını artırıyor, gidenlerin yerine daha ünlü kişilikler geliyordu. Yeni eklenen her namlı evin daha da kirlenmesine, insanlığımızdan daha da uzaklaşmamıza sebep oluyordu. Siz hiç kapı kolunda sigara söndürüldüğünü gördünüz mü?</p>

    <p class="normal">Evin her yerinde en çok rastlanan şey söndürülmüş izmaritler ve sigara külleriydi. Tüm eşyalarda sanki bu evin bir mührü gibi, sigara yanıkları vardı. Koltuklarda, halılarda, yataklarda, kıyafetlerde, her yerde ve herkeste...</p>

    <p class="normal">Bu evde Dionysos yaşardı. Dionysos bu evden hiç çıkmazdı. Dionysos evden çıkmadıkça da, Afrodit bu eve girmezdi.</p>

    <p class="normal1">Yüreğin ülkesi sonsuzluktur.</p>

    <p class="normal1">Geceleri mutluluktan,</p>

    <p class="normal1">Gündüzleri pişmanlıktan ağlardım...</p>

    <p class="normal">Tombul kızdan kaçmak istiyor, hayalimde gerçek kadının bu olmadığını savunuyor, gerçek aşkı yaşayacağım birisini hayal ediyor ama bir süre sonra kendimi tekrar tombul kızın kolları arasında buluyordum. Tombul kızın zavallı fuhşunu kendime layık görmüyor ama gece olduğunda da onu çağırmaktan kendimi alamıyordum. Bunu aşmak için gecenin geç saatinde onu arıyor, ancak uykudan hemen önce beraber olarak, beraber olduktan hemen sonra uyuyarak kendi günahımı azaltmış oluyordum. İki gün hiç aramıyor, iki günün sonunda derim sanki bir alev topuna dönüşüp yanıyor, gecenin geç saati kendimi tombul kızın kollarında buluyordum. Sevmediğiniz bir kadınla birlikte olmanın ne kadar zor olduğunu bilemezsiniz. Sevmediğiniz bir kadınla birlikte olmak için karanlığa muhtaçsınızdır.</p>

    <p class="normal1">Haz küçük ölüm demektir.</p>

    <p class="normal1">Haz, her bitiminde küçük küçük ölmek demektir.</p>

    <p class="normal1">İnsan ruhunun küçük küçük ölmesi...</p>

    <p class="normal">Her akşam aynı kararı alıyor, bir daha bu kızla birlikte olmayacağım diye yeminler ediyordum. Ama aradan iki üç gün geçince tekrar onu arıyor, çağırıyor, gelmesi için gecenin geç saatine randevu veriyordum. O geldiğinde karanlık yatakta sadece sevişip gözlerimi kapamaya çalışıyordum. Yalnız seviştikten sonra aynı yatakta uyumak bile korkunç geliyordu.</p>

    <p class="normal1">Erkek kadına yaklaştı,</p>

    <p class="normal1">"Seni asla unutmadım" dedi...</p>

    <p class="normal1">Yalan da değildi bu söylediği, unutmamıştı.</p>

    <p class="normal1">Çünkü daha önce hiç onu tam anlamıyla öğrenmemişti ki zaten...</p>

    <p class="normal1">Bilmediğimiz bir şeyi nasıl unuturuz ki...</p>

    <p class="normal">Hele tombul kızla birkaç hafta görüşmediğimde sanki dünyanın en güzel kızı gibi görünüyordu gözüme...</p>

    <p class="normal1">ALKOLİK</p>

    <p class="normal1">Bir alkolik alkolün ne kadar kötü olduğunu bilir ve bunun farkındadır.</p>

    <p class="normal1">Hatta alkolden nefret bile edebilir.</p>

    <p class="normal1">Ama yine de arzular alkolü...</p>

    <p class="normal1">Kötü sevdalar da böyledir,</p>

    <p class="normal1">Biliriz bize ne kadar uzak, ne kadar zararlı olduğunu, ama yine de arzularız onu.</p>

    <p class="normal1">Belki gerçek sevdadan daha da çok arzularız hatta.</p>

    <p class="normal">Geceleri eve çoğu zaman çok geç saatlerde geliyorduk. Yanlarına taşındığım arkadaşlardan daha fazla ileri gitmiş, onların maskaralıklarını beğenmez hale gelmiştim. Onlar Mustafa'yla İsmail, kralla soytarısı şeklinde derslerine çalışmaya çalışıyorlar, en azından okullarını bir iki yıla kadar bitirmek istiyorlardı.</p>

    <p class="normal">Bir gece eve geç saatte gelmiştim. Evde kimse yoktu. Kumar oynarken yanıma takılıp gelmiş yeni bir çocuk vardı sadece; Vural. Vural klasik baskıcı bir anne babanın evinden uzaklaşınca aklına gelen, hatta gelmeyen serseriliklerine büyük bir marifetmiş gibi sarılan, hep birine tutunarak ayakta kalabilen insan tipiydi. Onun asla kendi fikri olamazdı. O yanındaki en güçlü kişinin fikrini benimsemeyi seçerdi. Evde bulduğumuz birkaç parça yemeği ve ekmeği Vural'la birlikte yedik. Uyumak üzereydik ki Mustafa'yla İsmail eve geldiler. Onları Vural'la tanıştırdım. Mustafa'nın heyheyleri üzerindeydi. Bir şeyler yemek istedi, mutfakta ekmek bulamayınca bana sataştı. Gidip nereden bulursam bulayım ekmek alıp gelmemi istedi. Ben gidemeyeceğimi söyledim. Üstüme yürüdü, araya İsmail girdi. Gidip kendisinin alacağını söyledi. Mustafa ille de benim almamı istiyordu, yoksa beni nelerin bekleyeceği belli olmazdı. Ben gitmemekte diretince, Mustafa ayağa kalkıp bana doğru yöneldi. Beni döveceğini söyledi. Ben de, "Evet dövebilirsin ama eninde sonunda insanoğlu uykuya ihtiyaç duyar. İnsan uyuduğunda da başına nelerin geleceğini kimse bilemez" dedim. Eski vukuatıma atıfta bulunmuştum. Yanlışlıkla boğazı kesilen adamı anımsatmıştım ona. Mustafa'nın gerçekten boğazında bıçağı hissettiğini anladım. Yerine oturdu, kafası karışmıştı belli ki.</p>

    <p class="normal">Neyse ki o günlerde araya bayram tatili girdi, memlekete gitmek gerekiyordu. Başka türlü gideceğim yoktu zaten. Yer bulmak güçtü, yeterince otobüs firması yoktu oraya giden ve olanlar da doluydu. O yüzden tatilden iki gün önce yola çıktım. Birçok arkadaşım tatile bir hafta daha ekleyerek uzatacaklardı. Memlekete gittim, hemen üç gün sonra sınavları bahane ederek Edirne'ye geri döndüm. Döndüğümde Mustafa evden taşınmıştı kimseye haber vermeden. Evde yalnızdım, şehirde yalnızdım.</p>

    <p class="normal1">YALNIZLIK VE EDİRNE</p>

    <p class="normal1">Boşken Edirne'yi daha çok seviyordum.</p>

    <p class="normal1">Yalnız, korunmaya muhtaç bir kadın gibi açıyordu kollarını bana.</p>

    <p class="normal1">Bir kadın gibi evet,</p>

    <p class="normal1">Sadece bana ait bir kadın oluyordu boşken Edirne...</p>

    <p class="normal">Yalnız kalınca insan daha iyi düşünüyor. Düşünmek elbette çok önemli bir beceri istiyor. İnsan düşünmek isteyerek düşünemez. Düşünmek zordur ve çaba gerektirir. İnsan kalabalıklar içerisinde ne kendi gibi düşünebiliyor ne de kendi gibi davranabiliyor.</p>

    <p class="normal">Düşünmeye başlamıştım yaşadıklarımı, yaşadığım yeri, düşünmenin kendisini. Düşüncelerim beni ben yapan düşünceler olmalıydı.</p>

    <p class="normal"><span class="ideitalik">Bazen düşünmek, cevabı bilmekten daha önemlidir.</span></p>

    <p class="normal">Edirne'deki beni düşünmeye başladım. Bu şehir benim gerçek şehrimdi. Kahramanlıklarım bu şehirde başladı, yaşadıklarım, hazlarım...</p>

    <p class="normal1">Yaşadığın şehrin güzelliği,</p>

    <p class="normal1">Yaşadığın kadının güzelliği gibidir.</p>

    <p class="normal1">Hem onunla övünürsün</p>

    <p class="normal1">Hem de en büyük hazzı sen alırsın.</p>

    <p class="normal1">Güzelin en önemli özelliği</p>

    <p class="normal1">Yoğun haz vermesidir.</p>

    <p class="normal1">İnsanlar eskiden yaşadıkları şehir güzelleştikçe</p>

    <p class="normal1">Sihirli bir aynadan kendilerini izliyormuş gibi</p>

    <p class="normal1">Güzel ve asil bulurlardı.</p>

    <p class="normal1">EDİRNE VE TARİH</p>

    <p class="normal1">Sakince,</p>

    <p class="normal1">Tarihi ve bugünü</p>

    <p class="normal1">Ama aniden,</p>

    <p class="normal1">Ama yormadan,</p>

    <p class="normal1">Birbirine bağlayan şehir.</p>

    <p class="normal">Yalnız yürümek, yalnız yemek, yalnız uyumak, insanı kendisi yapıyordu ama yalnızlığa ancak yalnız kalmayı bilenler, kendi olanlar katlanabilirdi. Yalnızlığımın ilk haftasında günlüğüme şunları yazdım...</p>
  </div>

  <div class="calibre1" id="calibre_pb_17"></div>
</body>
</html>
