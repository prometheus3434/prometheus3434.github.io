<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Aynada sürekli kendine makyaj yapan bir kadın gibidir İstanbul,</p>

    <p class="normal1">Uzaktan çok güzel, yakından soğuk ve yorucu...</p>

    <p class="normal">Ve o devasa şehir yaklaştı.</p>

    <p class="normal">Doğduğum şehir ile sevdiğim şehir arasında mecburi son durak,</p>

    <p class="normal">Herkesin şehri, orta malı bir şehir...</p>

    <p class="normal">Ne kadar kaçtımsa, sonunda dönüp teslim olduğum,</p>

    <p class="normal">Esaretin ve özgürlüğün şehri,</p>

    <p class="normal">Şehir yaklaştı, benim de kaderim olmak için...</p>

    <p class="normal">&nbsp;</p>

    <p class="indentmetin"><span class="idebold">YENİ GELDİM BU ŞEHRE</span></p>

    <p class="indentmetin">Tenimi şehvetlerle törpüledim yola çıkmadan önce.</p>

    <p class="indentmetin">Alevlerle kuruttum ıslanmış yüzümü.</p>

    <p class="indentmetin">Düşlerimle birlikte, dişlerimi de kırdım,</p>

    <p class="indentmetin">Daha da keskinleşsinler diye.</p>

    <p class="indentmetin">&nbsp;</p>

    <p class="indentmetin">Ben,</p>

    <p class="indentmetin">Yeni gelmiştim bu şehre.</p>

    <p class="indentmetin">Ve pistim</p>

    <p class="indentmetin">Ve de kinliydim.</p>

    <p class="indentmetin">Ağzımın içi küfürle dolu...</p>

    <p class="normal">&nbsp;</p>

    <p class="normal">Nice kadınların elimden tutup sürüklemeye çalıştığı ama gelmekte ayak dirediğim şehir.</p>

    <p class="normal">Aslında o kadınlarla mı gelmek istemiyordum yoksa bu şehirden mi korkuyordum bilmiyorum. Şimdi Alev'le sevdiğim şehri terk edip bu şehre geliyordum.</p>

    <p class="normal">Onunla birlikte Edirne'yi terk etmek... Benim şehrimi. Demek ki şehrimden daha çok seviyordum onu.</p>

    <p class="normal">Alev'in gözlerinin peşinden sürükleniyorum ama gözleri dalgın. Alev'in gözlerinin tarihinde bu dalgınlık yoktur. O genellikle önüne bakar konuşurken. Bakışları kısa ve kaçaktır.</p>

    <p class="normal">O da beni yanında taşımanın ağır yükünü hissediyor omuzlarında. Bunun bilincinde. Bir insanın sorumluluğunu almak kadar insana ağır gelecek başka bir yük daha var mıdır şu hayatta?</p>

    <p class="normal1">ŞEHRİN UZAKTAN GÖRÜNÜMÜ</p>

    <p class="normal1">Bu şehir,</p>

    <p class="normal1">Karadan gelen için ayrı, havadan gelen için ayrı, denizden gelen için ayrı bir kapı açar.</p>

    <p class="normal1">Havadan gelenle, karadan ve denizden gelenin gördüğü şehir başkadır.</p>

    <p class="normal1">Bu şehre her geldiğimde, sanki bir zamanlar benimmiş de, sonradan uzaklaşmışım hissi verir.</p>

    <p class="normal1">Belki de kendine bağlamanın bir yoludur bu.</p>

    <p class="normal1">Her yeni gelişimde, sanki geçmişimin bir parçasını bulurum. Artık olmayan geçmişimin.</p>

    <p class="normal">Şehrin bende ilk uyandırdığı duygu, evrende bir toz zerreciği olduğumdu.</p>

    <p class="normal">Karar veriyorum. Böyle bir şehirde ne kahraman olunur, ne gözde, ne de peygamber.</p>

    <p class="normal">Bu şehirde olunsa olunsa kaybolmuş bir toz zerreciği olunur.</p>

    <p class="normal">Tepeden baktığım bu şehir başımı döndürüyor.</p>

    <p class="normal">Milyonlarca insanın yaşadığı, on binlerce aşkın aynı anda yaşandığı, belki de aynı anda birçok insanın soyulduğu, kaza yaptığı bu şehir başımı döndürüyor.</p>

    <p class="normal">Bu insanların içinde kimse beni tanımıyor henüz. Ahhh, bu aklımı başımdan alıyor işte...</p>

    <p class="normal">Aslında okulumu bitirebilir, memlekete dönüp iyi bir iş kurabilir ve güzel bir kızla evlenip hayatımı düzene sokabilirdim. Bu benim için basit olandı. Ama ben ne yaptım? Kaderim olan yüreğim, beni daha zor ama daha yaşanabilir olan yollara doğru sürükledi. Yeni bir yolculuk başlamıştı benim için.</p>

    <p class="normal1">YOLCULUKLAR ÜZERİNE</p>

    <p class="normal1">Yola çıkmak önemli bir adımdır.</p>

    <p class="normal1">Ama sadece yola çıkmış olmak yolun sonuna kadar gideceğin anlamına gelmez.</p>

    <p class="normal1">Yolda her zaman bir ara sokak çıkacaktır karşına, çıkmaz sokaklar, geriye dönen sokaklar, bir eve açılan sokaklar... Bin türlü sokak çıkacaktır karşına.</p>

    <p class="normal1">Yola devam etmek güçtür.</p>

    <p class="normal1">Her an geriye dönmek için bahane üreteceksin.</p>

    <p class="normal1">Yolda ilerlemek inanç ister, azim ister,</p>

    <p class="normal1">Ve her yol illa ki iyi bir yere ulaştıracak da değildir seni.</p>

    <p class="normal1">Yolun bitiminde pişman olma riski de vardır.</p>

    <p class="normal1">Yola çıkmak önemli bir adımdır, ama sadece bir ilk adımdır. Macera devam eder.</p>

    <p class="normal1">Ve yine de en güzel yol, sonu bilinmeyen yoldur.</p>

    <p class="normal">Hiçbir zaman "benim" diyebileceğim bir kentim olmadı. Belki de bu yüzden hep göçebeyim. Aynı şehirde yıllarca yaşasan da sahiplenmemişsen yaşadığın şehri, misafiri sayılırsın. Belki bir miktar Edirne ama onu da terk edeceğimi bildiğim için, âşık olduğum ama evlenmediğim bir kadın gibiydi Edirne de. Yabanıl topraklarda uzun süre at koşturan bir Moğol için şehir neyse benim için de öyledir. Ama içimde arzuladığım bir kadın gibi yerleşmek ve dinlenmek istediğim hayali bir şehir hep olmuştur.</p>

    <p class="normal">İstanbul'da nasıl her tür suç ve suçlu bulunursa, her türlü sokak da bulunur. Her tarafından asalet akan sokaklar gibi, suçlu, düzenbaz sokaklar da vardır.</p>

    <p class="normal">Namuslu sokaklar olduğu gibi, ahlak konusunda hiçbir fikri olmayan genç sokaklar da mevcuttur.</p>

    <p class="normal">Her zaman saygın, her zaman pis, her zaman akıllı sokaklar olduğu gibi, işçi, çalışan ve oldukça köylü sokaklar da mevcuttur.</p>

    <p class="normal">Yani İstanbul sokakları bir tür insandır; yaşayan, canlı ve kaprisli.</p>

    <p class="normal">Örneğin Eminönü geveze bir kadındır. Güzel ama yaşlanmış, bakımsız bir geveze kadın...</p>

    <p class="normal">İstiklal Caddesi, gündüz içine kapanık genç bir oğlan çocuğuyken, gece ışıklar saçan bir fahişeye dönüşebilir.</p>

    <p class="normal">Rumelihisarı hayalci bir öğrenci ise, Bağcılar posbıyıklı bir seyyar satıcıdır.</p>

    <p class="normal">Anlayacağınız İstanbul şurada genç bir kadınken, biraz ötede yaşlı ve yoksuldur. Boğaz'da paranın ve güzelliğin saltanatını sürerken, iki sokak ötesinde, çöp toplayan çocuklarıyla sidikli bir velet olabilir. Ve bütün bu telaşlar sokaklardan birazdan dökülecek gibi karşımızda durur da durur.</p>

    <p class="normal">Bir yerden kaçmak istediğimde hep yeni bir kenti arzularım.</p>

    <p class="normal">Edirne'ye gelişimle bir vardiya yaşayan şehirden iki vardiya yaşayan şehre gelmiştim. İstanbul yolculuğumla ise günün tamamını yaşayan, üç vardiyalı şehirdeydim. Bu şehir ne uyur, ne de uyanırdı. Uyuyanlar için bir döşek, yaşayanlar için ise bir çift göz olurdu.</p>

    <p class="normal1">İstanbul...</p>

    <p class="normal1">Hüzünlü ya da şen</p>

    <p class="normal1">Çirkin ya da güzel</p>

    <p class="normal1">Ölü ya da diri,</p>

    <p class="normal1">Ama ne olursa olsun</p>

    <p class="normal1">Yaşayan bir bünyedir bu şehir.</p>

    <p class="normal">İstanbul neresidir, Türklerin İstanbul'u nedir? Minareleri mi? Mescitlerimi, medreseleri mi? Medreselerinin yanındaki çınar ağaçları mı, çeşmeleri, sübyan okulları mı? Önümüze konan Bizans artığı yemek kültürü mü?</p>

    <p class="normal">Bu kentin 3.000 yıllık tarihi var.</p>

    <p class="normal">Binlerce fatihi oldu, hepsi de şu arnavutkaldırımlarının altındaki yerini aldı.</p>

    <p class="normal">Bu şehre ayak basarken sakın bunu unutma. Şehirler de kadınlar gibidir. Onlar fethedilmezler. Ancak severek elde edilirler.</p>

    <p class="normal">Bir şehirdir ki orası, dışarıdan kolaylıkla anlaşılmaz. Sırrı ise aslında kendi içinde saklıdır ve oldukça basittir:</p>

    <p class="normal">O şehre sadece gidilir ve istenilse de bir daha dönülmez. Nasıl cilveli bir kadından kopamıyorsan öyle.</p>

    <p class="normal">Dönülmez olan şehrin kapılarından girdim.</p>

    <p class="normal1">İstanbul firar etmek demektir,</p>

    <p class="normal1">Hem kalabalıklar içinde kalabalıklardan,</p>

    <p class="normal1">Hem kendi içinden, kendinden...</p>

    <p class="normal1">***</p>

    <p class="normal">Tekir kül renginde, yüzü muntazam güzel, şirin mi şirin bir kedi yavrusuydu. Pek değerli kedimiz, evimizin kralı Sülü'yü Edirne'de bırakmıştık. Bu yüzden krallık makamı boştu, sokak kapısının önünde büzüşmüş bir halde bekleyen Tekir'i bulduğumuzda. Vekâleten iki günlüğüne kral koltuğuna oturtulan Tekir, kısa sürede yeni kral olarak evimizdeki yerini alacaktı.</p>

    <p class="normal1">Kediler bir eve yerleşmenin, sahiplenmenin mührü gibidirler.</p>

    <p class="normal">Yeni bir evimiz vardı artık. Şehrin göbeğinde eski cumbalı bir ev. Bir eski zaman artığı. Bu cumbalı evin en güzel tarafı sokaktan geçen insanları, kalabalıkları izlemekti. Bu evde yaşlandığımı düşlüyordum. Yerleşik olmak, göçebelikten sıyrılmak, bir evde yaşlanmayı düşlemek demektir. Bu hayalime bir de şiir yazmıştım o günlerde.</p>

    <p class="normal">&nbsp;</p>

    <p class="indentmetin"><span class="idebold">BİR CUMBALI EV MASALI</span></p>

    <p class="indentmetin">Şu karşıda gördüğün</p>

    <p class="indentmetin">Beyaz boyalı, cumbalı evde oturdu tam yirmi yıl.</p>

    <p class="indentmetin">Cumbanın şu camından bakardı hep, önünde mor menekşelerin olduğu.</p>

    <p class="indentmetin">Moru ise bu şehre gerçekten çok yakıştırırdı.</p>

    <p class="indentmetin">Aynı insan iki kere geçmez derdi bu sokaktan.</p>

    <p class="indentmetin">Geçse bile aynı insan mıdır, artık oradan geçen</p>

    <p class="indentmetin">Bir gün önceki insanla bir gün sonraki insan.</p>

    <p class="indentmetin">İnsanlar değişir,</p>

    <p class="indentmetin">Yüzünü sürdüğü camın ısısı değişmezdi.</p>

    <p class="indentmetin">Aynı cumbadan yıldızları görmeye çalışır,</p>

    <p class="indentmetin">Göremezdi.</p>

    <p class="indentmetin">Şehrin keskin ışıklarından olsa gerekti.</p>

    <p class="indentmetin">Aynı keskin ışıklardan dolayı,</p>

    <p class="indentmetin">Yıldızları göremez ama</p>

    <p class="indentmetin">İnsanların ıssızlığını görürdü.</p>

    <p class="indentmetin">Bir gün taşındı dediler.</p>

    <p class="indentmetin">İnsanların ıssızlığına mı</p>

    <p class="indentmetin">Kendi kalabalığına mı dayanamadı bilinmez.</p>

    <p class="indentmetin">Bizse belki de her şey cumbanın suçudur dedik.</p>

    <p class="normal">&nbsp;</p>

    <p class="normal">İnsanın mutsuzluğunun temelinde, yalnız kalamama yetersizliği yatar. Çünkü yalnızlık karanlıktır. İnsanlar en çok karanlıktan korkarlar. Karanlık kendi kendinle yüzleşmektir. İnsanlar en çok kendileriyle yüzleşmekten korkarlar.</p>

    <p class="normal">Bense,</p>

    <p class="normal">Kısa sürede dünyanın karanlıktan ibaret olduğunu öğrendim.</p>

    <p class="normal">Bu yüzden,</p>

    <p class="normal">Karanlıkta görmeyi,</p>

    <p class="normal">Karanlığı görmeyi,</p>

    <p class="normal">Ve kendi karanlığımı bilmeyi öğrendim...</p>

    <p class="normal">***</p>

    <p class="normal">İlk zamanlar hep zordur. Alışmak zordur, alışkanlıklar zordur, sokaklar zordur... İnsan sürekli bir dost eli arar. Yirmi küsur yıllık hayatımda, birçok arkadaşlığım, dostluğum oldu. Bunların içinde gerçekten değerli dostluklarım da vardı. Ama şunu anladım ki, insan önce kendisiyle dost olacak, insanın inandığı bir görevi olacak... O zaman dostluklar da daha bir anlamlı oluyor.</p>

    <p class="normal">İnsana sadece birisiyle sevgili olmak yetmez, dostların sıcaklığı ve onların verdiği güven duygusunu arar insan. Arkamda bıraktığım kaç dostum vardı ki? Unutulup gitmişti hepsi işte bir çırpıda. Can'a bir mektup yazmak geldi içimden ama sadece şehirleri yazabildim ona. Şehirleri, arzuları, aşkları...</p>

    <p class="normal1">ŞEHİRLER ÜZERİNE</p>

    <p class="normal1">Peki, bir şehir nasıl sevilir dostum? O aptal turistler gibi her yerinin fotoğrafını çeksem benim olur mu?</p>

    <p class="normal1">Aptal aptal baksam suratına, birazdan ayrılacağımı bilerek, benim olur mu o şehir, ne dersin?</p>

    <p class="normal1">Peki, ben bu şehri anlatmaya çalışayım o zaman.</p>

    <p class="normal1">Önce haritaların göstermediği çıkmaz sokaklarına girdim senin, gece sokaklarında gezdim, ıssız, korkulan. En kendine has kokusunu çektim içime çöplerinin, bir çocuk ağladı bilmediğim bir dilde, kaldırımlarına oturdum kaybolduğum sokaklarında, en izbe otellerinde uyudum, kendimin bile ıssızlığında.</p>

    <p class="normal1">Bir şehri şehir yapan,</p>

    <p class="normal1">Ne ışıklı vitrin camları, ne gösterişli yüksek binaları, ne de yürüyemediğin yasaklanmış parkları.</p>

    <p class="normal1">Bir şehri şehir yapan,</p>

    <p class="normal1">Kapladığı alanın ölçüleri ile tarihinin derinliklerinde olup bitenlerinin arasındaki kopmaz ilişkidir.</p>

    <p class="normal1">Bir şehri şehir yapan,</p>

    <p class="normal1">Bir süngerin suyu emmesi gibi, emdiği anıların toplamıdır.</p>

    <p class="normal1">Bir şehri benim yapan ise</p>

    <p class="normal1">O şehrin soğuğudur, sıcağıdır, kum fırtınasıdır gözlerimi acıtan.</p>

    <p class="normal1">Bir şehri benim yapan,</p>

    <p class="normal1">O şehrin en güzel zamanı değil, en zor zamanıdır.</p>

    <p class="normal1">Bir şehir beklenir dostum, yıllarca beklenir. Bir şehir gitmeden önce içinde büyütülür.</p>

    <p class="normal1">Bir şehri şehir yapan, şehrin kendisi değil, senin o şehre verdiğin anlamdır.</p>

    <p class="normal1">İşte o yüzden o aptal turistler, ancak birkaç kare fotoğrafa sığdırırlar anılarını, unutmamak için yaşadıklarını.</p>

    <p class="normal1">Bense içimde büyütürüm ve en güzel yerini kendime saklarım.</p>

    <p class="normal1">Bir şehir en sonunda içinde yitirdiğim bir aşkla benim olur.</p>

    <p class="normal1">Her insan zaman zaman hiç bilmediği bir kente gitmelidir.</p>

    <p class="normal1">Bilmediğimiz başka kentler, negatif aynamızdır.</p>

    <p class="normal1">Kendi tenhalığımızı keşfedeceğimiz bir ayna. Sahip olamadığımız ve olamayacağımız şeyleri göreceğimiz bir ayna.</p>

    <p class="normal1">ŞEHİRLER VE GEÇMİŞ</p>

    <p class="normal1">Her yeni kente gelişimde, bir zamanlar benim olduğunu bilmediğim bir geçmiş bulurum. Artık olmadığım ya da unuttuğum bu yabancılaşmış geçmişim, beni en olmadık, tamamen yabancı bir evin eşiğinde bekler. O an, karşılaştığım sanki başka birinin geçmişidir.</p>

    <p class="normal1">Ve bana tamamen yabancıdır.</p>

    <p class="normal1">ŞEHİRLER VE ARZULAR</p>

    <p class="normal1">Bazı şehirler vardır,</p>

    <p class="normal1">Yıllar içinde değişirler,</p>

    <p class="normal1">Değişirler ama ne kadar değişseler de hep içindeki arzuyu büyütürler.</p>

    <p class="normal1">Bazı şehirler vardır,</p>

    <p class="normal1">Ya tutkulu arzularca silinirler,</p>

    <p class="normal1">Ya da tutkulu arzular şehri siler yok eder.</p>

    <p class="normal1">ŞEHİR VE İNSAN</p>

    <p class="normal1">Bazı insanlar vardır, gittikleri şehirleri öyle bir anlatırlar ki, sanki o şehre sen daha önce hiç gitmemişsin, hatta öyle bir şehrin var olabileceğini bile düşünmemişsin, o sokaklarda hiç dolaşmamışsın, lokantalarında hiç yemek yememişsin, otellerinde hiç yatmamışsın gibi.</p>

    <p class="normal1">Öyle bir anlatırlar ki,</p>

    <p class="normal1">Sanki o insanlar o şehirleri yıllarca içlerinde büyütmüşler, bir hayal şehri haline getirmişlerdir. Yıllardır sanki o şehri beklemişlerdir.</p>

    <p class="normal1">İşte biz buna bir şehre gerçekten gitmek deriz ki, bunu aptal turistler hiç anlamazlar.</p>

    <p class="normal">Cumbalı, tarih kokan bir evimiz vardı. İçinde kedisi de olan. Şehrin en merkezi yerindeydi evimiz.</p>

    <p class="normal">Merkezde olmayı tercih etmek, yaşamı nasıl kurguladığınızı gösterir.</p>

    <p class="normal">İkimizin de işi yoktu ama Alev'in okulu vardı. Evet onun okulu vardı, peki ya benim?</p>

    <p class="normal">İlk günler hep avarelikle geçse de bunun böyle gitmeyeceğini biliyordum. İstanbul'da tanıdığım üç insan vardı. Bir de yeni misafirimiz Tekir. Bu üç arkadaş da Edirne'den gelmiş insanlardı. Selçuk, Çınar ve Selen. Selen bize yakın bir yerde oturuyordu. İlginç bir kızdı ve ben ilginç olan şeyleri seviyordum. Zor bir kızdı Selen. Aslında zor olan Selen'in yaşını anlamaktı. Onun suratında hem on beş yaşında bir kızın utangaçlığı, hem otuz yaşında bir kadının her şeyi bilir hali, hem de altmış yaşında bir kadının karalar bağlamış karamsar suratı vardı.</p>

    <p class="normal">Bu üç eski arkadaş arasında mekik dokurken, bir yandan da İstanbul'un sokaklarını eskitiyordum. Görkemli caddelerden geçiyordum.</p>

    <p class="normal">Yüzlerinden makyajları akmış, yorulmuş, ama hâlâ müşteri bekleyen fahişeleri andırıyordu mağazaların camekânları.</p>

    <p class="normal">Kötülük, bir baş ağrısı gibi kabarıp zonklamaya başladı sokakların şakağında.</p>

    <p class="normal">Bense bir küfür gibi dolanıyorum orada burada.</p>

    <p class="normal">Ruhumu bir tabağa koyup, lüks lokantalara meze olarak satıyorum.</p>

    <p class="normal1">KENT VE ARZULAR ZERİNE</p>

    <p class="normal1">Bir kent nasıl arzulanır,</p>

    <p class="normal1">Aşkla mı, savaşla mı...</p>

    <p class="normal1">Sokaklarındaki balkonlar mıdır, onu arzulatan... İçindeki yarım kalmış aşkların hüznü mü?</p>

    <p class="normal1">Bir çiftçi nasıl arzular bir şehri, yüzü sürekli toprağa dönük olarak...</p>

    <p class="normal1">Bir esnaf nasıl arzular, şehrin yüzündeki kolay kazanılmış paranın gölgesi midir onu çeken?</p>

    <p class="normal1">Bir kadın için, bir erkek için bir şehir nedir,</p>

    <p class="normal1">Bir şehir nasıl arzulanır...</p>

    <p class="normal">Bazen soru sormak cevabı bilmekten daha öğreticidir. Düşünmek, sadece düşünmek, okumaktan da yazmaktan da daha önemli olur bazen. Sokakları avare avare gezerken binlerce gözlem yapma imkânım oluyordu.</p>

    <p class="normal">Evimizin karşısında oturan anne ve kızını gözlüyordum kaç gündür. Anne her gün kızını okula uğurluyordu. Balkondan son bir kez kızına el sallarken ne düşünüyordu acaba? Bu kalabalık şehirde kızının arkasından başına ne türlü felaketler geleceğini düşünüyor olabilirdi. Şöyle not düştüm defterime...</p>

    <p class="normal1">KIZ İLE ANNESİ ÜZERİNE</p>

    <p class="normal1">Nereye gidiyor?</p>

    <p class="normal1">Bir meçhule açılıyor bu kapı.</p>

    <p class="normal1">Kapının öbür yanı cehennem.</p>

    <p class="normal1">Yıllardır gözü gibi koruduğu kızı, biraz sonra şu kapıdan adımını bir cehenneme atacak.</p>

    <p class="normal1">Kadın camdan kızına el sallarken bunları düşünüyor.</p>

    <p class="normal1">Cenneti düşünüyor, cehennemi, kendi üzerine eğilen abazan erkekler kızına da abanacaklar.</p>

    <p class="normal1">O pis, anlayışsız, o düzensiz, kaba vücutlarıyla, o leş kokan ağızlarıyla, o pislik içindeki aletleriyle, menilerini kızının içine boşaltacaklar.</p>

    <p class="normal1">Düşündükçe bütün bunları deliye dönüyor.</p>

    <p class="normal1">Açılmasa şu kapı, hep burada dizimin dibinde kalsa kızım diye iç geçiriyor.</p>

    <p class="normal1">Kız için kapının iç tarafı cehennem, odası cehennem, camı cehennem, aynası cehennem...</p>

    <p class="normal1">Dışarıda gürül gürül akan, ışıltılı, yaşanacak bir hayat...</p>

    <p class="normal">Sokaklarda insanlarla karşılaşıyorum. En çok ihtiyarlar dikkatimi çekiyor. Her şeye kinle bakan ihtiyarlar. Bu ihtiyarları en çok çileden çıkaran şey, karşılarında hayatı dolu dolu yaşayan gençler. Sadece gençler mi? Kim hayatını dolu dolu yaşıyorsa, kendi yaşanmamışlıklarının tüm kinini kusabilirler böylelerinin üstüne. Başka birilerinin iyi vakit geçirdiklerini görmek onlar için bir kalp krizi sebebidir.</p>

    <p class="ortayazi">* * *</p>

    <p class="normal">Bu şehirde insanlar işlerinden sessizce dönerler.</p>

    <p class="normal">Gün içerisinde üstlerine yapışmış olan tüm kirleri, hileleri, adilikleri nasıl ucuza üzerimden atarım telaşındadırlar.</p>

    <p class="normal">O yüzden mutlaka eve dönerken bir dilenciye sadaka verirler.</p>

    <p class="normal">Bundan daha ucuza alınmış bir huzur yoktur çünkü...</p>

    <p class="ortayazi">* * *</p>

    <p class="normal">Bu şehirde her yer, her ortam, her mekân bizi güzelden uzaklaştırıyor. Sanki tek görevleri buymuş gibi. Bizi güzelin gereksizliğine inandırmaya çalışıyorlar.</p>

    <p class="normal">Halbuki insan hayatından güzelliği, güzellik kavramını çıkardığımız zaman geriye berbat bir hayat kalır.</p>

    <p class="normal">İnsan güzellik fikri üzerine kurulan bir dünyada yaşar, bu ortadan kalktığında ise, biz ona insan değil hayvan deriz. İnsan güzeli arayan tek canlıdır.</p>

    <p class="normal">Gelişmemiş insan tipi, güzelin bir gereklilik değil, bir lüks olduğunu düşünür.</p>

    <p class="normal">Dünyanın en muhteşem, en heyecan verici şeyi güzeli aramaktır.</p>

    <p class="normal">Güzeli aramak sanıldığının aksine zor ve emek isteyen bir süreçtir.</p>

    <p class="normal">Hayatım boyunca güzeli aramaya çalıştım.</p>

    <p class="normal">Güzel olan her şeye, edebiyatta da, insanda da, şehirlerde de hep vurgun oldum.</p>

    <p class="normal">Güzeli aramak en çok insanın kendisini güzelleştiriyor.</p>

    <p class="normal">Güzeli birlikte aramaksa, insanı sonsuz derecede zenginleştiriyor.</p>

    <p class="ortayazi">* * *</p>

    <p class="normal">Şehrin insanı, gözlemek ve gözlenmek üzerine kurar hayatını.</p>

    <p class="normal">Yaşayamadığı kendi hayatını başka birsinin hayatıyla doldurmaya çalışır. Yaşadığı her şeyin de göz önünde olmasını ister. Başka birileri görmeyecekse, izlemeyecekse, beğenmeyecekse, yapmanın ne anlamı olur şehrin insanı için?</p>

    <p class="normal">Son zamanlardaki sanal dünya tam da buna ışık tutar niteliktedir. Bir insan kendisinin ne yaptığını sürekli birilerine duyurmak ister mi?</p>

    <p class="normal">Ya da başka birilerinin ne yaptığını anbean neden takip etmek istesin ki?</p>

    <p class="normal">Belki de tuhaf bir şekilde, amaçları sadece izlenmek.</p>

    <p class="normal">Hayatlarının yalnızca göz kamaştırıcı değil aynı zamanda bir anlamı olduğunu hissediyorlardır izlenerek.</p>

    <p class="normal1">ESTETİK VE GÜZELLİK ÜZERİNE</p>

    <p class="normal1">İnsan şu hayatta birçok şeyden yoksun kalabilir ama asla güzelsiz yaşayamaz.</p>

    <p class="normal1">Güzelsiz yaşayabilene biz hayvan deriz.</p>

    <p class="normal1">Doğru olan, iyi olan ve güzel olanla tüm bağlarını koparmış olan şehrin insanı,</p>

    <p class="normal1">Kendi kendisinin de bilmediği,</p>

    <p class="normal1">Mutluluk diye bir şeyin peşinde,</p>

    <p class="normal1">Yaşamını bitirmektedir.</p>

    <p class="normal1">İnsanlar güzelle ilişkilerini kuramadıkları zaman,</p>

    <p class="normal1">Hayvansal özellikleri ortaya çıkar,</p>

    <p class="normal1">Aklını geriye çeker ve içgüdülerini ileriye çıkarır.</p>

    <p class="normal">Bu şehirde yalnızlık yasaktır ama fiziken yalnızlık yasaktır, ruhen hep yalnızsındır.</p>

    <p class="normal">Bu şehirde kalabalıklar yalnızlığın kalın perdeleridir.</p>

    <p class="normal">Şehirde gezdikçe beynim yaban otlarından temizlenen bir tarla gibi canlanıyor, verimli bir tarlaya dönüşüyordu. Yalnızdım bu şehirde. Düşüncelerimi bölen hiçbir fazlalık, kaçabileceğim hiçbir tembellik alanı kalmıyordu. Şehir üzerine bir şiir yazdım defterime. Beynimin büyük bölümünde düşüncelere bol bol yer açılsa da, hâlâ kadınları atamamıştım kafamdan. Şehri ve kadınları düşünüyordum... İki vahşi dişiyi.</p>

    <p class="normal">&nbsp;</p>

    <p class="indentmetin"><span class="idebold">ŞEHİR VE KADIN</span></p>

    <p class="indentmetin">Şunu unutma çocuğum,</p>

    <p class="indentmetin">Her şehrin bir yüzü, biraz da kadındır.</p>

    <p class="indentmetin">Hırçın, içten pazarlıklı, duyarlı, yerine göre kahraman, ama ne olursa olsun her zaman seksi. Ve her zaman anne...</p>

    <p class="indentmetin">&nbsp;</p>

    <p class="indentmetin">Derler ki:</p>

    <p class="indentmetin">İçine kapanık ve tutucu bir kadındır Londra,</p>

    <p class="indentmetin">Romantik ve alabildiğine dişi, biraz da isyankârdır Paris,</p>

    <p class="indentmetin">Aristokrat Viyana, gösterip de vermeyen...</p>

    <p class="indentmetin">Ve saçları alev alev yanan Moskova.</p>

    <p class="indentmetin">&nbsp;</p>

    <p class="indentmetin">Benim şehirlerim mi?</p>

    <p class="indentmetin">Kendini üç kuruşa satan bir fahişedir İstanbul,</p>

    <p class="indentmetin">İçinde duygusu olan, hayallerle yüklü bir fahişe ama.</p>

    <p class="indentmetin">Çorum hep biraz babadır, biraz da anne, hayali olmayan, sırrı olmayan...</p>

    <p class="indentmetin">Edirne mi?</p>

    <p class="indentmetin">Bir kez sevilen ama asla unutulmayan kadındır Edirne, hep aranan...</p>

    <p class="normal">&nbsp;</p>

    <p class="normal">Alev'in çok sevdiği ağabeyi hastaneden çıkmıştı, ama ablası hâlâ akıl hastanesindeydi. Ailede sanki kimseyle paylaşılmayan bir sırdı bu. İzmir'e gitmek, ailesinin yanında olmak istiyordu, ama yapacak, başaracak o kadar çok işi vardı ki. Okul onu benden biraz da olsa almıştı. Şimdi yeni bir çevresi oluşuyordu. Bense sadece kendi çevremde dolaşıyordum. Bundan da şikâyet etmiyordum.</p>

    <p class="normal">Çınar annesiyle yaşıyordu. Ara sıra Çınar'a gidiyordum. Bir taraftan da iş arıyordum. İnsan aklı bir anda büyüyüveriyor. Daha üç ay önce dünyada önem vermeyeceğim birçok şeye bir anda önem verir olmuştum. Kariyer, iş, yetenek, altın bilezik. Bunların hiçbiri bende yoktu. Ve şimdi yaşamak için bunlara ihtiyaç duyuyordum. Bu şehirde kimseyi tanımıyordum ve bana havadan iş verecek kimseler de yoktu. Ben mutluluk ve başarıya o kadar alışmıştım, o kadar içi boş bir özgüvenle doluydum ki, zaman zaman arkama dönüp bakmaktan ürküyordum. Sanki arkamda bu başarılarıma ve mutluluğuma pusu kuran, başarısız ve mutsuz insanlar olduğunu düşünüyordum. Bu korku mutluluğumu frenleyen en önemli olguydu.</p>

    <p class="normal">Yaşadığım hayata, dürbünün bu kez de tersiyle bakmayı denedim. Her şeyi küçülterek, uzaklaştırarak tamamen dışarıdan baktım geçmiş hayatıma. Birçok insan gördüm orada. Bu beni sevindirdi. İyi ben, kötü ben, kurnaz ben, bencil ben, yardımsever, hepsi oradaydı işte. Şimdi olduğu gibi.</p>

    <p class="normal1">BİRÇOK İNSAN OLMAK ÜZERİNE</p>

    <p class="normal1">İçimizde kaç tane insan var.</p>

    <p class="normal1">İçimizde ne kadar değişik insan varsa, biz o kadar zenginiz. İçimizdeki ayrı ayrı benleri bir arada tutmak, bunu öğrenmek bize büyük bir derinlik kazandırır. Bize çok yönlü olmayı öğretir.</p>

    <p class="normal1">Bu sayede, başka birileri üzerine hüküm kurmaya çalışacağımıza, içimizdeki diğer kişiliklere hükmetmeye çalışırız. Böylece iktidar hırsından da kurtulmuş oluruz.</p>

    <p class="normal1">İnsan üstesinden gelebileceği kadar çok insan olabildikten sonra, yabancılara daha az gereksinim duyacaktır. Gereksinim duymamak özgürlük demektir.</p>

    <p class="normal">Bu güzel bir hayatı, bir haz düşkünü olarak, basit zevklerin kurbanı olarak tamamlamayacaktım. Önümde yeni kapılar, hazdan daha önemli renkler vardı artık. Tabii zorluklar da.</p>

    <p class="normal">Aklıma geçmiş günlerimden kalan güzel anılar geliyordu sürekli. Geçmiş başarılarım. Eğer bu kadar geçmişe gömülüp kalırsam ayakta duramazdım. Bu şehirde tekrar erkek olmam gerekiyordu. Toplumun anladığı anlamda. Bir erkeğin hayatı, hep erkek olmaya çabalamakla mı geçer? Çocuklukta göster pipini oğlum, ergenlikte erkek arkadaşlarına alet büyüklüğünü gösterme çabası, kızlara karşı erkek olma, sonra sevdiğine, sonra karına...</p>

    <p class="normal">Sevgilimi güvenceye alıp, minik bir kuş yuvası kurmalıydım, sakin ve güvenli.</p>

    <p class="normal">O minik kuş yuvasına ekmek kırıntıları götürmem gerekiyordu.</p>

    <p class="normal1">Bazen anıları rahat bırakmak gerekir. Anılarda kalanları da. Çok güzel olarak hatırladığınız bir kadın, size çok korkunç gelebilir, aklına çok değer verdiğiniz bir insan da birden bir aptal olarak karşınıza dikilebilir. Bence anılarımızı riske etmemek gerekir. Hele de siz sürekli gelişen, sürekli kendinizi yenileyen birisiyseniz. Ben geçmişimle karşılaşmaktan nefret ederim o yüzden. Geçmişim benim güzel bir bavulum olmalı. Kendime saklamalıyım güzellikleri, el sürülmemiş anıları...</p>

    <p class="normal">Düzen her zaman güven verir insana. Düzenli randevular. Saat kaçta nerede olacağın, kiminle olacağını bilmek, örneğin öğle yemeğinde Ahmet'le, saat 12'de Murat'la, saat 4'te meydanda buluşup kahve içileceğini... Evde karına giderken çiçek alacağını bilmek bir sarsılmazlık duygusu kazandırır kişiye. Bu kişiler evini, işini, şehrini değiştirmekten ölesiye korkarlar. Herhangi bir düzen değişikliği ölüm kadar korkunçtur bu tipler için. Benim henüz hiçbir düzenim yoktu bu şehirde. Ama biliyordum ki, artık anıların kuyruğunu bırakıp, bir düzen kurmalıydım. Ömür boyu düzensiz yaşamak dünyanın en büyük lüksüdür. Gerçekten lükstür ve sadece delilere ve çok zenginlere mahsustur. Bense ne deliydim ne de zengin.</p>

    <p class="normal">Evde düzen eksikliği kendini belli etmeye başlamıştı. Alev de eninde sonunda bir düzen istiyordu her kadın gibi. Kadın demek düzen isteyen, güvence isteyen yaratık demektir.</p>

    <p class="normal">Bir kadın, bir evde köleliğe neden razı olur? Bir evim olsun, küçük de olsa benim olsun neden der?</p>

    <p class="normal">Kadınlar kendilerini güven içinde hissedecekleri, kendilerinin olan bir yuvaya ihtiyaç duyarlar. Bu, kadınlar için vazgeçilmez bir güvence türüdür. Hayatta kalmanın diğer türüdür. Aynı şekilde ailesine, ebeveynine düşkünlüğü de bu güven sorunundan kaynaklanmaktadır.</p>

    <p class="normal">Halbuki bağımsız küçük bir ev, o evin mutfağı ve evdeki o hayat oldukça tekdüze bir hayattır. Kadın adeta kendi evinin kölesi durumundadır. Ama yine de toplumsal hayat ve toplumsal yaşama alanı yerine kadın kendisinin olan küçük bağımsız alanı tercih eder.</p>

    <p class="normal">Müstakil hayat kadın için onuruna hizmet eden bir köledir.</p>

    <p class="normal">Alev de diğer kadınlar kadar olmasa da, bir kadın olarak içinde düzeni taşıyordu. Kendi kafasındaki mükemmelliği bende de görmek istiyordu.</p>

    <p class="normal1">Âşık olan kadın, genellikle mutsuzluğun sınırındadır.</p>

    <p class="normal1">Âşık olduğu adamı, kendi bütünlüğü içinde kavrayamaz o.</p>

    <p class="normal1">Erkeği her zaman biraz saf, dağınık, kendisi gibi özenli bulmak ister, ama bulamaz.</p>

    <p class="normal1">Erkek istese de bu şekilde olamaz zaten.</p>

    <p class="normal1">Ama âşık kadın bunu sürekli olarak talep eder.</p>

    <p class="normal1">Kendi mükemmelliğini erkeğinde de arar. Ama boş yere.</p>

    <p class="normal">Başka sorunlar da evde baş göstermeye başlıyordu. Bir erkek için evdeki kadınına bakamamak, erkek olmamak anlamına gelir. Bu, kadından daha çok erkeğin kendisini eksik hissetmesidir.</p>

    <p class="normal">Alev ailesiyle ilgili sorunları ne kadar da kafasına takmıyor gibi gözükse de, büyük bir yük olarak onları içinde taşıyordu, bir taraftan da başarı hırsı onu çok ama çok yoruyordu. Sanki her kelimesinin altında benim başarısızlığıma atıfta bulunuyordu ya da ben o şekilde anlıyordum. Böyle zamanlarda kendimi ya Çınar'ın evine atıyordum ya da Selçuk'un. Zaman zaman da Selen'in. Onlarda eski başarılı günlerimin tortularını buluyordum sanki ya da en azından bulmaya çalışıyordum.</p>

    <p class="normal">Çınar tüm babasız çocuklar gibi, tüm annesiyle yaşayan çocuklar gibi, annesine çok kötü davranıyordu. Annesi tüm hayatını onun üstüne kurmuştu, bu da Çınar'ın sırtında taşıyamayacağı bir ağırlık oluşturuyordu. Dışarıdan bakan insanlar için tam bir vefasız erkek çocuğu kıvamındaydı. Selçuk ise kendi dünyasının içine gömülmüş, büyük şehrin önünde açtığı tüm yeni yolları yürümeye kararlı, köşeyi tuttuğu anda tüm dostlarını bir çırpıda unutacak kıvamdaydı. Ama şu günlerde hepimizin birbirine ihtiyacı vardı. Birçok dostluğun temelinde özveri değil zorunluluk yatar.</p>

    <p class="normal">Alev'in hırsı, kendi yolunda yürüme azmi beni yoruyordu. Onun başarısını içten içe kıskanıyordum. Çünkü çiftlerden birisi fazla ilerlerse, ilişkide eşitlik bozulur ve eşit olmayan ilişki de yürümez.</p>

    <p class="normal1">Eşlerden, çiftlerden, karıkocadan işte her ne ise, bunlardan, bu çiftlerden birisinin neşesi artarsa, diğeri bundan şüphelenir ve neşesi azalır. Biri başarı elde etmişse diğeri bundan üzüntü duyar. Sanki güvenlik duvarları yıkılıyordur. Hayatı elden kayıp gidiyordur. Kendisinin olan, sanki başka bir yaşam alanı bulmuştur. Başka yaşam demek elden gitmek demektir.</p>

    <p class="normal1">Başarı mutlaka diğerini rahatsız eder.</p>

    <p class="normal">Trajedi, değiştiremediğimiz zorunluluklardır. Seni en çok kendi kaderin korkutur.<br class="chapter" />
    Kader dediğinse,<br class="chapter" />
    Senin korktuğun şeydir zaten...</p>

    <p class="normal">Kaçamadığımız sorumluluklar vardır ve bunlar birer zorunluluktur.</p>

    <p class="normal">Belki de bizi insan yapan bu zorunlu, kaçamadığımız zorunluluklardır. Ama yine de trajiktir.</p>

    <p class="ortayazi">* * *</p>

    <p class="normal">Birileri omzumdan tutuyor ve dur diyor. Arkamı dönüyorum, Bay Hayat.</p>

    <p class="normal">Dur ve bildiğin, bilmediğin, bilemeyeceğin, yakında öğreneceğin, her şeyi ama her şeyi tekrar düşün diyor.</p>

    <p class="normal">Bay Hayat...</p>

    <p class="normal">Tüm öğrendiklerim veya yanlış olduğunu bildiğim halde bile bile kendimi doğruluğuna ikna ettiğim, doğru olduğunu bildiğim halde, kulaklarımı tıkadığım ne varsa...</p>

    <p class="normal">Bay Hayat tarafından tüm çıplaklığı ve acımazsızlığıyla önüme seriliyor.</p>

    <p class="normal">Trajedi demek budur işte. Her şeye apansız yakalanmak.</p>

    <p class="ortayazi">* * *</p>

    <p class="normal">İş, iş, iş diye kıvranıyordum. Erkek olmam lazım ulen! Ev, kira, sevgili, mutfak... İş, iş, iş... Ne olursa yaparım ağabey. Kafamda binlerce tilki dolaşıyordu. İş konusunda başarısız oldukça, kendimi eski haz günlerime daha yakın hissediyor, aklım sokaktan geçen tüm kadınların kıçlarına takılıyordu. Uzandığım yerden sürekli kadınların kıçlarını düşünüyor, günde bilmem kaç kere tuvalete gidip, eskisi gibi kendi kendimi tatmin ediyordum. Arzuyla yanıp tutuştuğumu gören Alev, bu halimi iyice garipsiyordu. Kendimi arzunun kollarına bırakıp tatmin ettikçe sanki biraz daha azalıyordum. Kadınların kokularının peşinden adım adım ilerliyordum. Geçtikleri yerlerde, koyu bir güvensizlikle birlikte ağır bir parfüm kokusunu bir kuyruk gibi arkalarında taşıyan kadınların.</p>

    <p class="normal1">İnsan susadığı zaman, en çok arzu ettiği şey sudur,</p>

    <p class="normal1">Ama bu suyu sevdiği, suya âşık olduğu anlamına gelmez.</p>

    <p class="normal1">Arzularımız, sevgiden farklı olarak, tatmin edildiğinde değeri kaybolan duygulardır...</p>

    <p class="normal">İstediğimiz her şey elimizin altında olduğunda, ahlaklı olmak, ahlaktan bahsetmek ne kadar da kolaydır. Ne de olsa "suç", "ahlaksızlık", "erdemsizlik" yoksul adamın kaderidir.</p>

    <p class="normal">Kendimi suç işliyor gibi düşünüyordum. Başarısızlık da bir nevi suç değil midir? Belki de en büyük suçtur ya da bütün suçlar başarısız insanların sırtına yüklenmez mi? Hem nedir bu ahlak meselesi, kimdir ahlaklı olan? İnsan ancak kendisinde olanı verebilir, bu aşksa aşk, acıysa acı, paraysa paradır. Ahlaksa da ahlak...</p>

    <p class="normal1">AHLAK VE HAREKET ÜZERİNE</p>

    <p class="normal1">"Kötülük yapmak istememekle, kötülük yapmayı bilmemek arasında büyük bir fark vardır."</p>

    <p class="normal1">"Taşın ahlakı olmaz, hareket etmeyen bir cismin ahlakından söz edemeyiz."</p>

    <p class="normal1">Yani bir şeyin ahlaklı olup olmadığını, ancak o şey hareket ettiği zaman anlayabiliriz.</p>

    <p class="normal1">"Kendi özel otoparkında park etmiş olduğun araba kaza yapmaz. Bir arabanın kaza yapabilmesi için trafiğe çıkması gerekir."</p>

    <p class="normal1">Her zaman çalışma arkadaşlarıma şunu söylemişimdir:</p>

    <p class="normal1">İyi biri olup olmadığınız ancak sizin altınızda biri çalıştığı zaman sizin ona davranışınızdan belli olur.</p>

    <p class="normal1">Bir insanın iyi veya kötü olduğu ancak eline imkânlar verildiğinde, yani iktidar verildiğinde belli olur.</p>

    <p class="normal1">Atalarımız bunu şöyle buyurmuşlar:</p>

    <p class="normal1">"Bekâra karı boşamak kolaydır."</p>

    <p class="normal1">Bir şeyi boşamak için önce o şeyin sizin olması gerekir.</p>

    <p class="normal1">Elinizde güç varsa ve bunu iyi yönde kullanıyorsanız, ancak o zaman sizin iyiliğinizden bahsedilebilir.</p>

    <p class="normal1">Elinde hiçbir gücü olamayan bir insanın zaten kötülük yapma gibi bir şansı olamaz.</p>

    <p class="normal1">O yüzden bütün köylüler iyidir, iktidarı vermediğiniz sürece.</p>

    <p class="normal">Bazı geceler Alev evde ders çalışırken sokaklara çıkıyordum. Gündüz yetmiyormuş gibi geceleri de gezerdim. Issız ve karanlık olurdu caddeler. Hayata dair ne varsa unutulmaza dair bir çizik atıyordu ellerim gölgelenmiş duvarlara. Zaman sanki durmuş olurdu, zaman aynasının diğer yüzü bu taraftan gözükürdü. Sokaktaki adamlar yalnızdı. Ayna adamların yalnızlığını örtmüyordu. Hep kendimizin diğer yüzüyle yalnız değil miyiz?</p>

    <p class="normal">Sokağa çıkıyorum ve insanları görüyorum. Şehrin gerçek insanlarını, kimsenin görüp de görmediği insanları...</p>

    <p class="normal">Tırnaklarını durmadan kemiren şu adamı görüyor musun?</p>

    <p class="normal">Belki de kaç gündür bir dilim ekmek ısırmadı o dişleri</p>

    <p class="normal">Yıllardır bir kadın öpmedi kavruk dudakları</p>

    <p class="normal">En çok ondan korkarım o yüzden</p>

    <p class="normal">Ölümü bir çırpıda azgın bir köpek gibi gırtlağından ısırabilir...</p>

    <p class="ortayazi">* * *</p>

    <p class="normal">Reklam panoları, ışıklısı, renklisi, ışıl ışılı, bir süreliğine satın alıyorlar beni ve gözlerimi. Neyse ki kısa sürüyor. Çabucak kurtuluyorum en büyük tutsaklıktan.</p>

    <p class="normal">Bir insanın en büyük tutsaklığı, nesnelere olan tutsaklığıdır.</p>

    <p class="normal">Camekânların arkasında görünen şu kadınlara, şu genç kızlara bak. Ucuz bir hayalden başka nedir ki bunlar? Üstlerine boca ettikleri kokulara bakılırsa, sanki içlerindeki çürümüş kokuları bastırmaya çalışıyorlar. Ah uzaktan ne kadar da güzeldir bu kızlar. Ama ya yakından?</p>

    <p class="normal">Perdeleri kapalıdır bu kızların, camları kapalı, içlerine girdiğinde ne göz gözü görür, ne de temiz bir hava alabilirsin.</p>

    <p class="normal">Çılgın adalara yelken açacağını sanırsın çıplak vücutlarında. Seni çok uzaklara sürükleyeceğini düşünürsün uzun kirpiklerinin. Meltem rüzgârları dağıtacak sanırsın özenle fön çekilmiş saçlarını; oysaki dağılan yalnızca sen olursun. Bir betonarme yığını kadar biçimsiz bir evdir içleri. Sıradan, hep aynı tekdüzelikle sokağı dolduran birbirinin aynı evler gibi.</p>

    <p class="normal">&nbsp;</p>

    <p class="indentmetin"><span class="idebold">SOKAKLARIN KUSMUĞU</span></p>

    <p class="indentmetin">Sokağın seline atıyorum kendimi,</p>

    <p class="indentmetin">Bir intihar mı bu, yoksa birleşme, bir orgazm mı bilemiyorum.</p>

    <p class="indentmetin">Akıntının gücüne gidiyor olmalıyım ki, beni kusuyor.</p>

    <p class="indentmetin">Camlara yapışıyorum, şu ışıltılı camlara, ışıklı panolara.</p>

    <p class="indentmetin">Ayaklarıma düğümler atıyorlar</p>

    <p class="indentmetin">Bunu komik buluyorum.</p>

    <p class="indentmetin">Her şeyi orada bırakıyorum, yürürken bir hayal kuruyorum. Bu da benim başarım.</p>

    <p class="indentmetin">Sokağın en ateşli yerini buluyorum, bacaklarını açıyorum,</p>

    <p class="indentmetin">Kan ter içinde kalmışım,</p>

    <p class="indentmetin">İçimde ne varsa boşaltıyorum. Ter, kan, meni,</p>

    <p class="indentmetin">Rahatım artık.</p>

    <p class="indentmetin">Dükkânların tentelerini yırtarak ilerleyebilirim artık, vitrinlerin camlarını kırabilirim, Sokakları dilimle yalayabilirim, kimse dokunamaz bana.</p>

    <p class="indentmetin">Her şey çıplak artık...</p>

    <p class="normal">&nbsp;</p>

    <p class="normal">O gecelerden birisinde defterime bir not düştüm...</p>
  </div>

  <div class="calibre1" id="calibre_pb_43"></div>
</body>
</html>
