<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Kadını çözmeden insanlığı anlayamazsınız,</p>

    <p class="normal1">Erkeği çözmeden insanlığı anlayamazsınız,</p>

    <p class="normal1">İnsanı çözmeden ilerleme sağlayamazsınız.</p>

    <p class="normal1">Şimdi tam bu noktadayım. Kadını, erkeği, insanı arıyorum...</p>

    <p class="normal">O günlerde Alev yine uzun bir yolculuğa çıktı. Bir yurtdışı gezisiydi bu. Bir ay kadar kalacaktı. Bu süre benim için düşünme, onun için plan yapma ayları olacaktı. O sadece plan yapardı. Uzun ayrılıkta ona yazdığım şiir belki de yeniden her şeyi sıfırdan başlatmak için yeterli olacaktı.</p>

    <p class="normal">&nbsp;</p>

    <p class="indentmetin"><span class="idebold">UZAK</span></p>

    <p class="indentmetin">&nbsp;</p>

    <p class="indentmetin">Uzaklardasın...</p>

    <p class="indentmetin">Uzak nedir ki?</p>

    <p class="indentmetin">Kendisinin bile bu kadar uzağında olan benim için,</p>

    <p class="indentmetin">Yaşadığı dünyanın uzağında olan bir adam için.</p>

    <p class="indentmetin">&nbsp;</p>

    <p class="indentmetin">İki kişiydik...</p>

    <p class="indentmetin">İki kişilik bir dünya kurmuştuk, geceler ve gündüzler yetiyordu bize. Sokaklar, yürümek... Her yere yürüyerek gidebileceğimizi düşünüyorduk. Bir uçurum kenarına gelir gelir dururduk el ele,</p>

    <p class="indentmetin">Kopsak... Gerisi intihardı...</p>

    <p class="indentmetin">&nbsp;</p>

    <p class="indentmetin">Uzaktasın...</p>

    <p class="indentmetin">Sen yoksun, sen yokken, biliyor musun hayat duruyor buralarda.</p>

    <p class="indentmetin">Önümde duran her şey dünden yaşanmış bir anı sanki...</p>

    <p class="indentmetin">Anılar bile özlem özlem dolu... Anılar bile hep sen dolu...</p>

    <p class="indentmetin">&nbsp;</p>

    <p class="indentmetin">Sıcak...</p>

    <p class="indentmetin">Güneş soğuyan bedenleri yakmak için en tepede.</p>

    <p class="indentmetin">Şu an soğuk bira düşleri kuruyorum, aklıma düşüyorsun, bir soğuk birayla dünyayı soğutacağımızı düşünürdük.</p>

    <p class="indentmetin">Halbuki yalnızken içilen soğuk bira, ruhun soğumasından başka nedir ki...</p>

    <p class="indentmetin">&nbsp;</p>

    <p class="indentmetin">Soğuktasın...</p>

    <p class="indentmetin">En çok ellerin üşür bilirim...</p>

    <p class="indentmetin">Nasıl da iyi tanırlar beni, o uzun incecik parmakların.</p>

    <p class="indentmetin">Sıcağa konan bir kuş gibi avuçlarıma konarlar...</p>

    <p class="indentmetin">Ama neyleyim ki uzaktasın...</p>

    <p class="indentmetin">&nbsp;</p>

    <p class="indentmetin">Şu önümde duran koca deniz bile kendi köpük köpük çarpıntısını bana yüklüyor...</p>

    <p class="indentmetin">Her dalgasında soluğum biraz daha kesiliyor... Sanki bu kadar ayrılığı taşıyabilir gibi bu yürek...</p>

    <p class="indentmetin">Ah bir soluk alsam... Ah şu özleyen yüreğimi bir havayla doldurabilsem...</p>

    <p class="indentmetin">Ama uzaktasın...</p>

    <p class="indentmetin">Uzaktasın... Ayaklarım yola düşmeye meyilli...</p>

    <p class="indentmetin">Sahi yürüyerek ne kadar çeker oralar? Cesur olsam ve ayaklarım eskisi gibi çıplak olsa, yürürdüm. Ayaklarıma ayakkabı giydirdiler. Ve ellerim, o hayaller kuran ellerim, o kadar yorgun ki.</p>

    <p class="indentmetin">Sana güveniyor, sana inanıyor, sana tapıyorum...</p>

    <p class="indentmetin">Tanrıçam benim, kara tanrıçam,</p>

    <p class="indentmetin">Al götür bu gözlerimi, bu ellerimi, sakla. En çok da kendine sakla.</p>

    <p class="indentmetin">Her ayrılığın bir acı bir tatlı yanı var biliyorum. Tatlı yanı var, çünkü sonunda kavuşacak olmanın verdiği büyük coşku bekliyor. Acı tarafının çok vahşi bir tadı var. O kadar vahşi ki hatta, dayanılır gibi değil...</p>

    <p class="ortayazi">* * *</p>

    <p class="normal">Onun yokluğunda yazıyor ve düşünmeye devam ediyordum.</p>

    <p class="ortayazi">* * *</p>

    <p class="normal">Bilinçli ya da bilinçsiz olarak, hayatım, doğanın bu iki çatışması arasında geçti. Bu ikisinin düzenlenmesi ve düzensizliği arasında salınıp durdu. Haz mı? Mutluluk mu?</p>

    <p class="normal">Haz sürekli hareketi doğuruyor ve içinde hareketi barındırıyor, mutluluk devamlılığı, sürekliliği, durağanlığı temsil ediyordu.</p>

    <p class="normal">Ben bu iki eğilimin ikisini de aynı anda istiyordum. Bu iki eğilimin birbirini yok etmesine müsaade etmeden, bir arada yaşamak için çabaladım. Yani imkânsızı istedim...</p>

    <p class="normal1">MUTLULUK VE HAZ ÜZERİNE</p>

    <p class="normal1">Çok önemli yanlışlardan bir tanesi de, mutluluk kavramı ile haz kavramının karıştırılmasıdır.</p>

    <p class="normal1">Haz geçicidir, mutluluk ise uzun vadeli ve güvenle bire bir ilişkilidir.</p>

    <p class="normal1">Haz riski sever,</p>

    <p class="normal1">Mutluluk güveni.</p>

    <p class="normal1">Haz, bitiminde tükenmişlik hissi uyandırır,</p>

    <p class="normal1">Mutluluk ise devam ettikçe çoğalan bir duygudur.</p>

    <p class="normal">Yazdıklarımın tamamı yanlış olabilir,</p>

    <p class="normal">Yazdıklarımın tamamı basit olabilir,</p>

    <p class="normal">Yazdıklarımın tamamı daha önce söylenmiş ve yazılmış olabilir,</p>

    <p class="normal">Hatta bunların hepsi birden de olabilir,</p>

    <p class="normal">Düşünmek en güzel başlangıçtır. Bir başlangıç yapmaya çabaladım.</p>

    <p class="normal">İnadına başlamak istedim...</p>

    <p class="normal">Güzeli aramak dünyadaki en heyecan verici süreçtir.</p>

    <p class="normal">Yazmak güzeli aramanın yollarından sadece bir tanesiydi, güzeli birlikte aramak için yazmaya karar vermiştim.</p>

    <p class="normal1">HAYATIN ANLAMI ÜZERİNE</p>

    <p class="normal1">Hayatı biraz da şöyle düşünmek gerekir. Hatta bu iyi bir şeydir de.</p>

    <p class="normal1">Hayat denilen şey, kısmen mucize, kısmen delilikten ibarettir.</p>

    <p class="normal1">Dönüp bakıyorum da, hayatım bir enkazlar yığını kimine göre,</p>

    <p class="normal1">Kimine göre ise kahramanlıklar çağı...</p>

    <p class="normal1">Varılacak, gidilecek, yetişilecek bir yer olmadığı gibi,</p>

    <p class="normal1">Kazanılacak zaferler de yok.</p>

    <p class="normal1">Kumsallar, gemi enkazları, aşklar var...</p>

    <p class="normal1">Sonra yeni bir gemi var, yeni meddücezirler... O kadar...</p>

    <p class="normal1">Daha ne olsun?</p>

    <p class="normal">Yazıyorsan eğer,</p>

    <p class="normal">Sözlerini, düşüncelerini,</p>

    <p class="normal">Kelimeler dışında,</p>

    <p class="normal">Bedeninle de savunamayacaksan</p>

    <p class="normal">O sözcükleri, o düşünceleri,</p>

    <p class="normal">Ortalığa bir kusmuk gibi saçmayacaksın...</p>

    <p class="normal"><span class="ideitalik">Kitap, hem yazan için hem okuyan için, içindeki karanlıktan dışarı çıkaracak bir kapı sunuyorsa kitaptır.</span></p>

    <p class="normal">Ama bazen yollar biter. Ya son yolu sakince yürümek vardır kaderde, ya da bilinmeyen ama heyecan verici yeni yollarda yürümek. Bilmiyordum. Düşünüyordum. Sadece ikimiz olsaydık, eminim sonsuz aşkı yakalayabilirdik. Ama hangi aşk iki kişi arasında kalır ki?</p>

    <p class="normal1">KÜFÜR</p>

    <p class="normal1">Kendi içime bir küfür gibi biriktirdim yalnızlığımı, sensizliğimi.</p>

    <p class="normal1">Onlar kalabalıktılar, saygısızdılar, ısrarcıydılar.</p>

    <p class="normal1">Aşkları çöreklenmiş bir yılan gibi, sinsi ve zehirliydi.</p>

    <p class="normal1">Beni kendilerine bir ilmik gibi bağlamak istediler,</p>

    <p class="normal1">Kalabalıktılar, saygısızdılar, ısrarcıydılar.</p>

    <p class="normal1">Ellerimi tuttular, henüz zayıftım ben. Ellerimle ellerini kördüğüm yaptılar.</p>

    <p class="normal1">Kendi aşkımı, kendime hapsettiler.</p>

    <p class="normal1">Kendi aşkımı en çok kendime öldürttüler.</p>

    <p class="normal1">Kalabalıktılar, saygısızdılar, ısrarcıydılar.</p>

    <p class="normal1">Benimse bütün itiraflarım kendime, bütün kinim kendime,</p>

    <p class="normal1">Ben kendim olabilseydim, onlar beni götüremezlerdi kendi zehirli inlerine.</p>

    <p class="normal1">Hepsine güzel yüzümle gülümsüyorum. Ölürken kendi zehrimle.</p>

    <p class="normal">Geldiğim noktada artık ben başka bendim, Alev›se başka Alev. Kötü anlamda bir başkalık değildi bu. Yaşadığımız şeyler ikimizin de hayata bakışını derinden etkilemişti. Benim babamı kaybetmem, Alev›inse ablasının durumundan kaynaklanan ailevi sorunları bizi gerçek dünyaya hallaç pamuğu gibi fırlatıp attı. Sadece ikimizden mürekkep hayaller alemi yerini başkalarının da dahil olduğu gerçeklikler dünyasına bıraktı.</p>

    <p class="normal">İstanbul'daydık yeniden. Hayatımıza kaldığı yerden devam etmek üzere. Alev okulunun koşturmacasına, ben de benimseyemediğim bir yolda yürümeye çalışmak uğruna hiç sevmediğim şehirde avare avare yürümelerime. Sürekli olarak ben ne yapıyorum, bu muydu istediğim hayattan sorularıyla cebelleşiyordum. Evlilik cenderesi, beni ben olmaktan çıkaran bir iş...</p>

    <p class="normal">O akşam anlamsız yürümelerimden eve dönerken fark ettim; adımlarımın bile feri sönmüştü. Cansız adımlarım beni eve, bir hapishaneden diğerine sürüklerken kararımı verdim. Alev'i seviyordum. Ama kendimi olmak istemediğim bir insana dönüştürerek ikimizi de öldürmeyecektim. Bunu ne kendime ne de ona yapmaya hakkım vardı. Alev'in beni anlayışla karşılayacağına inanıyordum.</p>

    <p class="normal">Evin kapısına vardığımda artık bir yolun sonuna da gelmiştim. Aynı kapı birazdan bu evden tek başıma çıkarken yeni bir yolun bilinmezliğine ilk adımımı attığım yer olacaktı.</p>

    <p class="normal1">YOLCULUKLAR ÜZERİNE</p>

    <p class="normal1">Yola çıkmak önemli bir adımdır.</p>

    <p class="normal1">Ama sadece yola çıkmış olmak yolun sonuna kadar gideceğin anlamına gelmez.</p>

    <p class="normal1">Yolda her zaman bir ara sokak çıkacaktır karşına, çıkmaz sokaklar, geriye dönen sokaklar, bir eve açılan sokaklar... Bin türlü sokak çıkacaktır karşına.</p>

    <p class="normal1">Yola devam etmek güçtür.</p>

    <p class="normal1">Her an geriye dönmek için bahane üreteceksin.</p>

    <p class="normal1">Yolda ilerlemek inanç ister, azim ister,</p>

    <p class="normal1">Ve her yol illa ki iyi bir yere ulaştıracak da değildir seni.</p>

    <p class="normal1">Yolun bitiminde pişman olma riskin de vardır.</p>

    <p class="normal1">Yola çıkmak önemli bir adımdır, ama sadece bir ilk adımdır. Macera devam eder.</p>

    <p class="normal1">Ve yine de en güzel yol, sonu bilinmeyen yoldur.</p>

    <p class="normal">Ancak kendine güvenen insan geçmişine bakabilmeye cesaret edebilir. Geçmişine bakabilmek, geleceği kurmanın en sağlam yoludur.</p>

    <p class="normal">Hayat, sizden artakalan fazlalıkların toplamıdır.</p>

    <p class="normal">Acıların... Aşkların... Hayallerin...</p>

    <p class="normal">Geleceğimi kurmak için sadece adımımı ileriye doğru atmıştım işte...Bilmediğim bir cennete doğru...</p>

    <p class="normal1">İnsan bilmediği cenneti değil, bildiği cehennemi yaşamaya meyillidir...</p>
  </div>
</body>
</html>
