<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bazı gecelerde Alev'in yeni arkadaşlarıyla dışarıya eğlenmeye çıkıyorduk. Onun her yeni arkadaşı benim düşmanımdı. Ama içimden. Her yeni arkadaşını, ister kız olsun ister erkek, sanki onu elimden alacaklarmış gibi kendime düşman görüyordum. Ama biliyordum asıl sorun bendeydi. Benim başarısızlığımdı. İnsanın kıskançlığı tamamen kendi özgüveniyle ilgilidir.</p>

    <p class="normal">Şehrin eğlence anlayışı küçük şehirlerden oldukça farklıydı.</p>

    <p class="normal">Gece olunca ışıklar ve fahişeler akardı şehre...</p>

    <p class="normal1">EĞLENCE ÜZERİNE</p>

    <p class="normal1">Sizin için eğlenmek, özellikle şehirli insanlar için,</p>

    <p class="normal1">Gittikçe daha edilgen hale gelen,</p>

    <p class="normal1">Planlanmış, kararlaştırılmış, belirlenen yerde belirlenen saatte, yapmanız gereken bir iş haline geliyor.</p>

    <p class="normal1">Aşk bekleyerek veya planlayarak nasıl yaşanmıyorsa ki dünyadaki en büyük eğlence aşktır, eğlence de planlanarak yaşanamaz.</p>

    <p class="normal1">Bir içtepidir o.</p>

    <p class="normal1">Ancak o zaman farkına varacaksınız ki gerçekten eğlenmişsiniz.</p>

    <p class="normal">O günlerde İzmir'den gelen telefonla hemen yola çıktık. Alev'in ablası bir kriz daha geçirmişti. Bu yolculuk bana nefes almak gibi geldi. Kötü bir olay nedeniyle gitmemize rağmen içten içe seviniyordum. Kendimi kısa süreliğine de olsa Alev'le eşit konumda hissedebilirdim. İzmir'de o benimkinden daha büyük problemlerle uğraşacak, ben de kendimi ondan daha üst bir konumda görebilecektim. Beynimin diğer yarısı aşağılıksın oğlum dese de, ağır bir vicdan azabı duysam da, diğer yarısı yolculuklara methiye düzüyordu. Beni eşitleyen yolculuklara.</p>

    <p class="normal1">YOLCULUKLARIN SONU ÜZERİNE</p>

    <p class="normal1">Nereye gidersem gideyim.</p>

    <p class="normal1">Yılın hangi mevsimi, haftanın hangi günü, hangi araçla olursa olsun, fark etmez.</p>

    <p class="normal1">Bütün yolculuklarımın arifesinde,</p>

    <p class="normal1">Sanki gittiğim yerde,</p>

    <p class="normal1">Tüm geleceğimi bulacakmışım,</p>

    <p class="normal1">Ya da kaybettiğim ne kadar anı, aşk varsa</p>

    <p class="normal1">Sanki yeniden önüme gelecekmiş gibi olurum...</p>

    <p class="normal1">Bu bende inanılmaz bir heyecan ve macera hissi uyandırır.</p>

    <p class="normal1">O yüzden benim için gitmenin yeri çok ayrıdır.</p>

    <p class="normal">İlk defa Alev'in akrabalarıyla tanışma imkânım oldu. İzmir'in eski yerleşim yerlerinden birisinde oturuyorlardı. Karantina'da. Adı hep tuhaf gelmiştir. Eskiden dışarıdan gelen gemileri burada karantinaya alırlarmış. Karantinalı yolcular gitmiş, yerine İzmir'in en güzel tarihi binalarından birisi kalmış. Kendimi her aile ortamında karantinaya alınmış gibi hissederim. Tam yerindeydim...</p>

    <p class="normal">Akrabalarla tanıştık, gerçi bunun benim için hiçbir önemi yoktu. Benim uzaklığım, hepsine bulaştı. Soğuk hava uzun süre devam etti.</p>

    <p class="normal">Ablasının yanına gittiğimizde kriz anı atlatılmıştı. Uzun boylu, kumral, ela gözlü, çok zeki bakışlı bir kızdı Alev'in ablası. Delilik bu surata nasıl yakışır ki diye düşünmeden edemedim o an. Bazı delilikler vardır, insanın suratını saflaştırır, bazı delilikler çirkinleştirir, bazı delilikler ise daha derin bir anlam katarlar. Alev'in ablasının suratı bu sonuncusundandı.</p>

    <p class="normal">Bir delinin suratı ile bir aptalın suratı farklıdır. Delilik ile aptallığın farklı oluşu gibi.</p>

    <p class="normal">Delilik asla aptallık değildir. Ve şüphesiz aptallıktan daha iyidir.</p>

    <p class="normal">Delirdi diye, akıllı bir adamın kafayı yemesine deriz, ama aptallık öyle mi? Aptallık zaten olmayan zekânın, olmamaya devam etmesi halidir.</p>

    <p class="normal">Deliliğin hiç olmazsa mazisi şanlıdır, aptallığın bir geçmişi bile yoktur.</p>

    <p class="normal">Her ailede tüm yükleri taşıyan bir sırt vardır. Bu ailede de bu sırt Alev'di. Bunu o an anladım. Alev olmasa dağılırdı tüm aile. Ağabeyini de o akşam tanıdım. Birlikte yemek yedik. Her ailede bir de haylaz çocuk bulunur. Yemek yemesinden bile anlaşılıyordu ki, ağabey bu ailenin haylaz çocuğudur. Büyümeyen, hep bir diğerine yük olan çocuklar.</p>

    <p class="normal">O gün anladım ki, Alev'in sırtında bir de sevgili taşıyacak yer yoktu. Ama her kadın bir erkeği sırtında taşımaz mı? Kadını olmasa erkek bir aşkı nasıl taşır ki? Bir kadınla bir erkek o kadar farklıdır ki birbirinden. Birisi gerçekliktir, gözü yere bakar, sırtında taşır sevdiğini, aşkını ve tüm hayatı; birisi hayalcidir, ufka bakar, sadece kendini taşır bacakları. Kadınların budalalıklarını, hayalsizliklerini, çıkarcılıklarını, bencilliklerini ve korkularını.</p>

    <p class="normal">Erkeklerin önemsiz kişilikler olmalarına rağmen büyük ve gururlu sözlerini dinlemek beni çileden çıkarıyordu...</p>

    <p class="normal1">KADIN TARİHTİR, ERKEK ÜTOPYA</p>

    <p class="normal1">Erkek her zaman olağanüstüye doğru hareket eder. Olağanüstü olanı arar, onu ararken hayal kurar, gergindir, güçlüklerle başa çıkmak ve savaşmak doğasında vardır. Savaşamıyorsa dahi savaşların ve mücadelenin hayalini kurar. Mücadeleyi kendi kafasında yaşar.</p>

    <p class="normal1">Oysa kadınlar, gündelik yaşamın ayrıntılarında yaşamaktan memnundur. Ve gerçekten bu durumdan garip bir zevk alır kadın. Alışkanlıkları ise kadına güvence verir. Bu alışkanlıklar kadında güven duygusunu yaratır. Bugünü değil, elinden geldiğince bir dün yaratmaya çalışır. Dünde yaşamayı sever.</p>

    <p class="normal1">O yüzden,</p>

    <p class="normal1">Kadın tarihtir, erkek ütopya.</p>

    <p class="normal">Tekrar İstanbul'a döndüğümüzde aslında birçok şey değişmişti. Ben ilk defa Alev'in gerçekliğinin içine girmiştim. Aramızda bir sır daha bitmişti. İlişkilerde sırlar bittikçe aşk zayıflar. Aşkın zayıflaması kötü değildir, şayet aşk sevgiye dönüşüyorsa... Dönüşmüyorsa sırların bitişi demek, aşkın bitişi demektir.</p>

    <p class="normal">Bir taraftan aşk halleri, bir taraftan da hayatın gerçek randevusu vardı. İş bulmam gerekiyordu. Ayakta kalmam gerekiyordu. Başarısızlık beni sürekli hayallere götürüyor, bense hayallerin çıkmaz sokaklarında kayboluyordum. Bir taraftan da karabasanların. Karabasanlar diyorum size! Hayallerin yaşlanmış halidir diyorum size!</p>

    <p class="normal1">Hayallerim,</p>

    <p class="normal1">Sanki kendi küçük hapishanemde, gece yarısı bu hapishaneden kaçacakmış gibi,</p>

    <p class="normal1">Kapının arkasında giyinmiş, süslenmiş olarak dururdu.</p>

    <p class="normal1">Sürekli beni kapının dışına sürüklemek için çabalardı.</p>

    <p class="normal">Kişi bir hedefin peşindeyse, bütün hayatını bu hedefe varmak için harcamışsa ve sonucunda bir yere varamamışsa, doğrusu şu ki, bu kişi dünyanın en çirkin insanıdır. Ben bir taraftan kendi başarısızlıklarımla boğuşurken, Alev de kendi hedefi doğrultusunda ilerliyor gözüküyor, ama sanki en ufak bir tökezlemede bir daha kalkmamak üzere yere yuvarlanacakmış hissi veriyordu. Aşk bitmeye yüz tuttuğunda gerçekler daha fazla gözümüze batmaya başlar. Eskiden mükemmel olan, birden sıradanlaşıverir.</p>

    <p class="normal">Arkadaşlıklar, dostluklar, sevgililer de denk olmak zorundadır. Eğer bir taraf daha zenginse diğer tarafı ister istemez baskı altına alacaktır. Almasa bile bu kez de diğer taraf kendini olmayan bir baskının altında hissedecektir.</p>

    <p class="normal">Zengin kendi cömertliğini ortaya koymak durumundadır. Yoksul taraf ise kendini sürekli istemek zorunda hissedecektir.</p>

    <p class="normal">Aramızdaki eşitlik hızla bozulmaya başlamıştı.</p>

    <p class="normal">İstanbul kısa sürede ikimizi de esiri yapacakmış gibi duruyordu. Öyle sonsuz bir haz denizi ve başarı yolları sunuyordu ki önümüze, hem bu arzuları yaşamak istiyor hem de bütün başarıları kendimde görmek zorunda hissediyordum.</p>

    <p class="normal">&nbsp;</p>

    <p class="indentmetin"><span class="idebold">KEVAŞE İSTANBUL</span></p>

    <p class="indentmetin">Bu şehir sana her arzuyu mutlaka yaşaman gerektiğini söyler,</p>

    <p class="indentmetin">Senin de bu arzunun bir parçası olduğun hissini verir.</p>

    <p class="indentmetin">Oysa o,</p>

    <p class="indentmetin">Senin keyif almadığın her şeyin tadına varır,</p>

    <p class="indentmetin">Sana da bu yaşayamadığın ama sanki yaşayacakmış gibi olduğun arzunun döküntüsü kalır.</p>

    <p class="indentmetin">Sen içindeki arzuya biçim vermeye çabalarken,</p>

    <p class="indentmetin">Tümüyle keyfini çıkardığını düşünürken bu arzunun,</p>

    <p class="indentmetin">Sadece bu kentin tutsağı olursun, artık asla ayrılamayacağın.</p>

    <p class="indentmetin">&nbsp;</p>

    <p class="indentmetin">İşte bu nedenle bir kadındır İstanbul, kevaşe bir kadın.</p>

    <p class="indentmetin">Elde edemedikçe daha çok arzuladığın, daha çok arzuladıkça</p>

    <p class="indentmetin">Daha çok esiri olduğun.</p>

    <p class="normal">&nbsp;</p>

    <p class="normal">İnsan dediğimiz varlık kendisini bilir. Bu bildiğini kendisine anlatamasa bile hisseder. İnsan namuslu olmadığını biliyorsa ve bundan sonra da olamayacağının farkındaysa, namuslu görünmeye çalışması kadar kendini yıpratan başka bir şey yoktur.</p>

    <p class="normal">Benim en iyi bildiğim şey şu günlerde kendimdi. Neleri yapacağımı ve neleri yapmayacağımı biliyordum. Ben kendimi biliyordum, kendimi bulduğumu düşünüyordum. Oysaki insan her yaşta kendini yeniden bulur ve yeniden tanır. Kendini bulmanın sınırı ve yaşı yoktur.</p>

    <p class="normal1">KENDİNİ BULMAK ÜZERİNE</p>

    <p class="normal1">Söylemesi ne kadar kolay değil mi?</p>

    <p class="normal1">Kendini bul...</p>

    <p class="normal1">Gerçekleştiğinde ise, ne kadar yorucu ne kadar korkunç...</p>

    <p class="normal1">Dünyada kendimizden daha korkuncu var mıdır acaba?</p>

    <p class="normal">Mutluluk su gibi, hava gibi, güneş gibidir. Farkına varmaksızın sizi yaşatan odur.</p>

    <p class="normal">Yaşadığınız anda, yani mutlu olduğunuz zamanlarda bunu fark edemeyebilirsiniz. Ama eksildiğinde, hayatı yaşanmaz kılar.</p>

    <p class="normal">Sürekli mutluluğu düşünmeniz sizi mutlu yapmaz, bilakis mutluluk tüm eylemlerinizin bir sonucu olarak ortaya çıkar, tek bir şeyle bağlantılı değildir.</p>

    <p class="normal">İnsanın asıl mutluluğunun sorumsuzluk olduğunu düşünüyordum. Sırtımıza taşıyamayacağımız sorumluluklar yüklendikçe mutluluğumuz da azalıyordu. Cehaletin ne kadar büyük bir rahatlık, ne büyük bir mutluluk olduğunu görüyordum.</p>

    <p class="normal">Ama bu rahatlık ve bu biçim bir mutluluk benim midemi bulandırıyordu...</p>

    <p class="normal">Denize bakmayı öğrenmiş olanlar, tüm insanlığa ve kendi hayatına yüksek bir yerden bakmayı öğrenmiş demektir.</p>

    <p class="normal">Sonsuzluğu görebilmek, sonsuzluğa yaklaşmak demektir.</p>

    <p class="normal">Sürekli sorular sorup duruyordum kendime aşka dair, evliliğe ve hayata dair... Artık soru sormayı öğrenmiş bir kafam vardı.</p>

    <p class="normal1">Büyük sorular sormak, sürekli büyük şeylerden bahsetmek kötü değildir.</p>

    <p class="normal1">Kötü olan bu büyük sorulara sıradan ve acele cevaplar vermektir.</p>

    <p class="normal">Tam mutsuzluğun derin çukurlarına düşeceğim sıralarda tesadüfen bir iş buldum kendime. Aslına bakılırsa ben bulmamıştım, Alev'in İzmir'den bir tanıdıklarının vasıtasıyla bulunmuş bir işti bu. Alev asla dışa vurmasa da içten içe, güveneceği, sırtını dayayacağı bir dayanak istiyordu tüm kadınlar gibi. Halbuki Alev benim hayallerime âşık olmuştu, şimdiyse âşık olduğu tüm özelliklerimi reddetmemi talep ediyordu. Bana bir masa başı işi bulmuşlardı.</p>

    <p class="normal">Ben masa başı adamı mıyım? Sen beni masa başında oturayım, hesap kitap yapayım diye mi sevdin? Öyle bir adam olarak mı hayal ettin? İlk başta şimdi olmamı istediğin kişi izlenimi verseydim sen beni sever miydin? Asla. Sen beni diğerlerine benzemediğim için, onlardan farklı olduğum için, cesur olduğum için, hayata başka bir yoldan gittiğim için, her an her şeyi yapabildiğim için, toplumun tüm değerlerini hiçe saydığım için sevmedin mi? Şimdi neden benden onlar gibi olmamı istiyorsun?</p>

    <p class="normal">Sen eğer bana bu masa başı işlerini layık görürsen, hayattan korktuğun için bu tür işler yaptırırsan, onlarla aynı havayı teneffüs ettirirsen, aynı görüşleri savunmamı istersen, sen beni değil onları sevmiş olacaksın. O zaman burada olmamın, senin sevdiğin kişi olmamın ne önemi var ki?</p>

    <p class="normal">Neden insan sevdiklerini sıradanlaştırmak ister ki? Sevdikleri insanı değiştirip tam tersini yaratmak ister ki?</p>

    <p class="ortayazi">* * *</p>

    <p class="normal">Eğer siz yaşamın tadını alan, aktif, hiçbir sorunu olmayan bir insansanız, yani yalnız değilseniz, kapılarınız sonuna kadar açıksa, hep arayan soran birileriniz vardır.</p>

    <p class="normal">En çok o zamanlar dostlarınız tarafından el üstünde tutulursunuz. Birilerine ihtiyacınız varsa, yalnızsanız, sizi kimse aramaz. Çünkü kimse bunalımlı birini yanında taşımak istemez. Kural budur.</p>

    <p class="normal1">ÇARESİZLİKTE KAÇ İNSAN EDER BİR KİŞİ? BİR KENDİSİ, BİR GÖLGESİ, BİR DE HAYALİ...</p>

    <p class="normal">Yıldızlar bile kanatır çaresiz insanı, bir şarkı bile ağır gelir heybesine, ne çalacağı bir kapı kalır, ne de gideceği bir şehir, tek başına oturur odasında çaresiz insan, bir divan bir tablo duvarda, içilen sigaralar sarar odayı, göz gözü görsün istemez, görecek göz yoktur çünkü, hasta bir insan aranır, ancak bir hastaya verebileceği merhameti kalmıştır çünkü, kim istemez kendisinden daha kötü durumda olanları görmek, ancak bu teselli etmez mi çaresiz insanı, mezarlıklara koşar, yaşadığını anlamak için...</p>

    <p class="ortayazi">* * *</p>

    <p class="normal">Tatlı suyun değerini, ancak okyanusun ortasında olanlar veya çölde yaşayanlar bilirler.</p>

    <p class="normal">Bir şeyin değerini bilmek, yoksunlukla başlar. Arkadaşların ve dostların gerçek değerini ancak şimdi anlıyordum.</p>

    <p class="normal">Can'a bir mektup daha yazdım o akşam.</p>
  </div>

  <div class="calibre1" id="calibre_pb_45"></div>
</body>
</html>
