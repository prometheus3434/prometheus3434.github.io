<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">OLGUNLUK ÜZERİNE</p>

    <p class="normal1">Zeytini bilirsiniz,</p>

    <p class="normal1">En güzel olduğu an, çürümeye yüz tuttuğu andır...</p>

    <p class="normal1">İnsanlar da öyledir...</p>

    <p class="normal1">Her şeyin bittiği dendiği an, eğer yeniden hayata dönerseniz, bu sizin en lezzetli anınız olacaktır unutmayın.</p>

    <p class="normal">Dışarıda avare avare geziyordum o gün. Terk edeceğim şehrimi, başka bir şehirle aldatacağım şehrimi geziyordum. Sokak sokak içime almak, unutmamak istiyordum. Terk edeceğimiz kadının son kez sesini duymak, kokusunu son kez teneffüs etmek gibi bir şeydi bu.</p>

    <p class="normal">Kafede Selçuk, Yavuz, Çınar, Can bir arada oturuyorlardı. Kızlar da vardı, hayal meyal görüyordum. Oturdum, çay söyledim. Kimseyi görmüyordum. Gerçekten görmüyordum. İnsan kendisiyle beraber olduğunda pek dışarıdaki insanlarla olamıyor.</p>

    <p class="normal1">İnsan geleceğini birden görür. Bir kapı açılır sanki önünde.</p>

    <p class="normal1">İnsan geleceğini görür de ona merakla bakmaz mı?</p>

    <p class="normal1">Birden kaderinin onun ellerinde olduğunu anlarsın.</p>

    <p class="normal1">Bir cinayetin sonu gibi birden sessizlik çöker ortama.</p>

    <p class="normal">Masadaki herkes gitmiş, bir de baktım sadece ikimiz kalmışız.</p>

    <p class="normal">"Alev, şehir merkezine gidiyorum, gelmek ister misin?" dedim.</p>

    <p class="normal">"Olur" dedi.</p>

    <p class="normal">"Yemek yiyeceğim, gelmek ister misin?"</p>

    <p class="normal">"Olur" dedi.</p>

    <p class="normal">"İçki içmeye gidiyorum, gelmek ister misin?"</p>

    <p class="normal">"Olur" dedi.</p>

    <p class="normal">Belki ruhun gizli ürperişleri ağızdan çıkan kelimeler yerine, ses tonuna, bakışlara ve beden diline, kelimeler anlamını sözlük anlamlarından çok öte, kelimelerin bedenine sığmayacak tavırlarda belli eder. İsmi Alev'di. Ben ona yeni bir isim verdim... Gecenin Alev'i. Gece kadar yangınlı alev...</p>

    <p class="normal1">Mevsimlerin hangisi yürürlülükteydi bilmiyorum.</p>

    <p class="normal1">Günlerin en mor olanıydı, onu hatırlıyorum.</p>

    <p class="normal1">Ve günün tam yarısındaydık.</p>

    <p class="normal1">Ölümün yarısı, yaşamın yarısı.</p>

    <p class="normal1">Aşkların en umutlu saati hüzünlere ise daha beş saat vardı.</p>

    <p class="normal">Esmer, gece kadar esmer bir kadındı Alev. Simsiyah saçlarında gecenin mavi alevi yanıyordu. İlk defa gerçekten güzel bir kadın görmüştüm. Ama güzellik neydi ki...</p>

    <p class="normal1">KADIN GÜZELLİĞİ ÜZERİNE</p>

    <p class="normal1">Herkese güzel görünen benim için nasıl güzel olabilir ki?</p>

    <p class="normal1">Benim için güzel sadece benim için olandır.</p>

    <p class="normal1">Herkese güzel görünene biz sanat eseri deriz,</p>

    <p class="normal1">Benim için sanat eseri ise sadece uzaktan seyredilecek, okunacak bir şeydir.</p>

    <p class="normal1">Güzel ise dokunulacak ve benim için farkı olacak kişidir.</p>

    <p class="normal1">Güzellik benim gördüğümdür. Güzellik benim hayal ettiğimdir.</p>

    <p class="normal1">Klasik anlamdaki güzelleri, hayal gücü olmayanlara bırakalım.</p>

    <p class="normal">Bir meyhanede ilk defa bir kadınla rakı içtim o gece.</p>

    <p class="normal">O gece ilk defa bir kadınla el ele ölmek istedim.</p>

    <p class="normal">O gece ilk defa kendim olarak, ruhen çırılçıplak olarak bir kadının gerçekten sevilebileceğini hissettim.</p>

    <p class="normal">Hiç alakası olmayan bir anda Alev'in uğruna ölmek arzusu hissettim. Sevdiğiniz için yaşamınızda yapabileceğiniz tek bir şey varsa, onun uğruna ölebilmektir bu. Çünkü her zaman verebileceğiniz en değerli şey yaşamınızdır.</p>

    <p class="normal">Bu fikir aklımda bir girdap gibi dolanıp duruyor, hayalimde sürekli kahramanlık sahneleri dolaşıyordu.</p>

    <p class="normal">Gecenin sonunda el ele, Meriç'in sisli havasında, eve doğru yürüdük. Evde sessizce oturduk uzun süre. Sessizlik en güzel anlatımdır bazen. Çay yaptım ona. Çay içişini seyrettim uzun uzun. Çayı soğutarak içiyor. Soğuk gelen çaydan nefret ediyor. Kendi soğutmak istiyor. Kahveyi de soğutarak içiyor. Kahveyi soğuturken kendi düşüncelerinin ısınması için zaman mı kazanıyor keşfedemedim.</p>

    <p class="normal">Sanki bir elin ona yardımcı olmasını istiyor. Hayatı bir an olsun durduramayacağını düşündüğü için mi bekletiyor çayı...</p>

    <p class="normal">Sesini dinliyorum, ne anlattığının bir önemi yok.</p>

    <p class="normal">Alev'in insana ulaşan sesinin tınısında, ıstıraplı bir yürekten gelen bir hüzün var. Konuşması direkt insanın ruhuna doğru yolculuğa çıkıyor.</p>

    <p class="normal">Alev'in güzelliğine hayran olmuştum, ama itiraf etmek gerekirse onun aklından korkmuştum. Kendini bir türlü bırakamayışından korkmuştum. Aşk biraz da kendini uçuruma sebepsiz bırakmaktır.</p>

    <p class="normal1">GENÇ KIZ</p>

    <p class="normal1">Eğer genç bir kız ruhunu kapıp fırlatamazsa boşluğa, bunu yapamazsa, çoğu zaman aşk ödevinden sınıfta kalır.</p>

    <p class="normal1">Aşk biraz da kendini boşluğa salabilmektir. Sonunu düşünmeden...</p>

    <p class="normal1">Ama genç kız biraz bilgili, kendini yetiştirmiş, biraz da güzelse, bu boşluğa salınması daha da zorlaşıyor, bu kez de aşk dersinden sınıfta kalıyor...</p>

    <p class="normal">Alev'in benimle bu kadar nazik bir tonda konuşması, benim bilgi birikimimi övmesi, benden daha çok, Alev'in kendi nazikliğini göstermesini sağlıyor, kendi birikimini bana göstermiş oluyordu.</p>

    <p class="normal">Alev kitapları seviyordu. Alev yaşadığı hayatı sorgulamayı biliyordu. Alev kendi olabilmek için çaba sarf ediyordu. Alev güzel bir kızdı. Alev aslında benim için yaratılmıştı.</p>

    <p class="normal">Bir ilişki ilk dakikasında, son dakikasının ipuçlarını verir. Yeter ki bakmayı bilesin. O dakikadan itibaren tüm yeminler çürümüştü.</p>

    <p class="normal">İçimde yanmaya başlayan aşk ateşi, büyük bir inançla ettiğim tüm yeminleri,</p>

    <p class="normal">Kendime verdiğim tüm sözleri,</p>

    <p class="normal">Yerle bir etmeye yetti.</p>

    <p class="normal1">AŞK VE TESADÜF ÜZERİNE</p>

    <p class="normal1">Sanıldığının aksine, aşk ilişkileri erkeklerle kadınlar arasında tesadüflere bağlıdır.</p>

    <p class="normal1">Birçok dış etken, aşk ilişkisinin başlamasına sebep olabilir.</p>

    <p class="normal1">Öylesine tesadüfler aşk ilişkisini inanılmaz çetrefil bir hale sokabilir.</p>

    <p class="normal1">Eninde sonunda, aşkın başlangıcı nasıl ve neden başladığının anlaşılmadığı bir muammaya döner...</p>

    <p class="normal">Bir insanı gerçekten sevmek, o insandan seni ayıran her şeyi unutup, onu olduğu gibi kabul etmek ve ruhunu onun ruhunda eritmektir. Seni uçuruma götürse dahi, hiç düşünmeden onu takip etmek demektir.</p>

    <p class="normal">Siz bir şeyleri sevmeye başladığınız anda, hem siz hem de dünya değişmeye başlar.</p>

    <p class="normal">Sevmeye başladığınızda inancınız artar, hem kendinize hem de diğer insanlara.</p>

    <p class="normal">Sevdiğiniz zaman dünyada hiç kimsenin mutsuz olabileceğini düşünmezsiniz.</p>

    <p class="normal1">Bir ilişkinin tarihi</p>

    <p class="normal1">İlk saniyede yazılır...</p>

    <p class="normal">İşte gerçekten hayat burada diye düşündüm. Entelektüel hayat. Güzellik burada, hayal edemeyeceğim kadar sıcak ve güzeldi bu durum. Kendimi unuttum, her zaman aç olan gözlerimi Alev'e diktim. İşte uğrunda yaşanacak, soluk alınacak, savaşılacak, ölünecek kadın karşımda duruyordu. Bunu bir kere görmem yetmişti. Yeryüzünde böyle kadınlar vardı ve biri benim karşımda duruyordu. Karşımda çok az da olsa görebildiğim birkaç tuval geldi gözümün önüne, sanat eserleri, büyük parlak sanat eserleri. Esmer bir kadın, sıcak denizlerden gelen ılık bir rüzgâr gibi. Gördüğüm tuvalde kahramanlıklarla dolu bir resim vardı, kahramanlıklar uğruna ölenlerin resimleri. Karşıma oturmuş, edebiyattan, şiirden, politikadan, felsefeden bahsediyordu. Onu dinliyor gibi gözükmeme karşın, aslında bir tabloyu seyreder gibi seyrediyordum onu.</p>

    <p class="normal">O gece birlikte uyuduk. Ya da o uyudu ben ona baktım uzun süre.</p>

    <p class="normal">Belki de hayatımda ilk defa o gece güzel uyudum.</p>

    <p class="normal">Bir kadının bir erkeğe verebileceği en güzel şey, kokusunda bir erkeği uyutmaktır.</p>

    <p class="normal">Sabah ikimiz de gözümüzü yeni bir dünyaya açtık. En güzel ilişki eşitlerin ilişkisidir. Aynı anda aynı şeyleri hissetmiştik. Hayatımda ilk defa kendim olarak, hiçbir maske takmayarak bir kadının karşısında çırılçıplaktım. İşte güzellik de buradaydı.</p>

    <p class="normal">O gün Alev'in yanında, sevgilimin yanında daha mutlu oldum; çünkü oynayacağım rolü daha az düşünmek zorunda kalmıştım. Artık görmek için gözlerim, duymak için kulaklarım, dokunmak için ellerim, öpmek için dudaklarımın yeterli olduğunu gördüm. Onun sevgisini hak etmek için sadece kendim olmam yetiyordu.</p>

    <p class="normal">Bir aşkta kendiniz olmanız yeterli geliyorsa, başka maskeler takmak zorunda kalmıyorsanız, o aşk büyük bir sevdanın kapısını aralıyor demektir.</p>

    <p class="normal1">SEVGİ BİR AKIŞTIR SU GİBİ... AŞK İSE BİR PATLAMADIR, PATLADIKTAN SONRA ETKİSİNİ YİTİREN.</p>

    <p class="normal1">Sevgi bir akıştır, ruhsal bir maddeden oluşan bir ırmaktır o. Kaynak suyu gibi hiç durmadan akan bir su.</p>

    <p class="normal1">Sevgi, aşktan farklıdır.</p>

    <p class="normal1">Sevgi, bir süreklilik arz eder.</p>

    <p class="normal1">Aşk kesik kesik ve patlamalıdır.</p>

    <p class="normal1">Mutluluk ve haz gibi.</p>

    <p class="normal1">Mutluluk güveni sever, sürekliliği sever.</p>

    <p class="normal1">Haz patlamalıdır. Anidir. Kesiklidir.</p>

    <p class="normal1">Mutluluk gittikçe çoğalan bir şeydir,</p>

    <p class="normal1">Haz ise gittikçe azalan bir şeydir. Yaşandıkça azalır. Mutluluk yaşandıkça çoğalır.</p>

    <p class="normal1">Sevgi bir akıştır dedik, bir kalpten diğer kalbe akan bir ruhsal sudur ve sürekli akar, aktıkça çoğalır.</p>

    <p class="normal1">Aşk patlamalıdır, boşalmaya bakar aşk, boşalmadığı zaman, daralır ve zarar verir, boşaldığı zaman etkisini epeyce bir azaltır.</p>

    <p class="normal1">Mutluluk bir tenin diğer tende bulduğu sıcaklıktır,</p>

    <p class="normal1">Haz ise boşalmadır, ani bir boşalma...</p>

    <p class="normal">Aşk mıydı bu? Değildi bence. Bir sevdanın kapısının aralanmasıydı yalnızca. Aşk bir patlamadır. Ani bir patlama. Sevda durağanlıktır. Aşk riski sever, sevda güveni. Aşk gitmeler üzerine kuruludur, sevda kalmalar üzerine. Aşk çılgınlıktır, sevda dinginliktir. Her aşk sevdaya evrilmez, her sevda da aşkla başlamaz. Ama en muhteşemi çılgın bir aşkın sonunda gelen sevdadır.</p>

    <p class="normal1">Bütün öğrendiklerimi sende bir bir hatırladım,</p>

    <p class="normal1">Sende yeni bir hayatı,</p>

    <p class="normal1">Baştan sona tekrar yaşadım...</p>

    <p class="normal">Sanki tüm geçmiş yaşamım bir denemeden ibaretti. Karatahtada sürekli hata yapan bir öğrenciydim sanki. Bundan sonra yeniden baştan başlayacak, tüm deneyimlerim bana destek olacaktı. Tüm deneyimlerim sadece bugünü yaşamak için yaptığım alıştırmalardı sanki.</p>

    <p class="normal">Biz birlikte olmaya karar vermemiştik, biz uzun bir yolu birlikte yürüme sözü vermiştik. Bunun adının illa evlilik olması gerekmiyordu. Önemli olan sözdü. Kimseye anlatamadık, bir günde böyle büyük bir sözü birbirimize nasıl verdiğimizi.</p>

    <p class="normal">Yıllardır erkek olmak, insan olmak, âşık olmak, Don Juan olmak için verdiğim ağır mücadele, kirlilik, yorgunluk sonunda huzura kavuşan insanın gevşekliğiyle kendimi yumuşak yatağıma bıraktım. Yıllardır sert ve kötü koşullara alışmış olan sırtım, Alev'le ortak aldığımız kuştüyü yatağıma (birlikte aldığımız ortak ilk eşyamızdı bu) seriliverdi... Cehennem alevlerinde yanan bir günahkârdan, ana kucağında masumca uyuyan bir bebeğe dönüşüvermiştim.</p>

    <p class="normal1">Sevgilim, aslında onu ben de içmedim.</p>

    <p class="normal1">Aşk iksiri diye de bir şey yok.</p>

    <p class="normal1">Yalnızca aşk var.</p>

    <p class="normal1">İçtiğim de sendin...</p>

    <p class="normal">İki gün içerisinde aynı eve taşınmaya karar verdik. Bu kez evcilik oynamak değil, gerçekten bir an bile olsa ayrı kalmanın zor gelmesi yüzündendi aynı eve taşınmamız.</p>

    <p class="normal1">Şu benim gözlerimde gördüğün,</p>

    <p class="normal1">Senin gözlerinin yansıyan anlamıdır.</p>

    <p class="normal1">Çünkü ben seni vücudunda değil, gözlerinde buluyorum.</p>

    <p class="normal">İşte ebediliği de burada buluyorum. Hayatımdaki en anlamlı sevişmeyi yaşıyorum. Bir kadının teninde yorulmadan dinleniyorum, öyle sakin, öyle çoğaltıcı ki bu sevişmek, sadece tenine dokunmak yetiyor tüm bedenimin tir tir titremesine.</p>

    <p class="normal1">HAZ ÜZERİNE</p>

    <p class="normal1">Arzuyla yanıp tutuşan bir kalbi, küçük bir temas bile yatıştırır, söndürmeye yeter.</p>

    <p class="normal1">Arzusuz bir birliktelikte ise,</p>

    <p class="normal1">En akla gelmeyecek fanteziler bile, içerideki ateşi söndürmeye yetmez.</p>

    <p class="normal">Uygar insanlardan hiçbirinin sırf cinsel birleşmeyle birlikte olma içgüdüsünü tatmin ettiğini düşünmüyorum.</p>

    <p class="normal">Bizi bu eyleme sürükleyen içtepiyi ancak arkadaşlık, flört, aşk tatmin edebilir. Cinsel olarak tatmin etmeye kalkıştıkça insanın içindeki kuyu daha da derinleşecek, onulmaz ruhsal yaralar açacaktır. Önemli olan bu içtepiyi aşkla birlikte ve cinsellikle taçlandırmaktır. Hayatımda ilk defa aşkımı cinsellikle taçlandırmıştım.</p>

    <p class="normal1">SEVGİ ÜZERİNE</p>

    <p class="normal1">Sevmek eninde sonunda iki kişi arasındadır ve bir ortaklığı gerektirir.</p>

    <p class="normal1">En azından içinde ortaklık fikrini taşımak zorundadır.</p>

    <p class="normal1">Ortaklıkta ise</p>

    <p class="normal1">Nasıl gelişirim diye bir şey söz konusu değildir,</p>

    <p class="normal1">Nasıl birlikte gelişiriz vardır.</p>

    <p class="normal1">Sevgi,</p>

    <p class="normal1">İki insanın birbirini geliştirmesidir.</p>

    <p class="normal">İlk andan itibaren birbirimiz için, birbirimizi biraz daha ileriye taşıyacak formülleri aramaya başlamıştık. Sürekli konuşuyorduk. Sanki dünyadaki tüm kelimeleri birileri bir torbaya doldurmuş, biz de o torbayı boşaltmaya çabalıyorduk. Saatlerce, yerken, içerken, sevişirken, otururken, yürürken sürekli konuşuyorduk. Çıkarsız bir biçimde birbirimize hayallerimizi anlatıyorduk. O nasıl dünyadan tam umudunu kesmişken, dünyanın birdenbire ne kadar güzel olduğunu fark ettiğini söylüyordu.</p>

    <p class="normal1">AŞKIN BİR AYNA OLARAK GÖRÜNTÜSÜ</p>

    <p class="normal1">Gerçek âşık, kendi ruhunun tüm güzelliklerini ve niteliklerini sevgilisine yansıtabilendir. Ve bir ayna gibi sevgilisinden bu güzellikleri kendisine çoğalmış olarak döndürebilen kişidir.</p>

    <p class="normal">Alev'le birlikteyken hiçbir şeyden korkmuyordum. İhanetten korkmuyordum. Terk edilmekten korkmuyordum. Kendim olamamaktan korkmuyordum. Kıskanmıyordum ve kıskanılmıyordum.</p>

    <p class="normal1">Korkan insan hem kendi yaşamına, hem de diğer yaşamlara yasak koyar.</p>

    <p class="normal1">İnsanların kaybedecekleri şeyler çoğaldıkça, korkuları da çoğalır.</p>

    <p class="normal1">Mülkiyet korkuların başıdır. Çiftlerin en büyük sorunu, eşlerini mülkleri zannetmeleridir.</p>

    <p class="normal">Çevremde, hayatımda her şey ama her şey bir anda değişmişti. Çınar'la hâlâ görüşüyorduk. Alev'den ayrı zamanlarımda Çınar, ben ve Selçuk, Tuna'nın kenarındaki yıkık cami avlusunda, kurbağaların ve gecenin eşliğinde kaçmaktan bahsediyorduk. En çok yaşlılığımızı anlatıyorduk birbirimize. En sonunda filmin sonunda bir araya gelip patlıcan soyacağımızı, bir insan için dostluğun bundan güzel ifadesi olamayacağını anlatıyorduk. Kaçıyorduk bir aradayken, aşktan, evlilikten... Sistemden en çok da. Sistemin bizi çarkları arasına alamayacağını söylüyorduk. En çok Çınar kaçmaktan bahsediyordu.</p>

    <p class="normal">Herkesin kullanmayı sevdiği bir kavram vardır. Kimisinin kavramı bir küfür şeklinde tezahür ederken, kimilerinde bir özür ünlemi şeklinde olur. Kimisi her şeye kaçak der, kimisi sürekli dönek, kimisi de siktir et der. Bu sonsuzdur. Kişi sanki tüm hayatı bu kelimenin içine sığdırmak ister, bu kelimeyle her şeyi açıklayabileceğini düşünür.</p>

    <p class="normal">Çınar her konuşmamızın sonunu, "Bu kaçış..." diyerek bitirirdi. Kim kaçıyor, nereye kaçıyor bir önemi yoktu. Kim olursa olsun, ne anlatırsa anlatsınlar, Çınar için bu kaçıştır. Çınar için en çok insan kendinden kaçardı. "Kaçış, bu insanlardan kaçış..." derdi.</p>

    <p class="normal">Kaçmaktan bu kadar bahseden insanın sürekli aklında kaçma fikri vardır. Kendini kurmakla görevli saydığı ahlaki ve entelektüel zavallılıklar dünyasına her bakımdan bir şamar gibi indirdiği bir yapı sözcüğüydü bu. Selçuk ise sürekli bahtsızlığından yakınırdı... Şöyle derdi:</p>

    <p class="normal1">CÖMERTLİK ÜZERİNE</p>

    <p class="normal1">Galiba sadece acı biriktirebiliyorum.</p>

    <p class="normal1">Halbuki o kadar cömert, o kadar eli açık biriyim ki.</p>

    <p class="normal1">Hiçbir şey biriktiremezken, elimde olanı cömertçe saçarken, nasıl oluyor da bu kadar acı biriktirebiliyorum!</p>

    <p class="normal1">Ben de buna şaşıyorum...</p>

    <p class="normal">O günlerin sonlarına doğru Çınar'ın tüm dengesi değişti, Selçuk'un da.</p>

    <p class="normal">Canan tarafından terk edilmek Çınar'ı derinden sarsmıştı. Birdenbire yıllardır içinde biriktirdiği, belki de biriktirmekten çok kendine sakladığı ihanetleri, ikiyüzlülükleri itiraf etmek, bunun için herkesten özür dilemek ihtiyacını hissetmişti bir anda.</p>

    <p class="normal">Selçuk kadınsızlığını, beceriksizliğini, hayata karşı tüm yenilmişliğini, sistemin en içine girerek çözmeye karar verdi, en sevmediği işe girdi. İstanbul'a gitti o günlerde ve sinema sektörüne girdi. O sıralar her gün Selçuk'un manken gibi kızlarla olduğunu duyuyorduk. Selçuk sanki kaderinden tüm intikamını alıyordu.</p>

    <p class="normal">Sürekli kavga ederdik biz dostlarımızla, Selçuk'la, Çınar'la, Can'la, ama bu bizi yaralamazdı o zamanlar...</p>

    <p class="normal1">DOSTLARLA KAVGA ETMEK ÜZERİNE</p>

    <p class="normal1">Dostlarınızla, arkadaşlarınızla, sevdiklerinizle kavga etmekten çekinmeyin.</p>

    <p class="normal1">Onlara kızmaktan, onlara küsmekten korkmayın.</p>

    <p class="normal1">Bütün bunlar bir ilişki sürdürme şeklidir.</p>

    <p class="normal1">Kızmak, kavga etmek,</p>

    <p class="normal1">Sevmek kadar, haz almak kadar güçlü bir duygudur...</p>

    <p class="normal">Can her zamanki sessizliğiyle yanımdaydı. Alev'in ders çalıştığı akşamlar ki Alev sık sık ders çalışırdı, Can'la yürüyüşe çıkardım. Alev çok çalışırdı. Bende olmayan iyi taraf onda vardı. Hedefine doğru yürümesini bilirdi. Zaten bu bitirmedi mi bizi de? Bazen hedefe çok inançla yürümek, insanı yolundan saptırır, kestirme yollara sokar ve o yollar bazen uçurumla biter.</p>

    <p class="normal">Alev'in hedefine doğru hızlı adımlarla yürüdüğü o gecelerde biz Can'la sessizce yürürdük. Dünyadaki en büyük eğlence Alev'in yanında olmaksa benim için, ikinci önemli şey de sessizce, konuşmadan Can'la yürümekti.</p>

    <p class="normal1">KONUŞMADAN YÜRÜNEBİLEN DOSTLUKLARA</p>

    <p class="normal1">Can'a...</p>

    <p class="normal1">İki adam konuşmadan yürüdüler.</p>

    <p class="normal1">Ayaklarının altında kumlar ve asfalt gıcırdadı.</p>

    <p class="normal1">Soğuk bir Edirne akşamıydı. Rüyasını düşündü...</p>

    <p class="normal1">Sonra yol arkadaşına takıldı gözleri...</p>

    <p class="normal1">Dostluk diye düşündü...</p>

    <p class="normal1">Ben istemesem bile, onun daha fazla şey vereceğini bilmek değil midir?</p>

    <p class="normal1">Sessizce yürüdüler... Konuşmak anlamsız geldi... İnsanın bir dostunun olması kadar güzel bir şey olamazdı.</p>

    <p class="normal">Hayat o kadar anlamlı ve o kadar güzel ilerliyordu ki. Kavga etmiyor muyduk, elbette ediyorduk. Alev mükemmel birisi miydi, elbette hayır. Alev'in gereksiz bir gururu vardı örneğin. İnsanı en çok ölçüsüz gururu mutsuz eder. Alev kendini korumak için, ölçüsüz gurur maskesi takınıyordu. Ve en büyük mutsuzluğu bu sahte gururuydu. Hiçbir kötü söze, hiçbir hakarete boş veremiyordu.</p>

    <p class="normal">Aldırmamak hem sizin gücünüzü, kendinize olan güveninizi gösterir, hem de sizi birçok şeyin üzmesine engel olur.</p>

    <p class="normal">Alev her şeye aldırıyordu.</p>

    <p class="normal">Dışarıda Alev birisine kafayı takmaya görsün, Alev'in hoşlanmadığı bir şey yapmaya görsün. Bunu yapanı öyle ölçülü bir şekilde, öyle usturuplu, öyle nazikçe, ama öyle ısırıcı hırpalardı ki, hırpalanan kişi o geceyi asla rahat geçiremezdi. Belki de günlerce aklına gelir, her aklına geldiğinde de yarası bir kez daha kanardı. Alev bu tür eleştirileri yaparken, hem güzelliğini hem de eşsiz dehasını ispat edercesine zekiliğini kullanırdı.</p>

    <p class="normal">Tüm bu durumlar eninde sonunda aramızda bir tartışma çıkarır, ben onu bir adım daha ileri gitsin diye eleştirir, o da acımazsızca bana saldırırdı. Korkusuzca ve acımasızca içimde ne kadar eksik ben varsa, bilerek su yüzüne çıkarırdı. İnsanı en çok gerçekler acıtır. Alev hep en gerçek yarayı, en çok kanayan yeri bulurdu.</p>

    <p class="normal">Ama tüm bunların sonucunda, ona dünyanın en güzel sözlerini söylemek isterdim. Şöyle derdim:</p>

    <p class="normal1">Benim başka bir vatanım yok,</p>

    <p class="normal1">Sadece senin bedeninde yaşıyorum...</p>

    <p class="normal1">Sende kök salıyorum, sende soluklanıyorum, sende çoğalıyorum...</p>

    <p class="duzyazison">O da bana başka güzel sözler söylerdi.</p>

    <p class="normal1">Uzun bir koşudan gelmiş atlar olurduk,</p>

    <p class="normal1">Nasıl da solurduk birbirimizi...</p>

    <p class="normal">Ama o gün gelip çattı. Ayrılık günü. Alev o kadar hırslıydı ki başarısı konusunda, konusuyla ilgili tüm seminerlere gitmek, her şeyi takip etmek istiyordu. O günlerde Ankara'da bir seminer vardı ve gidecekti. Gitmeden önce ona bir söz verdim. Bu sözümü yazılı verdim.</p>

    <p class="normal">&nbsp;</p>

    <p class="indentmetin"><span class="idebold">VERİLEN SÖZ</span></p>

    <p class="indentmetin">En karanlık gecede, benden sana verilen sözdür:</p>

    <p class="indentmetin">Yalnızca seni düşüneceğime söz veriyorum.</p>

    <p class="indentmetin">Seni ne kadar tanımışsam, seni ne kadar biliyorsam, seninle ilgili ne kadar şey hatırlıyorsam, hepsini bir bir düşüneceğime söz veriyorum.</p>

    <p class="indentmetin">Uyurken, uyanıkken, yoldayken, evde tek başınayken, bir yerlerde otururken, seni düşüneceğime söz veriyorum.</p>

    <p class="indentmetin">Uyanırsam aniden, gecenin içinde, gecenin ortasında seni düşüneceğime söz veriyorum.</p>

    <p class="indentmetin">Elimi uzatsam sana dokunabilirim. En azından öyle hissediyorum. Ama cesaretim yok sana ellerimi uzatmaya.</p>

    <p class="indentmetin">Burada karanlıkta, gecenin tam ortasında, tere batmış uzanırken yatağımda, bana baktığını, gözlerinin içimde olduğunu hissediyorum. Her şeyi hatırlıyorum, en çok da o anı...</p>

    <p class="indentmetin">O anı unutmayacağıma söz veriyorum...</p>

    <p class="indentmetin">Başka kimse yok. Her gün, her an, böyle yapacağım bundan sonra.</p>

    <p class="indentmetin">Sen benden yitik kaldığın sürece.</p>

    <p class="indentmetin">Havanın bile donduğu bir kış gününde, bir kış sabahında söz:</p>

    <p class="indentmetin">Yüzümü sokağın soğuğu yalarken, seni düşüneceğim.</p>

    <p class="indentmetin">Seni beklediğimi hissetmen için, üşüyeceğim iliklerime kadar.</p>

    <p class="indentmetin">Senden başka kimse yok,</p>

    <p class="indentmetin">Sen benden yitik kaldığın sürece...</p>

    <p class="normal">&nbsp;</p>

    <p class="normal1">Beklemek günün en kötü saati...</p>

    <p class="normal">Onsuz geçen ilk gecemde, Alev'in yanımda yattığını düşleyerek, aklımın düşler denizine doğru sürüklenmesine izin verdim. Onun yanında yatarken hep önce ben uyanmalıyım diye çabalardım. Kendimi buna alıştırmıştım. Böyle yaparak, günün ilk ışıklarıyla birlikte, onun uyanmasını izleyebiliyordum.</p>

    <p class="normal">Uykudayken aniden dönüvermesine, ellerini yatağın soğuk kısmına doğru uzatmasına, vücudunu soğukla ürpertmesine ve çarşafa daha bir zevkle sarılmasına bayılıyordum.</p>

    <p class="normal">Sonra ona hiç dokunmadan, ellerimi saçlarının ve yüzünün kıvrımlarında dolaştırmayı çok seviyordum. Soğuk havada ondan yükselen ısıyla kendimi sonsuz mutlu ve sıcak hissediyordum.</p>

    <p class="normal">Gözlerini açar açmaz gülümsemesi. Beni hayata bağlayan en önemli sebep buydu işte.</p>

    <p class="normal">Onu bekliyordum. Gündüz onu bekliyordum, gece onu bekliyordum, yürürken onu bekliyordum, çay içerken onu bekliyordum. Yemek yerken, ağlarken, gülerken onu bekliyordum. Ve bu bana bir taraftan acı verirken, bir taraftan da büyük bir haz veriyordu. Birini gerçekten beklemek kadar mutluluk verici ne vardır ki?</p>

    <p class="normal1">Bekleneni, beklediğini,</p>

    <p class="normal1">Sadece birkaç saniye önce göreceğim diye,</p>

    <p class="normal1">Ey sen...</p>

    <p class="normal1">Yüzünü cama,</p>

    <p class="normal1">Gözünü sokağa yapıştıran kişi...</p>

    <p class="normal">Beklemek çok güzeldi, onu düşünerek şiirler dökmek kâğıtlara çok güzeldi. Bana mektup yazmıştı oralardan. Şu dizeler vardı mektubunda:</p>

    <p class="normal1">Seninle yaşadığım anlardan</p>

    <p class="normal1">Sadece küçük bir parçasını dahi çıkarsam,</p>

    <p class="normal1">Dünya eksilir, ben eksilirim...</p>

    <p class="normal">Ben de ona cevaben bir şiir yazdım:</p>

    <p class="normal">&nbsp;</p>

    <p class="indentmetin"><span class="idebold">YENİDEN BÜYÜSÜN DİYE AŞKLAR</span></p>

    <p class="normal">&nbsp;</p>

    <p class="indentmetin">-1-</p>

    <p class="indentmetin">Aşk mı?</p>

    <p class="indentmetin">Görünmez ve bilinmez olana yelken açmak.</p>

    <p class="indentmetin">Bir sis gölünde,</p>

    <p class="indentmetin">Dudaklarından aldım</p>

    <p class="indentmetin">Yaşamın tadını...</p>

    <p class="indentmetin">Ve yanımızda bir nehir sessizce akarken.</p>

    <p class="normal">&nbsp;</p>

    <p class="indentmetin">Aşk mı?</p>

    <p class="indentmetin">Yaşamlara gölgeleri düşen nesnelerdir.</p>

    <p class="indentmetin">Bir saç teli,</p>

    <p class="indentmetin">Hem de gecenin en güzel karası,</p>

    <p class="indentmetin">Bir de yarısı yenmiş çikolata parçası,</p>

    <p class="indentmetin">Tabağımızda kalan,</p>

    <p class="indentmetin">Bilerek masada unutulan, hep orada kalsın diye zaman...</p>

    <p class="normal">&nbsp;</p>

    <p class="indentmetin">Aşk mı?</p>

    <p class="indentmetin">Bir yolun ilk adımlarını birlikte atmak,</p>

    <p class="indentmetin">Birlikte yürümek gecenin karanlığında.</p>

    <p class="indentmetin">Tek bir beden olarak, sisli nehir kenarında...</p>

    <p class="indentmetin">Aynalara hiç bakmadan, tanımak birbirimizi,</p>

    <p class="indentmetin">Ellenmedik düşler kurmak,</p>

    <p class="indentmetin">Uzatıp boynumuzu gecenin giyotinine...</p>

    <p class="normal">&nbsp;</p>

    <p class="indentmetin">Aşk mı?</p>

    <p class="indentmetin">Birlikte yaşamak kadar,</p>

    <p class="indentmetin">Birlikte ölmek kararı!</p>

    <p class="normal">&nbsp;</p>

    <p class="indentmetin">-2-</p>

    <p class="indentmetin">Mektubun bugün geldi.</p>

    <p class="indentmetin">Ben esmerim diyorsun,</p>

    <p class="indentmetin">Ben hem de gece kadar esmerim diyorsun...</p>

    <p class="indentmetin">Kollarımla ben seni geceden daha çok sararım diyorsun,</p>

    <p class="indentmetin">Bu güzel...</p>

    <p class="normal">&nbsp;</p>

    <p class="indentmetin">Bir de yüzünü en çok güneşe öptürdüğünü söylüyorsun,</p>

    <p class="indentmetin">Bir de bana Güneş ismini verdiğini,</p>

    <p class="indentmetin">Benim güneşe benzediğimi söylüyorsun.</p>

    <p class="indentmetin">Bir de beni sevdiğini...</p>

    <p class="indentmetin">Ben ne diyebilirim artık sana,</p>

    <p class="indentmetin">Kocaman bir "kadınım" demekten başka...</p>

    <p class="normal">&nbsp;</p>

    <p class="normal">Döndüğünde onu almaya gittim terminale. Terminallerin soğuk ve hüzünlü yüzünü severim. Sanki bir kapı açılacak, içinden başka bir dünya çıkacakmış izlenimi verir bana. Bekledim, geldi. Bana geldi. Karşılaştığımız ilk anda bana söylediği şey bütün ömrüm boyunca sırtımda taşıyacağım büyük bir mutluluk ve büyük bir yük verdi. Büyük mutluluklar bir şekilde bize kesilen ağır faturalardır. Çünkü hep o büyük mutluluğu tekrar aramakla yazgılı olur hayatımız artık. Ve ne acıdır ki bulunmaz bir daha o büyük mutluluk.</p>

    <p class="normal">"Sen beni kendine âşık etmeyi nasıl başardın?" diye sordu Alev.</p>

    <p class="normal">"Bilmem" diyerek gülümsedim. "Galiba sadece seni severek başardım bunu. Seni o kadar seviyordum ki sana karşı duyduğum aşk, değil seni bir taşı bile insafa getirirdi" dedim.</p>

    <p class="normal">Tüm mutlulukların başına gelen şey bizimkini es geçmedi. Mutluluğumuz acı bir olayla sarsıldı. Artık birlikte taşıyacağımız bir acımız olmuştu. Alev'in ablası, akıl hastanesine yatırılmıştı. Ağabeyini bıçaklamıştı bir kriz anında.</p>

    <p class="normal">Artık fedakârlık vardı aramızda... Bir aşka acı karışmışsa, aşkın etkisi daha büyük ve unutulmaz olur.</p>

    <p class="normal">Artık Alev'le aramıza ölüm korkusu girmişti, ağabeyinin ölebilecek olması ona korku veriyordu. Aşkın en güzel çeşnisi de buydu işte. Bu bunalım anı, bizi birbirimize görünmez bir bağla bağlamış oldu.</p>

    <p class="normal">Artık sadece güzelliğe karşı duyulan, bu güzelliği elde etmenin verdiği gururdan kaynaklanan bir hayranlık değildi aramızdaki. Acı en güzel gerçeklik bağıdır. Artık ikimiz de gerçektik.</p>

    <p class="normal">İstanbul'a ailesinin yanına gittik. İlk defa gerçek dünyayla yüzleşiyorduk. Birlikteyken tüm dünyayı ayaklarımızın altına almıştık, ama şimdi gerçek dünyadaydık. Gerçeklik bir aşkı öldürür. Herkes size karışır, herkesin doğrusu sizin doğrunuzla savaşır, bir de gençseniz sizin doğrularınız daha da keskin olur.</p>

    <p class="normal1">AŞK VE ÇEVRE ÜZERİNE</p>

    <p class="normal1">Ben seni seviyorum, onları değil.</p>

    <p class="normal1">Onların yaptıkları hiçbir şey beni incitmez, yalnız sen yaralayabilirsin beni.</p>

    <p class="normal1">Ben senin sevgine inanıyorum, onların düşmanlıklarına değil.</p>

    <p class="normal1">Şu yaşadığımız dünyada her şey ama her şey yolunu şaşırabilir,</p>

    <p class="normal1">Aşk dışında.</p>

    <p class="normal1">Yeter ki zamanla aşk zayıflamasın, o yolunu asla şaşırmaz...</p>

    <p class="normal1">BAĞLILIK ÜZERİNE</p>

    <p class="normal1">Eğer ki birisine bağlanmışsan, kendini onun ellerine teslim etmişsen,</p>

    <p class="normal1">Gelecekle ilgili kurduğun birçok hayalin, umutların, projelerin sana yük olmaya başlar.</p>

    <p class="normal1">En çok da eski anıların, dostların, çevren...</p>

    <p class="normal">Alev'le bir karar aşamasına gelmiştik. Alev kariyerine büyük şehirde, büyük üniversitede devam etmek istiyordu. Dersleri çok iyi olduğundan yatay geçiş yapmak istiyordu, istemesi de yeterliydi zaten. Hem çalışkandı hem de iyi bağlantıları vardı. Sorun bende düğümleniyordu. Büyük şehir, hep kaçtığım gerçeklik... Bir gün geleceğini biliyordum bunun ama şimdi buna hazır mıydım? Alev'i çok seviyordum, ona aşk nameleri yazıyordum; kandırmaktı son çarem, bu şehirden, buradaki büyük sevdamızdan bahsedersem kandırabileceğimi düşünüyordum.</p>

    <p class="normal1">Ben sözcüklerimi senin koynunda büyüttüm,</p>

    <p class="normal1">Senin kadar doğurgan,</p>

    <p class="normal1">Senin kadar anlamlı olsunlar diye...</p>

    <p class="normal">Diyordum...</p>

    <p class="normal">Geleceği asla merak etmiyordum.</p>

    <p class="normal">Gelecek denilen şey nasıl olsa eninde sonunda gelecekti.</p>

    <p class="normal">Ve o geleceğin benim için hazırladıklarını nasıl olsa yaşayacaktım. Benim için, önemli olan geçmişe bıraktıklarımdı. İşte bunu değiştiremezdim.</p>

    <p class="normal">Ama gelecek tam karşımda duruyordu şu an. Biliyordum ki, Alev'in kendine vermiş olduğu bir söz vardı...</p>

    <p class="normal1">Görkeme verilmiş sözü varsa kişinin, rahatla yetinmeye hakkı yoktur...</p>

    <p class="normal">Ona diyordum ki:</p>

    <p class="normal1">Kalp dediğimiz şey, aslında gayet basit bir şekli olan, dört kapakçıklı bir kas yığını.</p>

    <p class="normal1">Dakikada 101 kere atar, vücuda 16 litre kan pompalar.</p>

    <p class="normal1">Bilim gerekirse onu dursa dahi tekrar çalıştırır, baypas edebilir.</p>

    <p class="normal1">Ama ben baypas edemem,</p>

    <p class="normal1">Onu sana verdiğimi söylerim...</p>

    <p class="normal1">Başka bir şey de yapamam...</p>

    <p class="normal">Ama kandıramıyordum. Gitmeye karar verdik bir gün. Hiçbir hazırlık yapmadan. Eğer hazırlık yaparsam âşık olduğum şehirden, erkek olduğum şehirden, büyük bir aşkı yakalamış olduğum şehirden ayrılamazdım. Bazen gitmek, hızla gitmektir ve arkana asla bakmamaktır. İstanbul'da bir savaş beni bekliyordu. Artık benliğimin ayrılmaz bir parçası olan bu şehirden ayrılmak, bana fazlasıyla acı veriyordu zaten. Dostlarım olmadan, beni ben yapan bu şehir olmadan, kendimden geriye ne kaldıysa onlarla ayrılıyordum bu şehirden. Bildiğim en önemli şey şuydu: Tek başına kalan ben, kimin yarasına merhem olabilirdim ki...</p>

    <p class="normal1">Aşk gerçeğin,</p>

    <p class="normal1">Savaşsa aşkın,</p>

    <p class="normal1">Derece ölçeridir.</p>

    <p class="normal">Yanımda sevgilim, şehrime, diğer aşkıma son kez baktım... Alev'le birlikte son kez Meriç kenarına gittik. Alçalan güneş, beyaz bir pamuk demeti gibi bulutları pamuk şekerine dönüştürmüştü, çocukların en sevdiği pembe pamuk şekerine. Alev benim kollarımın arasında, alçak sesle, güle güle aşkın bir günü diye kendi uydurduğu şarkısını söylüyordu. Havadaki gül renkli ışık, Meriç'in üzerinde aşk dansları yaparken, bir yandan da sanki bizim üzerimize akıyor, biz ise el ele ve kalp kalbe yeni çıkacağımız yolculuğun hayalini kuruyorduk.</p>

    <p class="normal">Artık o kadar güçlüydük ki...</p>

    <p class="normal1">Bir şehir nasıl terk edilir?</p>

    <p class="normal1">Bir şehir seni terk ettiğinde</p>

    <p class="normal1">Terk edilir.</p>

    <p class="normal1">Tıpkı bir kadın gibi...</p>

    <p class="normal1">YİNE EDİRNE'DE OLACAKTIK, SON GÖMDÜĞÜMÜZ GÜNEŞİ BULMAK İÇİN...</p>
  </div>

  <div class="calibre1" id="calibre_pb_39"></div>
</body>
</html>
