<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Emel zaman zaman evime gelip gidiyordu. En çok da kendine cesaretini ispat etmek için geliyordu. Henüz bir erkeğin bedeninde erimemişti.</p>

    <p class="normal">Evde kapının kapanmasıyla birlikte aşk oyunları başlıyor. Ve birden benimle arasındaki mesafeyi açıyor, uzaklaşıyor benden. Bir aslan için, avının kaçması kadar tahrik edici bir an bu. İçimdeki tüm arzular, sahip olma isteği katlanarak büyüyor o an. Gözlerimdeki alev, fırtınalı havada çakan bir şimşek kadar ürkütücü oluyor. Daha sonra yatağa uzanıyor, ben de yanına uzanıyorum. Ellerim en yumuşak yerlerine ulaşıyor. Birden kalkıp kaçıyor. Yatağa çocuk olarak uzanıyor, kaçarken kadın oluyordu o. Bütün evrensel oyunları bilen bir kadın. İçindeki kadınsı oyunları keşfediyordu o an.</p>

    <p class="normal1">AŞKIN GIDASI ARADAKİ UZAKLIKTIR.</p>

    <p class="normal1">GERÇEKLİK AŞKI ÖLDÜRÜR.</p>

    <p class="normal1">AŞK BİRLİKTE HAYAL KURMAKTIR.</p>

    <p class="normal1">Çiçekler avuç içinde büyümezler,</p>

    <p class="normal1">Suya, toprağa, güneşe ihtiyaç duyarlar...</p>

    <p class="normal1">Aşklar sadece seviyorum diyerek aşk olmazlar,</p>

    <p class="normal1">Gözyaşı, cesaret ve özveriyle aşk olurlar...</p>

    <p class="normal">Gece oluyor, gündüz oluyor ve ben yollarda şiirler düzüyordum. Aslında ne kadar hüzünlü de olsa, aşkımın gerçek karşılığını ne kadar alamasam da, içimde gerçekten bir duygu büyütmüştüm ve ben bunu seviyordum. İnsan ancak gerçek duyguları ayrımsadığında gerçeğe erişir. Yaşadığım acıyı aşka veriyor, acı çekmeyi aşk zannediyordum.</p>

    <p class="normal1">Adam sandık seni,</p>

    <p class="normal1">İş var bunda dedik,</p>

    <p class="normal1">Sekizinci saat.</p>

    <p class="normal1">Ama değilmişsin bak, yine gelmedin.</p>

    <p class="normal1">Sen de yedinci saat gibi yalancısın ne olacak...</p>

    <p class="normal">Aslında Emel'de aradığım gerçekliği bulmuştum. Gerçek bir kadının ilk nüvelerine ermiştim. Çünkü Emel olduğu gibiydi, ne düşünüyorsa söylüyordu; doğaldı, yapmacık değildi. Bir tornadan çıkmış ne yüzü vardı ne de düşünceleri. Modaya uygun değildi. Bütün bunlar Emel'i benim yapmasa bile kendi yapıyordu. Bu yüzden ona âşık oluyordum. Sanki gelgitler ve belirsizlikler aşkı daha da büyütüyordu... Yaşadığım aşkın ıstırabı o kadar büyüktü ki, yaşadığım aşk bana öyle büyük bir işkence yapıyordu ki, tüm kararlılığıma, aldığım tüm kararlara rağmen, bulduğum tüm boşluklarda kendimi onun yanında buluyordum...</p>

    <p class="normal1">Sen bir hayvansın bebeğim.</p>

    <p class="normal1">Çünkü olduğun gibisin, masum ve doğal.</p>

    <p class="normal1">Ya sana köpekler gibi âşık olunur,</p>

    <p class="normal1">Ya da senden bir canavarmışsın gibi korkulur...</p>

    <p class="normal">Bir erkeğin bir kadını sevebilmesi, o kadına karşı ümit beslemesiyle başlar.</p>

    <p class="normal">Her aşk eninde sonunda, aşkın gerçek olabilme ihtimali üzerine kuruludur. Bizim aramızda ümit kaybolmuştu Emel'le. Nedenini bilemiyordum.</p>

    <p class="normal">Ama bu korkunç işkence artık sona erdiği için çok mutluydum.</p>

    <p class="normal">Bir yol daha sona ermişti. Emel'e son notum şu oldu:</p>

    <p class="normal1">Sana asla cesaretimden bahsedecek kadar küçülmedim.</p>

    <p class="normal1">İçimi parçalayan bu ayrılıktan önce sana elveda diyebildim ya, gözlerinin içine bakarak,</p>

    <p class="normal1">Benim en büyük cesaretim bu oldu. Seni kendimde bırakarak, sana rağmen bir elveda...</p>

    <p class="normal">Eşit olmayan her ilişki gibi bu aşk da kısa süre sonra son buldu, ben yine Edirne'nin bataklığına hızlı adımlarla geri döndüm. İnsan çıktığı bir kuyuya neden geri döner ki? Başka bir yol bilmez de o yüzden. Nasıl ki köylü köyünün dışında bir yaşam hayal edemezse –çünkü köyünden başka bir yaşam olduğunu görmemiştir hiç– ben de bataklığın dışında bir yaşamı tanımıyordum sanırım. Eve gelip de yatağıma uzandığımda, ister istemez o günün bir hesaplaşmasını yapardım. Sonra yaşamın beni nasıl sürüklediğini izler, ama bunu değiştiremezdim. Planlar yapıp bir yön çizmeye çalışsam da zaman kendi bildiğini okur, ben de izlemek zorunda kalırdım.</p>

    <p class="normal1">Sürekli kendimi dün yaptığım yanlış hareketi düşünürken bulurum. Yarın asla böyle yapmayacağım derim.</p>

    <p class="normal1">Sonra bakarım bunu yapan sadece ben değilim, herkes.</p>

    <p class="normal1">Yarın olur, aynı durum karşısında yine aynı yanlışı yaparız,</p>

    <p class="normal1">Bir türlü yarın olmaz nitekim.</p>

    <p class="normal1">Bunun sebebi, insanın değişmesinin zorluğudur. Birçok kararımızı da düşünerek, bilinçli bir şekilde değil, bizi biz yapan diğer etkenler tarafından veririz.</p>

    <p class="normal">O sıralarda benim bir alt sınıfımdan Can'la tanışmam hayatıma yön veren ender dönemeçlerden biri oldu. İnsanı aşkları ne kadar belirliyorsa, dostlukları da o derece belirler. Aslında nereye girersek girelim, hangi yanlış yola saparsak sapalım, ta çocukluğumuzdan belirlenmiş olan karakterimiz bize yol gösterir. O yollar da doğru kişileri karşımıza çıkarır. Aslında o kişiler vardır, siz de oradasınızdır, yalnızca görmeniz gerekir. Bilmek, her zaman akılla bilmek değildir. Sezgisel bilmek diye de bir şey vardır.</p>

    <p class="normal1">Senin kaderin dostum,</p>

    <p class="normal1">Senin karakterinde saklıdır...</p>

    <p class="normal">Evimiz o hale gelmişti ki evimizin bir namusa, daha doğrusu namuslu bir insana ihtiyacı vardı. Nasıl ki fahişe kadınlar, namuslu aileler içinde kendilerine bir yer edinmek isterlerse –böylece temizleneceklerini sanırlarsa– bizim de evimizin namusunu kurtaracak bir adama ihtiyacımız vardı. Bu Can'dı. Can'la tanışmamız böyle oldu. Bir ay önceki anılarımın üstünden sanki yıllar geçmiş, o anılar unutulup maziye gömülmüştü. Sanki mazi çuvallara doldurulup bir hamalın sırtına yüklenmiş, tarihin karanlık odalarına taşınıyordu.</p>

    <p class="normal">Can'ı kendi yanıma çekmek için, penceresiz, kapısız saflığın dünyadaki görüntüsü olan bu adama kendimi kabul ettirmek için bir şeyler anlatıp duruyordum. Bir romancının dediği gibi şöyle diyorum ona:</p>

    <p class="normal">"Güzel düşünülmüş yalana, üstü başı temiz rezalete insanlar muhtaçtır; içtimai silah olan iftirayı, teselli olan dedikoduyu, kazanılmamış parayı kaldır, bütün müesseseler yıkılır..."<br class="chapter" />
    Bunlar hayatı yaşanır kılar, korkulacak şeyler değildir diyorum o koyu karanlığa onu da çekmek için.</p>

    <p class="normal">Öyle bir an gelir ki, kendimi ne yapsam denetleyemem.</p>

    <p class="normal">Yetişkin kimliğim birdenbire kayboluverir.</p>

    <p class="normal">Böyle anlarda, sanki bir hırsız gibi, bir hırsız inceliğinde ve sakinliğinde, bir cepten saati çeker gibi, gerçek kimliğimden mesajlar alıp, diğer kimliğime gönderirim. Sürekli bir iç ses olarak, sen bir kralsın, sen bir kralsın derim.</p>

    <p class="normal">Öncelikle çevrendeki insanların gerçekten kim olduklarını öğrenmen gerekiyor. Bunun ilk koşulu da, onların seni dinlemelerini sağlamak yerine, senin onları gerçekten dinliyor olmandır.</p>

    <p class="normal">Kendini dinletmek için uğraşma, onları dinlemek için çaba harca.</p>

    <p class="normal">Sevdiğin, âşık olduğun, olduğunu zannettiğin insanı, gökyüzünden indir. Onunla konuş, onu dinle, onu anlamaya çalış ve ne kadar sıradan bir insan olduğunu gör. Onlar aslında gökyüzünde değil, onları bizler oraya yerleştiriyoruz... Göreceksin. Birçok takıntımı bu şekilde gerçek yerine oturtup kurtulabildim. Ama hâlâ birçok eksiğim, gidecek birçok yolum vardı. Bu yolda insan gerçekten güvenebileceği birine ihtiyaç duyuyordu. Hele de birçok yanlış yapıyorsa, yanlış yapmaya meyilliyse. Her ergen erkek gibi Can da bize katılmak, bu yola girmek istiyordu. Ama birçoğu gibi bu yol onu korkutuyor, bu yola girmek istemiyordu.</p>

    <p class="normal">Bir gün okul çıkışında Can'ın yanına gidip evimize yeni birini alacağımızı söyledim. Biliyordum ki Can bir gün önce yurttan ayrılmış ve dün gece otelde kalmıştı. İşte uzun yolculuğumun soluk alabileceğim güvenli limanına demir atmaya böyle bir üçkâğıtçılıkla başladım.</p>

    <p class="normal1">Alçalmak ve mutsuzluk bulaşıcıdır. Kendinle birlikte çevrende olan herkese bulaşır. Eğer bulaşmamışsa en çok buna kendin tahammül edemez ve bir an önce bulaştırmaya çalışırsın.</p>

    <p class="normal">İlk zamanlarımızda Can'a da böyle birkaç numara çekmek zorunda kalmıştım. Biz ergenlerin en korktuğu ve en çok yaptığı şey birbirimizin kız arkadaşını ayartmaktır. Arkadaşının kız arkadaşını ayartıyorsan ona bir gol atıyor ve biraz daha erkek oluyordun. Can bendeki sadakate iyi cevap vermiş oldu.</p>

    <p class="normal1">Peki, nedir bizi uzun zamandır görmediğimiz, görmeyeceğimiz dostlarımızın limanlarına çeken rüzgâr?</p>

    <p class="normal1">Biz buna dostluk demezsek neye diyeceğiz ayrıca?</p>

    <p class="normal1">Bir liman var orada, kuytu, sığınacağımız, bizi bekleyen...</p>

    <p class="normal1">O liman bizim limanımız diyemez miyiz?</p>

    <p class="normal1">Bir insanı dostlarından arındır, geriye insanlığından ne kalır?</p>

    <p class="normal1">O yüzden benim güzel dostum,</p>

    <p class="normal1">Sen bir nesne değil, sen bir hayal değil, sen gerçek bir limansın.</p>

    <p class="normal1">Rüzgârlı havalarda sığınabileceğimi bildiğim.</p>

    <p class="normal1">Bilakis rüzgârların beni sana taşıdığı.</p>

    <p class="normal1">O yarı tanrı Samson gücünü saçlarından alırdı.</p>

    <p class="normal1">Biz garip insanlar da gücümüzü dostlarımızdan alırız.</p>

    <p class="normal">Birçok çılgınlık, birçok acı sonunda yeni bir dönemece girmiştim. Her dönemeç insan için yürünecek yeni bir yol demekti. Bilmediği bir yol.</p>

    <p class="normal">Sabah uyandığımda büyük bir tereddüt denizinin içinden geçtikten sonra yüzümü yıkamaya karar verdim. Hızlı bir hayat yaşayanlar kendilerini mutlu zannederler.</p>

    <p class="normal">Durağan bir hayat yaşayanlar da kendilerinin karamsar bir hayatları olduğunu düşünürler.</p>

    <p class="normal">Belki de gerçek bunun tam tersidir. Hızlı bir hayattan yolumu ayırıp, mutluluğu dinginlikte mi aramalıydım?</p>

    <p class="normal">İnsanların mutlu olamamalarının bir sebebi de şudur:</p>

    <p class="normal">Kendilerini mutlu olmaya, sürekli bir mutluluk denizinde yüzmeye o kadar şartlandırmışlardır ki, mutlu olamama, mutluluklarının devam etmemesi korkusu, mutsuzluklarının asıl sebebi olur. Mutluluk neydi, yoksa mutluluk diye bir şey yok muydu sahiden?</p>

    <p class="normal1">İNSANIN KENDİSİYLE YÜZLEŞMESİ HAKKINDA</p>

    <p class="normal1">İnsanoğlunu en çok dehşete düşüren şey, kendi kendisiyle yüzleşmesidir.</p>

    <p class="normal1">Ama aynı zamanda</p>

    <p class="normal1">Bu öyle büyük bir sıçrayış,</p>

    <p class="normal1">Öyle derinlemesine bir fark ediştir ki,</p>

    <p class="normal1">Bir düşmanımız, en azılı korkumuzla karşılaşmamız bile bu kadar etkili olmaz.</p>

    <p class="normal1">İnsanın kendisiyle yüzleşmesinde, bulabileceği bir bahane</p>

    <p class="normal1">Suçlayabileceği başka birileri yoktur.</p>

    <p class="normal1">Ne de kaçabileceği bir fare deliği vardır.</p>

    <p class="normal1">İnsanın asla kaçamayacağı şey kendisidir. Bir gün mutlaka karşılaşır.</p>

    <p class="normal">Bir sevgilim olmalıydı, dünyanın en zeki genci olmalıydım.</p>

    <p class="normal">Bütün ömrüm bundan sonra bu ikiyüzlülük içinde mi geçecekti?</p>

    <p class="normal">Gerçek dünya dedikleri bu muydu yoksa?</p>

    <p class="normal">Benim basit heveslerim, basit isteklerim, basit üçkâğıtçılıklarımın dışında, dünyanın gerçekten kirli yüzünü görmüştüm. En küçük bir çıkar için birbirini öldürebilecek insanlar vardı.</p>

    <p class="normal">Tüm çevremin düşmanlar tarafından sarıldığını duyumsadım birden. Her yer düşmandı.</p>

    <p class="normal">Bir litre kan kaça gider bu karanlık sokaklarda, arkanı bir duvardan başka kime dayayabilirsin ki?</p>

    <p class="normal">Gerçekten olmak istediğim bu muydu? Belki biraz daha erkektim artık, ama bu yeterli miydi? Bu tehlikeli yaşama biçiminde tek bir kurtuluş reçetesi bulabiliyordum. Madem artık kadınları tanıyordum, madem artık biraz erkektim, gerçek bir ilişkiye girmeliydim. Gerçek bir ilişki, uzun süreli bir ilişki. Belki de kurtuluşum yine bir kadının elinden olacaktı, ama bu kez tek bir kadın...</p>

    <p class="normal">Bu haz çukurundan kurtulmalıydım. Artık yediğim yemeğin tadına varmalıydım.</p>

    <p class="normal">Bir yıl önce benim üstümde olan her şey, herkes, bu yılın sonunda artık ya benim hizamda ya da benim aşağımda kalmıştı.</p>

    <p class="normal1">Ergen sürekli hazzın peşinde koşar...</p>

    <p class="normal1">Hazzın kölesidir.</p>

    <p class="normal1">Yapmak istediği, kurduğu hayallerin önündeki en büyük engel ise budur.</p>

    <p class="normal">Erkeklerin anlaması gereken şey şudur sanırım:</p>

    <p class="normal">Ne kadar sayısız kadına sahip olursa olsun, ne kadar fazla kadına karşı cinsel açlık duyarsa duysun, sevgisinin ancak birkaç kadına yetebileceğini, ancak birkaç kadın üzerinde yoğunlaşabileceği gerçeğini görebilmesidir.</p>

    <p class="normal">İşte şimdi bu noktadaydım...</p>

    <p class="normal1">Sağına soluna baktı adam,</p>

    <p class="normal1">Kimse yoktu, en çok da orada kendisi yoktu.</p>

    <p class="normal1">Yalan olduğunu bile bile o yalanı yaşamaya başladı...</p>

    <p class="normal1">Peki ama bir yalan nasıl yaşanır...</p>

    <p class="normal1">Ahhhh... Evettt...</p>

    <p class="normal1">İnsan bir yalanı yaşamaya da alışabilir değil mi?</p>

    <p class="normal1">Benim gibi, senin gibi, hepimiz gibi...</p>
  </div>

  <div class="calibre1" id="calibre_pb_21"></div>
</body>
</html>
