<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Sevgili dostum...</span></p>

    <p class="normal"><span class="idebold">Bu şehir bir tarafıyla beni büyülerken, elimde kalan son dayanağımı, aşkımı da benden alacak diye gözüme korkunç görünüyor.</span></p>

    <p class="normal"><span class="idebold">Galiba yaşamdaki her şeyde bu böyle... Risk ve haz hep at başı gidiyor.</span></p>

    <p class="normal"><span class="idebold">İlk aşk, ilk dost, ilk eş, ne olursa olsun, ilk olan her şey hep zor oluyor. Bu şehirler için de geçerli... Hem zor hem de heyecan verici.</span></p>

    <p class="normal"><span class="idebold">Sanki daha önce hiç yaşamadım, bir şey bilmiyormuşum gibi geliyor bu şehirde her şey.</span></p>

    <p class="normal"><span class="idebold">Yalnızım...</span></p>

    <p class="normal"><span class="idebold">Yapayalnızım...</span></p>

    <p class="normal"><span class="idebold">Bu yalnızlık anlarında insanın dostunu hatırlaması ne kadar bencilce değil mi? Ama hangimiz bencil değiliz ki? Bir de bencilliğimizi dostumuza yapmayacaksak kime yapacağız ki?</span></p>

    <p class="normal"><span class="idebold">Bu şehir, bu toplum, bu insanlar, sanki her şey yeni benim için. Yalnızlık insanlık ilerledikçe çoğalıyor galiba.</span></p>

    <p class="normal"><span class="idebold">Çağdaş toplum dedikleri şeyde ben sadece gelişen teknolojiyi görüyorum.</span></p>

    <p class="normal"><span class="idebold">İnsan büyümüyor.</span></p>

    <p class="normal"><span class="idebold">İnsan olgusu büyümüyor.</span></p>

    <p class="normal"><span class="idebold">İnsanın büyümediği, insana dair olan şeylerin değişmediği topluma biz gelişiyor diyebilir miyiz peki?</span></p>

    <p class="normal"><span class="idebold">Asla...</span></p>

    <p class="normal"><span class="idebold">Teknoloji denen nane, biz insanların tüm duyu ve duygularını öldürüyor, kıllı bir cellat edasıyla.</span></p>

    <p class="normal"><span class="idebold">Büyük şair Aragon ne diyordu yıllar önce: "Mutlu aşk yoktur."</span></p>

    <p class="normal"><span class="idebold">Böyle bir toplumda mutlu aşk nasıl olabilir ki?</span></p>

    <p class="normal"><span class="idebold">Biz sadece kendimizin mutluluğuyla ya da iki kişinin mutlu olmasıyla mutlu bir hayat sürebilir miyiz?</span></p>

    <p class="normal"><span class="idebold">Mutluluk ancak paylaşıldıkça çoğalan bir duygudur.</span></p>

    <p class="normal"><span class="idebold">Özgür olmayan insan sevebilir mi?</span></p>

    <p class="normal"><span class="idebold">Son gerçek aşklarımız neden hep üniversite yıllarında oldu, düşündün mü?</span></p>

    <p class="normal"><span class="idebold">Sadece o zaman gerçekten özgürdük, gelecek zihnimizde prangaya dönüşmemişti, bir zeytin bir kuru ekmekle doyabilirdik.</span></p>

    <p class="normal"><span class="idebold">Bence aşk insanın en özgür halidir ve ancak özgürsek gerçek aşkı yaşayabiliriz.</span></p>

    <p class="normal"><span class="idebold">Telefon aramızdaki tüm iletişimi öldürüyor.</span></p>

    <p class="normal"><span class="idebold">Ne garip değil mi, kolaylaştıkça, zorlaşıyor, yok oluyor her şey.</span></p>

    <p class="normal"><span class="idebold">Sürekli konuştukça, aslında konuşmamaya başlamışız.</span></p>

    <p class="normal"><span class="idebold">Biz eninde sonunda Doğulu'yuz dostum. Göz göze gelmeden, bedenlerimiz temas etmeden, birbirimizin omzuna vurmadan nasıl iletişim kurarız?</span></p>

    <p class="normal"><span class="idebold">Nasıl anlayabiliriz birbirimizi?</span></p>

    <p class="normal"><span class="idebold">Biz Milan Kundera'nın kafası olmayan kadınlarla sevişen kahramanları değiliz.</span></p>

    <p class="normal"><span class="idebold">Bizim için göz önemlidir.</span></p>

    <p class="normal"><span class="idebold">Kadının yüzü, bakışı...</span></p>

    <p class="normal"><span class="idebold">Bir insan, bir erkek, tanımadığı bir kadınla nasıl sevişir?</span></p>

    <p class="normal"><span class="idebold">Dostum, uzattım biliyorum...</span></p>

    <p class="normal"><span class="idebold">Yine gözlerimizle konuşmak, birbirimizin omzuna vurmak, konuşmadan saatlerce aynı yolda yürümek için...</span></p>

    <p class="normal"><span class="idebold">Her insanın benim diyebileceği bir kenti olmalı, öldüğümde beni buraya gömün diyebileceği bir kenti. Dönebileceği bir yeri olmalı insanın, ya da aklında hep dönerim diyebileceği bir kenti.</span></p>

    <p class="normal"><span class="idebold">Aslında herkesin vardır böyle bir kenti, dönmese de, dönemese de... Benim ise bu şehre karşı dile getiremediğim bir uzaklığım vardı sanki...</span></p>

    <p class="normal"><span class="idebold">Ne yaparsam yapayım, bu şehre bir turistten daha fazla sahip olamıyordum.</span></p>

    <p class="normal"><span class="idebold">Kendimi buralı hissedemediğim bir iğretilik hali.</span></p>

    <p class="normal"><span class="idebold">Ne bu şehri kendime yakıştırabiliyordum,</span></p>

    <p class="normal"><span class="idebold">Ne de bu şehir beni kendine yakıştırıyordu.</span></p>

    <p class="normal"><span class="idebold">Herkesin bir memleketi vardı.</span></p>

    <p class="normal"><span class="idebold">Peki ya yoksa?</span></p>

    <p class="normal"><span class="idebold">Biz onlara gerçek göçebeler diyoruz işte... Bazen bir isim bile yük olur insanın sırtına. Geçmişi yük olur, geleceği yük olur. Sevgilisi yük olur.</span></p>

    <p class="normal"><span class="idebold">Geçmişimiz nasıl ki sırtımızda bir yükse, geleceğimiz de aynı şekilde sırtımızda taşıdığımız bir yüktür.</span></p>

    <p class="normal"><span class="idebold">Ama biz bu yükleri sevmeyi bilirsek (yanlış dahi olsa) işte o zaman mutluluğu yakalarız.</span></p>

    <p class="normal"><span class="idebold">Ama insan için en büyük yük içinde taşıdığı yükleri aktaramamaktır. Birikim sadece senin içinde kalıyorsa, faydadan çok zarar vermeye başlar insana.</span></p>
  </div>

  <div class="calibre1" id="calibre_pb_46"></div>
</body>
</html>
