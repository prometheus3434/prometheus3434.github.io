<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">En büyük yük içinizde olan ışığı, sevgiyi, dostluğu, aşkı başka birine verememektir.</p>

    <p class="normal1">Önemli olan içinizdeki aydınlık değil, içinizdeki aydınlıkla kimleri ne kadar aydınlattığınızdır.</p>

    <p class="normal">Geleceğe yatırım yapmak bana göre değildi. Ben "şu an"dım. Tarihin bir parçasıydım ben.</p>

    <p class="normal">Önüne gelen herkes anı yaşamaktan bahsediyordu ya da geleceğe yatırım yapmaktan. Halbuki gerçek ne anlardan oluşuyordu, ne de uzun gelecekten. Gerçek bütün bunların toplamıydı. An dediğimiz şey hem geçmişti hem de gelecek.</p>

    <p class="normal">Şimdiki zaman diye bir şey yoktu. Varsa bile şimdiki zaman, geçmişin sonu, geleceğin başlangıç noktasıdır.</p>

    <p class="normal">Demek ki anı yaşamak diye bir şey de yoktur.</p>

    <p class="normal">Anı yaşadığın an,</p>

    <p class="normal">Aslında geçmişin sonu, geleceğin başladığı andır.</p>

    <p class="normal">An, geçmişten ve gelecekten bağımsız olamaz...</p>

    <p class="normal">Geçmişten getirdiğin tüm birikimler ve deneyimler, acılar, aşklar, sevinçler, geleceğe dair tüm kurguların ve becerilerin o anı belirler. An dediğimiz şey, hiçbir şeyden bağımsız, aniden oluveren demek değildir. Geçmişten taşıdığım birikimler ve geleceğe dair kurduğum hayaller yine bazı şeylerin değişeceğini haber veriyorlardı bana.</p>

    <p class="normal">Sevmek tek başına hiçbir şey ifade etmez. Sevgi birçok şeyin bütünü, bir araya gelmiş halidir.</p>

    <p class="normal1">Göçebe ile yerleşikler arasında bir önemli fark da şudur:</p>

    <p class="normal1">Göçebeler kısa hayaller kurarlar,</p>

    <p class="normal1">Yerleşikler olabildiğince uzun...</p>

    <p class="normal">Bir gün iş çıkışında Çınar'a uğradım. İçimin daraldığını anladı. Beni tanıyordu. Bana söylediği bir cümle, yeni bir yolun kapısını açtı. Kapılar ise hep içinde tehlikeyi barındırırlar. Kapılar yenilik demektir. Kapılar çıkılan yer demektir. Çınar şöyle dedi:</p>

    <p class="normal">"Ne kendi içindeki gücün farkındasın, ne de dünyadaki diğer güçlerin. Hayatın derinlikleri senin için yalnızca bir yanılsamalar denizi..."</p>

    <p class="normal">Hayatımızı bazı "an"lar belirler. Öyle "an"lardır ki bunlar, iyi olan kötü, kötü olan iyi oluverir.</p>

    <p class="normal">Peki, bu "an"lar bir tesadüf sonucunda mı oluşurlar?</p>

    <p class="normal">Yoksa biz o "an" için hep hazır mıyızdır? Hazır olduğumuzdan dolayı mı bu olaylar başımıza gelir?</p>

    <p class="normal">İçimdeki gücü biliyordum aslında. Gözlerim karanlıkta görmeyi öğrenmişti. Hayatın da biricik olduğunun çok iyi farkındaydım.</p>

    <p class="normal1">GÜNEŞİN DOĞUŞU ÜZERİNE</p>

    <p class="normal1">Güneş bir kez batar, bir günde,</p>

    <p class="normal1">Bir kez de doğar.</p>

    <p class="normal1">Bunu değerlendirmek sadece sizin iradenize ve seçiminize bağlıdır.</p>

    <p class="normal1">Doğuşu da seçebilir, batışı da seçebilirsiniz.</p>

    <p class="normal1">Ya da daha akıllıcası, her ikisinden de zevk almayı seçebilirsiniz.</p>

    <p class="normal">En çok hafta sonlarını, en çok da sabahları seviyordum. O zaman sadece ikimiz yine eski iki kişi oluyorduk. Dünyadan kopuk, birbirine sarılmış iki beden. Alev'e diyorum ki:</p>

    <p class="normal">Bir düş gibi geçer gece, sabah kalkmayız, saati yeniden kurarız, bir kez daha, bir kez daha.</p>

    <p class="normal">Yüzümüzü güneşle yıkayıncaya kadar uyanmayız, kim ister güzel bir rüyadan uyanmayı.</p>

    <p class="normal">Sen sofraya bulduğun tüm kahvaltılıklarla güzel yüzünü koyarsın, yanına güzel kokunu, gece kadar güzel kokunu bırakırsın.</p>

    <p class="normal">Ben ekmek almaya giderim, sıcağın en güzeli, en pişkini, yaşamak denen o ekmeği alır gelirim.</p>

    <p class="normal">Sen beni beklersin camdan, zilden önce açarsın kapıyı. "Aşk bekler mi? Aşk bekletilir mi?" dersin, ben o sıcak ekmeğin üzerindeki tereyağı gibi eririm.</p>

    <p class="ortayazi">* * *</p>

    <p class="normal">İşten çıktığımda eve mutlaka uzun bir yürüyüşten sonra gidiyordum. Buna gitmek denirse. Uzun yürüyüşün arkasından, iki vasıta değiştiriyordum. Bu uzun yolculuğun güzel olan tarafı hiçbir şey yapmadan, kesintiye uğramadan düşünme imkânı vermesiydi. Sadece düşünmek, dünyanın en mutluluk verici hallerinden biridir. Beyninin bir saat gibi işlediğini hissetmek... Bu yürüyüşlerde ve uzun yolculuklarda, kendimi yaşama tutunmuş hissediyordum. Küçük küçük aşklar yaşıyordum.</p>

    <p class="normal1">KÜÇÜK AŞKLAR ÜZERİNE</p>

    <p class="normal1">Küçük aşklar var ya,</p>

    <p class="normal1">Hani sokakta bir saniye göz göze gelirsin,</p>

    <p class="normal1">Otobüste kolun dokunur, bir resmini görürsün,</p>

    <p class="normal1">Yaklaşık bir dakika sonra da unutursun hani.</p>

    <p class="normal1">İşte bizi yaşama bağlayan asıl aşklar bunlardır. Biz ne kadar değerini bilmesek de.</p>

    <p class="normal1">Hani gelir de yanına o gün birkaç saat, elini tutarsın, boynunu koklarsın, belki de hepsi o kadar.</p>

    <p class="normal1">Peki, kokladığımız o çiçek olmasa biz neyle yaşarız bilir misiniz? Ne diyor Cemal Süreya:</p>

    <p class="normal1">"Yoksuluz gecelerimiz çok kısa</p>

    <p class="normal1">Dörtnala sevişmek lazım...</p>

    <p class="normal1">Yaşam o anın kaçırılmaması değilse nedir?"</p>

    <p class="duzyazison">İşimden nefret ediyordum. Hayatımın böyle devam edeceğini düşünmek ise beni deli ediyordu. Ben okumak istiyordum, yazmak istiyordum, kendimi geliştirmek, dönüştürmek istiyordum, ben dünyayı değiştirmek istiyordum.</p>

    <p class="normal1">GÖRKEME VERİLMİŞ SÖZÜ VARSA KİŞİNİN, RAHATLA YETİNMEYE HAKKI YOKTUR...</p>

    <p class="normal">Alev'le belki de karar aşamasına gelmiştik. Bazı anlar vardır karar almak gerekir. En kötü karar bile kararsızlıktan iyidir. Alev'i çok seviyordum. Ama sevgi tek başına neyi ifade eder ki? Biz birçok kişiyi içimizde barındırdığımız gibi, birçok hayatı, birçok beklentiyi ve çevremizi de yanımızda taşırız. Geçmişimizi, ailemizi, alışkanlıklarımızı, dostlarımızı da o ilişkinin, evliliğin içine sokarız. Bu ilişkiyi evliliğe taşımanın birçok handikabı vardı.</p>

    <p class="normal">Evlenmenin temelinin mülkiyet olduğunu düşünen benim için verilmesi oldukça zor bir karardı bu. Eğer Alev'le evlenirsem, sadece Alev'le değil, onun haylaz ağabeyiyle, deli ablasıyla ve hayalleriyle, hırsıyla da evlenecektim.</p>

    <p class="normal">Şu koskoca evrende etimiz, tenimiz bile doğru dürüst sevişemiyordu artık.</p>

    <p class="normal">Çünkü şu boş odada bile, tüm ailenin hayaleti bizimleydi.</p>

    <p class="normal">Ama ne zaman ki tüm hayaletler bizi terk ederse, işte o zaman tekrar bulutların üzerinde sevişebiliriz.</p>

    <p class="normal">Hatta tüm evrenin önünde çırılçıplak kalmaktan korkmayız eskisi gibi. Alev'e bunları söylemek istiyordum ama bir türlü kelimeler beynimden dilime dökülemiyordu.</p>
  </div>

  <div class="calibre1" id="calibre_pb_47"></div>
</body>
</html>
