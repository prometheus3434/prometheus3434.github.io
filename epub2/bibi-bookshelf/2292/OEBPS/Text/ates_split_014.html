<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bir insan kendisini yazamıyorsa hiçbir şey yazamaz. En derin yerimiz kendi içimiz değil mi?</p>

    <p class="normal">Yine buluşuyoruz, yine birlikte oluyoruz, her gün, belki bugün daha aşağılara ineriz hevesi, biraz daha ileri, biraz daha ileri, haz ırmakları altımızdan akıyor. Ama her ayrılışta sanki içimden bir şeyler kopuyor. Eminim bir süre sonra buna da alışacağım. Hırsız ilk hırsızlığında pişmanlık duyar, ikincisinde daha az... Üçüncüsünde haklı olduğunu düşünmeye başlar, en sonunda da yaptığının iyi bir şey olduğunu iddia eder ve öyle yaşar. Ben de böyle olacaktım, biliyorum.</p>

    <p class="normal1">ERKEKLER ÜZERİNE</p>

    <p class="normal1">Tartışmasız bütün erkekler hayvandır. İçgüdüleriyle yaşarlar.</p>

    <p class="normal1">İçgüdüleriyle yaşadıkları için, hiçbir şeye tam olarak bağlanamazlar...</p>

    <p class="normal1">Erkekler bütün kadınları aynı anda isteyebilirler,</p>

    <p class="normal1">Bu onların tüm kadınları istemesinden değil, iktidarı istemelerinden kaynaklıdır.</p>

    <p class="normal">Her buluşmada onu eve davet ediyor ama bir türlü sonuca ulaşamıyordum. Ev kutsaldı, evde bir kadınla olmak hayal edebileceğim en yüce durumdu. Buluşmalarımız topu topu bir haftada kısırdöngüye dönüşmüştü. Sevişiyor gibi yapmak artık beni tatmin etmiyordu. Hatta her buluşma sonunda bıkkın bir şekilde ayrılıyor, bir daha bu kızla görüşmeyeceğimi söylüyordum. Ama yeni birisini bulamadıkça onun kollarından ayrılamazdım.</p>

    <p class="normal1">HAZLAR ÜZERİNE</p>

    <p class="normal1">Yaşadığınız haz eğer sadece tutkularınızı doyuruyorsa, tutkularınıza merhem oluyorsa, bu size mutluluk değil, hazzın bitiminde mutsuzluk ve tükenmişlik verecektir.</p>

    <p class="normal1">Haz ancak tutkularınızı tamamlıyorsa, bitiminde size mutluluk verir.</p>

    <p class="normal">Bir süre daha devam etti ilişkimiz. Elbette aradığımın bu olmadığını biliyordum. Şehirdeki tüm kadınları istiyordum, en iyileri, en ünlüleri, en ulaşılmaz olanları. Herkesin en çok istediği kadınları. Artık Hüseyin, ben ve Erdal bütün gün kafe kafe gezip, şehrin daha gizli yerlerini keşfediyor, nerede neler bulunacağını öğreniyorduk. Bu arada evimizdeki kader birliğimiz de sona doğru yaklaşıyordu. Başka bir kapıya, başka bir yolculuğa çıkabilecek, daha yükseklere uçabilecek kanatlar edinmiştim artık. Benim için bir sıçrama gerekiyordu. Hayat bazen tesadüfler sunar size. Aslında bu tesadüf müdür? Yoksa siz zaten ona hazırlandığınız, onu beklediğiniz için mi karşınıza gelir? İşte bu şüphelidir.</p>

    <p class="ortayazi">***</p>

    <p class="normal">Bir akşam evde otururken artık birbirimizden ayrılmamız gerektiği, farklı hayatlara doğru yelken açmakta olduğumuzu söylüyorduk karşılıklı olarak. Kemal'le Canan kendileri gibi ciddi ilişki yaşayan yeni bir çiftle oturmak istiyorlardı. Evcilik oyununa yeni karakterler katmaktı arzuları. Bir genç için en tehlikeli şey, çok erken yaşta evcilik oynamaktır. Biz ise evcilik oynamak değil, hayatın çamuruna bulaşmak istiyorduk.</p>

    <p class="normal1">Zaman zaman ne kadar karşı gelsek de, yanlış olduğunu bilsek de, o yanlışı yine de yaparız.</p>

    <p class="normal1">Yapmaktan başka çaremiz yoktur.</p>

    <p class="normal1">O küçük okul çocuğu gözüyle baktığımda, içimdeki suçluluk duygusundan zerre kadar bir şey kalmıyor.</p>

    <p class="normal1">Oraya gitmekten, onu yapmaktan başka çarem yoktu sanki.</p>

    <p class="normal">Bir sonraki akşam, Kemal'le Canan evcilik oynayacak arkadaşlarını bulmuşlardı. Bizim sınıftan bir kızla birlikte olmaya başlayan dördüncü sınıftan bir çocuk yeni evcilik kahramanları olmak istiyorlardı. Dördüncü sınıftaki çocuğun benim aradığım çamurla ilişkisi olmasa da, kendi çevresindeki insanlar tam da bizim aradığımız kirlilikte insanlardı.</p>

    <p class="normal">"Bizim Mustafalar ev arkadaşı arıyor" dedi. Mustafa dördüncü sınıftan bir çocuktu. Çevrede kavgacı kimliğiyle tanınırdı. O ve evde kalan diğer iki kişi dördüncü sınıftaydı. Ben hiç duraklamadan yarın oraya taşınabileceğimi söyledim. Bir sonraki gün tanıştırıldık. Mustafa bana eşyalarımı akşama eve bırakabileceğimi söyledi.</p>

    <p class="normal">Bu arada biz sadece kızlarla ilgilenmiyorduk, bizi ne kadar çamura batıracak ilişki varsa hepsini arıyorduk, buluyorduk da; kavga, içki, gece âlemleri. Hafiften şehir efsanesine dönüşmüş kavgalarımız da oluyordu. Bir gün Edirne'nin yerlileriyle bir kız yüzünden atışmayla başlayan olay büyümüştü. Başka bir gün içki ortamında yine Edirne'nin en belalı adamıyla bıçaklı bir kavga olmuş, yaralanmalar yaşanmıştı. Hayatımda ilk defa nezaretle tanışmış, karşı taraf şikâyetçi olmayınca içerden çıkmıştım. Aslında istemeden de olsa benim elimdeki bıçak adamın boynuna gitmiş, ölümcül olabilecek bir yara açılmıştı. Şehirde benim en belalı tipin boynunu kestiğim dedikodusu çıkmış, ben de bununla büyük bir prim yapmıştım.</p>

    <p class="normal1">İnsanlar vardır, bataklıktan geçerler ve üzerlerinde hiç kir olmaz...</p>

    <p class="normal1">Kirlenmek, insanın kendi içindedir... Ancak kirlenmek isteyen insan kirlenir...</p>

    <p class="normal">O kadar çabuk sinirlenirdi ki Mustafa, insana iki dakika içinde düşman kesilebilirdi. Evi hem dağınık hem de değildi. Kendine has bir dağınıklığı vardı. Dağınık diyemezdiniz, düzenli de değil.<br class="chapter" />
    Öfkesi insafsızdı, temyizi asla yoktu. Öfkesinden bir dakika sonra dünyanın en yumuşak insanı olur, bir çocuk kadar saf ve dokunsan ağlayacak hale gelirdi. Mustafa'nın kocaman katil suratı, gözyaşlarını görülmemiş bir felakete dönüştürüverirdi. Nasıl sokakta karşılaştığımız ayakları çıplak çocuk içimizde derin bir yara açarsa, Mustafa'nın ağlaması da normal bir insanın ağlamasından iki kat fazla etki yaratırdı.<br class="chapter" />
    Bakışları kişiliğini tam olarak yansıtırdı. İki türlü bakardı; cennet ve cehennem gibi. Cennet ve cehennem vardı bakışlarında...</p>

    <p class="normal">Mustafa'nın tek korktuğu şey kaderiydi. O kaderinden, en belalı düşmanından bile daha fazla korkardı.</p>

    <p class="normal1">Seni en çok, kendi kaderin korkutur.</p>

    <p class="normal1">Kader dediğinse,</p>

    <p class="normal1">Senin korktuğun şeydir zaten...</p>

    <p class="normal">Eşyalarımı Mustafa'nın verdiği anahtarla eve bırakmıştım. Bir öğrencinin ne kadar eşyası olursa o kadar eşyam vardı. Bir yatak takımı, bir masa, gardırop, sandalye, giysiler. Elbette bir de çalışma lambası. Bazı eşyalar hep özeldir, sebebini bilmesek de. Akşam olmuş yeni evime, yeni çevreme doğru yol alıyordum. Mustafa ve evin henüz tanımadığım diğer iki elemanı yolumu çevirdi.</p>

    <p class="normal">"Bırak şimdi eve gitmeyi, bizimle gel, kavga var" dediler.</p>

    <p class="normal">Canım hiç kavga etmek istememesine rağmen, bir taraftan da yeni girdiğim bu çevrede kendimi şimdiden göstereceğim bir neden çıktı diye oldukça sevinmiştim. Kavgaya gittik. Biz belki 15 kişi vardık. Eh diyordum, döveceğimiz adamlar olsa olsa 5-10 kişidir, hemen hallederiz. Dayak atacağımız nasıl olsa garantiye alınmış olduğu için rahat rahat kavga edebilirim diye düşündüm. İnsan cesaretinde bile güvence arıyor. Risksiz kavgaları seviyordum. Bazı insanların ruhunda kavga etmek vardır, benim yoktu. Ama bazı şeyler zorunluluktur. Bize erkek olmak böyle öğretilmişti.</p>

    <p class="normal">Yeni yeni tanıdığım hayatın karşılaştığım her yeni yüzünde en iyi öğrendiğim kural şu oldu: Eğer bilmediğim bir oyun oynuyorsam ve bu benim ilk deneyimimse, ilk hamleyi daima rakibime bırakırım.</p>

    <p class="normal">Bu kural binlerce kez işime yarayacaktı, şimdi ve sonrasında da.</p>

    <p class="normal">Bu kural bana ayrıca başka bir şey daha kazandırdı, iyi bir gözlemci olmamı. İlk hamleyi beklerken, rakibin hakkında bir yılda öğrenebileceğin şeyi bir anda görebiliyorsun.</p>

    <p class="normal">Kavga başladı, karşımızdaki grup 20-25 kişi çıktı. Ben geride kaldım. Dayak yemek istemiyordum. Korkuyordum. İlk gün dayak yemek savaşı baştan kaybetmek demek olacaktı. O gece Mustafa'nın gözündeki kıvılcımı gördüm. Mustafa bize neredeyse hiç kavga etme şansı vermeden önüne geleni tepelemeye başladı. Kavga kısa sürede bitti. Bense hadi kavgaya gidelim dendiğinde tereddütsüz kabul ettiğim için, istediğim prestijin sahibi olmuştum. O gece içimdeki gururla uyudum yeni evimde. Birileriyle birlikte olmak, bir grubun üyesi olmak istiyordum. Olmuştum da.</p>

    <p class="normal1">AİDİYETLER ÜZERİNE</p>

    <p class="normal1">Bir işin içinde olmanız, kendinizi bir grubun, bir ekibin, bir ailenin, bir mahallenin, bir köy derneğinin içinde hissetmeniz, oraların bir parçası olmanız, sizi birçok bunalımdan kurtaracaktır. Aidiyetleriniz savaşta olduğu gibi sizin topluca hiç düşünmeden ölüme gitmenizi sağlayabilir.</p>

    <p class="normal1">Sadece küçük bir sorun oluyor,</p>

    <p class="normal1">Birazcık kendiniz olamıyorsunuz o kadar.</p>

    <p class="normal">Yeni evimiz, yeni mahallemiz, yeni arkadaşlarımız bambaşkaydı. Evimiz şehrin eski mahallelerinden birindeydi.</p>

    <p class="normal">Dar dış kapıdan girilip, uzun karanlık koridorun sonunda evin kapısına ulaşılıyordu. Ya da hiç bu ön tarafı kullanmayıp arka bahçe duvarından atlayıp, sürekli açık olan salon penceresinden girebilirdiniz. Bu ev hep öğrenci evi olmuştu. Bu açık pencereyi neredeyse şehrin tüm hayta öğrenci takımı bilirdi. Öyle ki bazı sabahlar uykudan gözlerimizi açtığımızda yanımızda hiç tanımadığımız biriyle uyanma olasılığımız oldukça yüksekti. Burası gece içmiş, gidecek yeri olmayan hayta takımının sığınma eviymiş hep.</p>

    <p class="normal">Bu evin içine güneş ışığı neredeyse hiç girmez, sanki girme ihtiyacı da duymazdı. Evin içinde, sabah, öğle, ikindi belli olmazdı. Bu ev de bizim gibi zamansızdı. Evin havası ise, mutfakta siyah, odada esmer, salonda loştu.</p>

    <p class="normal">Evde yaşayanlardan birisi İsmail'di. O da makine bölümü dördüncü sınıf öğrencisiydi. Mustafa'nın sınıf arkadaşıydı, dört senedir birlikte kalıyorlardı. Evin diğer kişisi ise aynı sınıfın ineklerinden biriydi. Zaten kısa süre sonra evden ayrılmak zorunda kalacaktı. Onun yerine gelenler evin ahengine daha uyumlu kişiler olacaktı.</p>

    <p class="normal">İsmail başlı başına kendine münhasır bir tipti. Mustafa'dan çok korkardı. Onun gölgesinin odaya girmesi bile İsmail için toparlanmak anlamına geliyordu. İlk günler beni en çok yadırgatan şey bu oldu. Bir insan başka birinden neden bu kadar korkar? Sonra sonra anladım ki İsmail doktordan korkar, korka korka gittiği doktordan daha çok doktorun yazacağı ilaçtan korkar, sokaktan korkar, evden korkar... İsmail korkmak için hep bir sebep bulan adamdır.</p>

    <p class="normal1">KORKU ÜZERİNE</p>

    <p class="normal1">Başka insanlara güvenin bittiği yerde korkular başlar.</p>

    <p class="normal1">Korkularımız yüzünden, eylemlerimizin ve seçimlerimizin sorumluluğunu kabullenmeme alışkanlığını ediniriz. Sonra bütün başımıza gelenleri, dış etkenlere bağlama yönüne kayarız. Artık biz hiçbir şeyden sorumlu değilizdir. Hep başkaları yapmıştır.</p>

    <p class="normal">Dışarıdaki hayat mükemmel ilerliyordu. Yeni çevre, yeni insanlar... Kaba insanlar, bıçkın delikanlılar, okuldaki her çocuğun olmak istediği ama cesaret edemediği insanlar; kumar, içki, gece hayatı, kadınlar... Birlikte olduğum kızlar oluyordu ama gerçekten kadın nedir bilmiyordum. Yaşadığımız mahallenin iyi evlerinden birisinde sürekli bir kadın görüyordum. Kocasını da. İnsan hislerle donatılmış bir yaratık. Her şeyi hissediyoruz aslında. Kapısının önünden geçerken içeriden gelen koku bile beni hayallere sürüklüyor, gerçek bir kadın özlemiyle tutuşturuyordu.</p>

    <p class="normal">Hepimiz kandırılmaya hazırdık, yeter ki inanabileceğimiz kadar açık bir kapı olsun. O kapıdan girmeye teşneydik. Üstelik hepimizin buna ihtiyacı vardı. Hepimizin biraz rezalete, ama öldürmeyecek bir rezalete, beynimizi gerçeklik denizinden kurtarmak için dedikoduya ve iyi düşünülmüş yalanlara ihtiyacı vardı. Düzenbazlığa tamamen kapısını penceresini kapatan insanın yaşama şansı yoktur, olsa bile bu ağırlığın altından kalkacak akıl sağlığı yoktur.</p>

    <p class="normal">Sürekli içiyordum. Ama içkiyi sevdiğim söylenemezdi. Hâlâ ilk günkü acılığı hissediyordum. Ama benim için değerliydi. Tadı bakımından olmasa da, kurdurduğu ilişkiler bakımından, erkekler dünyasına girmeme yardımcı olması bakımından, onlar içinde bana kazandırdığı yer bakımından önemliydi. Genellikle içtikten sonra gecenin artakalan zamanında geriye dönüp baktığımda konuşmalarımı hatırlamaktan çok tek bir kelimeyi sürekli tekrarladığımı görüyordum. Ben, ben, ben...</p>

    <p class="normal">Bildiğim en güzel şiir buydu sanki.</p>

    <p class="normal">Galiba hâlâ erkek olmaya çabalıyordum...</p>

    <p class="normal1">ERKEKLERIN ÖMRÜNÜN BÜYÜK KISMI ERKEK OLMAYA ÇABALAMAKLA GEÇER...</p>

    <p class="normal">Eve genellikle gece vakti, hatta sabaha karşı gidiyorduk. Öncelikle okulun oralardaki kafelerde küçük küçük kumar oynuyor, oradan bara veya diskoya gidiyor, eğer bir kız bulabilmişsek onunla eve düşüyorduk. Bulamadığımız gecelerde ise, birbirimizin en zayıf noktalarıyla alaylar ediyorduk. Sanki biri zor durumda kalırsa biz büyüyor, yükseklere çıkıyorduk.</p>

    <p class="normal">Mahallenin bakkalında karşılaştık ilk kez Seher'le. Mahallemizin en güzel evinde oturan en güzel kadınıyla. Yanında oğlu vardı. Seher bakmayı bilen kadınlardandı. Seher bir kadın gibi bakıyordu, bir ergen kız gibi korkak ve ürkek değil, bir kadın gibi isteyerek bakıyordu.</p>

    <p class="normal">Bazen yapmanız gereken sadece cesaret etmektir. Seher'e bir erkek gibi baktım galiba. Belki de hayatımda ilk defa bir erkek gibi baktım.</p>

    <p class="normal1">Herkesin bir hatası vardır. Var olacaktır.</p>

    <p class="normal1">Ben ise o hatayı değil, insanların o hatayı işleyiş biçimini severim.</p>

    <p class="normal">Yine o tür gecelerden birinin sonunda ki bu genellikle gün ışıdığı zaman olurdu, eski Londra asfaltı üzerinde sabahlara kadar açık olan çorbacıda çorbalarımızı içiyorduk. Bu çorbacıların müşterileri, Edirne'den transit geçen Almancılar olurlardı. "Son bir kez memleket çorbası içelim abi" diyen Almancılar.</p>

    <p class="normal">O gece yine kadınsız ama geç bir saatte eve dönerken sokağa girdiğimizde bizim sabahçı delimizi gördük. Sabahçılık hiçbir deliye yakışmaz oysaki. Uzun kara bir pardösü vardı üzerinde. Herhalde gececi olduğunu gösteren bir kıyafetti bu. Kara pardösüsüne sanki yıldızlar yapışmış olan, sürekli tenhada yürüyen bir deli. Onu gördüğümde bende tenhalığı çağrıştıran bir deli. Bu tenhalık onun deli yüzüne şahsi bir güzellik katardı. Kelimesiz bağırır, gözleriyle söverdi. Bizim delimizdi. Gecenin tenhalığı olan deli. Ve ilk defa tenhalığın bu kadar güzel olduğunu bu deli yüzde fark etmiştim. Bazı fark edişler insanın içine sadece bir kez girerler ve çıkmazlar. Hep tenhalığı aradım sonrasında. Ama daha zaman vardı tenhalık için.</p>

    <p class="normal">Doğal olmayan bir yaşamı yalnız deliler ve ermişler yaşayabilirler. Oysa ben ne biri olmak isterim, ne de öteki olabilirdim.</p>

    <p class="ortayazi">* * *</p>

    <p class="normal">Köşeyi dönerken Seher'in ışığının yandığını gördüm. İnce perdesinin arkasından Seher'in hareketlerini, odada yürüdüğünü fark ettim. Erkekler neden bu kadar izlemeyi severler, kadınlar neden bu kadar izlenmeye meraklıdırlar?</p>

    <p class="normal1">Erkekler gizli olanı severler,</p>

    <p class="normal1">Erkekler gizli olanı izlemeyi severler, kadınların izlenmeyi sevdikleri gibi.</p>

    <p class="normal1">Kadın göstermek ister, erkek görmek ister.</p>

    <p class="normal1">Kadın gizlice göstermek ister, sanki sadece karşısındakine gösteriyormuş gibi, kadın sizin kendinizi özel hissetmeniz için, sanki sadece size gösteriyormuş gibi gösterir. Erkek sadece kendi göreceği, gizlice göreceği şeyi seyretmeyi sever. Erkek özel olmak ister.</p>

    <p class="normal1">O yüzden kadınlar plajda rahattırlar. Kadınlar plajda ne kadar açık olurlarsa olsunlar aslında bir şey göstermiyorlardır. Çünkü karşısındakine özel bir sunum değildir bu.</p>

    <p class="normal1">Erkek plajda çıplak kadınlara bakmaz. Çünkü kendine özel değildir.</p>

    <p class="normal1">Erkek masa altından aynı kadının baldırlarını görebilmek için bir hafta nöbet tutabilir.</p>

    <p class="normal1">Kadın karşısındaki erkeğin masa altından kendisini görmesini hep arzular...</p>

    <p class="normal">Uzun süre izledim Seher'i o gece. Karşılaşacağımı biliyordum bir gün onunla. Çarpışırcasına bir karşılaşma... Seher'le ilk buluşmamız bahçesinde oldu. Çılgınca iki dilin buluşması. Beni duvara yaslaması, bir eliyle saçlarımdan kavraması, diğer eliyle pantolonumun üzerinden erkekliğimi avuçlarına alması, benim için dünyada yaşanabilecek en muhteşem şeydi...</p>

    <p class="normal1">GÜNAHSIZ YAŞANMAZ, BİLİRİM...</p>

    <p class="normal">Uzun zamandan beri can attığım şeyi elde etmiş bir ruhun içine düştüğü şaşkınlık ve perişanlık içindeydim.</p>

    <p class="normal">Sabahla birlikte, her şey serinliğe kesmişti. Battaniyenin altından çıkan elim havayı yokladı.</p>

    <p class="normal">Büyük dokunuşlar, küçük söylemlerle geçen gece bütün yanılsamalarıyla, düne gömülmüştü artık. Anılar defterine geçen ama yorumu hâlâ yazılmamış bir gündü biten.</p>

    <p class="normal">Tan vaktinin siyah mavisi hâkimdi gökyüzüne.</p>

    <p class="ortayazi">* * *</p>

    <p class="normal">Seher'le birlikte olduğumuz geceler, en kendimizden geçtiğimiz anlarda bile, onun zenginliği, benim hâlâ üzerimden atamadığım taşralı halim, aramıza koskocaman bir ırmak gibi girerdi. Kara Afrika'yı ikiye bölen Nil'di aramızdan akan. En olmadık yerlerine boşalırken bile bu böyleydi.</p>

    <p class="normal">Bazı gülüşler surata yapışır. Sadece o gülüşü görür, sadece o gülüşü duyarsınız. Seher'in yerli yersiz gülüşü, kontrol edemediği, kendisinin muhteşem sandığı sahte gülüşü, onun en berbat yanıydı.</p>

    <p class="normal">Bu gülüş o kadar kuvvetli bir şekilde gırtlağından çıkardı ki, sahte olduğu hemen anlaşılırdı.</p>

    <p class="normal">Seher benim için bu sahte gülüş ve anlamı olmayan sesten ve bahçedeki ilk geceden ibaretti anılar çukurunda.</p>

    <p class="normal">Bütün bunları görmeme, bilmeme rağmen, diğer taraftan Seher beni erkek yapıyordu, onun yanında erkek oluyordum. Peki, ama neden beni seçmişti?</p>

    <p class="ortayazi">* * *</p>

    <p class="normal">Beni sevmesinin sebeplerinden biri, hatta en önemlisi, bana kolay ulaşabilmesi olmuştu. Aldatmak hemen yakınındakiyle olur, çünkü en kolay ona ulaşılır, en kolay o görülür. İnsan görmeyeceği, ulaşamayacağı birine neden tutulsun ki? Bir de bu tür ilişkilerde güven çok önemlidir. Özellikle güven. Güven vermelisiniz ki gitmeniz gerektiğinde sizin gideceğinizi anlayabilmeli. Bunu karşınızdakine hiçbir kelime kullanmadan belli etmelisiniz.</p>

    <p class="normal1">ERGEN VE KADINLAR ÜZERİNE</p>

    <p class="normal1">Bir ergen için, hoşuna giden şey, kadını yalnızca kendisinin güzel bulması değil, ötekiler, çevresindeki diğer erkekler tarafından da güzel bulunmasıdır.</p>

    <p class="normal">Tanımadığım, bilmediğim bir denizin ortasında haritasız, pusulasız kalmış bir gemici gibiydim. Ona gitmek istiyordum. "Belki de beni sen yola koyarsın, beni erkek yaparsın" dedim. "Senin içinde zaten bir erkek var" dedi. "Sadece onu dışarı çıkaracağım ben. Bunu yaparken ellerimi, dilimi, tüm vücudumu kullanacağım."</p>

    <p class="normal1">Vahşi ve yabanıl topraklarda yıllarca at koşturan göçebe,</p>

    <p class="normal1">Aslında hep bir şehir arzular içinde yerleşebileceği...</p>

    <p class="normal1">Her gece ayrı bir kadının sıcaklığında uyuyan delikanlı,</p>

    <p class="normal1">Aslında hep düşlerindeki kadının sıcaklığını arar ayrı ayrı vücutlarda...</p>

    <p class="normal">O günlerde defterime şu notu düşmüşüm...</p>
  </div>

  <div class="calibre1" id="calibre_pb_15"></div>
</body>
</html>
