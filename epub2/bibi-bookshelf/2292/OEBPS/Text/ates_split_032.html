<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Yürüyorsun, yolun iki tarafı da, dikenlerle, tel örgülerle kaplı,</p>

    <p class="normal1">Ama önünde seni bekleyeni görüyorsun, muhteşem bir manzara... Peki, bu dikenler, bu yolun güzelliğinden ne kaybettirir o zaman, hiçbir şey!</p>

    <p class="normal1">Dikenler, çitler, canımızı acıtmak için daha çok bekler,</p>

    <p class="normal1">Hadi dostum biz yolumuza devam edelim...</p>

    <p class="normal">Arkamızda bıraktığımız acılar, aşk diye tutunduğumuz dallar, kadınlar, kavgalar, arkadaşlıklar... Bütün bunlarla birlikte ben oluyorum, ben olduğumu hissediyorum.</p>

    <p class="normal1">Bizim asıl zenginliğimiz, eskiden yitirdiklerimizdir.</p>

    <p class="normal1">Eskiden yitirmiş oldukların ne kadar çoksa o kadar zenginsin demektir.</p>

    <p class="normal">Hiç bitmeyecekmiş gibi gelen ayrılık acısı, birdenbire yerini yeni bir yolculuğun heyecanına bıraktı. Acının bile bu kadar kolay çözülüşü, bir tarafıyla üzüntü veriyor insana. Demek ki ben Arzu'yu hiç sevmemişim diye geçirdim içimden. Gerçekten yaşadığım neydi acaba peki? Yeni bir dünya gözlerini bana kırpıyordu. Beni çağırıyordu. Kitapların dünyası, aklın dünyası, Güneş'in dünyası...</p>

    <p class="normal1">ZAMAN HAKKINDA</p>

    <p class="normal1">Elbette zamanın da becerebildiği bazı şeyler var...</p>

    <p class="normal1">Hiçbir iz bırakmadan, size hiçbir şey hissettirmeden, sessizce her şeyi yenileyebiliyor...</p>

    <p class="normal1">En çok da acıları, umutsuzlukları, terk edilişleri...</p>

    <p class="normal">Galiba benim Arzu'da yaşadığım, sevgiden farklı bir şeydi. Hazdı belki de, belki de erkeklik dünyasının kapılarının açılması, bir kadın, bir ev, bir sorumluluk kapısı. İçinde acının, hazzın, kıskanmanın, kavganın, zenginliğin olduğu bir ilişki...</p>

    <p class="normal1">SEVGİ ÜZERİNE</p>

    <p class="normal1">Sevda birçok şeye gebedir.</p>

    <p class="normal1">İçinde arzuyu, şehveti, nefreti ve eylemi barındırır.</p>

    <p class="normal1">Her sevda her zaman içinden olumlu bir sonuç çıkarmaz...</p>

    <p class="normal1">Bazen şehveti ve arzuyu çıkarır,</p>

    <p class="normal1">Bazen de nefreti...</p>

    <p class="normal">Can'la birlikte yeni bir mekân aramaya başlamıştık. Eski evimizin kapısından içeri girmek bile istemiyorduk. Eski evimizi Volkan'ın ayyaş arkadaşları doldurmuştu. Öğrenci demek, bulduğu her boşluğu dolduran insan sürüsü demektir. Bir dostum vardı ve ben o dostumla yeni bir ev, yeni bir dünya kurmak istiyordum. Ama her zaman olduğu gibi, sadece ikimiz bu yükü kaldıramazdık. Yüksek ev kiraları, hayallerimize en büyük darbeyi indirdi. Artık hangi ortam, ne tür bir ev, kimlerin yanı olursa olsun fark etmiyordu. Çünkü artık iki kişiydik. İki kişi kalabalıktır, güçlüdür.</p>

    <p class="normal1">DOSTLUK ÜZERİNE</p>

    <p class="normal1">Dostluk demek, sadece karşılıklı birbirini sevmek demek değildir.</p>

    <p class="normal1">Birbirine güvenmek demek değildir sadece.</p>

    <p class="normal1">Sadece birbirine en zor anlarında yardımda bulunmak da değildir.</p>

    <p class="normal1">Dost demek aynı zamanda onun seçimlerinin senin için de geçerli olması demektir.</p>

    <p class="normal1">Senin için neyin iyi olduğunu bilmesi demektir...</p>

    <p class="normal1">Zaman zaman dostluklar hesaplar üzerine kurulsa da, bu hesaplar, tüketici değil tam aksine zenginleştirici hesaplardır.</p>

    <p class="normal1">Dostluk demek, birbiriniz hakkında zenginleştirici hesaplar yapmanız demektir.</p>

    <p class="normal">Kısa süre sonra kendimize uygun bir ev bulduk şehrin en eski mahallelerinden birinde. Bu güzel şehrin cazibesi de burada başlıyor. Bir öğrenci şehriydi burası. Öğrenci şehri demek, tüm alışverişin, evlerin, sokakların, yani kısacası hayatın öğrencilere göre düzenlenmiş olması demektir. Bu şehir öğrenci şehri olmasının yanında, tarihle bugünün kucak kucağa kavga etmeden yaşaması demekti.</p>

    <p class="normal1">Bu şehirde anılar birbirini tekmelemez, aksine,</p>

    <p class="normal1">Anılar, bu şehirde birbiriyle kucak kucağa, kardeşçe,</p>

    <p class="normal1">Ya da bir sevgili gibi yaşarlar.</p>

    <p class="normal">İnsanın aklıyla birlikte seçimleri de değişiyor. Seçimlerimiz aslında bizi en çok eleveren, kişilik ölçer davranışlardır. Henüz okuduğum üç beş kitapla bile algım değişivermişti. Genç demek bir fikirden başka bir fikre hiç zorlanmadan geçebilen insan demektir. Hayatı ilkönce erkekler dünyasında, sonra kadınların bedenlerinde, sonra aşkta aramış, şimdi ise hayatı beynimde bulmaya çalışıyordum. Ateş'ten Güneş'e uzanan yoldaydım...</p>

    <p class="normal">İki oda, bir salon, sobalı bir ev bulmuştuk Can'la. Evde Yavuz diye bir öğrenci kalıyordu ve biz Yavuz'un yanına taşınmıştık. Salonu ben aldım. Böylece herkesin bir odası oldu. İnsanın odasının olması...</p>

    <p class="normal">Bir dünyayı bir odada kurmak, tam da o günlerime uyan bir davranıştı. Yeni bir insanla yaşamak değildi heyecan verici olan – benim için asıl heyecan verici şey artık kendimle yaşamaya başlamaktı. Belki de ilk adımlarımdı bunlar. Aklım çevreme daha çok bakıyor, çevremde olan her şeyi sorularla görmeye çalışıyordu. Yavuz nasıl birisiydi?</p>

    <p class="normal">Orta boylu, gözlüklü, saçlarının döküleceği şimdiden belli olan bir kafaya sahipti. Yavuz susuyordu. Yavuz uzun süredir susuyordu. Zaten Yavuz konuşmazdı, yalnızca gözleriyle dinler, bakışlarıyla anlatırdı. Anlatılan şeyleri, hiç kimseye fark ettirmeden, kendi içinde, doğru veya yanlış bulur, karşıdakine bu konuda cevap vermeye tenezzül etmez, cevap verecek olsa bile, bu cevapta aşırı bir kibir bulur, bu kibri de kendine yediremezdi. Onun cevaplarını ancak gözlerine bakarak, onu okumayı bilerek öğrenebilirdiniz.</p>

    <p class="normal">Ne insanların suskunluğu, ne de gözlerindeki ifade beni ilgilendiriyordu artık... Başkaları için, başkalarına göstermek için değil kendim için istiyordum artık hayatı. Delicesine okumaya başladım. Benim için yaşam alanı odamın dört duvarının içiydi...</p>

    <p class="normal1">FARK ETMEK ÜZERİNE</p>

    <p class="normal1">Adam ufka bakıyor.</p>

    <p class="normal1">Sanki karşısına hiç keşfedilmemiş bir ada çıkacak.</p>

    <p class="normal1">Sanki her gün gördüğü şeylerden farklı bir şey görecek.</p>

    <p class="normal1">Sonra fark ediyor ki, her gün gördüğü şeyler, aslında hiç görmediği şeylermiş.</p>

    <p class="normal1">İçindeki hayatın dışında başka bir hayat olduğunu o an fark ediyor.</p>

    <p class="normal">Beynim öylesine canlanmış, öylesine diri bir hale gelmişti ki, yeni tanıştığım kitapların bana vaat ettiği dünya öyle sonsuz görünüyor, öyle büyüleyici bir etki yapıyordu ki, yeni açmış bir çiçek gibi hissediyordum kendimi.</p>

    <p class="normal">Sabah gözlerimi açıp uykudan uyandığımda, yeniden dünyaya gelmiş gibi oluyorum. Hayata sanki o an tekrar başlıyorum. Çıplak bedenim elbiselerini giyinerek, zihnimse kendi çıplaklığını düşler ve yeni umutlarla kirleterek, beni bambaşka yeni bir dünyaya bırakıveriyor.</p>

    <p class="normal">Pencereyi açıp havayı kokluyorum. Dünyaya şöyle bir göz atıyorum. Maskelerimi ayarlıyor, yeni güne yeni bir savaşçı olarak yelken açıyor, kendimi rüzgâra bırakıyorum.</p>

    <p class="normal">Taze ve mis gibi kokan bir ben.</p>

    <p class="normal">Ama şimdi geçmişteki tüm uyuşukluğun, düşüncesizliğin ve okumamanın acısını en derin yerimde hissediyorum.</p>

    <p class="normal1">Gözlerimi açtım...</p>

    <p class="normal1">Aslında bunca yıl sonra ben gözlerimi gerçekten ilk defa açıyormuşum.</p>

    <p class="normal1">Dünyanın olağanüstü güzelliği gözlerime eziyet ediyordu şimdi.</p>

    <p class="normal">Benim ihtiyacım olan doğru toprakmış. Şimdiye kadar kök salamamamın nedeni toprağımın yetersiz oluşuymuş. Yeterli toprağa kavuşan çiçekler gibi, günden güne çiçek açıyor, içimde umulmadık güzellikler buluyor ve bunları dışarı çıkarıyordum. Elimin altında sürekli bir sözlük bulunduruyordum. Yıllar sonra anlıyordum ki ben kelimeler yerine üç beş süprüntüyle idare ediyormuşum. Birçok kelimenin anlamını "anlam defteri" dediğim deftere yazıyor, ertesi gün unutmuş oluyor, tekrar ezberliyordum. Bazı akşamlar gün ışıyıncaya kadar okuyor, yine de elimdeki kitabı bırakmak istemiyordum. "Sabahlara kadar içen ben"den "sabahlara kadar kitap içine düşen ben"e dönüşmüştüm. Her şeyin aşırısını yapıyordum. Mizacım buydu. Ben buydum işte, Ateş'tim ve şimdi de Güneş olmak istiyordum...</p>

    <p class="normal">Aşk artık o kadar uzak geliyordu ki bana, kadınlar, kadınlara duyulan sınırsız arzular... kadınlar ve aşk için verdiğim bunca savaş.</p>

    <p class="normal1">AŞK VE BİLGİ ÜZERİNE</p>

    <p class="normal1">Aşk acıya, bilgi huzura eğilimlidir.</p>

    <p class="normal1">Aşk karanlığı sever. Loşluğu sever.</p>

    <p class="normal1">Aşk karanlığın içinde kendine hayat bulur. Karanlıktan beslenir...</p>

    <p class="normal1">Bilgi aydınlığı sever. Aydınlıktan, ışıktan beslenir.</p>

    <p class="normal1">Aşk gecemizdir, bilgi gündüzümüz.</p>

    <p class="normal1">Ve bizim hem geceye, hem de gündüze ihtiyacımız vardır.</p>

    <p class="normal1">Nasıl ki, gece olmadan gündüzün anlamı olmuyorsa, aşk olmadan da gerçeğin anlamı olmaz.</p>

    <p class="normal">İnsan bir kez diğerlerinden ayrı düştü mü, diğerlerinin görmediği güzellikleri gördü mü, eski bataklıklara, çirkinliklere yeniden dönmesi ne zordur. Farklı bir tada kavuştuktan sonra, alışılmış olanlarla yetinmek olası mıdır? Geride kalanlar, artık geride kalmışlardır.</p>

    <p class="normal">Kendimi bulmayı umduğum, bile isteye çıktığım bir yolculuğun sonrasında dönüşü olmayan gönüllü bir sürgündü bu. Okumak benim için farklı bir dünyaya açılmak demekti. Artık geriye dönemeyeceğimi biliyordum.</p>

    <p class="normal">Bu kez yolculuğum dışarıya değil içeriye doğru bir yolculuktu.</p>

    <p class="normal">Sokağa çıktığımda genellikle yalnız oluyor, yanımda kimseyi istemiyordum. Yalnızca Can'ın varlığını kaldırabiliyordum, çünkü Can susmasını bilen adamdı. En sevdiğim şey bir kafede tek başıma oturup saatlerce sokağı, insanları dinlemekti. Sanki hayatın yeraltından giden bir treni vardı. Tren sesini sadece kulağını toprağa dayayanlar duyabilirdi. Bunu duymak istiyordum.</p>

    <p class="normal1">Gece ilerleyip, el ayak çekilince, kuşların sesi, rüzgârın uğultusu, sessizliği daha da çoğaltır.</p>

    <p class="normal1">İşte o zaman gerçekten ıssızlığın ortasında bir başına kalakaldığını hissedersin.</p>

    <p class="normal1">Her insan zaman zaman mutlaka gecenin sessizliğini dinlemeli. Bir başına ıssızlığın ortasında kalmalı.</p>

    <p class="normal">Sera Kafe'de oturmuş, dışarıyı seyrediyordum. Güneş sönmeye yüz tutmuş, şehrin zaten kızıl kiremitten olan çatılarını iyice kızartmaya başlamış ve buz gibiydi. Sanki gözlerimle takip edersem daha hızlı batıracakmışım gibi, kızıllaşmış, soğuk güneşe bakıyordum. Arkamda Sinan'ın muhteşem yapısının gölgesi, hem vücuduma düşüyor, hem de zaten gelgit olan aklımı gölgeliyordu. Çünkü biliyordum ki, kişinin görkeme verilmiş sözü varsa, rahatla yetinmeye hakkı yoktur.</p>

    <p class="normal">Selimiye'nin gölgesi ki aslında bu Sinan'ın gölgesidir, beni, "İyi bir şeyler yapmalıyım, iyi bir şeyler yapmalıyım..." düşüncesinin ağırlığıyla eziyordu.</p>

    <p class="normal">Hemen evime, odama koştum. Yeni bir hayata yetişmeliydim. Bu yeni dünyada yeni bir savaş vardı, kendime karşı verdiğim savaş. Çok geç kalmıştım. Yetişmeliydim. Odama girip tekrar okumaya başladım. Gözlerimde derinleşen bir mezar olan tek kişilik yayları bozuk koltuğuma gömüldüm. Düşünmek, derin derin düşünmek bir nevi ölmek demekti benim için. Yaşadığım hayattan kopmak demekti. Bekli de ömrümde ilk defa kendi varlığımın lüzumsuzluğuna inandım. Aklım büyüdükçe, kendim ufalıyordum.</p>
  </div>

  <div class="calibre1" id="calibre_pb_33"></div>
</body>
</html>
