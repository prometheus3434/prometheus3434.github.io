<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Kendimi hayatta o kadar geç kalmış buluyordum ki, yetişmek ama kime, neye yetişmek, bunu düşünmüyordum bile. Okuyor, okuyor, notlar alıyor, düşünüyor, kafamda hayali binlerce insanla binlerce konuda tartışıyor, kavgalar ediyordum.</p>

    <p class="normal1">Öyle insanlar vardır ki...</p>

    <p class="normal1">Sırtlarında uçurumlarıyla birlikte dolaşırlar.</p>

    <p class="normal1">Ve size şunu söylerler, içime düşersen çıkamazsın bir daha...</p>

    <p class="normal">Huzurlu bir uyku nedir unutmuştum. Hiçbir şey düşünmeden kafamı yastığa koymayı, aptalca uykunun kollarına huzurla kendimi bırakmayı unutmuştum. Yetişmek için en önce uykularımı kıstım. Artık sabahları sürekli kurulan saatin rahatsız edici sesiyle uyanıyordum. Yatma saatime göre kuruyordum saati. Yatağa girdiğimde elimdeki kitabı bırakmamla, kafamı yastığa koymam ve uyumam bir oluyordu. Hatta bazen kafamın yastığa değip değmediğini bile anlamıyordum. Belki de başım havadayken uyuyordum.</p>

    <p class="normal">Elimde beni zorlayan bir kitap varsa bu kitabı bırakıp yerine daha hafif bir kitap alıyor, onunla devam ediyordum. Yeter ki uyumayayım.</p>

    <p class="normal1">Onurlu olmak isteyince yalnız kalmaktan başka çıkar yol kalmıyor.</p>

    <p class="normal">Zaman geçmiş, kendimi bir yola girmiş hissediyordum. Şimdi içim daha rahattı. İnsan kendini rahat hissetmeye başladığı zaman arzuları tekrar ortaya çıkıyor. Rahatlamış insan hayal kurabiliyor. Kadınsız geçen, uykusuz geçen bunca zaman sonra kendimi banyoda buluyor, belki kafamda değilse bile vücudumda kadın hasreti çekiyordum. Şimdi tekrar kadınları düşünmeye başlamıştım ama bu kez kadını teorik olarak da anlamaya çalışıyordum.</p>

    <p class="normal1">KADIN CİNSELLİĞİ ÜZERİNE</p>

    <p class="normal1">İnsanın eşsiz bir hayal dünyası vardır. Bu hayal dünyası sayesinde, diğer canlılardan farklı olarak istediği zaman sevişebiliyor. Diğer canlılar sadece çoğalma içgüdüsüyle sevişirler. İnsanlar ise istedikleri zaman gerekli veya gereksiz sevişebilirler. Bunun sebebi de hayal kurabilme yetenekleridir.</p>

    <p class="normal1">Cinselliğin onda dokuzu imgelemimizin görkemli bir tasarısıdır.</p>

    <p class="normal1">Kadınların cinselliğe daha az düşkün olmalarının sebebi de budur. Daha az hayal kurmalarıdır. Bir taraftan iyi ki de böyledir. Kadınlar da erkekler gibi hayal gücüne sahip olsalardı, doğal olarak onların cinselliği de tavan yapacak ve insan soyu büyük ihtimalle, ahlaksızlığa saplanacak ve bundan dolayı soyu tükenecekti.</p>

    <p class="normal">Bir tarafta akıl öbür tarafta duygular çekiştiriyordu. İlk geldiğim günden çok farklı biriydim artık. Hayat hakkında birçok yeni şey öğrenmiştim. Birçoğu canımı çok yaksa da, ya da ben birçok kişinin canını çok yakmış olsam da.</p>

    <p class="normal">Birçok kadın tanıdım. Hafifmeşrep kadınlar, soğuk kadınlar, bir anne gibi şefkatli kadınlar. En çok bu tip kadınlar korkutmuştur beni. Kendilerini hep birilerine adarlar, feda ederler. Ya bir çocuğa, ya bir kardeşe, ya bir dosta, ya da bir sevgiliye. Tek istedikleri basit bir yuva kurup kendilerini kocasına, doğacak çocuklarına adamaktır.</p>

    <p class="normal">Bunlar kendilerini size adarken, ister istemez, sizin de kendilerine duygusal bir zincirle bağlanmanızı isterler. Bunu çaktırmadan, ince ince yaparlar.</p>

    <p class="normal1">Artık sadece kendimi değiştirmeyi değil, dünyayı da değiştirmeyi düşünüyordum.</p>

    <p class="normal">Benim yaradılışımda, yarım kalana karşı duyulan bir nefret vardı, bunu keşfetmiştim. Yaptığım her işte, girdiğim her eylemde sonuca ulaşmalıydım. Ya da gidebildiğim kadar gidebilmeliydim. Ancak gerçekten zirveye çıktığımda tatmin olabiliyordum. Bir kere tatmin olduktan sonra da o asla bana zevk vermiyordu.</p>

    <p class="normal">Yarım bırakılmışlığa karşı, beynimde mantıksal bir karşı duruş geliştirmiştim. Okuma eylemi de acaba aynı etkiyi mi yapacaktı? Okumak da bir gün beni tatmin edecek, artık haz vermez hale gelecek miydi?</p>

    <p class="normal">Evimize yeni yeni misafirler gelmeye başlamıştı. Ben ne kadar kadınlardan kaçayım desem de hem Yavuz'un, hem de Can'ın kız arkadaşları sık sık bize geliyorlardı. Can bir türlü bırakamadığı Çiçek'i, Yavuz'un da Edirne'nin en güzel kızına olan aşkı evin her yerine kadın kokusunu yerleştirmişti.</p>

    <p class="normal1">Hapishanenin en kötü tarafı nedir biliyor musun dostum?</p>

    <p class="normal1">Gelene gidene kapını kapatamamaktır.</p>

    <p class="normal1">Sen her şeye evet diyen, kapından girenlerin hepsini içeri alan sen,</p>

    <p class="normal1">O yüzden dışarıdayken bile hapishanedesin işte.</p>

    <p class="normal">İçerideki odadan kızların konuştuğunu duyuyoruz Yavuz'la. İçlerinden biri Yavuz'un kız arkadaşı. Ondan hoşlanıyor Yavuz. Bu suratından açıkça belli oluyor. O kızı, üzerine fazla bir şey düşünmeden seviyor. Onu bu haliyle istiyor. Geveze olması, budala olması, çekingen kadınsı cilveleri... Tüm bunlara katlanmaktan zevk alıyor.</p>

    <p class="normal">Evdeki bu kadın kokusunun üzerime sinmesini istemiyordum. Biliyordum ki bu koku beni kısa süre sonra hapseder, bu kokulara hapsolurum. Evden sık sık Işık'a kaçıyordum, onun beni Edirne'de herkesin bir sır gibi konuştuğu, konuşurlarken sanki kutsal bir şeyden bahseder gibi seslerini kıstıkları Usta'yla tanıştırmasını bekliyordum. Işık'a gittiğimde bana sürekli bir şeyler anlatıyor, ben de sürekli dinliyordum... Işık kitaplar hakkında konuşuyordu:</p>

    <p class="normal">"Şimdi şuradaki kitapları bir silah olarak düşün ve onları beynine sık. Senin en iyi intiharın bu olmalı işte... Bunu sakın unutma. Sıktığın tüm kitaplardan, gözlerinden minicik bir aydınlık çıkarabilirsen ne mutlu sana."</p>

    <p class="normal">O an kafamı kitaplarla patlatmak ihtiyacı duydum.</p>

    <p class="normal">Işık'taki sabrı kıskanıyordum. Ancak bir taşın sabrı Işık'ın sabrına eşdeğer olabilirdi. Ondaki dikkat ve sabır, katı maddelere yakışan bir hareketsizlik içinde var olabilirdi ancak.</p>

    <p class="normal1">Hayat o kadar kısa ki, bunu gerçek bir hayat yaşamaya başladığında daha iyi anlıyor insan.</p>

    <p class="normal1">Bense artık bu kısa hayatta, insanların yalnızca iyileri, akıllıları ile kadınların güzelleri, erkeklerin cesurlarıyla karşılaşmak istiyorum.</p>

    <p class="normal">Beklediğim gün gelmişti. O gün Işık'la birlikte Usta'ya gittik.</p>

    <p class="normal">Herkesten adını duyduğum Usta'yla nihayet tanışacaktım. Usta'nın bir derya olduğunu söylüyorlardı. Genellikle insanlar tanıdıkları, yakın oldukları kişileri abartmayı severler. Aslında bu sayede kişi kendisini de abartmış olur. Bir dostu abartmak, aynı zamanda kendimizi de abartmak demektir. Hele gençlik demek sürekli abartmak demektir.</p>

    <p class="normal">Usta'yla tanışmak o kadar kolay değildi. Yalnız fiziksel olarak yanında bulunmaktan söz etmiyorum. Usta, engin bilgi ve deneyimiyle derin bir kuyu gibiydi. Bu kuyuya düşmeden yavaş yavaş girmeyi başarmak gerekiyordu. Yoksa kuyuya yuvarlanıp tepetaklak olmak işten bile değildi.</p>

    <p class="normal">Ama kısa sürede şunu fark ettim ki, Usta o kuyuya önce kendisi düşmüş. Usta artık kendi kuyusunun mahpusuydu.</p>

    <p class="normal">O günden sonra anladım ki, derinlik, o derinliğe hapsolmak demek olmamalı. Oraya istediğin zaman girip çıkabilmelisin. O derinliğe inip çıkmana yardımcı olacak bir de merdivenin olmalı. Merdiven hayatın içinde olmaktı. Merdiven, bir şeye duyulan inançtı.</p>

    <p class="normal">Usta, uzaktan bakılınca kısa boylu, biraz ufak tefek sayılacak, sıradan bir insan görüntüsündeydi. Yakınına varınca, geniş alnının biraz da saçlarının dökülmesiyle daha aydınlandığının farkına varırdınız. Yakın gözlüğüyle karşısındaki kişiye bakmak zorunda kaldığında, gözleri iyice kısılarak küçülür ve göz kenarlarındaki kırışıklıklar artardı. Keçi sakalıyla ve sakin davranışlarıyla Doğulu bilginleri andırıyordu. Ona duyduğumuz saygı bu fiziksel özellikleriyle daha da artıyordu.</p>

    <p class="normal">Usta her cümleyi özenle seçerdi. Her cümlesi bir konunun dışa aktarımıydı.</p>

    <p class="normal">Kafasında halledilmemiş, bir konuya dönüşmemiş hiçbir soru ve sorun yoktu.</p>

    <p class="normal">Usta keskin zekâsıyla her şeyi çözdüğünü sanırdı. Halbuki sorunların tükenişi bir düşün adamının intiharıdır, Usta'nın farkında olmadığı gerçeklik buydu işte.</p>

    <p class="normal">Bir düşünür için cevaplardan daha önemlisi sorulardır. Soruların çokluğudur. Soruların bitimi ise bir kuyudur. Artık çıkılamayacak bir kuyu. Usta kuyudaki düşünürdü.</p>

    <p class="normal">Usta benim hayatım boyunca unutamayacağım bir karakter oldu. Bazen düşünüyorum da, insanın yaşadığı bir gün, on yıldan fazla yer tutuyor hayatında. Aslında insan dediğimiz nedir ki? Zaman nedir, anılarımızın hayatımızdaki yeri nedir?</p>

    <p class="normal1">İNSAN VE ANILAR ÜZERİNE</p>

    <p class="normal1">Biri karşıma geçip de bana dese ki:</p>

    <p class="normal1">İnsanı matematiksel olarak tarif et.</p>

    <p class="normal1">Şöyle söylerim:</p>

    <p class="normal1">İnsan,</p>

    <p class="normal1">Kendi anılarının toplamıdır.</p>

    <p class="normal1">Peki, bir boşluktan kaç tane anı çıkar?</p>

    <p class="normal1">Anlat diyorlar bana, bizimle konuş...</p>

    <p class="normal1">Bir taşın kaç tane dili olur, bir taş kaç kelimeyle konuşur diyorum...</p>

    <p class="normal1">Susuyorum...</p>

    <p class="normal">Yavuz'un sevgilisi gerçekten güzeldi. Güzellik başka bir şeydir, güzelliğinin farkında olmak daha başka. Güzel, kendi güzelliğini vurgulamak için yanında sürekli çirkin birini dolaştırır, zengin bir kimsenin sürekli ona biat edecek fakir birini yanında dolaştırması gibi. Bu, zengin kişinin özgüvenini sürekli yukarıda tutmasını sağlar, fakir kişi içinse, ekmeğini kazanacağı basit bir yerdir. Çirkin kız da güzel kızla dolaşarak, görünmeyen kaderine görünürlük katar...</p>

    <p class="normal1">Her güzel kız, yanında çirkin bir kız taşır.</p>

    <p class="normal1">Bu çirkin kız, güzellik burjuvazisi kızın, proleteridir. İşi sadece diğer kızın güzelliğini vurgulamaktır.</p>

    <p class="normal1">Bunu da çirkinliğiyle yapar.</p>

    <p class="normal">Yavuz'un sevgilisi güzel olduğunu çok iyi biliyordu, bilmenin dışında bunu kullanıyordu. Emek vererek kazanılmamış özellikleriyle hava atan insanları hiç sevmemişimdir. Tanrı vergisi güzellik, zengin babanın parası gibi... Yavuz'un sevgilisinin aynı zamanda başka meziyetleri de vardı. En iyi becerdiği şey, namusun zerresi olmadığı halde, kendisini namus abidesi gibi gösterip, açıksözlü, sözüne güvenilir bir kimliğe bürünerek, bir anne şefkatiyle koruyacakmış gibi erkeğinin kendisine teslim olmasını sağlamasıydı. Sonuçta buna sizi de inandırır. Halbuki faziletli olmak insanların yalnızca sokakta giydiği kıyafetidir.</p>

    <p class="normal1">Güzel olan hem çok heyecan vericidir hem de çok soğuktur.</p>

    <p class="normal1">İkinci olarak da güzel olana sahip olduğunuz anda artık güzel değildir.</p>

    <p class="normal">Bunların dışında hayatım okumak yazmakla geçiyordu. İstemesem de öğrenciliğin getirdiği sürü halinde yaşamaktan dolayı hayatıma birçok kişi girip çıkıyordu. Ama bunlar çok rahatsızlık vermiyordu artık bana. Çünkü artık kendim olmaya başlamıştım. Zaten yeterince özgüvenim vardı, şimdi bu içi boş özgüvenin içi de doluyordu.</p>

    <p class="normal">İnsanlar garipti... İnsanların aynı anda hem bir sevgi yumağı hem de kalleşlik bataklığı olmaları ne kadar garip. Halbuki hepsi aynı kişiler. Hem sevecenler hem de kalleş.</p>

    <p class="normal">İyi ile kötü, güzel ile çirkin arasına bu kadar yüksek duvarlar koymakla hata ediyoruz bence. İyi ile kötü çok yakın birbirine, belki de her insanda eşite yakın derecede mevcut. Sadece o anda hangisinin işimize geldiğiyle ilgili. Bazı insanlar iyi olmaktan ekmek yerler, bazıları ise kötü olmaktan. Bütün büyük dinler bunun farkındadır. O yüzden bütün büyük dinler affetme, bağışlama üzerine kuruludur.</p>

    <p class="normal">Hayat o kadar kısa ki, o kadar biricik ki...</p>

    <p class="normal1">Bilmek, sürekli seni uzaklaştırır bulunduğun konumdan. Bildikçe insanlardan uzaklaşırsın, yaşadığın çevreden uzaklaşırsın, yaşadığın şehirden uzaklaşırsın, en çok kendi dışından uzaklaşırsın,</p>

    <p class="normal1">İçine doğru ayrılırsın kendi dışından.</p>

    <p class="normal1">İçimde yine serseri duygular kol geziyordu.</p>

    <p class="normal1">Makul bir sebep bulsam, bulunduğum her şeyi bırakıp hemen uzaklaşacaktım.</p>

    <p class="normal1">Hiç sebep yokken, ruhumu baskı altına alan, akıl ve irade kaçkını düşüncelerdi bunlar...</p>

    <p class="normal">Beni kitaplarla tanıştıran Çınar da yeni bir ev arkadaşı edinmişti. Zamanımın boş kalan kısımlarını ya Işık'ın yanında ya da Çınarların evinde geçirmek istiyordum. Başka yerler beni tatmin etmiyordu. Ama nasıl oluyorsa, ilişki kurduğum herkesin hayatına aniden bir kadın giriveriyordu. Sanki sihirli bir elim vardı ve benim elimin değdiği bütün adamlar, kendilerine göre fazla güzel, fazla becerikli ya da herhangi bir fazlası olan bir kadınla birlikte olmaya başlıyorlardı.</p>

    <p class="normal">Çınar'ın yeni ev arkadaşı Selçuk benim bu etkimden faydalanamayan tek adamdı.</p>

    <p class="normal">Selçuk yalnız adamdı. Bu yalnızlığı isteyerek seçmemişti. Onun doğasında vardı. Yalnızlığı kalabalıklar içerisinde insanların gözüne bir hançer gibi batıyordu. Yalnızlık öyle kalın bir kalemle yüzüne çizilmişti ki, insanların ilk dikkat ettiği yüz Selçuk'un yüzü oluyordu. İnsanların en korktuğu yüz böyle yalnız yüzlerdir. İstemeden elde ettiği bu kibirli yüz Selçuk'un suratına asla kurtulamayacağı bir de hüzün bırakıyordu.</p>

    <p class="normal">Çınar'ın sevgilisinin Çınar'a fazla gelen tarafı, onun boş vermiş, hayata fazla üstten bakan yanının tersine, sıkı sıkı hayata bağlı, hayatı değiştirmek isteyen bir devrimci kız olmasıydı.</p>

    <p class="normal">Cemre'nin kansızlıktan beyaza kesen yüzü, ona bir ideal uğruna, inancı uğruna ölen insanların güzel dokunaklılığını veriyordu.</p>

    <p class="normal">Cemre'nin bir de kız arkadaşı vardı: Selen. Selen hayatını bahtsızlıklar üzerine kurmuştu. Gerçi hangi kadın hayatını bahtsızlıklar üzerine kurmamıştır ki? Kadınlar asla trajedisiz yaşayamazlar.</p>

    <p class="normal1">KADINLAR ÜZERİNE</p>

    <p class="normal1">Bütün insanlar yaşamak için bir sebebe ihtiyaç duyarlar.</p>

    <p class="normal1">Erkekler bunu daha çok hayal kurarak devam ettirmek isterler.</p>

    <p class="normal1">Küçük küçük yarına dair kurgular bunlara eşlik eder.</p>

    <p class="normal1">Kadınlar ise</p>

    <p class="normal1">Hayalleri olmadığı için,</p>

    <p class="normal1">Yaşam dayanaklarını trajedilerde bulurlar.</p>

    <p class="normal1">Kadınlar,</p>

    <p class="normal1">Trajedi veya herhangi bir sorun olmadan yaşayamazlar.</p>

    <p class="normal1">Kendi sorunları veya trajedileri yoksa yakınlarında bulurlar bunu.</p>

    <p class="normal1">Eğer orada da yoksa kendileri yaratmaya çalışırlar.</p>

    <p class="normal">O akşam Selen bana geldiğinde o yaşta bir kadının trajedisinden daha fazlası vardı suratında. Gözleri dolu doluydu.</p>

    <p class="normal">Anladım, birisine anlatması gereken bir derdi vardı. Ama içini dökecek kimseyi bulamadığı için, yüreğindeki ağır yükü üzerinde taşıyordu. Yükü sanki gözlerinden yaş olarak akıyordu. Bana eski sevgilisinden bahsetti. Sevgilisinin eski kız arkadaşı gelmiş bunlara. Eskilerden bahsetmişler. "Gözlerinde..." dedi. "Hâlâ seni seviyorum bakışı vardı." Bense Selen'e şöyle söyledim:</p>

    <p class="normal1">Her savaş, kendinden önceki bütün savaşları içinde barındırır.</p>

    <p class="normal1">Her aşk da, daha önce yaşanmış bütün aşkları içinde barındırır.</p>

    <p class="normal">Geçmişi değiştiremeyiz, ama gelecek bizim ellerimizdedir. Sen sevgilini eski sevgilisinden daha çok seversen belki her şey değişir. Sen sadece kendin için sev.</p>

    <p class="normal">O gece bitmeyecek bir dostluk başladı Selen'le aramızda. Her dostluk bir çıkar ilişkisi değil midir eninde sonunda? Ama zararsız bir çıkar ilişkisi. Hatta faydalı, birbirine yararı dokunan bir çıkar ilişkisi.</p>

    <p class="normal1">DOSTLUK VE AŞK ÜZERİNE</p>

    <p class="normal1">Birçok şeyi teorik olarak öğrenmemizde herhangi bir sorun yoktur.</p>

    <p class="normal1">Ama dostluk eninde sonunda yalnızca dostların varlığıyla keşfedilecek, öğrenilebilecek bir süreçtir.</p>

    <p class="normal1">Aşk da dostluk gibidir.</p>

    <p class="normal1">İstediğiniz kadar okuyun, öğrenin, hazırlanın,</p>

    <p class="normal1">O sizi bulduğunda mutlaka karşısında şaşıracağınız, tüm savaş taktiklerini unutacağınız ve aşkın karşısında yenileceğiniz bir durumdur.</p>

    <p class="normal">Çevremde olup bitenlere sürekli kulak kabartırım. İnsanların geneli bir şey anlatmamak için konuşurlar. Bir şey anlatacakları zaman korkudan dilleri tutulur.</p>

    <p class="normal">Aklımızın emirlerini bazen kalbimiz dinlemiyor. Kaç gündür içim kadın kadın diye feryatlar koparıyordu. Bu kez çok planlıydım ama. Aklımla sevmeye karar vermiştim.</p>

    <p class="normal">Bana en uygun kadını bulmalıydım. Sanki aşk aranarak bulunurmuş gibi. Karar veriyorum, ne çok güzel ne çok bakımsız, ne çok zeki ne de aptal... Ortalamayı bulmaktı amacım. Neşe tam aradığım kriterlere uyan bir kadındı. Tam bana göre diyorum ve onda karar kılıyorum. Tüm arkadaşlarım ve dostlarımın olumlu görüşlerini alarak aşkımı onaylatıyorum. Gayet güzel. Bu kez yaş tahtaya basmak yok. Sıra geliyor ilk buluşmamıza.</p>

    <p class="ortayazi">* * *</p>

    <p class="normal">Bugün ilk defa yüz yüze geleceğiz. İlk defa benimle, yalnızca benimle olacak. Bana gelirken giyeceği kıyafet çok önemli. Beni etkilemek için giyinecek. İlk görüşme, ilk etkileşim önemli. Herkes için bu böyledir.</p>

    <p class="normal">Bana gelirken giydiği kıyafet, onun nasıl bir zevke sahip olduğundan daha çok, beni nasıl gördüğünü, kafasında beni nasıl tarif ettiğinin ipuçlarını verecek. Aslında giydiği kıyafet beni anlatacak.</p>

    <p class="normal">Sahnede oynanan oyunu, onun perde arkasını o kadar iyi biliyordum ki, o yapmacık gülüşler, yapmacık davranışlar, yapılan kurlar deli ediyor beni.</p>

    <p class="normal">Omzuna dökülen saçlarını elleriyle biraz daha dağıttı ve bluzunun yakasını azıcık, ancak gizlenen beyazlığı ve yumuşaklığı merak ettirecek kadar açtı. Tıpkı bir pencerenin aralığından, uzun süredir görmemiş bir göze gökyüzünü gösterir gibi.</p>

    <p class="normal">Sanki bir oyun oynanıyordu sahnede. Her şey olması gerektiği gibiydi. Kızıyordum, ama neden kızdığımı bilmiyordum. Midem bulanıyordu bu oyundan, ama bunun böyle olmasını isteyen ben değil miydim? Akşam eve gidip yatağa girdiğimizde de bu bulantı devam etti. Seviştim, ama neden seviştiğimi bilmeden, hiçbir haz almadan...</p>

    <p class="normal1">PROJELENDİRİLMİŞ HAZLAR ÜZERİNE</p>

    <p class="normal1">Projelendirilmiş haz,</p>

    <p class="normal1">Yani sonunda ne yaşayacağını bildiğin haz,</p>

    <p class="normal1">Yani güzel dostum, riski olmayan haz,</p>

    <p class="normal1">Gerçek haz değildir.</p>

    <p class="normal1">Hatta gerçek bile değildir.</p>

    <p class="normal1">Haz dediğimiz şey</p>

    <p class="normal1">Önceden kestirilemeyen ve planlanamayan durumlardan doğar.</p>

    <p class="normal1">Nerede, nasıl, ne yapacağını bildiğin ve riski olmayan şeyden haz duyulmaz.</p>

    <p class="normal">Arkadan yükselen pis bir kokuyu, ne kahkahalar ne de üstlerine boca ettikleri parfümleri kapatabiliyordu. Doğal olmayan, akılla süslenmemiş hiçbir kadın beni etkileyemezdi artık.</p>

    <p class="normal">Birden aşkın bitmesiydi yaşadığım. Bunca yıldır içimde taşıdığım kadın aşkı kaybolmuştu. Kadının kaybolması demek, aşkın da kaybolması demekti. Ama ben bir şeyleri sevmeden yaşayamazdım ki. Birini, bu bir dost da olabilir, âşık bir kadın da, ama mutlaka birini veya bir şeyleri sevmeliydim ben. Sevgisiz kaldığımda, bir buğday tarlasında hasattan sonra bir köşeye atılmış samandan farkım olmazdım. Kupkuru ve içi boş bir saman...</p>

    <p class="normal">Birden hayatımın bittiğini zannettim. Ve elim kalemime gitti:</p>

    <p class="normal1">İçimde şarkım kalmadı,</p>

    <p class="normal1">Yorgun bir çobanaldatanım artık, çobanın bile inanmadığı,</p>

    <p class="normal1">Bitirdim öykümü, yazacak sözüm kalmadı,</p>

    <p class="normal1">Hikâyemin bittiği yerdeyim...</p>

    <p class="normal">Hikâyemin bittiğini düşündüğüm günlerden biriydi. Artık evde fazla duramıyor, sabah erkenden kendimi Edirne'nin tarih kokan sokaklarına atıyordum. Ne gariptir şu gençlik... En çok öğreneceğimiz zamanlar en tembel olduğumuz zamanlardır. Edirne'nin sokaklarını gezen, onu içine bir nefes gibi çeken kimse yoktu. Öğrenciler Edirne'de sadece yaşıyorlardı. Elime geçirdiğim uyduruk bir fotoğraf makinesiyle şehri adım adım dolaşıyordum. İçimin tenhalığını sokaklara kusmaya çalışıyordum.</p>

    <p class="normal1">Adam içinde ne kadar tenhalığı varsa</p>

    <p class="normal1">Sokağa çıkıp fırlattı insanların yüzüne.</p>

    <p class="normal1">İnsan içinin tenhalığını ancak sokakta terk edebilir, aptal kalabalıklar içinde saklanılır en güzel, kimseye belli etmeden...</p>

    <p class="normal">Çevremdeki herkesi köle olarak görüyordum. Kendilerini özgür zanneden köleler. Paranın köleleri, kariyerin köleleri, ailelerinin köleleri, aşkın köleleri... Zavallı aptal köleler. Dünya boş yere güçlülerin elinde değil.</p>

    <p class="normal">Köleler sadece kendi köleliklerini düşünebiliyorlar. Çevrelerindeki diğer köleleri göremiyorlar. Halbuki özgürlük demek:</p>

    <p class="normal1">Bazen düşünüyorum da</p>

    <p class="normal1">Özgür olmanın ağır bir bedeli var.</p>

    <p class="normal1">Tabutunu sürekli sırtında taşımak zorundasın.</p>

    <p class="normal">Köleliklerinin en büyük sebeplerinden birisi de para. Sadece para için, maddiyat için yaşıyorlar.</p>

    <p class="normal">Çoğu insanın neden bu kadar acı çektiğini, yaşamlarından neden bu kadar fedakârlıkta bulunduklarını anlayamıyorum. Biricik olan hayatlarını neden erteleyerek yaşıyorlar? Bakıyorum da tüm çabaları, hayatlarını feda ettikleri şeyler, gelecekte zengin olmak için. Bunu anlamıyorum işte.</p>

    <p class="normal">Eğer bir kadının aşkı için, ona ulaşmak için böyle bir çaba sarf etseler bunu anlayabilirim ama para için olunca anlayamıyorum. Çünkü bin bir fedakârlıkla biriktirdikleri parayı asla güzel bir şey için harcayamıyorlar.</p>

    <p class="normal">Çılgın bir âşık, bir öpücük için dağları aşabilir, uçurumlardan atlayabilir ama kim bu işleri senede milyonlar kazanabilirim diye yapabilir ki...</p>

    <p class="normal">&nbsp;</p>

    <p class="indentmetin"><span class="idebold">GÖLGE HAYATLAR</span></p>

    <p class="indentmetin">Bu gece omurgamı sunuyorum sizlere,</p>

    <p class="indentmetin">Güçlü bir nefesinizle, tiz bir çığlık çıkaracaktır,</p>

    <p class="indentmetin">Sağır kulaklara yol gösterecek,</p>

    <p class="indentmetin">Güzel bir müzik olacaktır</p>

    <p class="indentmetin">Cici hanımlara...</p>

    <p class="indentmetin">&nbsp;</p>

    <p class="indentmetin">Bu gece kullanmadığım, tarihi geçmiş düşlerimi sunuyorum size,</p>

    <p class="indentmetin">Bayatlamış hazlarınıza renk katar belki diye.</p>

    <p class="indentmetin">Çaresiz ağabey, umutsuz abla sizlere diyorum,</p>

    <p class="indentmetin">Hepinize ağız dolusu kahkahalarla gülüyorum...</p>

    <p class="indentmetin">&nbsp;</p>

    <p class="indentmetin">Bu gece son bir kez daha</p>

    <p class="indentmetin">Ellerimi sunuyorum sizlere,</p>

    <p class="indentmetin">Çalışkan, nasırlı, şen bir kukla olan ellerimi,</p>

    <p class="indentmetin">Saraylarınızda soytarılık yapacaktır,</p>

    <p class="indentmetin">Gölge oyunları oynayacak, gölge olan hayatlarınıza...</p>

    <p class="normal">&nbsp;</p>

    <p class="normal">Birçok defa kendimi öldürmek geldi aklıma. Arkamda ne bırakacağım değil, arkamdan nasıl ağlayacaklarıydı merak ettiğim. Bu hayalin gerçekten çok hoş yanları vardı. Sürekli kendimi yormaktan, kendimi aramaktan bıkmıştım. Çölde susuzluktan kavrulan bir bedevi gibi, bir bardak buzlu suyla buluşmak gibi bir şeydi bu benim için. Beni sevenleri üzmek. İnsan sevdiğini üzmek kadar başka neden zevk alabilir ki? Birisinin sana üzülmesi kadar ne rahatlatabilir ki bir insanı?</p>

    <p class="normal">Çok çabuk sıyrılıyorum bu düşüncemden. Yalnız ölmekten daha feci ne olabilir ki...</p>

    <p class="normal">Herkes seni izlerken ölüme gitmek ne kadar da kolaydır. Veya hep birlikte bir koyun sürüsü gibi ölüme koşar adım gitmek ne kadar kolaydır.</p>

    <p class="normal">Zor olan, tek başınayken, kimse seninle ilgilenmezken, ıssız bir yerde ölüme gitmektir.</p>

    <p class="ortayazi">* * *</p>

    <p class="normal">Dönüp kendime bakıyorum, kendi istikrarsız hayatıma. İnsanlara boşuna kızdığımı fark ediyorum.</p>

    <p class="normal">İstikrarsız hayatıma bakıyorum kısa geçmişim üzerinden. Bu kısacık geçmişe bu kadar istikrarsızlığı nasıl sığdırdığıma ben de şaşıyorum. Hiçbir işin sonuna ulaşamamışım. Bu hayatın fırtınalarının yonttuğu yüzüme bakıyorum, kendi kendime hüzünleniyorum. Yaşam, her adımımda farklı bir kahpe suratla karşıma çıkıyor nedense.</p>

    <p class="normal">Bu şehri terk etmem gerekiyordu belki de. Aklımda yeni yeni yerler. Ama büyük şehirden o kadar nefret ediyordum ki. Biz taşralılar için büyük şehir kaybolmak demektir. Sürekli bu şehri bir kadın gibi terk ettiğimi, arkamda ağlayan, özleyen insanlar bıraktığımı düşlüyordum. Neden arkamızda hüzünlü insanlar bırakmak bu kadar hoşumuza gider? Sadece birilerine üzüntü vermek için intihar eden insanlar gördüm. Ve eminim ki birçok kişi, ölümünü hayal etmiştir, sırf arkasından nasıl üzüldüklerini görmek için. Ve o sahneyi düşünüp mutlu olmuştur.</p>

    <p class="normal1">LİMANSIZ GEMİ</p>

    <p class="normal1">Yaşam acı vermeye başlar,</p>

    <p class="normal1">Limanlar bir bir kapılarını kapatır senin gemine,</p>

    <p class="normal1">Haritasız ve dümensiz kalırsın açık denizlerde,</p>

    <p class="normal1">Sürüklenmek sana acı verir, belirsiz rüzgârların önünde.</p>

    <p class="normal1">Konaklayacağım bir ada olsa dersin, kendini çöl gibi adalara atarsın, susuz, ekmeksiz, aşksız adalara...</p>

    <p class="normal1">İşte o zaman yaşam acı bile vermez, karanlık bir kuyu olur, karanlığını asla fark etmeyeceğin bir kuyu...</p>

    <p class="normal">Dümenimi kaybetmiştim. Okumuş, okumuş, yeni yeni kapılar açmıştım kendime, hem dışarıda hem de içimde açmıştım yeni kapılarımı. Sanki içimdeki bende gizliydim ama kimse beni bulamıyordu. Okumak neye yarar, bilmek neye yarar, aşk yoksa dünyayı yeniden aşkla kurmayacaksan?</p>

    <p class="normal1">Gizlediklerimde, gizliyim,</p>

    <p class="normal1">Susmalarım anlatır aşk denen o üç harfi...</p>

    <p class="normal1">Duy beniiii...</p>

    <p class="normal">Birisinin beni duymasını istiyordum artık. İçime doğru çıktığım yolculuğu tamamlamıştım, en azından gelmem gereken durağa geldiğimi hissediyordum. Güzeli istiyordum.</p>

    <p class="normal1">Dünyada o kadar çok kadın vardı ki,</p>

    <p class="normal1">Ama sadece o yoktu...</p>

    <p class="normal">Yolculuğumdan öğrendiğim en önemli şey bu oldu. Her şey güzellik için yapılmalı. Güzel olanın değerini vermek için yeni bir dünya kurulmalı. Dünyanın hâkimi güzellik olmalı.</p>

    <p class="normal1">GÜZELLİK ÜZERİNE</p>

    <p class="normal1">Hizmet edilecek tek bir efendi vardır o da güzelliktir.</p>

    <p class="normal1">Benim dünyamda ise, güzellik sadece aşkın hizmetçisidir...</p>

    <p class="normal">İnsanın söylemek isteyip de söyleyemediği o kadar çok şey var ki.</p>

    <p class="normal">İnsanın söylemek istediğinden fazlasını söyleyememesi de ayrı bir dert. Yaşamım yalnızca benim için akıp gitmemeli, benim yaşantım herkeste yankılar bırakmalı ve herkes benimle birlikte yaşamalı.</p>

    <p class="normal">Tam bunları düşünürken bahar kapımı çaldı. Şöyle düştüm o güne ait notumu:</p>
  </div>

  <div class="calibre1" id="calibre_pb_37"></div>
</body>
</html>
