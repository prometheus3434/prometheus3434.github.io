<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bu arada Volkan, İsmail'in ölümünden sonra kendini en iyi sığındığı yere bırakmıştı; içkiye. Volkan'ı sürekli olarak evde körkütük sarhoş halde buluyorduk. Gençlik demek sürekli yeni yollar bulmak, her yeni yolda yeni arkadaşlıklar kurmak demektir. Volkan'ın yolu artık bizimle, daha doğrusu benimle aynı değildi. O erkekler dünyasında, içkinin kendi benliğini sakladığı dünyada daha fazla mutlu olacağını düşünüyordu. Can'ın Çiçek'le ilişkisi hâlâ gizli gizli devam ediyor, Çiçek içindeki tüm kini Hakan'ı aldatarak boşaltacağını düşünüyordu.</p>

    <p class="normal1">Sen birini çukurdan dışarı çektiğini zannedersin.</p>

    <p class="normal1">Halbuki tüm yaptığın kendini o çukurun içine atmaktır.</p>

    <p class="normal">Tam o günlerde Arzu'yla ilişkimizin artık ölümcül bir noktaya geldiği, kavgaların seyrinin iyice vahşileştiği dönemde, benim de yolum başkalarıyla kesişiyordu. Can'la avare avare yollarda yürüdüğümüz bir akşam, Can'ın, "Şurada bir arkadaş var, epey de değişik birisi. Hadi, onun evine gidelim, kesin şarabı da vardır. Hem değişiklik olur hem de kafaları tütsüleriz" demesiyle, Çınar'ın kapısına vurmamız bir oldu. Erkek erkeğe olduğumuz akşamlardan biriydi. Kızlar ailelerinin yanına gitmişlerdi. Bir yer eviydi burası. Eski zamanlardan kalma bir yer evi.</p>

    <p class="normal">Çınar gerçekten de kendine münhasır bir tipti. Sürekli kendisinden bahsediyor, okuduğu kitaplardan alıntılar yapıyordu. Çınar'da her şey eklektik olarak duruyordu.</p>

    <p class="normal1">KENDİNE VURGUN İNSANLAR ÜZERİNE</p>

    <p class="normal1">Bazı insanlar vardır, kendilerininkinden çok daha karmaşık bir ruhu, onun altında yatan gerçek ruhu göremeyecek ya da görmek istemeyecek kadar kendilerine vurgun olurlar.</p>

    <p class="normal1">Bunlar karşılaştıkları insana bir kere, o da ilk karşılaşmalarında bir göz atarlar. O an ilk hissettikleri duyguyla ahkâm kesmeye bayılırlar. Böylece o surata ikinci bir defa bakma yükünden de kurtulmuş olurlar. Bunlar asla derinlemesine bakamazlar kimseye, böyle bir niyetleri de yoktur.</p>

    <p class="normal1">Bu kişiler sadece kendilerine âşıktırlar. Sadece kendileriyle meşguldürler. Kendileri dışında olan her insan onlar için birer yabancıdır. Çevrelerinde olup biten hiçbir işle alakaları yoktur.</p>

    <p class="normal1">"Arkadaşlarının en belirgin özelliği nedir?" diye sorun onlara, yanıtlayamazlar.</p>

    <p class="normal1">Bu durum onlarda sadece dış görünüşle ilgili değildir. Onlar hem dış görünüşe hem de düşüncelere uzaktırlar.</p>

    <p class="normal1">Bildikleri tek şey sadece konuşurken sıranın kendilerine gelmesini beklemektir.</p>

    <p class="normal1">Karşılarındaki insanları hiç dinlemezler, sadece biraz sonra kendi söyleyecekleri şeye konsantre olmuşlardır.</p>

    <p class="normal">Çınar'ın evine girdiğimizde karşılaştığım manzara şuydu: Uzanmış kitap okuyan bir erkek. Okuduğu kitaba gözucuyla baktım. Birden bir açlık hissettim. Başka bir yaşamın açlığını. Hiç düşünmeden masada dağınık olarak duran diğer kitapların yanına vardım. Onlara dokundum. Adlarına ve yazarlarının adlarına baktım. Yazarların hayatlarının nasıl olduğunu düşündüm nedense. İçlerini parça parça okurken, sevgiyle kitapları okşadığımı fark ettim.</p>

    <p class="normal">Bazen insanlar kendi benzerleriyle değil de tam zıtları olan insanlarla daha iyi dost, ya da sevgili olurlar. Onlarda birbirinizi tamamlayan bir parça bulmanızın yanında, aynadan yansıyan ters görüntünüzle de karşılaşmanızı sağlarlar. Bu tip ilişkiler sizi daima zenginleştirir. Sizi sürekli onunla tartışmaya iter ki akıllıca yapılan her tartışma geliştiricidir. Çınar'la birbirimize olan zıtlığımız, o akşamdan başlayan tartışmalarımız, bende derin anlamlar oluşmasına neden oldu. Çınar'da zıddımı görmek tersinden de olsa kendimi görmemi sağlıyordu. Örneğin, yaşadığımı zannettiğim aşk ilk defa bilincimin dışına çıkıp, saçma sapan şeyler yaşadığımı kendime itiraf etmemi sağladı.</p>

    <p class="normal">Çınar'ın yüzü ile içi arasındaki ilişkiyi anlamak için oldukça dikkatli bakmak gerekiyordu.</p>

    <p class="normal">Hele de her ikisini çıplak yakalamak istiyorsanız daha da çok uğraşmanız gerekebilirdi.</p>

    <p class="normal">Bense tam tersiydim. İçim çıplak, ruhum çıplak, yüzüm çıplak... O zamana kadar özgürlük diye aldanıp yaptığım her şeyin, aslında kölelik olduğunu görmemi sağladı.</p>

    <p class="normal1">BAZEN ÖZGÜRLÜK, KIMSESIZ OLABILMEK DEMEKTİR.</p>

    <p class="normal">O geceden sonra Çınar'ı uzun süre bir daha görmedim. Ama aklımda binlerce soru işareti belirdi. Örneğin sadakat ne demekti? Arzu'yla birbirimize sürekli verdiğimiz sadakat sözü ne demekti?</p>

    <p class="normal1">SADAKAT ÜZERİNE</p>

    <p class="normal1">Sadakatin olduğu yerde, ben olmak diye bir şey yoktur. Sadakat kölelik demektir...</p>

    <p class="normal1">Ortalama olarak, yani insanlığın ortak bilinci olarak, insanlık tarihinin en karanlık çağı ortaçağ olarak bilinir.</p>

    <p class="normal1">Ortaçağın en belirgin özelliği, sadakattir.</p>

    <p class="normal1">Reayanın, yani köylünün, iki önemli bağı vardır, biri toprağa, bir diğeri de derebeyinedir. Bu iki sadakatinden vazgeçemez, vazgeçmeyi bırakın, bunun dışında başka bir olasılığı düşünemez bile ortaçağ insanı.</p>

    <p class="normal1">Ortaçağ demek sadakat demektir. Ortaçağ demek kölelik demektir. İnsanın toprağa, insanın derebeyine olan köleliği...</p>

    <p class="normal1">Ünlü ortaçağ tarihçisi Marc Bloch ortaçağı tek bir cümleyle tarif eder:</p>

    <p class="normal1">"Ortaçağ demek bir başkasının adamı olmak demektir."</p>

    <p class="normal1">Köylü ile derebeyi arasında bir sözleşme vardır yazılı olmayan.</p>

    <p class="normal1">Köylü derebeyine bağlılığını bildirir, derebeyi de köylüyü düşmanlarından koruyacağını vaat eder.</p>

    <p class="normal1">Bir süre sonra düzen güçlü olanın tarafına doğru değişir. Koruyan gittikçe güçlenir.</p>

    <p class="normal1">Bu sözleşme örneği günümüzde hem işçi-işveren arasında, hem de kadın-erkek evliliği arasında gözlemlenir.</p>

    <p class="normal1">Kadın ve erkek ne kadar eşit olarak başlarsa başlasın evliliğe, bir süre sonra koruyan taraf olan erkeğin cephesine doğru güç dengesi değişir.</p>

    <p class="normal1">Ama bu koruyan ve korunan ilişkisini baştan beri kadın istemektedir.</p>

    <p class="normal">Aslında biz sevmiyor, birbirimizi köleleştiriyorduk. Çevremdeki ilişkilere daha çok dikkat etmeye başladım. Sadece ben değildim bu halde olan, çoğunluk bu şekildeydi. Fark ettim ki kendimden uzaklaşmaya çalıştığımda bile, hep bir başkasına ihtiyaç duyuyordum. Birisini terk etmek için bile başka birine sarılıyoruz. Bu, kölelikten, bağımlılıktan başka nedir ki?</p>

    <p class="normal">Erkeklerin en âciz olduğu konulardan biri de bir kadını terk etmektir. Arzu'dan ayrılmak istiyor, hatta hayallerimde ondan ayrılış sahneleri hazırlıyordum. Onu beni aldatırken yakaladığımı düşünüyor, feci bir kavgadan sonra ondan kurtulduğumu hayal ediyordum. Hatta bazen onun bir trafik kazasında öldüğünü düşünüyor, arkasından ilkönce ağlıyor ama sonrasında ondan ayrılmanın mutluluğunu yaşıyordum. Ona artık ayrılmak istediğimi söyleyemesem de, kötü davranıyor, söylediği hiçbir şeye dikkat etmiyordum.</p>

    <p class="normal1">MASAL</p>

    <p class="normal1">Artık ayrı masalların kahramanıydık. Zamanın çarkı başka merkezlere göre ayarlanmıştı. Deniz seviyemiz bile bir değildi artık. Ben babası tarafından terk edilen bir köylü çocuğu, yanında kız kardeşinin elini sıkı sıkı tutan; sen uzun çorapları olan, elinde masal çubuğu, her istediğini yapan bir kız çocuğu. Senin için zaman yavaş, benim içinse hızlı akması gereken bir nehirdi. Bitsin de uyku saati gelsin.</p>

    <p class="normal1">Biliyorum bizi bir daha aynı masalda anlatmayacaklar. Diyelim ki anlattılar aynı masalda, sen iyilerin tarafında ben belki bir öcü, belki de dişleri kanlı bir kurt.</p>

    <p class="normal1">Hadi o zaman gökten düşsün şu üç elma.</p>

    <p class="normal1">Bir elma bana, bir elma sana<br class="chapter" />
    Bir elma da tüm bir bedende hayat bulanlara...</p>

    <p class="normal">Arzu bir akşam benden ayrılmak istediğini söyledi. Bunu hep arzulamama rağmen içimde derin bir acı hissettim. Aklımın bir tarafından, "Saçmalama, işte tam da aradığın şey" desem de, bir kadın tarafından terk edilmenin verdiği acı, ilkel benliğimi harekete geçiriyordu. Terk edenin ben olmam gerektiğine dair aptalca şeyler uyduruyordum kafamda. Bağımlı olan insan, köleliğe alışmış olan insan böyledir işte.</p>

    <p class="normal1">KÖLE...</p>

    <p class="normal1">SEVGIDE HER ZAMAN KILIK DEĞIŞTIRMIŞ BIR EFENDIDIR.</p>

    <p class="normal1">Sanılanın aksine,</p>

    <p class="normal1">Köleler de karşı gelirler, itiraz ederler.</p>

    <p class="normal1">Ama sadece ya kendi gibi kölelere</p>

    <p class="normal1">Ya da kendilerinden bir adım daha altta olan,</p>

    <p class="normal1">Çocuklara veya hayvanlara.</p>

    <p class="normal1">Köleler düzene taparlar.</p>

    <p class="normal1">Düzen isterler. En çok düzenlerinin bozulmasından korkarlar.</p>

    <p class="normal1">Bunların dışında</p>

    <p class="normal1">Köleler,</p>

    <p class="normal1">Kölelik durumundan memnun olan kimselerdir.</p>

    <p class="normal1">Zaten köle olan, korkak olan kişiler için,</p>

    <p class="normal1">Yeni bir esaretin anlamı, yeni oluşan korkuların anlamı,</p>

    <p class="normal1">Sadece alışılmadık olmalarıdır.</p>

    <p class="normal">Evet, bir aşk değil, bağımlılık ilişkisiydi bu, bir kölelik ilişkisi. Hem Arzu için hem de benim için. Bunu içten, farkında olmadan anlıyordum. Ama o gece Arzu'nun benimle kalması, bir daha düşünmesi için yalvardım.</p>

    <p class="normal1">GÖĞSÜNDE AĞLAMAK</p>

    <p class="normal1">O gece ipler tamamen kopmak üzereydi.</p>

    <p class="normal1">Ama son anda erkek gidip de kadının göğsüne yaslanıp hıçkıra hıçkıra ağlamasaydı eğer.</p>

    <p class="normal1">Erkeğin kendi göğsünde ağlaması, kadında annelik duygularını uyandırdı, zaten hep içinde taşımamış mıydı bu duyguları?</p>

    <p class="normal1">Erkek ağlayarak kendi konumunu, başarısız bir efendiden, acınası bir çocuğa dönüştürmüştü, zaten tüm erkekler birer çocuk değiller miydi?</p>

    <p class="normal1">Bazen arzunun ulaşamadığı yerleri, acımalar ve duygusallıklar doldurur.</p>

    <p class="normal">Ama bir erkeğin asla anlayamayacağı şeylerden biri de, giden bir kadının asla geri dönmeyeceğidir. Giden erkeklerin döndüğü görülür, hem de sıkça görülür ama bir kadın gitmişse artık dönüşü imkânsız olur.</p>

    <p class="normal1">GİDEN KADINLAR HAKKINDA</p>

    <p class="normal1">Nasıl bir nehir yatağından çıkmaya görsün,</p>

    <p class="normal1">Bir daha dönemezse eski yatağına,</p>

    <p class="normal1">Kadınlar da nehirler gibidir işte,</p>

    <p class="normal1">O yataktan bir kez çıktı mı</p>

    <p class="normal1">Bir daha yatmaz o yatakta,</p>

    <p class="normal1">Sen iyisi mi debelenip durma boşuna genç adam,</p>

    <p class="normal1">Kadınlar gitmişlerse eğer, sana düşen sadece yenisini aramaktır...</p>

    <p class="normal">Ayrılışımızın üzerinden henüz birkaç gün geçmişti. Yine eski avare avare dolaşma günlerimiz başladı. Artık sadece Can ve ben vardık. Can'la çok uzun süren dostluğumuzun başladığını o gün anladım. Her yerde Can'la birlikteydik. Sessizce yürüyor ve sessizce birbirimize sığınıyorduk. Birden Çınar'ın evi aklıma geldi. Oradaki kitaplar... İçimden yeni bir yolculuğa çıkma vaktinin geldiğini haykırıyordu birileri. Bu kararımdan kendim de Can'la birlikte haberdar olmuştum. "Gideceğiz Can" dedim. O an, "Gideceğiz" dedim. "Şehrin bir hayatı bırakması gibi, bu evi de ardımızda bırakacağız" dedim. "Nasıl ki, o pis köhne evi, o arzuların bataklığını bıraktık, burayı da bırakacağız. Burada Volkan'ın kumarbazlığını ve alkolikliğini, İsmail'in ölümünü, sahte aşkları bırakıp yeni bir eve gideceğiz" dedim. "Hem de şehrin tam ortasına taşınmalıyız. Şehrin ortası gibi hayatın da tam ortasında olmalıyız. Bırakmalıyız karanlık mağaraları, bir ışık bize yol gösteriyor bak" dedim. "Işığı takip etmeliyiz."</p>

    <p class="normal">Cümleye başladıktan sonra sonunun nereye gideceğini ben de bilmiyordum. Aslında içim tüm bu meseleleri çözmek için o kadar yanıp tutuşuyordu ki, kelimeler ağzımdan bir nehir akışkanlığında dökülmeye başladı. Ve ağzımdan çıktıkları anda söylediğim düşüncelere önce kendim âşık oldum. Elbette yanımda Can'ı da sürükleyerek.</p>

    <p class="normal">Benim için asıl yolculuk yeni bir kimliğe doğru açılan yoldu. Yeni bir bene doğru attığım ilk adımdı galiba o gün. Can'a hâlâ Arzu'dan bahsediyordum. Birinden bahsetmek ayrılsan bile bahsetmek...</p>

    <p class="normal1">TERK ETMEK ÜZERİNE</p>

    <p class="normal1">Biri sizi terk etmişse,</p>

    <p class="normal1">Siz de kötü bir şekilde olsa dahi, hâlâ onun arkasından konuşuyorsanız,</p>

    <p class="normal1">Bu o kişiyi hâlâ aklınızda, ruhunuzda yaşattığınız anlamına gelir.</p>

    <p class="normal1">Unutulanlar mı? Onlar zaten hatırlanmazlar...</p>

    <p class="normal">Ne yapsam, ne etsem, kaderim irademe haciz koyuyordu.</p>

    <p class="normal">Çınar'ın kapısını çalarken aynı anda içimdeki bir beni öldürüyordum. Birileri ölmeli ki birileri doğsun.</p>

    <p class="normal1">DOĞUM SANCISI ÜZERİNE</p>

    <p class="normal1">Bir şeyin doğması için, öncekinin ölmesi gerekir.</p>

    <p class="normal1">Öncekinin ölümünü görmek derinlik ister.</p>

    <p class="normal1">Ölmeden öleceğini bilmeye biz bilimsel bakış diyoruz.</p>

    <p class="normal1">Ölümü görmek cesaret ister.</p>

    <p class="normal1">"Ölecek" demek çok daha fazla cesaret ister.</p>

    <p class="normal1">Ve ancak cesur olanlar ölüme katlanabilirler...</p>

    <p class="normal">Cesurdum ve buna dayanabilirdim. Hatta ağzımdan ıslık yerine kelimeler döküldü...</p>

    <p class="normal1">HÜKÜMSÜZDÜR</p>

    <p class="normal1">Eski düşlerim bundan böyle hükümsüzdür,</p>

    <p class="normal1">Kendime yeni bir yol, yıldızlı bir sevda yolu buldum,</p>

    <p class="normal1">Kaybolmadan, kaybetmeden ayrılmalıyım bu limandan,</p>

    <p class="normal1">Hadi bana eyvallah...</p>
  </div>

  <div class="calibre1" id="calibre_pb_28"></div>
</body>
</html>
