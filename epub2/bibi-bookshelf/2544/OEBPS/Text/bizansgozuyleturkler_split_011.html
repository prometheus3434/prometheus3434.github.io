<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bizansgozuyleturkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">Kitap I</h2>

  <p class="normal"><span class="idebold">I/6 Türklerin Doğu Sınırındaki Dağları Zaptı<sup class="calibre3"><a href="../Text/bizansgozuyleturkler_split_032.html#footnote-216-8" id="footnote-216-8-backlink">[8]</a></sup></span></p>

  <p class="normal">Tatarlar, savaşçı bir ruha sahip olan ve adeta silahlarıyla yaşayan Türklerin ülkelerini işgale gelmişlerdi<sup class="calibre3"><a href="../Text/bizansgozuyleturkler_split_033.html#footnote-216-9" id="footnote-216-9-backlink">[9]</a></sup>. Ancak Türklerin çoğu boyun eğmemiş ve dayanmanın yolunu dağlara yakın olan yerlere kaçmakta, ya da komşularının topraklarını dolaşarak eşkıyalar gibi yaşamakta bulmuşlardı. Bu şekilde Türklerden büyük bir topluluk yeniden bir araya gelebilmişti ki, bu bizim güçsüz adamlarımızın üzerine çullanıp onlara karşı çoğu zaman üstün gelmelerine ve de onları boyun eğmeye zorlamalarına neden oldu. Adamlarımız kendilerine verilen ücretlerin yettiği ölçüde Türklere kafa tutmayı başarsalar da, topraklarında gerekli düzenlemeleri yapamadıklarından her gün geri çekilerek sınırlarını düşmanlara bırakmak zorunda kalıyorlardı. Düşmanların akınları genellikle adamlarımızın kendi yaptıkları yüzünden, arada da düşmanlar ordumuz hakkında bilgi edindiklerinden oluşuyordu. Bizler bu saldırılara olabildiğince karşı koyuyorduk.</p>

  <p class="normal">Adamlarımızın maaşları, her zaman olduğu gibi, belirlenen zamanda ödendiği sürece bu direniş, yani sınır savunmacılarımızın Türklere karşı mücadelesi sürdü. Bununla beraber kendilerini kötülüklerden sakınıyor, üstünlüğü ele geçirmek için bela aramıyor, ya da düşman topraklarına saldırmadan kendi topraklarında kalıyorlardı: Bu şekilde, topraklarımızda mücadeleye neden olan son olayı saymazsak, eğer savaş yapmak istemiyorlarsa mücadeleye girişmiyorlardı. Ordunun başında bulunan ve onu yöneten komutanlar onlara ganimetlerden pay verdikleri halde sanki komutanlar ücretler konusunda cimri çıkmış ya da ücretler eskisinden düşükmüş gibi bu gençlerden büyük bir grup ortadan kayboldu. Bazıları kılıçlarla kurban edilmiş, bazıları düşman tarafına geçmiş, bazıları ise oraya buraya göç etmişlerdi. Çünkü oldukları yerde kalarak kötülüklerden kaçamazlardı, hayatı götürebildikleri yere kadar götürebilmeyi seçtiler. Diğer yandan bütün engeller ortadan kalktığından, düşmanlar berkitilmiş yerleri ele geçirebiliyor ve çok defa oralardan istedikleri yerlere kadar ilerleyerek, sadece komşularına kötülük getirmiyor çok uzaklarda olsalar bile onları hemen yakalıyorlardı.</p>

  <p class="normal">Düşman, Bizans ordularına pek çok tuzaklar kuruyor, sürekli onları durdurmaya çalışıyor ve özellikle batı kesimindeki önemli bölgelerden vazgeçmelerini sağlıyordu. Sorun olan olaylardan önce, yani doğudaki eyaletler ordulardan yoksun olduğu sırada batı sadece doğuya zarar vermiyor, kendisi de çıkmaz bir durumda bulunuyordu. Çünkü batılılar bazen bize doğru, bazen de düşmanlara doğru dönüyorlardı. Amaçlarındaki değişkenlikle iki cepheyi de kışkırtarak yıpratıyorlardı. Ordu orada bulunuyordu ve ona güç kullanmadan boyun eğiyorlardı. Bir dönem ateşkes bile başgösterse, hatta onlara doğru ilerleyen ordular bulunsa bile kolayca yeniden diğer cepheye doğru dönebiliyorlardı.</p>

  <p class="normal">Doğudaki durum böyleydi ve bizleri tedirgin eden zorluklar da bunlardı. Sonuçta bizi tehlikeye atan ve bu bölgede oluşan olayların daha sonra hangi duruma vardığını ve nedenlerini aktarmaya yeniden başlayacağız. O halde şimdilik hikâyeye devam edelim.</p>

  <p class="normal"><span class="idebold">I/9 Kotis'in Tavsiyesi Üzerine Mikhail Palaiologos'un Türklerin Ülkesine Kaçışı</span></p>

  <p class="normal">Latinlerle uğraşan ve İmparator batı seferinden dönene kadar kendisine İznik'in idaresi verilen Mikhail Palaiologos, kuşatılan Mésothynie(?) ve Optimates'lere(?) kendilerini yönetme yetkisi verdiği sırada Latinleri yakından tanıyan Kotis saraya geldi. Gelişi Mikhail'i kaygılandıran Kotis şöyle demişti: "Eğer bir an önce kaçmazsanız başınıza kötü şeyler gelecek. Benim için de kalmak artık tehlikeli, iyiliğimiz için ikimizin de Türklerin ülkesine gitmesi gerekmekte." Bu sözler hayatı hakkında kaygılar taşıyan Mikhail için arkadaşça bir tavsiye gibi gelmişti. Onun adı da Mikhail Palaiologos olan amcası Mikhail'i endişelendiriyordu. Şöyle bir gerçek vardı ki, iktidarla ilgili konuşulduğunda İmparator Tanrı birini seçerse oyla seçilen diğer kişi sitem etmemeli demesine rağmen kendisine karşı gelenleri çok ağır cezalandıran hatta zincirleterek hapse attıran biriydi<sup class="calibre3"><a href="../Text/bizansgozuyleturkler_split_034.html#footnote-216-10" id="footnote-216-10-backlink">[10]</a></sup>.</p>

  <p class="normal">Öğrendikleriyle korkuya kapılan Palaiologos, kalıp hayatını tehlikeye atacağına gitmeye karar verdi. Ancak iki durum da zordu, korku da seçim de. Yanına birkaç dostunu alarak Sakarya ırmağını aştı ve kuvvetleriyle beraber Türklerin ülkesine ulaşarak kendisini Sultana (II. İzzettin Keykavus) tanıttı<sup class="calibre3"><a href="../Text/bizansgozuyleturkler_split_035.html#footnote-216-11" id="footnote-216-11-backlink">[11]</a></sup>. Sultan, onu sevinçle karşılamış saygıyla kabul etmişti. Bunun üzerine Mikhail Palaiologos yabancı topraklarda olduğunun bilincinde olarak, yanında adamlar ve İmparatorluk sancağıyla yola çıkmıştı. Böylece Sultanın düşmanları onu tanıyacak ayrıca, İmparatoru da onurlandıracaktı. Ancak çok geçmeden derin bir pişmanlıkla doldu ve dönmeye karar verdi, dönebilmek için de Konya Metropolitini bulup ondan İmparatora mektup yazarak kendisinin affedilmesini isteyecekti. Piskopos mektubu yazmış, davranışlarını temize çıkarmayı başarmış İmparator da özrü kabul ederek öfkesinden korkmasına gerek olmadan dönebileceğini bildirmişti. Böylece Palaiologos ülkesine döndü. İmparator onu kabul etti, affedilemez suçları olan bu adamı bağışladı ve ona makamını geri verdi<sup class="calibre3"><a href="../Text/bizansgozuyleturkler_split_036.html#footnote-216-12" id="footnote-216-12-backlink">[12]</a></sup>.</p>

  <p class="normal"><span class="idebold">I/10 Palaiologos'un Türklerin Ülkesinden Dönüşü ve Stratigos [General] Olarak Batı Bölgesine Gönderilmesi [Makedonya Seferi]<sup class="calibre3"><a href="../Text/bizansgozuyleturkler_split_037.html#footnote-216-13" id="footnote-216-13-backlink">[13]</a></sup></span></p>

  <p class="normal">Batıdaki Draç şehrini ele geçirmiştik. Bu başarı ilan edildikten sonra buradaki insanlara bir Piskopos ayrıca bir de yöneticiyle müfreze gerekti. Piskopos olarak büyük kilisede Skeuofilakos [kayyum] görevine sahip olan Chalkoutzés seçildi. İmparator onunla beraber yönetici olarak da Palaiologos'u göndermişti ancak burada alınacak kararlarda bölgedeki önemli kişilerle ve özellikle de papazla işbirliği yapılması esastı. Büyük bir hızla Selanik de ele geçirildi, Vardar ırmağını orduyla beraber geçen komutan bu bölgeyi karışıklıklar içinde ve isyana hazır bulmuştu. Üstelik Despot Mikhail'in gayri meşru oğlu Manuel burada güçlü bir ordunun başında bulunuyordu ve mücadeleye hazırdı. İlk olarak komutanın karşısına çıkmış, ona mızrağıyla saldırıp düşürmüş, ancak çok geçmeden komutan kalkıp yeniden atına binmiş ve Manuel'i öldürmüştü<sup class="calibre3"><a href="../Text/bizansgozuyleturkler_split_038.html#footnote-216-14" id="footnote-216-14-backlink">[14]</a></sup>.</p>
</body>
</html>
