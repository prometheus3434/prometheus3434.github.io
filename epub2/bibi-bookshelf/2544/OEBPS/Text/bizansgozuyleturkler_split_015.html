<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bizansgozuyleturkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">Kitap VI</h2>

  <p class="normal"><span class="idebold">VI/21 Tralles'in Türkler Tarafından Tekrar Alınışı<sup class="calibre3"><a href="../Text/bizansgozuyleturkler_split_089.html#footnote-216-65" id="footnote-216-65-backlink">[65]</a></sup></span></p>

  <p class="normal">İmparator tarafından ayrıcalıklara sahip olan ve güzel umutlarla yaşayan Aydın<sup class="calibre3"><a href="../Text/bizansgozuyleturkler_split_090.html#footnote-216-66" id="footnote-216-66-backlink">[66]</a></sup> halkı şimdi yeni bir durumdaydı. Türklerden oluşan bir grup onlara saldırdı. Güçlü bir adam olan Salpakis<sup class="calibre3"><a href="../Text/bizansgozuyleturkler_split_091.html#footnote-216-67" id="footnote-216-67-backlink">[67]</a></sup>, yani onların kendi dillerindeki adıyla Menteş Bey çok sayıda adamdan oluşan ordusuyla saldırmış ve şehri kuşatmışlardı. Şehrin başındaki Büyük Chartulaire Libadarios tüm çarelerden yoksundu; şehrin içindekiler aç ve susuz bırakılmıştı. O kadar kötü durumdaydılar ki bir sıvı elde etmek için sürekli atların damarlarını kesip kanlarını içiyorlardı. Ancak bunun susuzluklarını tam olarak dindirebilmesi mümkün değildi. Ayrıca bu durum hayvanların ölmelerine neden oluyordu. Açlığa gelince bu noktada daha iyi durumdaydılar. Çünkü eskiden geçimlerini sağladıkları hayvanları öldüğünden bu doğru olmasa da onları yiyorlardı. Ama çok daha korkunç olan susuzluk öğlen parlayan güneşle iyice kötü duruma gelmişti ve bir çare bulmak gerekmekteydi. Bu yüzden onlar da yaşayacakları her ölümün açlık ve susuzluktan iyi olduğunu düşünerek düşmanın yanına gittiler, kuru dudaklarıyla merhamet için yalvardılar. Ancak düşmanlar onları öldürdü üstelik mezarları bile olamadı.</p>

  <p class="normal">Türklerin yardım geleceğini umarak içeride kalmaya devam edenlere karşı çok daha korkunç fikirleri vardı; kalkanlı ve silahlı adamlar siperlerin altına yerleşerek surlara doğru iyice yaklaşmışlardı. Yüksekten taşlar fırlatıyorlardı ancak bu pek iyi bir çözüm olmamış sadece gürültüsüyle insanları korkutabilmişti. Bu seferde demir çubuklar ve kütükler yardımıyla yeri kazmaya çalışıyorlardı. Bu çalışma surların birçok yerine yapılmış temeller kazılmıştı. Çalışmaların üstteki kısmına gelince kolay tutuşan kalaslardan yardım almaya çalışmışlardı. Bu hamleler şehirdekileri anlaşma yaparak teslim olmaya itti. Ancak sözcüler geldiğinde şehirdekiler sağ salim bırakılmak istiyorlardı, planları tutmayan Türkler ise saldırarak şehri tahrip ettiler. Sahip olduğu ayrıcalıklarla dinlenip, güzel umutlara takılıp kalan bu şehir toz bulutu olmuş, kalabalık halkı ise kılıçlara kurban gitmişti. Bu Türklerin Nyssa'dakinden<sup class="calibre3"><a href="../Text/bizansgozuyleturkler_split_092.html#footnote-216-68" id="footnote-216-68-backlink">[68]</a></sup> sonra elde ettikleri ikinci zaferdi ki, Sultanhisar'da çevresini kötülüklerin çevirdiği Parakoimomene Nostongos esir alınmış, halk ise ya boğazlanmış ya da esir olmuştu. İşte cesaretlerinin onları kışkırttığı Türkler bu zaferlerden sonra doğu bölgelerine daha bir enerji dolu yol aldılar.</p>

  <p class="normal">Genç İmparatora (Andronikos II) gelirsek o bu zaman zarfında Nymphée<sup class="calibre3"><a href="../Text/bizansgozuyleturkler_split_093.html#footnote-216-69" id="footnote-216-69-backlink">[69]</a></sup>'de kalarak babasının karşısına çıkacağı zamanı bekliyordu.</p>

  <p class="normal"><span class="idebold">VI/35 VIII. Mikhail'in Sébastokrator Jean'ı (Teselyalı İoannes Dukas'ı) Yenmek İçin Tatarları Çağırması</span></p>

  <p class="normal">Sébastokrator Jean rahat durmuyordu, yeni yapılan antlaşmayı çiğneyerek yersiz hareketler yapmaya girişmişti. İmparatorun ise isyancı olduğunu ortaya çıkaracak kadar cüretkar olan bu adamın yaptıklarını durdurabilecek bir çözümü yoktu, tabi Tatarları çağırmanın dışında<sup class="calibre3"><a href="../Text/bizansgozuyleturkler_split_094.html#footnote-216-70" id="footnote-216-70-backlink">[70]</a></sup>. Tatarlar onun topraklarını yağmalayıp, işlerini ve umutlarını güçleştirebilir, en azından tehlikeye düşmesini sağlarlardı. İşte zihnindeki bu fikirlerin etkisiyle İmparator, Tatarları çağırdı. Kışın gelişiyle uygun bir ortam bulmuştu çünkü bu adamların kışın sefere çıkma gibi bir alışkanlıkları vardı. Ve kış gelmeden Tatarları şehrin dışında toplamak için acele etmeliydi. Şüphesiz bu plan bir Hristiyan için utanç vericiydi, çünkü kafirleri Hristiyanların, ateistlerin ve kutsal şeylerin üzerine yolluyordu ve bu Tanrıdan korkan herkes için suçtu. İmparatora gelirsek, o Nogay'dan adamlarını yola çıkarmasını istemişti, amacı düşmanı ve topraklarını yok etmekti. Ancak Kutsal Adalet onları doğru yola sevk etmeyecekti.</p>

  <p class="normal">Kasım ayında<sup class="calibre3"><a href="../Text/bizansgozuyleturkler_split_095.html#footnote-216-71" id="footnote-216-71-backlink">[71]</a></sup> İmparator sefere hazırdı ve kendi ordusuna Tatarlara güvendiği kadar güvenmiyordu; İmparatoriçeye gelirsek, o bu seferin düşüncesiz ve vakitsizce yapıldığını düşünüyordu.<sup class="calibre3"><a href="../Text/bizansgozuyleturkler_split_096.html#footnote-216-72" id="footnote-216-72-backlink">[72]</a></sup> Ayrıca İmparatorun başına gelenlerden dolayı da huzursuzdu ona göre yazın gelişi yeni felaketleri de yanında getirecekti. İşte tüm bu sebeplerden dolayı İmparatora baskı yaparak sefere çıkmasına razı gelmedi. Söylediklerinden de caymadı, hatta inatla ve açıkça seferin ister istemez bazı büyük felaketlere neden olacağını düşünüyordu. Hatta İmparatora şöyle dedi: "Seni ordunu ve hatta kendi hayatını önemsemekten alıkoyan şey ne?" Bu şüpheler ve korkuların altında İmparatorun hastalığı da vardı ve koşullar ona uygun değildi, vazgeçirilmeliydi. İmparatora gelince, o da adamları için endişeleniyordu, ancak gerçek amacı Trakya'yı kazanmaktı. Trakya'da Tatarlarla buluşmuş ve onları hoş sözlerle yüreklendirmişti. Onlarla ilerleyebildiği kadar ilerleyecek, ne yapılması gerektiği konusunda onları yönlendirecek ve sonra geri döneceklerdi. Ayrıca oğulları ve damatlarıyla ki, damatları arasında bir önceki gün damadı olan Jean da vardı, hareket etme amaçlarını da belirtti. Aslında dış dünyada neler döndüğünü bilmeyen, ancak olacakları önceden gönlünden hisseden ve çocukları içinde endişelenen İmparatoriçenin neden olduğu huzursuzluk ve engel, İmparatorun aşırı derecede umutsuzluğa düşmesine neden olmuştu.</p>

  <p class="normal">İmparator ve çocukları Selymbria'ya<sup class="calibre3"><a href="../Text/bizansgozuyleturkler_split_097.html#footnote-216-73" id="footnote-216-73-backlink">[73]</a></sup> kadar atla ilerlemişlerdi ancak kara yoluyla gitmelerine bir engel olmadığı halde İmparatorun hastalığı nedeniyle denizden devam etmeye ve gemiyle Raidestos'a<sup class="calibre3"><a href="../Text/bizansgozuyleturkler_split_098.html#footnote-216-74" id="footnote-216-74-backlink">[74]</a></sup> kadar gitmeye karar verdiler. Onlar gemiye bindiler, Tatarlar ise yakındaydılar ancak onlarla gelmemişlerdi, İmparator onlarla ilgilenecek durumda değildi, bağırsaklarından çok hastaydı; bu arada gemiye bindiklerinde İmparatorun yanında çocukları dışında birde kahin bulunmaktaydı, bu kişi hisleri sayesinde geleceği görebiliyordu ve onlar için geleceğin başarılarla dolu olduğunu söylemişti<sup class="calibre3"><a href="../Text/bizansgozuyleturkler_split_099.html#footnote-216-75" id="footnote-216-75-backlink">[75]</a></sup>.</p>
</body>
</html>
