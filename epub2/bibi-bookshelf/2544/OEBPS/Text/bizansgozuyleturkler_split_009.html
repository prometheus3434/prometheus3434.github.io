<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bizansgozuyleturkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">PACHYMERES'İN HAYATI VE ESERLERİ<sup class="calibre3"><a href="../Text/bizansgozuyleturkler_split_031.html#footnote-216-7" id="footnote-216-7-backlink">[7]</a></sup></h2>

  <p class="normal"><span class="idebold">İstanbullu olan Pachymeres, 1242 senesinde İznik'te doğdu. 1261'de başkent yeniden Bizanslılar tarafından ele geçirildiğinde buraya taşındı. Sainte-Sophie'de diyakozluk yapmış, patrikliğin mahkemesinde çalışmış, keşişlere hocalık yapmış daha sonra da saraya çağrılarak altı üst düzey görevliden oluşan grubun arasına girmiştir. Onun bu durumu Pachymeres'in kilise hayatını yakından tanımasını, İmparatorluk ailesi ve yine İmparatorluğun üst düzey görevlileriyle yakın ilişkiler içinde olmasını sağlamıştır. Başlıca kilise görevlilerinden olan II. Athanes d'Alexandrie, Theodose Prinkips ve özellikle 1276'dan 1282 senesine kadar İstanbul Patrikliği yapan Jean Bekkos ile dostluk bağı kurmuştur.</span></p>

  <p class="normal">Pachymeres, tarihinde kendi görevleriyle ilgili bilgiler vermiş olsa da özel hayatına hiç değinmemiştir. Tarihinin ilk altı kitabında VIII. Mikhail Palailogos döneminde yani on üçüncü yüzyılın sonlarında meydana gelen olayları anlatır. Bu İmparator İstanbul'u yeniden canlandırmış ve yazarımız da onun dönemini sağduyulu, dengeli ve tarafsız bir şekilde ele almıştır. Eserindeki açıklığa eserin başında verdiği içerik bölümü örnektir.</p>

  <p class="normal">Eser 1307 senesinde aniden son bulur. Ayrıca eserin son bölümleri, geçen olaylarla aynı zamanda kaleme alınmamıştır. Eserin neden burada bitirildiği bilinmemekle beraber buna o dönemde altmış beş yaşına ulaşmış olan yazarın bir hastalığının, ölümünün ya da bambaşka bir olayın neden olduğu düşünülebilir. Pachymeres'in arkadaşı Manuel Philes onun onuruna bir mezar taşı metni hazırlamış, ancak bu metne, ne yazık ki, bir tarih koymamıştır. Monacensis adlı tablo bize yazarın bir portresini ulaştırmaktadır, ancak XIV. yüzyılın ortalarında yapılan bu eserin ressamının modelden mi çizim yaptığı, yoksa hayal gücünü mü kullandığı hâlâ bilinmemektedir.</p>

  <p class="normal">Tüm bunlara rağmen Georges Pachymeres, bugün özellikle "<span class="ideitalik">Relations historiques"</span> adlı eseri, ki on üçüncü yüzyılın ikinci yarısı için en iyi Bizans kaynağıdır, sayesinde oldukça ünlüdür. Ancak yazarın tek eseri bu değildir.</p>

  <p class="normal"><span class="idebold">Pachymeres'in Eserleri:</span></p>

  <p class="indentmetin">1. <span class="ideitalik">Relations historiques:</span> Yazarın en uzun eseri olan bu kaynak gerçekten eşsiz ve orijinaldir. XIII. yüzyılın ikinci yarısı ve XIV. yüzyılın ilk yarısı açısından son derece önemli olan bu eser, Bizans tarihiyle beraber XIII. yüzyılın ikinci yarısı Türk ve Bulgar tarihleri açısından önemli bir kaynak olma özelliği göstermektedir. Ayrıca Moğolların, Selçukluların ve Osmanlıların içtimai yaşamı hakkında bilgilerin yer aldığı önemli Bizans kaynaklarındandır. 1835'de Bonnae tabının I. ve II. cildi I. Bekkerus tarafından neşredilmiştir.</p>

  <p class="indentmetin">2. <span class="ideitalik">Epitomé de la Philosophie d'Aristote:</span> On iki kitaptan oluşan bu eserde yazar Aristote'nin eserlerini toplu halde yeniden ele almıştır.</p>

  <p class="indentmetin">3. <span class="ideitalik">Exercices rhétoriques; Progrymnasmata et Decla-mationes:</span> Bu eser söz sanatı ile ilgili alıştırmalar içermektedir.</p>

  <p class="indentmetin">4. <span class="ideitalik">Quadrivium:</span> Aritmetik, müzik, geometri ve astronomi bilimleriyle ilgili incelemelerdir.</p>

  <p class="indentmetin">5. <span class="ideitalik">Paraphrase des oeuvres du Pseudo-Denys l'Aréopagile</span></p>

  <p class="indentmetin">6. <span class="ideitalik">Traité du Saint-Esprit</span></p>

  <p class="indentmetin">7. <span class="ideitalik">II Athanase d' Alexandrie'ye ithaf edilen iki mektup</span></p>

  <p class="indentmetin">8. <span class="ideitalik">Ve çeşitli şiirler:</span></p>

  <p class="indentmetin">• <span class="ideitalik">Otobiyografik bir şiir</span></p>

  <p class="indentmetin">• <span class="ideitalik">Aristote'nin felsefesinin özetinin girişinde yer alan bir şiir</span></p>

  <p class="indentmetin">• <span class="ideitalik">Quadrivium'un girişinde yer alan bir şiir</span></p>

  <p class="indentmetin">• <span class="ideitalik">Şiir sanatı ile ilgili alıştırmalar.</span></p>

  <p class="normal">Pachymeres'in, edebiyata ve söz bilimine olan eğilimi bilimsel incelemeler dışındaki tüm eserlerinde açıkça görülmektedir. Yazarın ne çok yalın ne de İncildeki gibi karmaşık bir ûslubu vardır; onun ûslubunu daha çok ustaca diye tabir edebiliriz. O ayrıca araştırıcıdır ve hatipleri bile etkileyen bir yanı vardır. <span class="ideitalik">Relations historiques'</span>deki hitabet şekline ve konuları işleyişine baktığımızda yazarın Yunan tarih geleneğini takip ettiğini görmekteyiz. Ayrıca yazarın eserlerinde aynı üslûbu, aynı biçimsel özeni, aynı alıntıları, aynı edebi kaynakları ve aynı motifleri işlemesi de dikkate değerdir.</p>
</body>
</html>
