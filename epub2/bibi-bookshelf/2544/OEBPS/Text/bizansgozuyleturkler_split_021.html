<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bizansgozuyleturkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_20">Kitap XII</h2>

  <p class="normal"><span class="idebold">XII/1 Doğu Tatarlarının Hanı Gazan</span></p>

  <p class="normal">Altı yıl boyunca hüküm sürmüş olan doğu Tatarlarının Hanı Gazan<sup class="calibre3"><a href="../Text/bizansgozuyleturkler_split_175.html#footnote-216-151" id="footnote-216-151-backlink">[151]</a></sup> hatırlanmaya değer birçok icraatta bulunmuş ve otuz beş yaşındayken de hayatı son bulmuştur. Onunla beraber ölen umutlar Germiyanoğullarının saldırdığı Alaşehir'de dahil her yerde büyük kötülüklerin ortaya çıkmasına neden oldu<sup class="calibre3"><a href="../Text/bizansgozuyleturkler_split_176.html#footnote-216-152" id="footnote-216-152-backlink">[152]</a></sup>. Şimdi burada durup hanın hüküm sürdüğü dönemi anlatmak istiyorum. Gazan'ın düşünceleri, özellikle Darius fatihi Alexandre<sup class="calibre3"><a href="../Text/bizansgozuyleturkler_split_177.html#footnote-216-153" id="footnote-216-153-backlink">[153]</a></sup>'nin (356-323) üzerinde yoğunlaşıyordu. Amacı onun gibi bir servete ve yaptığı kahramanlıklar sayesinde kazanacağı bir üne kavuşmaktı. Nitekim ünü düşmanlarına karşı kullandığı Iberes'ler<sup class="calibre3"><a href="../Text/bizansgozuyleturkler_split_178.html#footnote-216-154" id="footnote-216-154-backlink">[154]</a></sup> arasında da kısa sürede yayılmıştı ki, bu halk çok yiğit bir soydan geliyordu ve dindar Hristiyanlardı. Gazan, Hristiyanlar için haçın değerini öğrendiğinde ordusundaki Hristiyan unsurların haç taşımalarına izin vermiş, ayrıca Arap Sultanı<sup class="calibre3"><a href="../Text/bizansgozuyleturkler_split_179.html#footnote-216-155" id="footnote-216-155-backlink">[155]</a></sup> üzerine yani Kudüs'e yaptığı seferle de kutsal mezarın orada bulunması sebebiyle bu insanları memnun etmiştir. Gazan'ın zarar verdiği bir başka yer ise çöl iklimine sahip olan, kurak Mısırdır. Onun yaptığı kişisel işleri de unutmamak lazım: eyerler, mahmuzlar, at yularları, sandallar, bıçaklar, miğferler ve bunun gibi daha nice zanaat eserleri yaptırtmış; tabi bu çalışmaları sırasında savaşlara ara vermek için ateşkes kullanmayı seçmiştir. Bir barbar olmasına rağmen fikirleri gerçekten olağanüstüydü. O Tanrıya değer veren iyi bir dindardı. Halklara, mevsimler ya da güneş konusunda adil davranmayan Tanrı, bu adama verdiği hediyelerle oldukça adil görünüyordu. Ayrıca Gazan kendi adının yazdığı altın paralar bastırmış ve herkese adil davranılan mükemmel bir yasa düzenlemiştir.</p>

  <p class="normal">Gazan'ın doğuştan güce sahip olan Tokta adında bir kuzeni bulunmaktaydı; Gazan Han ölüm döşeğindeyken Tokta'nın ortaya çıkıp hak iddia edeceğini düşünerek kardeşi Olcaytu'yu çağırmış ve adetleri gereği ona doğuştan sahip olduğu hükümdarlık hakkını vermiştir<sup class="calibre3"><a href="../Text/bizansgozuyleturkler_split_180.html#footnote-216-156" id="footnote-216-156-backlink">[156]</a></sup>. Bu hakkı verdikten sonra ise halefine üç sene boyunca yaptığı yasaların bozulmadan kalması yönünde emir vermiş ve ona öğütlerde bulunmuştur.</p>

  <p class="normal">Bu haber, yani Gazan'ın ölümü hemen yayılmış, çevredeki tüm hükümdarlar olanları öğrenmişti. İmparator ise bu haberi şehirde bulunan elçiler sayesinde öğrendi ve bu ölüm büyük bir yasa neden oldu. İmparator yeni Han'a bir elçi göndermiş ve bu, yas içindeki halkı biraz olsun teselli etmişti. Ancak Amourios, belki Olcaytu'dan korktuğundan belkide İmparatora iyi görünmek için eski anlaşmayı korumak istedi; bu arada İmparatordan Sakarya Irmağı çevresindeki bazı toprakları adamlarını yerleştirmek için talep etti. Ancak bu öneri uzun bir zaman cevapsız kalınca adamlarının bazıları akınlar yaparak hasat zamanını yaşayan Bizanslılara zarar vermişlerdi. Ayrıca Türklerin daha önce kılıçla savaşlarda kazandıkları toprakları çiğniyorlardı. Bazen rehin alınıyor, bazen kâr sağlıyor, ama çoğu zaman başarısızlığa uğrayarak öldürülüyorlardı.</p>

  <p class="normal">İstanbul'un dışında bunlar yaşanırken şehrin içinde insanlardan sadece pek azı Patrikle ilgilenir olmuşlardı, nüfuzlu kişiler arasında büyük bir aç gözlülük hüküm sürüyordu, bu kişiler buğday ticareti yapan tüccarlardı: bunlar paraya olan düşkünlükleri nedeniyle çok kaba insanlara dönüşmüşlerdi; para için her şeyden vazgeçiyorlardı etrafta bir gevşeklik vardı ve bu durum halkla ilgili konuların da düzenini bozuyordu. Bu durum, yani ticaret, Patriği<sup class="calibre3"><a href="../Text/bizansgozuyleturkler_split_181.html#footnote-216-157" id="footnote-216-157-backlink">[157]</a></sup> son derece üzüyordu, bu adamların lehinde bir mektup yazarak İmparatora göndermiş, mektubunda yeminler etmiş ve eğer bu buğday ticaretinden vazgeçmezlerse tüccarları aforoz edeceğini bildirmişti. Ancak yeminler işe yaramadı, gökten inen üzerine, yani İsa'ya yeminler eden Patriğe karşı konulması büyük acılara neden oldu.</p>
</body>
</html>
