<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bizansgozuyleturkler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_17">Kitap IX</h2>

  <p class="normal"><span class="idebold">IX/14 Aleksios Filanthropenos ve Türkler</span></p>

  <p class="normal">Türkler kayıplarının acısını çekiyorlardı; bu dönemde Filanthropenos doğu topraklarının komutanı idi. Ona bir zamanlar katılanlar daha sonra bu topraklara kötülük yaptılar. İşte doğu topraklarının bir süre sonra tümden harap olmasının sebebi bence bu olabilir. Çünkü daha sonraları onların hem hayran oldukları hemde korktukları Aleksios artık yoktu, onlar tüm kibirleri ve özgür halleriyle etrafta koşuşturup büyük zararlar vermiş, Bizans topraklarına yavaş yavaş saldırarak kemiksiz kalmış köpekler gibi tüm aç gözlülüklerini göstermişlerdi. Ve böylece Karadeniz'den Ege Denizine kadar uzanan, yayıldıkları, o topraklar çöle dönüştü. Tabi tüm bunlar çok sonraları gerçekleşti<sup class="calibre3"><a href="../Text/bizansgozuyleturkler_split_109.html#footnote-216-85" id="footnote-216-85-backlink">[85]</a></sup>.</p>

  <p class="normal"><span class="idebold">IX/26 Kuzeydeki Tatarlar ve Svetoslav</span></p>

  <p class="normal">Kuzeydeki Tatarlar – ki doğudakilerin başında han olarak Hülâgu, Abaka ve Gazan bulunmuştur- konusunu, sıkıntı verse de, yeniden ele almak gerekiyor. Daha öncede bahsettiğimiz Nogay; şefleri tarafından ülkesinden Karadeniz'e doğru yanında çok sayıda kuvvetle, komutan olarak değil ama, vekil olarak yollanmıştı<sup class="calibre3"><a href="../Text/bizansgozuyleturkler_split_110.html#footnote-216-86" id="footnote-216-86-backlink">[86]</a></sup>: Burada daha önce Bizanslılara bağlı olan çok sayıda ulus bulunmaktaydı, ancak İstanbul'un alınmasından sonra bu uluslar özerk olmuş, devletçikler oluşmuştu. Nogay işte buralara hakim oldu, onlara sanki çöllere saldırıyor gibi saldırdı ve kendisinden korkan Tatarları boyunduruğu altına aldı. O kadar çok ulusa komuta ediyordu ki, bu kalabalık halk için gereken her şeyi üretebileceği bereketli toprakları görünce hemen oraya yerleşti. Zekası, becerisi ve yanındaki kuzey Tatarlarıyla zafer kazanan Nogay, gücünü göstermek için akınlarına devam etti ve Karadeniz'in kuzeyindeki toprakların hakimi oldu. Sonrada bu hakimiyetini İmparatorla evlilik antlaşması yaparak süsledi<sup class="calibre3"><a href="../Text/bizansgozuyleturkler_split_111.html#footnote-216-87" id="footnote-216-87-backlink">[87]</a></sup>. Ancak bir süre sonra başa Tokta geçecekti<sup class="calibre3"><a href="../Text/bizansgozuyleturkler_split_112.html#footnote-216-88" id="footnote-216-88-backlink">[88]</a></sup>. Tokta, yaşlı Nogay'a güçlü bir şekilde saldırıp onu yendi ve Nogay öldü<sup class="calibre3"><a href="../Text/bizansgozuyleturkler_split_113.html#footnote-216-89" id="footnote-216-89-backlink">[89]</a></sup>. Bu topraklarda meydana gelen mücadeleleri ve karışıklığı, ülkenin nasıl tümüyle çöle dönüp insanların kılıçtan geçirildiğini ve kurtulanların da tıpkı mal gibi yük gemilerine binerek göç ettiğini anlatmak gerek.</p>

  <p class="normal">Zaferinden sonra Tokta tüm bu toprakların hükümdarı olmuş, Nogay'ın Alakke'den olan oğlu Goke'ye katılanların dışındaki, tüm Tatarları boyunduruğu altına almıştı. Zamanında Nogay'ın tehdidinden kaçan bir başka kişi de Terter<sup class="calibre3"><a href="../Text/bizansgozuyleturkler_split_114.html#footnote-216-90" id="footnote-216-90-backlink">[90]</a></sup> idi. Edirne'ye sığınan Terter İmparatordan bir şeyler yapmasını istemiş İmparator Nogay'ın öfkesinden çekindiği halde bu adamı koruması altına almıştı. Nogay'ın oğlu Goke ise kayın pederi Terter'in oğlu Svetoslav<sup class="calibre3"><a href="../Text/bizansgozuyleturkler_split_115.html#footnote-216-91" id="footnote-216-91-backlink">[91]</a></sup> ile anlaşarak Bulgar'ları egemenliği altına almaya karar verdi. Ancak fakir Svetoslav, soylu ve zengin bir adam olan İmparatorluk soyundan Pantoleon'un torunu ile evlenerek damadı olmuştu; bu kız Nogay'ın eşi Euphrosyne tarafından vaftiz edilmiştir. Böylelikle Bulgarların sempatisini de kazanmış olan Svetoslav, Goke'nin hükümdar olması şartıyla, Goke ile anlaşarak onunla Tırnova'yı aldı. Bir süre böyle idare ettikten sonra annesi tarafından Bulgar olan Svetoslav – babası Terter Kuman- bu durumdan yararlanarak eniştesi Goke'ye saldırdı. Onu hile ile yakalayıp hapse attı; Svetoslav hapisteki bu adamı boğdurmak ve diğer bazı işleri yaptırmak için Yahudi uşakları kullanmış, şehrin patriği olan Joachim'i de astırarak yaptığı kötülüklerle tüm hakimiyeti eline almıştı<sup class="calibre3"><a href="../Text/bizansgozuyleturkler_split_116.html#footnote-216-92" id="footnote-216-92-backlink">[92]</a></sup>.</p>

  <p class="normal">Yavaş yavaş ilerleyen Svetoslav, İmparatorun önceki müdahalesine rağmen iyice kuvvetlenmişti<sup class="calibre3"><a href="../Text/bizansgozuyleturkler_split_117.html#footnote-216-93" id="footnote-216-93-backlink">[93]</a></sup>. Bu durumdan rahatsız olan Bulgarlar ise, Maria'nın Konstantin'den olan oğlunu İmparator yapmak bu Tatarın iktidarından da kurtulmak istiyorlardı. İmparatorda bu nedenle Mikhail'i onlara yolladı. Ancak Bulgarların topraklarına gelen bu adam Tırnovo'da aylak aylak dolaşıp İmparatorluğun görkemine yakışmayacak, basit bir hayat sürüyordu. Svetoslav'a dönersek o yıllar sonra babası Terter'i saray görevlileriyle takas edecekti. Bulgarların Sebastokratoru<sup class="calibre3"><a href="../Text/bizansgozuyleturkler_split_118.html#footnote-216-94" id="footnote-216-94-backlink">[94]</a></sup>, Smilec soyundan gelen ve Bulgarların en ünlü ailesine mensup olan, Radoslav İmparatorla görüşmüş ve Terter'in kardeşi olan Eltimir'e saldırmıştı. Bir zamanlar Nogay'dan aldığı yetkiyle Bulgarlara komuta eden Smilec Terter'in kaçışından sonra Goke ve Svetoslav başa gelince oradan uzaklaşmıştı. İmparator tarafından Selanik'ten yollanan Radoslav ve adamları yüksek görevlilerin eşliğinde Eltimir'i kuşatan Bulgarlara saldırdı. Svetoslav'a gelince o İmparatorun gönderdiği bu saray görevlilerini alıkoymuş, daha sonra da İmparatorla anlaşarak bu adamlar karşılığında babasını geri almıştır. Böylece hem Terter hemde sayıları on üçü bulan görevliler serbest kaldı. Yeniden babasına kavuşan Svetoslav ona yüksek bir görev vermemiş ancak şehirlerinden birine yerleştirerek rahat bir şekilde yaşamasını sağlamıştı. Tüm bu yaptıklarından sonra ise Svetoslav ve annesi İznik'e hapsedilmiştir.</p>

  <p class="normal"><span class="idebold">IX/27 Tokta'nın İmparatorla Yaptığı Evlilik Antlaşması</span></p>

  <p class="normal">İmparatora gelince o Tokta'yı, evlilik dışı ilişkisinden olan kızı Maria'yı vererek, damadı yaptı. Tokta, Maria ile evlenmiş ancak henüz Tatarlar arasındaki mücadele ve karışıklıklar devam ettiğinden ve Nogay'ın kaderi yılan kuyruğu gibi titrediğinden kendini evlilik yerine bu olaylara adaması gerektiğine karar vererek, Maria'yi İmparatora geri göndermişti. Maria burada birkaç sene kaldı. Bu arada Tokta da Tatarları hâkimiyeti altına aldı ve ona muhalif olacak kimse kalmadı. Daha sonra da İmparatora haber gönderip eşini istedi, İmparatorda kızını yanında hediyeler ve maiyeti eşliğinde Tokta'ya geri gönderdi. Bu arada Nogay ölmüş, Tokta devleti eline geçirmişti, İmparatorla yaptığı bu antlaşmayla da gücünü iyice arttırmıştı.</p>
</body>
</html>
