<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Françoise Sagan - Günübirlik Acı</title>
</head>

<body>
  <p id="u454c6d6b-fcd4-4c92-8e58-f51b3dda5f44">Gerçek adı <i>Françoise Quoirez</i> olan yazar, 1935 yılında Cajarc’ta doğdu. İleride yazacağı romanlarının kahramanlarının yaratılışında da etkili olacak olan bir burjuva ailenin kızıydı. İkinci Dünya Savaşı sonrasında Paris’te yaşamaya başladı. 1954 yılında ilk kitabı, <span style="font-style:italic;">Günaydın Hüzün</span> yayınlandı; söz konusu yapıt yazara Eleştirmenler Ödülü’nü getirdi. Büyük gürültüler kopartan bu kitabı, aralarında <span style="font-style:italic;">Brahms’ı Sever misiniz?, Bir Ay İçinde, Bir Yıl İçinde’</span>nin de olduğu diğer romanlar izledi. 1960 yılında ise, ilk tiyatro oyunu <span style="font-style:italic;">İsveç’te Bir Şato</span> yayınlandı. 1958 yılında Guy Schoeller’le, 1962 yılında Robert Westhoff’la evlenen yazar, bugüne dek kırk iki kitaba imzasını atmıştır. Halen Paris’te yaşamaktadır.</p>

  <p>Fransa’nın klasik yazarları arasında yer alan <span style="font-style:italic;">Françoise Sagan,</span> romanlarındaki kurguları daha çok, birlikte olan bir kadınla bir erkek ve onların dışındaki üçüncü bir kişi üzerine oturtur. Kahramanları, genellikle burjuva çevrelerin insanlarıdır. Yalnızlık, acı ve hüzün, onun temel izlekleridir. <span style="font-weight:bold;font-style:italic;">Günübirlik Acı’</span>nın kahramanı bir erkektir; başarılı bir mimar olan <span style="font-style:italic;">Matthieu.</span> Sıradan şikâyetlerle gittiği doktorundan bir gün hiç beklemediği bir şey öğrenir genç adam: kanserdir. Çoğu kişinin yaptığını yapmaz <span style="font-style:italic;">Matthieu,</span> kendisiyle hesaplaşmaz, içine kapanmaz. Sorununu yakınındaki insanlarla paylaşır; onların tepkileri, onun bu insanlarla olan ilişkilerinin de sınanmasıdır bir bakıma. Çelişkiler içinde geçirdiği bu süreç, <span style="font-style:italic;">Matthieu’yü</span>, uzun zamandır yaşamından silmiş olduğu birine götürür: bir zamanlar delice sevmiş olduğu kadına. Bütün düzeni altüst olan genç adamı bir büyük sürpriz daha beklemektedir…</p>
</body>
</html>
