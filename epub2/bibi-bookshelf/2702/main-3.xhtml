<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-style:italic;">mu</span></h2>
<p>Asırlar önce uzun seyahatlere çıkan denizciler karşılarına çıkan ıssız adalara birer çift domuz bırakırlardı, veya bir çift keçi.&#160;Böylece ileride yapacakları ziyaretlerde bu adalar birer et cenneti&#160;haline gelmiş olacaktı. Bu adalar bakirdi. Bu adalar değişik kuş türlerine ev sahipliği yapıyordu ve bu kuşları yok edecek yırtıcı hayvanlar yoktu. Dünyanın başka hiçbir yerinde yaşamayan kuş türleriydi bunlar. Oradaki bitkiler, düşmanları olmadığı için dikensiz ve&#160;zehirsiz bir şekilde evrim geçirmişlerdi. Yırtıcı hayvan ve düşmanların bulunmadığı bu adalar birer cennetti.</p>
<p>Denizciler bu adaları daha sonra ziyaret ettiklerinde karşılarına sadece keçi veya domuz sürüleri çıkıyordu.</p>
<p>Bu hikâyeyi İstiridye anlatıyor.</p>
<p>Denizciler buna “et tohumu ekmek” diyorlardı.</p>
<p>İstiridye “Bu size bir şeyler çağrıştırıyor mu? Mesela Adem’le Havva hikâyesini?” diye soruyor.</p>
<p>Camdan dışarı bakarak ‘Tann’nın ne zaman bir sürü barbekü sosuyla çıkıp geleceğini hiç merak etmiyor musunuz?” diye soruyor.</p>
<p>Dışarıda adı daima Büyük Göl olan o büyük göllerden biri var, su ufuk çizgisine dek uzanıyor. “Burada zebra midyesiyle, yılanba-lığından başka bir şey yoktur,” diyor. Havada keskin bir bayat balık kokusu var.</p>
<p>Mona içi arpa ve lavanta dolu bir yastığı iki eliyle yüzüne bastırmış. Elindeki kına desenleri parmaklarının ucuna kadar uzanıyor. Kızıl yılanlarla sarmaşıklar birbirine dolanmış.</p>
<p>İstiridye’nin cep telefonu çalıyor ve o da telefonunun antenini çıkarıyor. Telefonu kafasına dayayıp “Deemer, Davis ve Hope Avukatlık Bürosu,” diyor.</p>
<p>Burnunu karıştırıp parmağına bakıyor. “Orada yemek yedikten ne kadar süre sonra ishal oldunuz?” diye soruyor. Baktığımı görünce parmağındakini bana fırlatıyor.</p>
<p>Helen kendi cep telefonuna “Sizden önce orada oturanlar çok mutluydu. Orası çok güzel bir evdir,” diyor.</p>
<p><span style="font-style:italic;">Erie Register-Sentinel</span> adlı yerel gazetenin eğlence sayfasında bir ilan var:</p>
<p><span style="font-style:italic;">Caunlry House Golf Kulübü Daimi Müşterilerinin Dikkatine</span></p>
<p>İlan şöyle devam ediyor: “Yüzme havuzu veya soyunma odasından ilaca yanıt vermeyen stafilokok basili mi kaptınız? Eğer öyleyse,&#160;açılacak toplu davaya katılmak için lütfen aşağıdaki numarayı arayın.”</p>
<p>Telefon numarasının İstiridye’ye ait olduğunu biliyorsunuz. İstiridye, 1870’lerde SpencerBaird adında bir adamın Tanrı rolü oynamaya karar verdiğini söylüyor. Adam Amerikalılar için en&#160;ucuz proteinin Avrupa sazanı olduğuna karar veriyor. Yirmi yıl boyunca ülkenin dön bir yanına yavru sazan naklediyor. Yüz farklı&#160;tren yolu şirketini yavru sazanlarını taşımaya ve trenlerinin yolunun üstündeki her su birikintisine b.rakmaya razı ediyor. Hatta bir&#160;seferde dokuz ton yavru sazanı taşıyabilen özel tren vagonları yaptırıp bunları Kuzey Amerika’daki tüm su birikintilerine gönderiyor.</p>
<p>Helen’in cep telefonu çalıyor. Telefonu açıyor. Ajandası koltukta yanında duruyor ve Helen “Peki Ekselansları bu defa neredeymiş?” diye soruyor. Ajandasının bugün tarihli sayfasına bir isim yazıyor. Telefona “Bay Drescher’a bana kuvars ve zümrüt küpeleri almasını söyleyin,” diyor.</p>
<p><span style="font-style:italic;">Cleveland Herald-Monitor</span> gazetesinin Yaşam ekinde bir ilan var:</p>
<p><span style="font-style:italic;">Elbise Tasarımı Giyim Mağazaları Zinciri Daimi Müşterilerinin Dikkatine</span></p>
<p>İlan şöyle devam ediyor: “Eğer giysi denerken tenasül uzuvlarınıza iltihap bulaştıysa, açılacak toplu davaya katılmak için lütfen aşağıdaki numarayı arayın.”</p>
<p>Ve yine aynı numara. İstiridye’nin telefon numarası.</p>
<p>1890’da başka bir adam daha Tanrı rolü oynamaya karar verdi, diyor İstiridye. Eugene Schieffelin Avrupa’dan altmış tane <span style="font-style:italic;">Sturnus&#160;vulgaris,</span> yani sığırcık kuşu getirerek New York’taki Central Park’a&#160;salıveriyor. Elli yıl sonra kuşlar San Francisco’ya kadar yayılıyorlar. Bugün Amerika’da 200 milyondan fazla sığırcık kuşu var. Bütün bunların sebebi de Schieffelin’in Shakespeare’in değindiği tüm&#160;kuş türlerinin Yeni Dünya’da da bulunmasını istemesi.</p>
<p>İstiridye cep telefonuna “Hayır efendim, isminiz kesinlikle gizli tutulacaktır,” diyor.</p>
<p>Helen cep telefonunu kapatıp eldivenli eliyle ağzını ve burnunu kapatıyor ve “Bu iğrenç koku da neyin nesi?” diyor.</p>
<p>İstiridye cep telefonunu gömleğine dayayıp “Ringa balıklarının nesli tükeniyor,” diyor.</p>
<p>Niagara Şelalesi’nin çevresindeki gemicilik faaliyetlerini arttı-rabilmek için 1921 yılında Welland Kanalı’nı tekrar inşa ettiklerinim</p>
<p>den beri tüm Büyük GöFleri yılanbalıklan istila etti, diyor. Bu asalaklar alabalık ve somon gibi büyük balıkların kanını emip onları öldürüyorlar. Kendilerini yiyecek büyük balıklar öldüğü için küçük&#160;balıkların nüfusunda patlama.yaşanıyor. Sonra da yiyecek plankton&#160;kalmadığı için milyonlarca küçük balık açlıktan ölüyor.</p>
<p>“Aptallık derecesinde açgözlü olan ringa balıklan size başka canlıları hatırlatıyor mu?” diye soruyor İstiridye.</p>
<p>“Bir canlı türü kendi nüfusunu kontrol etmeyi öğrenemezse, hastalık, açlık ya da savaş gibi bir şey bunun çaresine bakar,” diyor.</p>
<p>Mona’nın yastık yüzünden boğuk çıkan sesi “Boşuna anlatma. Nasıl olsa anlamazlar,” diyor.</p>
<p>Helen koltukta yanında duran çantasını açıyor. Tek eliyle açıp içinden cilalı bir silindir çıkarıyor. Klima sonuna kadar açık ve o,&#160;mendile ağız spreyi sıkıp burnuna tutuyor. Klima menfezlerine de&#160;ağız spreyi sıkarak “Bunun ölüm şiiriyle bir ilgisi var mı?” diye soruyor.</p>
<p>Başımı çevirmeden “Ölüm şiirini nüfusu kontrol altına almak için mi kullanırdın?” diye soruyorum.</p>
<p>İstiridye gülüyor ve “Sayılır,” diyor,</p>
<p>Mona yastığı kucağına koyup “Bu Büyü Kitabı’yla ilgili,” diyor.</p>
<p>Cep telefonundan başka bir numarayı arayan İstiridye “Kitabı bulursak, hepimizin paylaşması gerekir,” diyor.</p>
<p>Kitabı yok edeceğiz, diyorum.</p>
<p>Helen “Okuduktan sonra,” diyor.</p>
<p>İstiridye cep telefonuna “Elbette beklerim,” diyor. Bize “Çok klasik bir durum. Bu küçücük arabanın içinde Batı kültürünün iktidar yapısının tüm örnekleri mevcut,” diyor.</p>
<p>İstiridye’ye göre “babalar” bütün güce sahip oldukları için hiçbir şeyin değişmesini istemezler.</p>
<p>Beni kastediyor.</p>
<p>1, 2, 3 diye saymaya başlıyorum.</p>
<p>İstiridye tüm “anneler” biraz güç sahibidir ama daha fazlasını isterler, diyor.</p>
<p>Helen’i kastediyor.</p>
<p>\ &#160;&#160;&#160;l</p>
<p>ı</p>
<p>4, 5, 6 diye saymaya devam ediyorum.</p>
<p>Ve genç insanların ya çok az gücü var, ya hiç yok, o yüzden azıcığına bile muhtaçlar, diyor.</p>
<p>İstiridye ve Mona.</p>
<p>7, 8 diye saymaya devam ediyorum ve İstiridye susmak bilmiyor.</p>
<p>Ah şu sükûnet-fobikler. Ah şu çene-kolikler.</p>
<p>Ağzının bir yanıyla gülümseyen İstiridye “Her nesil sonuncu nesil olmak ister,” diyor. Telefona “Evet, bir ilan vermek istiyorum,” diyor. “Tabii bekliyorum,” diyor.</p>
<p>Mona yastığı tekrar yüzüne dayıyor. Kızıl yılanlarla sarmaşıklar parmaklarına dolanmış.</p>
<p>Pisipisiotu, diyor İstiridye. Hardal. Japon sarmaşığı.</p>
<p>Sazan. Sığırcık kuşları. Et tohumu ekmek.</p>
<p>Pencereden dışarı bakan İstiridye “Adem’le Havva’nın eğitile-medikleri için Tann’nın bir kenara attığı kuklaları olduğunu düşündünüz mü hiç?” diyor.</p>
<p>Pencereyi açıyor ve içeri ölü balıkların kokuşmuş, sıcak rüzgârının getirdiği pis kokusu doluyor. İstiridye rüzgâra karşı “Belki de insanlar Tann’nın tuvalete atıp üzerine sifonu çektiği evcil timsahlardır sadece,” diye bağırıyor.</p>
<p>Bir sonraki kütüphaneye varınca arabada kalmak istediğimi söylüyorum, böylece kitabı bulmak için kütüphaneye Helen’la Mona gidiyor. Onlar gider gitmez Helen’in ajandasını karıştırmaya&#160;başlıyorum. Hemen hemen her sayfada bir isim yazıyor, kimileri&#160;bildiğim isimler. Bir muz cumhuriyetinin diktatörü veya bir organize suç çetesinin üyesi. Her ismin üzerinde kırmızı bir çizik var. Son&#160;bir düzine ismi bir kâğıt parçasına yazıyorum. İsimlerin arasında&#160;Helen’in toplantı notlan var. Yazısı süslü; inci gibi.</p>
<p>Arka koltuktan beni izleyen İstiridye kollarını kafasının arkasında birleştirerek koltuğa gömülmüş vaziyette. Bacak bacak üstüne atıp çıplak ayaklarını ön koltuğa uzattığı için ayakları burnumun dibinde duruyor. Bir ayağının başparmağında gümüş bir yüzük var.</p>
<p>Ayağının altındaki gri nasırlar çatlamış, içlerine pislik dolmuş. İstiridye “Annecik gizli boklarını karıştırmandan pek hoşlanmayacak,” diyor.</p>
<p>Helen’la Mona otopark boyunca yürüyerek arabaya dönmeden önce bugünden başlayarak sondan başa doğru üç yıl boyunca yazılmış olan isimleri, suikastları okuyorum.</p>
<p>İstiridye’nin telefonu çalıyor, açıyor. “Donner, Diller ve Dunes Avukatlık Bürosu...”</p>
<p>Defterin büyük bir kısmını okumaya fırsat bulamıyorum. Yıllar dolusu sayfa. Defterin sonuna doğru Helen’in dolduracağı yıllar&#160;dolusu boş sayfa var.</p>
<p>Helen arabaya döndüğünde cep telefonuyla konuşuyor. “Hayır, bir zamanlar İmparator Zog’a ait olan merdiven kesim akuamarini&#160;istiyorum.”</p>
<p>Mona arka koltuğa otururken “Bizi özlediniz mi?” diye soruyor. “Bir ölüm şarkısı daha tuvaleti boyladı.”</p>
<p>Bacaklarını çekip toparlanan İstiridye cep telefonuna “Kaşıdığınız yerler kanıyor mu?” diye soruyor.</p>
<p>Helen ajandasını uzatmam için parmaklarını şaklatıyor. Telefona “Evet iki yüz karat akuamarin. Cenevre’deki Drescher’i arayın,” diyor. Ajandasını açıp bugün tarihli sayfaya bir isim yazıyor.</p>
<p>Mona “Düşünüyorum da,” diyor. “Sizce Büyü Kitabı’nın aslında uçma büyüsü var mıdır? Ne güzel olurdu. Yada görünmezlik büyüsü?” Çantasından Ayna Defteri’ni çıkarıp boyamaya başlıyor. “Hayvanlarla konuşabilmeyi de isterdim. Ya da telekinesis yapabilmeyi. Bilirsiniz işte, zihin gücümle eşyaları yerinden oynatmak falan.”</p>
<p>Helen arabayı çalıştırıp dikiz aynasına bakıyor ve yüksek sesle “Balığımı dikmeye başlıyorum,” diyor.</p>
<p>Cep telefonuyla kalemini çantasına koyuyor. Mona’nın cadı partisinde kendisine verilen küçük, gıi taş hâlâ çantasında duruyor.&#160;İstiridye’nin çıplak olduğu partide. Buruşuk pembe renkli sünnet&#160;derisinde gümüş bir halka vardı.</p>
<p>Aynı gece Mona’nın, yani Dut’un sırtındaki iki kasın bölünüp</p>
<p>sıkı ve kar beyazı poposunun iki yanağına uzanışı aklıma geliyor ve 1, 2, 3 diye saymaya başlıyorum.</p>
<p>Bir sonraki küçük kasabadaki kütüphaneye varınca Helen’la Mona’dan ben içeriye girip şiir kitabuıı avlarken İstiridye’yle birlikte arabada kalmalarını istiyorum.</p>
<p>Öğle vakti bir küçük kasaba kütüphanesindeyim. Kayıt masasında bir kütüphane görevlisi var. Büyük bir masaya son haftanın gazeteleri ciltlenerek bırakılmış. Bugünkü gazetede Gustave Bren-nan var. Dünkünde ise Ortadoğulu manyak bir dini lider. İki gün&#160;önceki gazetede bir idam mahkûmunun son duruşmasında çekilmiş&#160;bir resmi var.</p>
<p>Helen’in ajandasında yer alan isimlerin hepsi adlarının yazıldığı tarihte ölmüş.</p>
<p>Aralarda daha kötü bir şey hakkında yazılmış makaleler de var. Bugün Denni D’Testro. Üç gün önce Samantha Evian. Bir hafta önce Dot Leine. Hepsi de genç, hepsi de manken ve hepsi de anlaşılamayan bir nedenden ölü olarak bulunmuşlar. Daha öncesinde de&#160;hiçbir iz olmaksızın erkek arkadaşı tarafından yatağında ölü bulunmuş olan Mimi Gonzalez var. Hiçbir ipucu bırakmadan ölen Mimi ’ye yapılan otopsi sonuçlan bugünkü gazetede açıklanmış: Ölüm&#160;sonrası cinsel ilişki.</p>
<p>Nash.</p>
<p>Helen içeri gelip “Acıktım. Neden bu kadar geciktin?” diyor.</p>
<p>İsim listem yanımdaki masada duruyor. Onun yanında üzerinde Gustave Brennan’ın resmi bulunan bir gazete makalesi var. Tam&#160;önümdeyse adını Helen’in ajandasında gördüğüm, bir çocuğa tecavüz suçundan mahkûm olmuş birinin cenaze töreniyle ilgili başka&#160;bir makale var.</p>
<p>Helen bir bakışta önümde duranları fark ettikten sonra “Artık her şeyi biliyorsun,” diyor.</p>
<p>Masanın kenarına oturuyor, kalça kemikleri eteğinin önünün gerilmesine sebep oluyor. “Gücünü nasıl kontrol edeceğini öğrenmek istiyordun. İşte benim çözümüm bu,” diyor.</p>
<p>İşin sırrı profesyonel olabilmekte, diyor. Bir şeyi sadece para için yapmaya başlarsan, bedavaya yapmak istemezsin. “Fahişelerin</p>
<p>146 &#160;&#160;&#160;FIOARKA/Ninni</p>
<p>genelevden çıkınca seks yapmak için delirdiklerini sanmıyorsun değil mi?” diyor.</p>
<p>“Müteahhitlerin neden hep inşaatı bitmemiş evlerde oturduğunu sanıyorsun?” diye soruyor.</p>
<p>“Doktorların sağlığının neden böyle bozuk olduğunu sanıyorsun?” diyor.</p>
<p>Eliyle kütüphane kapısından görünen park yerini işaret ediyor ve “Daha önce yüzlerce kez Mona’yı öldürmediysem, bunun sebebi her gün zaten birini öldürüyor olmamdır. Üstelik bunun için bana dünyanın parası ödeniyor,” diyor.</p>
<p>Peki ya Mona’nın bu konudaki düşüncesine ne diyorsun, diye soruyorum. İnsanları, öldürmek istemeyeceğin kadar çok severek&#160;elindeki gücü kontrol altına alamaz mısın?</p>
<p>“Bunun sevgi veya nefretle bir ilgisi yok,” diyor Helen. Bu kontrolle ilgili. İnsanlar oturup çocuklarına şiir okuduğunda bunu&#160;onları öldürmek için yapmazlar. Sadece çocuklarının uyumasını isterler. Sadece olaya hâkim olmak isterler. Birini ne kadar seversen&#160;sev, yine de kendi istediğin olsun istersin.</p>
<p>Mazoşist zorbalık ederek sadistin harekete geçmesini sağlar. En pasif kişi aslında bir saldırgandır. Her geçen gün sadece senin yaşıyor olman bile bitkilerle hayvanların eziyet görmesi ve ölmesi demek - hatta bazen insanların. “Mezbahalar, üretim çiftlikleri, sağlıksız şartlarda işçi çalıştıran işyerleri,” diyor. “Hoşuna gitsin gitmesin; paranla satın aldığın şeyler işte bunlar.”</p>
<p>İstiridye’yi gereğinden fazla dinlediğini söylüyorum ona.</p>
<p>“İşin sim insanları kasten öldürmektir,” diyor Helen ve Gustave Brennan’ın gazetedeki resmini eline alıyor. Resme yakından bakıyor ve “Yabancıları kasten öldür ki, sevdiklerini yanlışlıkla öldürmeyesin,” diyor.</p>
<p>Yapıcı yıkım.</p>
<p>“Ben bağımsız bir yükleniciyim,” diyor.</p>
<p>Büyük pırlantalar için çalışan beynelmilel bir kiralık katil o.</p>
<p>Helen “Devletler bunu her gün yapıyor,” diyor.</p>
<p>Ama devletler bunu yıllarca ölçüp biçtikten sonra usulüne uygun olarak yapıyor, diyorum. Bir suçlunun salıverilmeyecek kadar</p>
<p>tehlikeli olduğuna karar vermeden önce enine boyuna düşünülüyor. Ya da ibret olsun diye yapılıyor. Veya intikam almak için. Evet, süreç mükemmel değil. Ama en azından keyfî değil.</p>
<p>Helen kısa bir süreliğine elini kaldırıp gözlerinin üzerine koyuyor. Sonra elini çekip bana bakıyor ve “Bu küçük görevleri bana kimin verdiğini sanıyorsun?” diyor.</p>
<p>ABD Dışişleri Bakanlığı mı?</p>
<p>“Bazen,” diyor. “Çoğu zaman da diğer ülkeler. Ama hangi ülke olursa olsun, işi bedavaya yapmam.”</p>
<p>Mücevherlerin kaynağı bu mu?</p>
<p>“Kur farklarıyla uğraşmaktan <span style="font-style:italic;">nefret ediyorum.</span> Sen etmiyor musun?” diyor. “Üstelik yediğin her yemek için bir hayvan ölüyor.”</p>
<p>Yine İstiridye. Yeni işimin onunla Helen’i birbirlerinden uzak tutmak olacağını kestirebiliyorum.</p>
<p>Ama bu farklı, diyorum. İnsanlar, hayvanlardan üstündür. Hayvanlar insanlığı beslemek, ona hizmet etmek için bu dünyaya yerleştirildi. İnsanoğlu kıymetli, zeki ve tektir ve Tanrı, hayvanları bize bahşetti. Onlar bizim malımız.</p>
<p>“Tabii böyle söylersin,” diyor Helen. “Nasıl olsa sen kazanan taraftasın.”</p>
<p>Aradığım cevap yapıcı yıkım değildi, diyorum.</p>
<p>Helen “Üzgünüm. Elimde sadece bu var,” diyor.</p>
<p>“Hadi gidelim ve şu kitabı bulup halledelim. Sonra da öğle yemeği için güzel bir sülün öldürürüz,” diyor.</p>
<p>Çıkarken kütüphane sorumlusuna şiir kitabını soruyorum. Ama kitap ödünç alınmış. Kütüphane sorumlusuyla ilgili detaylar şöyle:&#160;Saçında küllü sarı çizgiler var ve saçları yüzünün üstünde bir tente&#160;biçiminde jölelenmiş. Küllü sarı bir güneşlik gibi. Bilgisayar ekranının karşısında bir iskemleye oturmuş, sigara dumanı kokuyor.&#160;Balıkçı yaka bir süveter giymiş, göğsündeki plastik isim künyesinde “Symon” yazıyor.</p>
<p>Birçok insanın hayatının o kitabı bulmama bağlı olduğunu söylüyorum.</p>
<p>Ama adam “Çok yazık,” diyor.</p>
<p>Hayır, diyorum, aslında sadece <span style="font-style:italic;">senin</span> hayatın buna bağlı.</p>
<p>Klavyenin bir tuşuna basıyor ve polis çağıracağını söylüyor.</p>
<p>“Durun,” diyor Helen ve elini masanın üzerine koyuyor. Parmakları merdiven kesim zümrüt, safir ve kare kesim siyah pırlantalarla parlıyor. “Seç birini Symon,” diyor.</p>
<p>Herifin üst dudağı o kadar kalkık ki, üst dişleri görünüyor. Yavaşça birkaç kez gözlerini kırpıştırıp “Pejmürde ve sahte dönme mücevherlerini kendine sakla tatlım,” diyor.</p>
<p>Helen’in yüzündeki gülümseme aynen duruyor.</p>
<p>Adamın gözbebekleri kayıyor, yüz ve ellerindeki kaslar gevşiyor. Çenesi göğsüne düşüyor, klavyeye doğru sendeleyip dönerek yere yığılıyor.</p>
<p>Yapıcı yıkım.</p>
<p>Helen paha biçilmez elini uzatarak bilgisayar ekranını döndürüyor ve &quot;Lanet olsun,” diyor.</p>
<p>Ölü olmasına rağmen yerde yatan adam uyuyormuş gibi görünüyor.</p>
<p>Ekrana bakan Helen “Ekranı kapatmış. Kullanıcı şifresi lazım,” diyor.</p>
<p>Sorun değil. Büyük Birader hepimize aynı boku yediriyor. Tahminim, bu adamın herkesin kendini zeki sandığı kadar zeki olduğu yönünde. Helen’a “şifre” kelimesini tuşlamasını söylüyorum.</p>
<p>M ona çorabımı çıkarıyor. Çorabın iç kısmındaki lastikli ipler yaramın kabuğunu kaldırıyor. Pıhtılaşmış kanım yere dökülüyor. Ayağım tüm kırışıklar gerilip düzleşene kadar şişmiş. Sarı kırmızı benekli bir balon gibi görünüyor ayağım. Mona katlanmış bir&#160;havlunun üstüne yerleştirilmiş ayağımı temizlemek için üzerine alkol döküyor.</p>
<p>Acı öylesine ani ki alkolün kaynar derecede sıcak mı, yoksa buz gibi soğuk mu olduğu ayırt edemiyorum. Moteldeki yatağın üzerinde oturuyorum, pantolonumun paçası kıvrık, Mona ayağımın ucunda halıya diz çökmüş ve ben iki elimle birden yatak örtüsünü kavrayıp dişlerimi sıkıyorum. Sırtım kabarıyor, bütün kaslarım birkaç&#160;uzun saniye boyunca kasılı kalıyor. Yatak örtüsü soğuk ve terimden&#160;sırılsıklam.</p>
<p>Neredeyse tüm ayağımın altı yumuşak, sarı renkli kabarcıklarla kaplı. Ölü derinin altındaki her bir kabarcığın içinde koyu renkli ve&#160;katı birer şekil görünüyor.</p>
<p>Mona “Neyin üstünde yürüyordun?” diye soruyor.</p>
<p>Elindeki cımbızı İstiridye’nin plastik çakmağında ısıtıyor.</p>
<p>İstiridye’nin gazeteye verdiği ilanlar ne iş, diye soruyorum. Bir hukuk bürosunda mı çalışıyor? Mantar salgını ve gıda zehirlenmesi olayları gerçek mi?</p>
<p>Çözülen kanla karışınca pembe bir renk alan alkol ayağımdan akarak motel havlusuna damlıyor. Mona cımbızı nemli havlunun&#160;üzerine bırakıp bu sefer de bir iğneyi İstiridye’nin çakmağına tutuyor. Bir lastik alıp saçlarını kalın bir atkuyruğu şeklinde topluyor.</p>
<p>“İstiridye tüm bunları ‘anti-reklam’ olarak adlandırıyor,” diyor. “Bazı işyerleri, cidden zengin olanlar, ilanı iptal etmesi için ona para ödüyorlar. Ne kadar para ödediklerinin ilanın ne denli doğru olduğunu gösterdiğini söylüyor.”</p>
<p>Ayağım bir daha ayakkabıma sığmayacak. Bugün arabadayken Mona’dan ayağıma bakmasını rica ettim. Helen’la İstiridye yeni&#160;makyaj malzemeleri almaya gitmişlerdi. Sokağın sonundaki büyük&#160;bir sahafta şiir kitabının üç kopyasını yok edeceklerdi. Kitap Ambarı.</p>
<p>İstiridye’nin yaptığına şantaj denir, diyorum. Buna iftira atmak denir.</p>
<p>Vakit neredeyse gece yansı oldu. Helen’la İstiridye’nin gerçekte nerede olduklarını bilmek istemiyorum.</p>
<p>“O avukat olduğunu söylemiyor ki,” diyor Mona. “Ortada bir dava olduğunu da söylemiyor. Sadece bir ilan veriyor. Diğerleri de&#160;boşlukları dolduruyorlar. İstiridye onların akıllarına sadece şüphe&#160;tohumları ektiğini söylüyor.”</p>
<p>“İstiridye reklamlar insanları mutlu edecek şeyler vaat ettiği için yaptığının adil olduğunu söylüyor,” diyor Mona.</p>
<p>Dizlerinin üzerinde durduğu için köprücük kemiğinin üzerindeki siyah renkli üç yıldız dövmesi görünüyor. Bluzunun içinde, zincirlerle kolye uçlarının oluşturduğu zeminin gerisindeki bölge de görünüyor ve Mona sutyen takmamış. 1, 2, 3 diye saymaya başlıyorum.</p>
<p>Mona “Cadılar meclisinin diğer üyeleri de yapıyor bunu ama fikir İstiridye’den çıktı,” diyor. “İstiridye planının insanların hayatındaki emniyet ve konfor aldatmacasının altını oymak olduğunu söylüyor.”</p>
<p>İğneyle san kabarcıklardan birini deliyor ve kabarcığın içinden bir şey düşüyor. Kötü kokan çamurumsu bir sıvı ve kana bulanmış&#160;olan kahverengi, küçük bir plastik parça düşüyor havlunun üzerine.&#160;Mona plastik parçayı iğneyle çeviriyor ve san sıvı havluyu ıslatıyor. Parçayı cımbızla havaya kaldırıyor ve “Bu da neyin nesi?” diyor.</p>
<p>Kilisenin çan kulesi.</p>
<p>Bilmiyorum, diyonım.</p>
<p>Mona’nın ağzı açılıyor, dili dışarı fırlıyor. Teninin altından gırtlağının aşağı yukarı hareket ettiğini görüyorum. Elini burnunun önünde sallayıp gözlerini kırpıştırıyor. Sarı sıvı öylesine kötü kokuyor. İğneyi havluya siliyor. Bir eliyle parmaklarımı tutup, diğeriyle&#160;bir diğer su kabarcığını deliyor. Sarı sıvının püskürmesiyle birlikle&#160;bir fabrika bacasının ucu havluya düşüyor.</p>
<p>Mona onu cımbızla tutup havluya siliyor. Yüzünü buruşturup çıkardığı şeye yakından bakıyor. “Neler olduğunu anlatmak ister&#160;misin?” diyor.</p>
<p>Başka bir kabarcığı deliyor ve kanlı salgıya bulanmış bir cami kubbesi fırlıyor. Mona cımbızla ayağımdan minik bir yemek tabağı çıkarıyor. Tabağın kenarında, kırmızı güllerden el boyaması bordür var.</p>
<p>Motel odamızın önündeki sokakta bir itfaiye sireni çığlık atıyor.</p>
<p>Başka bir su kabarcığının içinden George üslubunda inşa edilmiş bir banka binasının alınlığı çıkıyor.</p>
<p>Bir sonraki kabarcıktan da bir ilkokulun kubbeli çatısı.</p>
<p>Terliyorum. Derin derin nefes alıp veriyorum. Yumuşak ve nemli yatak örtüsünü kavrayıp dişlerimi sıkıyorum. Tavana bakıp&#160;binlerinin modelleri öldürdüğünü söylüyorum.</p>
<p>Kanlı bir payandayı çekip çıkarmakta olan Mona “Üstlerine basarak mı?” diye soruyor.</p>
<p><span style="font-style:italic;">Mankenleri</span> demek istemiştim, diyorum.</p>
<p>İğne ayağımın topuğunu eşeleyip duruyor ve bir televizyon anteni yakalıyor. Cımbız ise bir oluk ağzı. Sonra da çatı, padavra, minik arduvazlar ve oluklar çıkıyor.</p>
<p>Mona leş gibi kokan havluyu bir kenarından tutup katlıyor ve temiz yüzün üste gelmesini sağlıyor. Biraz daha alkol döküyor.</p>
<p>Motelin yanından geçen bir başka itfaiye aracı daha çığlık atıyor. Kırmızı ve mavi ışıkları perdelere vuruyor.</p>
<p>Ayağım öyle fena yanıyor ki nefes bile alamıyorum.</p>
<p>Şey yapmamız lazım, diyorum. Şey yapmam... şey yapmamız...</p>
<p>Mümkün olduğunca çabuk eve dönmemiz lazım, diyorum. Eğer haklıysam ölüm şiirini kullanan adamı durdurmam lazım.</p>
<p>Mona cımbız yardımıyla mavi plastikten bir kepenk çıkarıp havlunun üzerine bırakıyor. Çocuk odasının sarı perdelerinin bir&#160;kısmını çıkarıyor. Bir parça çit çıkarıp kan akışı kesilene dek alkol&#160;döküyor. Eliyle bumunu kapatıyor.</p>
<p>Bir itfaiye aracı daha çığlıklar atarak geçiyor ve Mona “Televizyonu açıp neler olup bittiğine bakmamın sakıncası yok değil mi?” diyor.</p>
<p>Başımı tavana çeviriyorum, çenem kasılıyor Helen’a diyorum... Helen’a...</p>
<p>Onunla baş başa kaldığımız için, Helen’a güvenemeyiz diyorum. Büyü Kitabı’nı bulmak istemesinin tek nedeni dünyaya hâkim olabilmek. Çok fazla güç sahibi olmanın çözümü, daha fazla güce&#160;sahip olmaya çalışmak değildir, diyorum. Orijinal Gölgeler Kita-bı’nın Helen’in eline geçmesine izin veremeyiz.</p>
<p>Mona başparmağımın altındaki kanlı bir çukurdan İyonya üslubunda bir yivli sütun çıkarıyor ve bunu öyle ağır hareketlerle yapıyor ki, hareket ettiğini bile göremiyorum. Saatin akrebi kadar yavaş. Sütun müzeye mi, kiliseye mi yoksa bir üniversiteye mi aitti, hatırlayamıyorum. Tüm bu kırılmış evler ve yıkılmış kurumlar.</p>
<p>Mona cerrahtan çok arkeolog gibi görünüyor.</p>
<p>Ve “Çok garip,” diyor.</p>
<p>Sütunu havlunun üzerindeki diğer parçaların yanına bırakıyor. Cımbızla birlikte ayağımın tabanına eğilirken kaşlarım çatıyor ve</p>
<p>“Aynısını Helen senin için söylemişti. Senin tek isteğinin büyü kitabını yok etmek olduğunu söyledi,” diyor.</p>
<p>Yok edilmesi gerekiyor. Öyle bir güçle kimse başa çıkamaz.</p>
<p>Televizyonda üç katlı, eski bir tuğla bina var ve bütün pencerelerinden alevler çıkıyor. İtfaiyeciler binaya hortumlarla su tutuyorlar. Görüntüye elinde mikrofon tutan genç bir adam giriyor. Adamın arkasında Helen’la İstiridye duruyorlar. Kafa kafaya vermiş vaziyette yangını izliyorlar. İstiridye’nin elinde bir alışveriş torbası&#160;var. Diğer elini Helen tutuyor.</p>
<p>Mona alkol şişesini havaya kaldırıp içinde ne kadar kaldığına bakıyor. “Aslında ben insanları iyileştirmek için tek bir dokunuşu&#160;yeterli olan bir şif acı olmak isterdim,” diyor. Şişenin üzerindeki etiketi okuyor ve “Helen dünyayı cennet gibi bir yer yapabileceğimizi söylüyor,” diyor.</p>
<p>Dirseklerimin yardımıyla yarı belime kadar doğruluyorum yatakta ve Helen’in pırlanta taçlar için insanları öldürdüğünü söylüyorum. Helen işte böyle bir kurtarıcı, diyorum.</p>
<p>Mona havluyu kullanarak cımbızla iğneyi temizliyor ve havludaki sarı ve kırmızı lekeler çoğalıyor. Alkol şişesini koklayıp “Helen senin sırf gazeteye bir hikâye yazabilmek için kitabı kullanacağını düşünüyor. Ölüm şiiri de dahil olmak üzere tüm büyüler yok edildikten sonra senin kendini kahraman ilan edeceğini söylüyor,”&#160;diyor.</p>
<p>Nükleer silahlar zaten yeterince kötü, diyorum. Kimyasal silahlar. Bazı kimselerin büyü yapıyor olmaları dünyayı daha iyi bir yer haline getirmeyecek.</p>
<p>O noktaya gelirsek, yardımına ihtiyacım olacak diyorum Mo-na’ya.</p>
<p>Helen’i öldürmemiz gerekebilir, diyorum.</p>
<p>Mona motel havlusundaki kanlı harabelerin üzerinden kafasını sallıyor. “Bunca cinayeti durdurmanın yolunun daha fazla insan öldürmek olduğunu mu söylüyorsun yani?” diyor.</p>
<p>Sadece Helen, diyorum. Bir de belki Nash; eğer ölü mankenlerle ilgili teorim doğruysa. Onları öldürdükten sonra normale dönebiliriz.</p>
<p>Televizyonda, mikrofonlu genç adam üçlü alarm yangınının şehrin büyük kısmını felç ettiğini söylüyor. İtfaiyenin tüm araçlarıyla görev başında olduğunu belirtiyor. Şehrin en önemli kurumla-rından biri, diyor.</p>
<p>Mona “İstiridye senin normallik anlayışını beğenmiyor,” diyor.</p>
<p>Yanan kurum Kitap Ambarı. Adamın gerisinde duran İstiridye ve Helen artık orada değil.</p>
<p>Mona “Dedektiflik hikâyelerinde neden hep dedektifin kazanmasını istediğimizi düşündün mü hiç?” diye soruyor. Belki sadece intikam için veya ölümlerin durması için değildir, diyor. Belki de&#160;katilin gerçekten kurtulmasını istiyoruzdur. Dedektif, katilin kurtarıcısıdır. İsa’nın seni yakalamak ve ruhunu kurtarmak için seni takip ettiğini düşün. Sadece sabırlı ve pasif bir Tanrı değil, aynı zamanda çok çalışan, saldırgan bir tazı. Suçlunun duruşma sırasında&#160;itiraf etmesini isteriz. Mahkeme salonunda emsalleriyle birlikte&#160;gösterilmesini isteriz. Dedektif bir çobandır ve suçlunun sürüye katılmasını, aramıza dönmesini isteriz. Onu severiz. Onu özleriz. Ona&#160;sarılmak isteriz.</p>
<p>Mona “Belki de pek çok kadının hapisteki katillerle evleniyor olmasının sebebi budur. İyileşmelerine yardımcı olmak istiyorlardı^” diyor.</p>
<p>Ona beni özleyen kimse olmadığını söylüyorum.</p>
<p>Mona kafasını sallayıp “Biliyor musun, Helen ve sen annemle babama çok benziyorsunuz,” diyor.</p>
<p>Mona. Dut. Kızım.</p>
<p>Tekrar yatağa uzanırken “Nasıl yani?” diye soruyorum.</p>
<p>Ayağımdan bir kapı iskeleti çıkarmakta olan Mona “Daha bu sabah Helen seni öldürmesi gerekebileceğini söyledi,” diyor.</p>
<p>Çağrı cihazım çalmaya başlıyor. Bilmediğim bir numara. Çok önemli olduğu yazıyor.</p>
<p>Ve Mona ayağımın altındaki kanlı bir delikten vitraylı bir pencere çıkarıyor. Tavandaki ışığın renkli cam parçalarından geçmesi için çıkardığı şeyi havaya kaldırıyor ve minik pencereye bakarken&#160;“Ben daha çok İstiridye için endişeleniyorum. Her zaman doğruyu&#160;söylemiyor,” diyor.</p><div><h1><a id="bookmark1"></a>»T</h1></div>
<p>Ve tam o anda motel odasının kapısı gürültülü bir şekilde açılıyor. Dışarıdan siren sesleri geliyor. Televizyondan siren sesleri geliyor. Pencerelerdeki perdelerde kırmızı ve mavi ışıklar çakıyor. Ve Helen’la İstiridye kahkahalar atarak odaya dalıyorlar. İstiridye elinde bir makyaj çantası sallıyor. Helen’in da elinde topuklu ayakkabıları var. İkisi de viski ve sigara kokuyorlar.</p><div><div><img src="main-9.jpg" alt=""/></div></div><div>
<p><span style="font-weight:bold;font-style:italic;">L</span></p></div>
<p>Kulaklarınızdan kaptığınız bir veba düşünün.</p>
<p>İstiridye ve onun hipi tavırları, ekolojik palavraları, biyolojik istilayla ilgili ne idüğü belirsiz boş lafları. Bilgi virüsü. Bir zamanlar bana güzel gelen koyu yeşil bir orman artık İngiliz sarmaşığının tüm diğer bitkileri boğarak öldürdüğü bir trajedinin sahnesi. Tüyler ürpertici bir ıslık çalan ve pırıl pırıl parlayan kara sığırcık&#160;kuşu sürüleri, yüz farklı yerel kuşun yuvasını dağıtıyor.</p>
<p>Bir fikrin, bir şehri istila eden askerler gibi aklınızı istila ettiğini düşünün.</p>
<p>Arabanın pencerelerinden Amerika görünüyor.</p>
<p><span style="font-style:italic;">Ah sığırcık kuşlarıyla dolu güzel semalar,</span></p>
<p><span style="font-style:italic;">Kanarya otlarının kehribar dalgaları üzerinde.</span></p>
<p><span style="font-style:italic;">Ah altın kamışlı mor dağlar,</span></p>
<p><span style="font-style:italic;">Hıyarcıktı vebaya yakalanmış ovaların üzerinde.</span></p>
<p>Amerika.</p>
<p>Fikir kuşatması. Hayata sımsıkı tutunma savaşı.</p>
<p>İstiridye’yi dinledikten sonra bir bardak süt, çikolatalı kurabiyelerle içilen güzel bir içecek olmaktan çıkıyor. Sürekli hamile kalmaya zorlanmış, hormon yüklemesi yapılmış bir inek oluyor. Sefalet içinde birkaç ay yaşadıktan sonra dana eti kutularına sıkıştırılan çaresiz buzağılar oluyor. Domuz pirzolası, bir ayağı kapandayken&#160;kesildiği için kan revan içinde kalan ve asıldığı yerde kaburga, et&#160;ve yağları ayrılırken çığlıklar atarak can veren bir domuz demek.&#160;Katı bir yumurta bile, on santim genişliğindeki bir kafeste yaşamaktan ayakları sakatlanmış, iki yanında kapana kısılmış diğer tavuklara saldırmaması için gagası kesilmiş bir tavuk demek. Kafes&#160;öyle dar ki kanatlarını açamıyor. Kafes öyle delirtici ki! Kafese sür-tünmekten tüyleri yolunmuş, gagası kesilmiş vaziyette durmadan&#160;yumurtlayan bir tavuk; ta ki kemiklerinde bir gram kalsiyum kalmayıp mezbahayı boylayana dek.</p>
<p>Bahsettiğimiz tavuk, şehriydi tavuk çorbasındaki tavuk; yumurtlayan tavuk, yara bere içinde kalıp sakatlandığı için kimsenin kasaptan almayacağını bildiklerinden, kesilip pişirilerek satılan tavuk. Bahsettiğimiz tavuk, mısır ununa bulanarak kızartılan sosisteki tavuk. Tavuk köftesindeki tavuk.</p>
<p>İstiridye sadece bunlardan bahsediyor. Bu, onun yaydığı bir bilgi virüsü. O konuşmaya başlayınca radyoyu açıp folk müziği çalan bir kanala ayarlıyorum. Veya basket maçına. Gürültülü ve sürekli&#160;olduğu sürece radyoda ne çaldığının önemi yok, yeter ki kahvaltıda yediğim sandviçe, sadece bir sandviçmiş gibi davranabileyim.&#160;Hayvan sadece hayvandır. Yumurta sadece yumurtadır. Peynir acı&#160;çeken minik bir süt danası değildir. Bunları yemek bir insan olarak&#160;benim hakkım.</p>
<p>Kendi iyiliğim için derin düşüncelere dalmayayım diye Büyük Birader şarkılar söyleyip dans ediyor işte.</p>
<p>Yerel gazetenin bugünkü baskısında başka bir ölü mankenin haberi var. Bir ilanda şöyle yazıyor:</p>
<p><span style="font-style:italic;">Kayan Yıldız Köpek Çiftliği Daimi Müşterilerinin Dikkatine</span></p>
<p>“Yavru köpeğiniz evdeki herhangi bir çocuğa kuduz mikrobu bulaştırdı ysa, açılacak toplu davaya katılmaya hak kazanabilirsiniz.”</p>
<p>Eskiden bana sadece güzel ve doğal görünen topraklardan geçerken, eskiden bana yumurtalı sandviçten başka bir şeyi hatırlatmayan sandviçimi yiyorum ve Kitap Ambarı’nda alışveriş yaparken niye üç kitabı alıp çıkmadıklarını soruyorum. İstiridye’yle He-len’a soruyorum. Ya da neden o sayfaları yırtıp kitapları bırakmadıklarını. İnsanlar kitap yakmaya <span style="font-style:italic;">başlamasınlar</span> diye bu seyahate çıktık biz, diyorum.</p>
<p>“Sakin ol,” diyor Helen arabayı kullanırken. “Dükkânda kitabın üç kopyası da vardı. Ama sorun şu ki kitapların nerede olduğunu&#160;bilmiyorlardı.”</p>
<p>İstiridye “Hiçbiri yerinde değildi,” diyor. Kucağında Mona’nın uyuyan kafası var ve kızın saçlarının kırmızı örgüleriyle siyahlarını birbirlerinden ayırıyor. “Ancak bu şekilde uyuyabiliyor,” diyor.&#160;“Bunu yapmaya devam edersem sonsuza dek uyur.”</p>
<p>Her nedense aklıma karım geliyor. Karımla kızım.</p>
<p>İtfaiyelerin sirenleri ve yangın söndürme araçları yüzünden bütün gece ayaktaydık.</p>
<p>“O Kitap Ambarı fare yuvası gibiydi,” diyor Helen.</p>
<p>İstiridye medeniyetin kırık parçalarını Mona’nın saçlarına takıyor. Ayağımdan çıkan binaları, kırık sütunları, merdivenleri ve sokak lambalarını. Navaha rüya kapanını parçalayıp çıkardığı <span style="font-style:italic;">I Ching </span>sikkeleri, boncuk ve kordonları da Mona’nın saçına takıyor. Paskalya tonlarındaki mavi ve pembe tüyleri.</p>
<p>“Bütün akşamı aramakla geçirdik,” diyor Helen. “Çocuk kitapları bölümündeki bütün kitaplara baktık. Bilim kitaplarına baktık. Dini kitaplara baktık. Felsefe kitaplarına baktık. Şiir. Halk hikâyeleri. Etnik edebiyata baktık. Bütün romanlara baktık.”</p>
<p>İstiridye “Kitaplar bilgisayardaki envanterde kayıtlıydı ama dükkânın içinde kayboluvermişlerdi,” diyor.</p>
<p>O yüzden de bütün dükkânı yakmışlar. Üç kitap için. O üç kitabın yok edildiğinden emin olmak için on binlerce kitabı yakmışlar.</p>
<p>‘Tek gerçekçi seçeneğimiz buymuş gibi görünüyordu,” diyor Helen. “O kitapların neler yapabileceğini biliyorsun.”</p>
<p>Her nedense aklıma Tevrat’taki Sodom ve Gomorrah geliyor. Şehirdeki tek bir iyi insan için Tann’nın şehri nasıl da esirgediği&#160;geliyor.</p>
<p>İşte bu da tam tersi. Birkaçını yok etmek için binlercesi katledildi.</p>
<p>Yeni bir Karanlık Çağ düşünün. Kitapların yakıldığım düşünün. Ve kasetlerin, filmlerin, dosyaların, radyo ve televizyonların aynı&#160;şenlik ateşine atıldığını.</p>
<p>Böyle bir dünyayı önlüyor muyuz yoksa yaratıyor muyuz, bilemiyorum.</p>
<p>Televizyonda çıkan yangından sonra iki güvenlik görevlisinin ölü olarak bulunduğu söylendi.</p>
<p>Helen “Aslında,” diyor, “onlar yangın çıkmadan çok önce ölmüşlerdi. Benzin dökmek için biraz zamana ihtiyacımız vardı.”</p>
<p>Hayat kurtarmak için insan mı öldürüyoruz?</p>
<p>Kitapları kurtarmak için kitap mı yakıyoruz?</p>
<p>Bu yolculuk neye dönüşüyor böyle, diye soruyorum.</p>
<p>Mona’nın bir parça saçını <span style="font-style:italic;">I Ching</span> sikkesine dolayan İstiridye “Baştan beri ne idiyse, hâlâ o,” diyor. “Büyük bir iktidar yarışı.”</p>
<p>“Dünyanın olduğu gibi kalmasına uğraşıyorsun babalık,” diyor İstiridye. “Ama iktidarda bir tek sen olasın istiyorsun.”</p>
<p>Helen da aynı dünyayı istiyor, diyor, ama iktidarda kendisi olsun istiyor. Her nesil sonuncu nesil olmak istiyor. Her nesil bir sonraki anlayamadığı müzik akımından nefret ediyor. Kültürümüzün dizginlerini salıvermekten nefret ediyoruz. Asansörlerde kendi müziğimizin çaldığını duymaktan. Devrim marşımız bir televizyon&#160;reklamının fon müziği olmuş. Kıyafetlerimizle saçlarımızın aniden&#160;nostaljik kaçıvermesinden nefret ediyoruz.</p>
<p>“Ben,” diyor İstiridye, “mazimi tüm kitap ve insanlardan temiz-leyip/yeniden başlıyorum. Kimsenin iktidarda olmasını istemiyorum'.'”</p>
<p>Onunla Mona yeni Adem’le Havva mı yani?</p>
<p>“Hayır,” diyor ve Mona’nın uyuyan yüzüne düşen saçları kaldırıyor. “Bizim de gitmemiz gerekir.”</p>
<p>Sevdiğin kadını öldürecek kadar mı nefret ediyorsun insanlardan, diye soruyorum. Neden sadece kendini öldürmediğini soruyorum.</p>
<p>“Hayır,” diyor İstiridye. “Her şeyi aynı şekilde seviyorum. Bitkileri, hayvanları, insanları. Sadece, kendimizi yok etmeden verimli olup üreyebileceğimizle ilgili o yalana inanmıyorum.”</p>
<p>Kendi türüne ihanet ettiğini söylüyorum.</p>
<p>“Ben lanet olası bir vatanseverim,” diyor ve pencereden dışarı bakıyor. “Şu ölüm şiiri aslında bir lütuf. Şiirin yazılış sebebinin ne&#160;olduğunu sanıyorsunuz siz? Bu şiir milyonlarca insanın hastalık,&#160;kıtlık, kuraklık, güneşin radyoaktif ışınlan ve savaş gibi sebeplerden yavaş yavaş ve acı çekerek ölmesini engelleyecek.”</p>
<p>Yani kendini ve Mona’yı öldürmek mi istiyor, diye soruyorum. Peki ya ailesi ne olacak? Onları da öldürecek mi? Kısacık bir hayat&#160;sürmüş ya da hiç sürememiş tüm o küçük çocuklar ne olacak? Doğaya saygılı, çevreyi kirletmeyen tüm o çalışkan insanlar ne olacak? Veganlar? Onlar da mı masum değil?</p>
<p>“Bunun suç ya da masumiyetle bir ilgisi yok,” diyor. “Dinozorlar ahlâki açıdan iyi veya kötü değildi ama hepsi öldü.”</p>
<p>Bu şekilde düşünmek onu bir Adolf Hitler’den farksız kılar. Ya da bir Joseph Stalin’den. Bir seri katilden de. Toplu katliam yapan&#160;birinden de.</p>
<p>Mona’nın saçına vitraylı bir cam parçası iliştirirken “Ben dinozorları öldüren şey olmak istiyorum,” diyor.</p>
<p>Dinozorları öldüren şeyin Tanrı’nın işi olduğunu söylüyorum.</p>
<p>Toplu katliam yapmak isteyen biriyle bir dakika daha aynı arabada kalamam, diyorum.</p>
<p>Ama İstiridye “Dr. Sara için ne diyeceksin? Annecik? Yardım et bana. Babalık daha başka kaç kişiyi öldürdü şimdiye kadar?” diyor.</p>
<p>Helen “Balığımın ağzını dikiyorum,” diyor.</p>
<p>İstiridye’nin çakmağını çaktığını duyunca dönüp, sigara içmek</p><div>
<p>161</p></div>
<p>Fİ 1 ÖN/N’ınni</p>
<p>zorunda mısın, diye soruyorum, Yemek yemeye çalışıyorum, diyorum.</p>
<p>A ma İstiridye sigarasını değil, Mona’nm primitif el sanatlarıyla ilgili <span style="font-style:italic;">Yerli Kabilelerin Hobi ve El Sanatları</span> kitabının sayfalarını tutuyor çakmağın küçük ateşine. Hafif aralık olan pencereden kitabı&#160;dışaıı itiyor ve bırakmadan önce alevlerin rüzgârda patlamasına&#160;izin veriyor.</p>
<p>Pisipisiotu ateşe bayılır.</p>
<p>“Kitaplar kötülük dolu olabiliyor. Dut kendi ruhaniyet anlayışını keşfetmek,” diyor.</p>
<p>Helen’in telefonu çalıyor. İstiridye’nin telefonu çalıyor.</p>
<p>Mona iç geçirip geriniyor. Mona’nm gözleri kapalı, İstiridye kızın saçlarıyla oynamaya devam ediyor, telefonu çalmaya devam ediyor, Mona kafasını İstiridye’nin kucağına iyice bastırıp “Belki de Büyü Kitabı’nda nüfus artışını önlemek için bir büyü vardır,” diyor.</p>
<p>Helen ajandasının bugün tarihli sayfasını açıp bir isim yazıyor. Telefona “Şeytan çıkarma işiyle uğraşmayın. Evi hemen satışa çıkarabiliriz,” diyor.</p>
<p>Mona “Biliyor musunuz, aslında bizim evrensel bir ‘hadım etme’ büyüsüne ihtiyacımız var,” diyor.</p>
<p>İçinizde cehenneme gitmekten korkan yok mu, diye soruyorum.</p>
<p>İstiridye boynundaki ilaç kesesinden cep telefonunu çıkarıyor.</p>
<p>Telefonu durmadan çalıyor.</p>
<p>Helen telefonunu göğsüne dayayıp “Hükümetin nüfus artışını önlemek için bulaşıcı birtakım yollar denemediğini sanmayın sakın,” diyor.</p>
<p>İstiridye “İsa Mesih dünyayı kurtarmak için çarmıhta otuz altı saat acı çekti,” diyor. Telefonu çalmaya devam ederken “Aynı sebepten cehennemde sonsuza kadar yanmaya razıyım,” diyor.</p>
<p>Telefonu durmadan çalıyor.</p>
<p>Helen telefona “Gerçekten yatak odanız sülfür mü kokuyor?” diye soruyor.</p>
<p>“Kimin daha iyi bir kurtarıcı olduğuna sen karar ver,” diyor İstiridye ve telefonunu açıyor. “Dunbar, Dunavvay ve Doogan Avukatlık B ürosu rr:-’ ’</p><div>
<p>162</p></div>
<p>F11ARJCA /Ninni</p>
<p><span style="font-style:italic;">1871’deki Chicago yangınının kimse fark etmeden altı ay sürdüğünü bir düşünün. 1889’daki Johnstown sel felaketinin veya 1906’daki San Francisco depreminin kimsenin dikkatini çekmeden&#160;altı ay, bir yıl, iki yıl sürdüğünü düşünün.</span></p>
<p><span style="font-style:italic;">Ağaçtan evler yaparak, fay hattının üstüne ev yaparak, sel alan yerlere ev yaparak her dönem kendi “doğal&quot; felaketlerini getiriyor.</span></p>
<p><span style="font-style:italic;">Büyük bir şehir merkezindeki tüm ofis ve evlerin santim santim koyu yeşil bir suyla dolduğunu düşünün.</span></p>
<p><span style="font-style:italic;">Şu anda Seattle’da yazıyorum bunları. Bir gün, bir hafta, bir ay geriden. Olayın ne kadar gerisinde olduğumuzu kim bilebilir. Çavuş’ la birlikte hâlâ cadı avındayız.</span></p>
<p><span style="font-style:italic;">Botanistler bu yeni İngiliz sarmaşığına</span> hedera helixseattle <span style="font-style:italic;">di-</span></p>
<p><span style="font-style:italic;">yorlar. Bir hafta içinde Profesyonel Olimpik Plaza nın çevresindeki bitkiler biraz fazla büyümüş gibi göründü. Sarmaşıklar hercai menekşelere karışıyordu. Bazı asmalar tuğla yüzeyin kenarına kök&#160;salmış yukarı tırmanıyordu. Kimse farkına varmadı. Çok yağmur&#160;yağıyordu.</span></p>
<p><span style="font-style:italic;">Park Yaşlılar Yaşam Merkezi sakinleri bir sabah lobi kapılarının sarmaşıkla kapandığını görene dök kimse farkına varmadı. Aynı gün Fremont Sineması' nm doksan santim kalınlığındaki tuğla ve betondan yapılmış güney cephesi kapalı gişe oynayan bir filmi izlemeye gelen kalabalığın üzerine yıkıldı. Aynı gün metronun alışveriş merkezinin bir kısmı çöktü.</span></p>
<p><span style="font-style:italic;">Hiç kimse</span> hedera helixseattle’ <span style="font-style:italic;">m ilk ne zaman kök saldığını söyleyemiyordu ama siz tahmin edebilirsiniz.</span></p>
<p>Seattle Times <span style="font-style:italic;">gazetesinin eski sayılarını karıştırırken 5 Mayıs tarihli Eğlence sayfasındaki ilanı görüyorum. Üç sütun genişliğindeki ilanda şöyle yazıyor:</span></p>
<p><span style="font-style:italic;">Kâhin Suşi Sarayı Daimi Müşterilerinin Dikkatine</span></p>
<p><span style="font-style:italic;">“Bağırsak parazitleri yüzünden rektumunuzda şiddetli kaşıntı varsa açılacak toplu davaya katılmaya hak kazanabilirsiniz.&quot; Sonra da bir telefon numarası veriyor.</span></p>
<p><span style="font-style:italic;">Yanımda Çavuş var ve numarayı çeviriyorum.</span></p>
<p><span style="font-style:italic;">Bir erkek sesi &quot;Denton, Daimler ve Dick Avukatlık Bürosu,&quot; diyor.</span></p>
<p><span style="font-style:italic;">&quot;İstiridye?&quot; diyorum.</span></p>
<p><span style="font-style:italic;">“Nerelerdesin seni küçük orospu çocuğu?&quot; diyorum.</span></p>
<p><span style="font-style:italic;">Ve hat kesiliyor.</span></p>
<p><span style="font-style:italic;">Bunları Bayındırlık 1şleri Departmanı’ nın kurduğu barikatların hemen dışındaki bir restoranda yazarken, garson kız Çavuş' la bana &quot;Artık sarmaşığı yok edemezler,&quot; diyor ve bize biraz daha kahve veriyor. Pencerenin dışında, tombul, gri asmaların damar yaptığı yeşil duvarlara bakıyor. &quot;Şehrin bu kısmını ayakta tutan tek şey&#160;bu sarmaşık,&quot; diyor.</span></p>
<p><span style="font-style:italic;">Asmct ve yaprctk ağının altında tuğlalar birbirinden ayrılıp bel vermiş. Yarıklar betonu çatlatmış. Pencereler camları patlatana&#160;dek sıkışmış. Çerçeveleri eğildiği için kapılar açılmıyor. Kuşlar&#160;dimdik duran yeşil tepelere girip çıkıyor, sarmaşık tohumlarını yiyerek her yere pisliyorlar. Bir blok ötede sokaklar yeşil kanyonlara&#160;dönüşmüş, asfalt ve kaldırımlar yeşile gömülmüş.</span></p>
<p><span style="font-style:italic;">Gazeteler buna “Yeşil Tehdit&quot; diyor. Katil arılara eşdeğer bir sarmaşık. Sarmaşık Cehennemi.</span></p>
<p><span style="font-style:italic;">Sessiz ve durdurulamaz. Medeniyetin ağır çekimde sona erişi.</span></p>
<p><span style="font-style:italic;">Garson kız, şehir halkı asmaları budayıp alev savarlarla yaktıkça, üzerlerine zehir sıktıkça, hatta keçilere yedirdikçe, köklerin yayıldığını söylüyor. Kökler tünelleri çökertmiş. Yeraltı kablolarıyla borularına hasar vermiş.</span></p>
<p><span style="font-style:italic;">Çavuş suşi ilanındaki numarayı tekrar tekrar arıyor ama numara kapalı.</span></p>
<p><span style="font-style:italic;">Garson kız sokağın karşısından dükkâna doğru gelen sarmaşık dallarına bakıyor. Bir hafta içinde işinden olacak.</span></p>
<p><span style="font-style:italic;">&quot;Ulusal Güvenlik olayı kontrol altına alacağına söz verdi,&quot; diyor.</span></p>
<p><span style="font-style:italic;">“Sarmaşığın şimdi de Portland'a sıçradığını duydum. Ve San Francisco’ya,&quot; diyor. İç geçiriyor ve &quot;Bu sefer gerçekten kaybedeceğiz,&quot; diye ekliyor.</span></p>
<p>Adam ön kapıyı açınca karşısında verandada duran Helen’la, Helen’in makyaj çantasını taşıyan beni görüyor. Helen işaret-parmağının uzun pembe tırnağını uzatıp “Aman Tanrım,” derken&#160;ben onun yarım adım gerisinde duruyorum.</p>
<p>Ajandasını kolunun altına sıkıştırmış. “Kocam,” diyor ve bir adım geri çekiliyor. “Kocam İsa Mesih’in verdiği söz için size tanıklık etmek istiyor,” diyor.</p>
<p>Helen’in döpiyesi sarı ama düğünçiçeği sarısı değil. Daha çok Cari Faberge tarafından altın ve kakma ağaçkavunuyla yapılmış bir&#160;düğünçiçeğinin sansı.</p>
<p>Adamın elinde bir bira şişesi var. Ayağında gri çoraplar var, ayakkabı giymemiş. Üzerindeki bornozun içinden beyaz tişörtü ve</p>
<p>minik yarış arabası desenli paçalı donu görünüyor. Bir eliyle bira şişesini ağzına dayıyor. Kafasını geri atınca şişenin içinde köpükler&#160;oluşuyor. Minik yarış arabalarının ileri doğru hamle yapmış olan&#160;oval tekerleri var. Adam geğiriyor. Sonra da “Siz gerçek misiniz?”&#160;diye soruyor.</p>
<p>Frankenstein’ınkini andıran buruşuk alnına düşen siyah saçları var. Gözleri av köpeklerininki gibi sarkık ve üzgün görünüyor.</p>
<p>Tokalaşmak için elimi uzatıp “Bay Sierra?” diyorum, “Tanrı’nın sevgisini paylaşmak için buradayız.”</p>
<p>Yarış arabalı herif kaşlarını çatıp “Adımı nereden biliyorsunuz?” diyor. Gözlerini kısarak bana bakıyor ve “Sizi benimle konuşmanız için Bonnie mi gönderdi?” diyor.</p>
<p>Helen adamın yanından eğilip oturma odasına bakıyor. Çantasını açıp içinden bir çift beyaz eldiven çıkarıyor ve parmaklarını içine sokuyor. Eldivenlerin düğmesini ilikleyip “İçeri girebilir miyiz?” diye soruyor.</p>
<p>Bundan daha kolay olması gerekiyordu.</p>
<p>B planı; gittiğimiz evde bir adam olursa, B planım uyguluyoruz.</p>
<p>Yarış arabalı herif bira şişesini ağzına dayayıp şişeyi neredeyse emiyor. Kafasını geri atınca biranm geri kalanı köpükleniyor. Kenara çekilip “İyi. Oturun,” diyor. Elindeki boş şişeye bakarak “Size bira getireyim mi?” diye soruyor.</p>
<p>İçeri giriyoruz. Adam mutfağa gidiyor. Bira şişesinin kapağının tıslayarak açıldığını duyuyoruz.</p>
<p>Koca oturma odasında sadece bir televizyon koltuğu var. Bir de süt kasasının üzerine yerleştirilmiş küçük bir televizyon. Sürgülü&#160;cam kapıların gerisinde veranda görünüyor. Verandanın uzak köşesine içleri ağzına kadar yağmur suyu ve çürüyerek boynunu bükmüş siyah çiçeklerle dolu yeşil, çiçekçi vazoları dizilmiş. Küflü siyah çubukların ucunda çürümüş kahverengi güller var. Bir aranjmanın etrafına siyah satenden kalın bir kurdele bağlanmış.</p>
<p>Oturma odasındaki kilimin üstünde kanepe ayaklarının hayalet izi var. Büfe, masa ve sandalyelerden kalma izler var. Büyük kare&#160;bir iz var ve halının o bölümünün tamamı aynı şekilde yassılaşmış.&#160;Her şey çok tanıdık görünüyor.</p>
<p>Yarış arabalı herif koltuğu işaret ederek “Otur,” diyor. Birasından bir yudum alıp “Otur da Tann’nın aslında nasıl biri olduğu hakkında konuşalım,” diyor.</p>
<p>Halıdaki büyük kare iz, çocuk için konmuş parmaklıklı oyun bahçesinden kalma.</p>
<p>Karım banyonuzu kullanabilir mi, diye soruyorum.</p>
<p>Adam kafasını bir yana yatırıp Helen’a bakıyor. Boştaki eliyle ensesini kaşıyıp “Elbette. Banyo koridorun sonunda,” diyor ve elindeki bira şişesini sallıyor.</p>
<p>Helen halıya dökülen biraya bakıp “Teşekkürler,” diyor. Kolunun altındaki ajandayı bana uzatıyor ve “İhtiyacın olursa, İncil burada,” diyor.</p>
<p>Politik hedefler ve emlak satışlarına ilişkin hesaplarla dolu defteri. Aman ne harika.</p>
<p>Ajanda Helen ’m koltukaltında durmaktan ısınmış.</p>
<p>Helen koridorda kayboluyor. Banyonun fanı çalışıyor. Bir yerde bir kapı kapanıyor.</p>
<p>Yarış arabalı herif “Otur,” diyor.</p>
<p>Oturuyorum.</p>
<p>Bana öylesine yakın duruyor ki ajandayı açmaya korkuyorum. Gerçek İncil olmadığım görecek diye korkuyorum. Adam bira ve&#160;ter kokuyor. Minik yarış arabaları göz hizamda duruyor. Arabalar&#160;hızlı gidiyormuş gibi görünsün diye oval tekerlekler ileri doğru atılmış. Herif birasından bir yudum daha alıyor ve “Bana Tanrı hakkında her şeyi anlat,” diyor.</p>
<p>Koltuk da adam gibi kokuyor. Altın sarısı kadife kaplı ama kolçakları kirden kahverengiye dönmüş. Koltuk sıcak. Ve ben Tan-rı’nın değişmeyen erdemli davranışlardan başka bir şeyi kabul etmeyi reddeden, onurlu ve sıkı bir ahlâkçı olduğunu söylüyorum. Tanrı yüksek standartların kalesi, dünyanın kötülüklerini ortaya çıkarmak için parlayan bir ışıktır. Tanrı her zaman kalplerimizde ve&#160;ruhlarımızda olacak çünkü onun ruhu öyle güçlü ki...</p>
<p>“Saçmalık,” diye sözümü kesiyor herif. Dönüp veranda kapısına ilerleyerek camdan dışarı bakıyor. Camda yüzünün yansıması var, sadece gözlerinin; tıraşsız sakalı gölgelerin içinde kaybolmuş.</p>
<p>Sesimi olabildiğince radyo konuşmacılarına benzeterek Tan-rı’nın milyonlarca insanın kendi hayatlarını kıyaslamaları gereken ahlâki bir kıstas olduğunu söylüyorum. O, kötülükleri uzaklaştırmak için gönderilmiş alevli bir kılıçtır...</p>
<p>Herif camdaki yansımasına “Saçmalık!” diye bağırıyor. Yüzünün yansımasına bira püskürüyor.</p>
<p>Helen koridorun başındaki kapıda durmuş yumruğunu ısırıyor. Bana bakıp omuz silkiyor. Tekrar koridorda kayboluyor.</p>
<p>Altın sarısı kadife koltuktan Tanrı eşi benzeri olmayan bir güç ve tesir meleği, çevresindeki günah ve zalimlikle dolu dünya için&#160;bir vicdan... diyorum.</p>
<p>Adam neredeyse fısıldayarak “Saçmalık,” diyor. Nefesinin buharı camdaki yansımasını yok ediyor. Dönüp bana bakıyor, birasıyla beni işaret ediyor ve “İncirinden olayları düzeltmekle ilgili bir yer oku bana,” diyor.</p>
<p>Helen’in kırmızı deri kaplı ajandasını azıcık aralayıp içine bir göz atıyonım.</p>
<p>“Polise kimseyi öldürmediğimi nasıl ispat edeceğimi söyle bana,” diyor.</p>
<p>Ajandanın 2 Haziran tarihli yaprağına Renny O’Toole’un adı yazılmış. Her kimse ölmüş olmalı. 10 Eylül’de Şamara Umpirsi&#160;var. 17 Ağustos’ta Helen, Gardner Tepesi Yolu’nda bir ev satmış.&#160;Bir de Tongle Cumhuriyeti ’nin zorba hükümdarını öldürmüş.</p>
<p>“Oku!” diye bağırıyor yarış arabalı herif. Elindeki bira şişesinden fışkıran köpükler parmaklarından akıp yerdeki halıya dökülüyor. “Her şeyi bir gecede kaybedebileceğimin ve insanların bunun benim suçum olduğunu söyleyeceğinin yazdığı yeri oku bana,” diyor.</p>
<p>Deftere bakıyorum ama sadece ölü insanların isimleri var.</p>
<p>“Oku,” diyor herif ve birasından bir yudum daha alıyor. “Bir kadının, kocasını çocuğunu öldürmekle suçlayabileceğinin ve herkesin de ona inanacağının yazdığı yeri oku,” diyor.</p>
<p>Defterin başlarındaki yazılar solmuş, zor okunuyor. Sayfalar sertleşmiş, üzerinde lekeler var. Ondan önceyse birileri daha eski&#160;sayfalan koparmış.</p>
<p>“Tann’ya dua ettim,” diyor herif. Birasını bana doğru sallıyor ve “Ondan bana bir aile vermesini istedim. Kiliseye gittim,” diyor.</p>
<p>Belki de ilk başlarda Tanrı kendisine dua edenlere saldırıp azarlamıyordu diyorum. Belki de yıllar boyu istenmeyen hamilelikler, boşanmalar ve aile içi şiddetle ilgili benzer duaları dinlemekten&#160;böyle oldu. Belki de Tanrı'nın kitlesi genişledi ve daha fazla insan&#160;bir şeyler talep eder hale geldi. Belki de daha fazla insan kendisine&#160;şükrettiği için böyle oldu. Belki de güç herkesi bozuyor ama her zaman piçin teki değildi O.</p>
<p>Yarış arabalı herif “Dinle,” diyor. “İki gün içinde mahkemeye çıkacağım ve cinayetten suçlu olup olmadığıma karar verilecek.&#160;Tanrı’nın beni nasıl kurtaracağını söyle bana,” diyor.</p>
<p>Adamakıllı bira kokan nefesiyle “Haydi söyle,” diyor.</p>
<p>Mona ona doğruyu söylememi isterdi. Herifi kurtarmak için. Kendimi ve Helen’i kurtarmak için. İnsanlıkla tekrar birleşebilmek&#160;için. Belki de böylece herif kansıy la banşırdı ama bu seferde şiirin&#160;sırrı ortaya çıkardı. Milyonlarca insan ölürdü. Geri kalanlar da sadece güvenli olduğunu sandıkları şeyleri duyarak sessizlik içinde&#160;yaşayıp giderlerdi. Kulaklarını tıkayıp kitapları, filmleri ve müzikleri yakarlardı.</p>
<p>Bir yerde sifon çekiliyor. Banyonun fanı susuyor. Bir kapı açılıyor.</p>
<p>Herif birayı ağzına dayayınca şişenin içinde kabarcıklar oluşuyor.</p>
<p>Helen koridor kapısında beliriyor.</p>
<p>Ayağım ağrıyor ve herife kendine bir hobi edinmeyi hiç düşündün mü, diye soruyorum.</p>
<p>Hapishanede de devam ettirebileceği bir şey mesel...</p>
<p>Yapıcı yıkım. Helen’in bu kurban etme işini onaylayacağına eminim. Milyonlar ölmesin diye masum bir adamın mahkûm edilmesini.</p>
<p>Bir düzine kanser hastasını kurtarmak için ölen her bir labora-tuvar hayvanı gibi.</p>
<p>Yarış arabalı herif “Artık gitseniz iyi olacak,” diyor.</p>
<p>Arabaya yürürken Helen’a ajandasını uzatıp işte Incil’in, diyo-</p>
<p>rum. Çağrı cihazım çalıyor. Numarayı tanımıyorum.</p>
<p>Beyaz eldivenleri tozdan kararmış olan Helen ölüm şiirinin olduğu sayfayı koparıp çocuk odasının penceresinden dışarı attığını söylüyor. Yağmur yağıyor. Kâğıt çürüyüp gider, diyor.</p>
<p>Bunun yeterli olmadığını söylüyorum. Çocuğun teki bulabilir. Sırf yırtılmış olması bile binlerinde sayfayı tekrar birleştirme isteği uyandırabilir. Bir çocuğun ölümünü araştıran bir dedektifte mesela.</p>
<p>Helen “Banyo kâbus gibiydi,” diyor.</p>
<p>Blokun çevresinde turlayıp arabayı park ediyoruz. Mona defterine bir şeyler karalıyor. İstiridye cep telefonuyla konuşuyor. Ben sırtımı kamburlaştırıp eve doğru giderken Helen da beni bekliyor.&#160;Arka tarafa dolanıyorum. Çimenlik ıslak olduğu için ayaklarım çamura batıyor. Helen’in çocuk odası olduğunu söylediği pencerenin&#160;altında duruyorum. Pencere hâlâ açık, perdenin ucu dışarı çıkmış.&#160;Perde pembe.</p>
<p>Çamurun içinde dört bir yana saçılmış olan kâğıt parçalarını toplamaya başlıyorum.</p>
<p>Perdelerin ardındaki boş odanın kapısının açıldığı duyuluyor. Koridordan bir siluetin içeri girdiğini gördüğüm anda pencerenin&#160;altında, çamurun üstüne çömeliyorum. Bir erkek eli pencere pervazını tutuyor, ben de iyice duvara yapışıyorum. Tepemde bir yerde&#160;bir adam ağlamaya başlıyor ama onu göremiyorum.</p>
<p>Yağmur hızlanıyor.</p>
<p>Adam iki elini de pervaza koyarak pencereye dayanıyor. Daha yüksek sesle hıçkırıyor. İçindeki biranın kokusu duyulabiliyor.</p>
<p>Bense kaçamıyorum. Ayağa kalkamıyorum. Ellerimle ağzımı burnumu kapatıp iyice çömelerek temele doğru yapıştırıyorum&#160;kendimi, saklanıyorum. Ve aniden titreme gelir gibi, parmaklarımın&#160;arasından nefes alıp verirken ben de ağlamaya başlıyorum. Hıçkırık öyle derinden geliyor ki kusacak gibi oluyorum. Karnıma&#160;kramplar giriyor. Dişlerimi avcuma geçirip sümüklerimi elime püskürtüyorum.</p>
<p>Adam sertçe sümüklü burnunu çekiyor. Yağmur daha da hızlanıyor, bağcıklarımdan süzülen yağmur ayakkabılarımın içine doluyor.</p>
<p>Şiirin parçalan elimde; ölüm kalım gücünü elimde tutuyorum. Hiçbir şey yapamıyorum. Henüz değil.</p>
<p>Ve belki de insan yaptığı şeyler yüzünden gitmiyordur cehenneme. Yapmadığı şeyler yüzünden gidiyordur.</p>
<p>Ayakkabılarımın içine buz gibi soğuk su dolunca ayağımdaki ağrı geçiyor. Salya ve sümüklerimden yapış yapış olmuş elimi uzatıp çağrı cihazımı kapatıyorum.</p>
<p>Büyü kitabını bulduğumuzda ölüleri diriltmenin bir yolu varsa belki de kitabı yakmayız. En azından hemen yapmayız bunu.</p>
<p>Polis raporunda o sabah uyandığımda karım Gina’nın teninin ne kadar sıcak olduğu yazılı değil. Yorganın altındaki bedeninin ne&#160;kadar da sıcak ve yumuşak olduğu. Ona doğru dönünce nasıl onun&#160;da dönüp sırtüstü yattığı, saçlarının yelpaze gibi yastığa yayıldığı.&#160;Kafasının hafifçe bir omzuna doğru eğildiği. Sabahın ilk ışıklarında&#160;teninin, balayında gittiğiniz deniz kenarındaki şık bir restorandaki&#160;beyaz masa örtüsünden yansıyan güneş ışığı kadar sıcak koktuğu.</p>
<p>Mavi perdelerden vuran güneş ışığı teninin mavi görünmesine sebep oluyordu. Dudakları da mavi görünüyordu. Kirpikleri yanaklarına değiyordu. Dudaklarında belli belirsiz bir tebessüm vardı.</p>
<p>O hâlâ uyurken ensesinden tutup yüzünü kendime çektim ve onu öptüm.</p>
<p>Boynuyla omuzlan öylesine gevşek ve yumuşaktı ki.</p>
<p>Bir yandan sıcak, gevşek dudaklarını öpmeye devam ederken, diğer yandan da geceliğini beline kadar çektim.</p>
<p>Elimi ayrık duran bacaklarının arasına kaydırıp içine dokundum, nemli ve gevşek geldi elime.</p>
<p>Yorganın altına girip gözlerimi kapattım ve dilimi çalıştırmaya başladım. Islak parmaklarımla yumuşak, pembe dudaklarını aralayıp daha derinleri yaladım, Derin derin nefes alıp veriyordum. Her&#160;nefeste ağzımı iyice içine sokuyordum.</p>
<p>Katrin o gece ilk kez hiç ağlamadan bütün gece uyumuştu.</p>
<p>Ağzım Gina’nın göbek deliğine tırmandı. Göğüslerine tırmandı. Islak parmaklarımdan birini ağzına soktum. Diğer parmaklarımla&#160;göğüs ucuyla oynadım. Öbür göğsünü ağzıma alıp dilimle göğüs&#160;ucuyla oynadım,</p>
<p>Gina’nın kafası bir yana kayınca kulağının arkasını yaladım. Kalçalarımla bastırarak bacaklarını aralayıp içine girdim.</p>
<p>Yüzündeki belli belirsiz tebessüm, ağzının son anda açılmasıyla değişti ve kafası yastığa iyice gömüldü. Öyle sessizdi ki. Katrin doğduğundan beri hiç böyle zevkli olmamıştı.</p>
<p>Bir dakika sonra yataktan sessizce çıkıp duş aldım. Sessizce giyinip yatak odasının kapısını yavaşça kapatarak çıktım. Odasına gidip Katrin’i kafasının yanından öptüm. Bezini elledim. Sarı perdelerden güneş ışığı giriyordu odaya. Oyuncakları ve kitapları yerli yerindeydi. Katrin öyle kusursuz görünüyordu ki.</p>
<p>Kendimi kutsanmış hissettim.</p>
<p>O sabah dünyadaki hiç kimse benim kadar şanslı değildi.</p>
<p>Şu an Helen’in arabasını sürüyorum. Helen önde, yanımda uyuyor. Bu gece, Ohio, lovva veya Idaho’dayız. Mona da arkada uyuyor. Helen’in pembe saçları omzumda yastık görevi görüyor. Dikiz aynasından Mona’nın renkli kalemleriyle kitaplarına sarılmış olduğunu görüyorum. İstiridye uyuyor. Artık sahip olduğum hayat bu.&#160;İyi günde, kötü günde. Zenginlikte, yoksullukta.</p>
<p>O gün hayatımdaki son güzel gündü. İşten eve dönene dek gerçeği öğrenemedim.</p>
<p>Gina hâlâ aynı pozisyonda yatıyordu.</p>
<p>Polis raporunda ölüm sonrası cinsel ilişki yazacaktı.</p>
<p>Aklıma Nash geliyor.</p>
<p>Katrin hâlâ sessizdi. Kafasının altında koyu kırmızı bir leke oluşmuştu.</p>
<p>Livor mortis. İndirgenmiş hemoglobin.</p>
<p>Eve gelene dek ne yaptığımın farkında değildim.</p>
<p>Helen’in büyük emlakçı arabasının deri kokusunun içinde park etmiş halde otururken güneş ufuk çizgisinin üzerinden yükselmeye&#160;başlıyor. Tıpkı o zamanki gibi bir an. Küçük evlerden oluşan bir&#160;semtte, ağaçlıklı bir yolda bir ağacın altında park halindeyiz. Ağaç&#160;çiçek açan türden, pembe çiçek yaprakları bütün gece arabanın üstüne düşüp çiğ damlacıklarına yapışmış. Helen’in arabası resmi geçitlerdeki süslü arabalar gibi çiçeklerle kaplı. Ön camda çiçeklerin&#160;düşmediği küçücük, yuvarlak boşluktan dışarıyı gözetliyorum.</p>
<p>Yaprakların arasından süzülen sabah ışığının rengi pembe.</p>
<p>Gül rengi. Helen, Mona ve İstiridye’ye vuruyor. Uyuyorlar.</p>
<p>Blokun sonunda yaşlı bir çift evlerinin bahçesindeki çiçek tarhıyla uğraşıyor. Yaşlı adam musluktan sulama kabını dolduruyor. Yaşlı kadın eğilmiş, yabani otlan yoluyor.</p>
<p>Çağrı cihazımı açıyorum ve açar açmaz çalmaya başlıyor.</p>
<p>Helen sıçrayarak uyanıyor.</p>
<p>Çağrı cihazındaki numarayı tanımıyorum.</p>
<p>Helen doğrulup gözlerini kırpıştırarak bana bakıyor. Kolundaki minik, parlak saate bakıyor. Yüzünün bir kenarına, üzerine yattığı&#160;sallantılı zümrüt küpelerin izi çıkmış. Pencereleri kaplayan pembe&#160;katmana bakıyor. İki elinin pembe tırnaklarıyla saçlarını kabartırken “Neredeyiz biz?” diye soruyor.</p>
<p>Bazıları hâlâ bilginin güç olduğunu sanıyor.</p>
<p>Ona hiçbir fiknnı olmadığını söylüyorum.</p>
<p>M ona koluma giriyor. Elindeki parlak broşürü yüzüme doğru uzatarak “Buraya gidebilir miyiz? Lütfen? Sadece birkaç saatliğine? Lütfen,” diyor.</p>
<p>Broşürde lunaparktaki sürat trenine binmiş, elleri havada çığlıklar atan insanların resimleri var. Eski tekerleklerle sınırları çizilmiş bir alanda go-kart yapan insanların resimleri var. Başka resimlerde&#160;pamuk helva yerken atlıkarıncaya binen insanlar var. Başka insanlar dönme dolaptaki kabinlere yerleştirilmiş. Broşürün en tepesinde&#160;el yazısıyla, büyük <span style="font-style:italic;">harflerle Eğlence Diyarı - Aile Mekânı</span> yazıyor.</p>
<p><span style="font-style:italic;">A</span> harflerinin yerindeyse üç tane gülen palyaço suratı var. Anne, baba ve çocuk.</p>
<p>Etkisiz hale getirmemiz gereken seksen dört kitap daha var. Bu, ülkenin dört bir yanındaki şehirlerde onlarca kütüphaneye gitme-</p>
<p>miz demek. Sonra da bulmamız gereken bir Büyü Kitabı var. Diriltmemiz gereken insanlar var. Ya da yalnızca hadım etmemiz gereken. Ya da kime sorduğunuza bağlı olarak bütün insanlığı yok etmemiz gerekebilir.</p>
<p>Düzeltmemiz gereken o kadar çok şey var ki. Mona’nın deyimiyle Tann’ya dönmek için. Durumu eşitlemek için.</p>
<p>Kari Marx olsa tüm bitki ve hayvanları öldürmemizi haklı çıkarabilmek için hepsini kendimize düşman ettiğimizi söylerdi,</p>
<p>Bugünkü gazetede mankenlerden birinin kocasının cinayet şüphesiyle gözaltına alındığı yazıyor.</p>
<p>Helen İstiridye’yle birlikte içeride başka bir kitabı harcarken, ben de küçük kasaba kütüphanesinin yanındaki telefon kulübesine&#160;giriyorum.</p>
<p>Telefondaki erkek sesi “Cinayet Masası” diyor.</p>
<p>Kimsiniz diye soruyorum.</p>
<p>Telefondaki ses “Cinayet Masası Dedektifi Ben Danton,” diyor. “Kiminle görüşüyorum?”</p>
<p>Bir polis dedektifi. Mona olsa, bu adamın insanlığıma geri dönmem için benimle mücadele edecek bir kurtarıcı olduğunu söylerdi. Son birkaç gündür çağrı cihazımda görünen numara bu.</p>
<p>Mona broşürün arkasını çevirip “Bak,” diyor. Saçında kırık değirmenler, tren köprüleri, radyo kuleleri var.</p>
<p>Resimler palyaçoların sarıldığı gülümseyen çocukları gösteriyor. Minik sandallarla Aşk Tüneli’nden geçen, el ele tutuşmuş ebeveynleri gösteriyor.</p>
<p>“Bu yolculuğun sırf işten ibaret olması gerekmiyor,” diyor Mona.</p>
<p>Helen’in kütüphane kapısından çıkıp merdivenleri inmeye başladığını görünce dönüp ona koşuyor ve “Helen, Bay Streator tamam dedi,” diyor.</p>
<p>Telefonun ahizesini göğsüme yaslayıp “Hayır, demedim,” diyorum.</p>
<p>İstiridye Helen’in bir adım gerisinden geliyor.</p>
<p>Mona broşürü Helen’in suratına tutarak “Bak, ne kadar eğlenceli,” diyor.</p>
<p>Telefonda Dedektif Danton “Kimsiniz?” diyor.</p>
<p>Yarış arabalı don giymiş zavallı herifi feda etmek normaldi. Minik tavuk desenli önlük giymiş olan genç kadını feda etmek de normaldi. Onlara gerçeği söylemeyip acı çekmelerine izin vermek. Bir mankenin dul kocasını feda etmek de öyle. Ama milyonları kurtarmak için beni feda etmek bambaşka bir şey.</p>
<p>Telefona adımın Streator olduğunu ve bana çağrı bıraktığını söylüyorum.</p>
<p>“Bay Streator,” diyor dedektif, “sorularımıza cevap vermek için buraya gelmeniz gerekiyor.”</p>
<p>Hangi konuda diye soruyorum.</p>
<p>“Bunu yüz yüze konuşalım,” diyor.</p>
<p>Bir ölüm olayıyla mı ilgili diye soruyorum.</p>
<p>“Ne zaman gelebilirsiniz?” diye soruyor.</p>
<p>Belli bir sebep olmaksızın meydana gelen seri ölümlerle mi ilgili, diye soruyorum.</p>
<p>“Ne kadar çabuk gelirseniz, o kadar iyi,” diyor.</p>
<p>Sorgulamanın sebebi kurbanlardan birinin üst komşum, üçünün de editörüm olması mı, diye soruyorum.</p>
<p>“Demeyin?” diyor Danton.</p>
<p>Sebebi ölmelerinden bir dakika önce üç kurbanın da yanından geçmiş olmam mı? diye soruyorum.</p>
<p>Danton “Bunu bilmiyordum,” diyor.</p>
<p>Sebebi Üçüncü Cadde’deki barda ölen genç favorili herife tükürük mesafesinde duruyor olmam mı?</p>
<p>“Evet,” diyor. “Marty Latanzi’yi kastediyorsunuz.”</p>
<p>Sebebi ölen bütün mankenlerde ölüm sonrası seks yapıldığına dair izler bulmanız mı? Yirmi yıl önce karımda olduğu gibi. Düşüp&#160;öldüğü sırada Symorı isimli şu kütüphane görevlisiyle konuştuğumu da güvenlik kameralarından tespit ettiğinize şüphe yok.</p>
<p>Kurşunkalemle hızlı hızlı not aldığı duyulabiliyor.</p>
<p>Telefona uzak birinin “Hatta kalmasını sağla,” dediğini duyuyorum.</p>
<p>Cinayet zanlısı olarak beni tutuklamak için çevirdiğiniz bir dolap mı bu, diye soruyorum.</p>
<p>Dedektif Danton “Mahkeme emri çıkarmak zorunda bırakmayın bizi,” diyor.</p><div>
<p>F12ARKA/NM</p></div>
<p>178</p>
<p>Daha çok insan öldükçe, her şey daha da aynı kalıyor.</p>
<p>Memur Danton, diyorum. Şu anda tam olarak neredesiniz, diye soruyorum.</p>
<p>Taşlarla sopalar kemiklerinizi kırabilir ama yine başlıyoruz işte. Çığlık atar gibi ölüm şarkısı aniden kafamdan geçiyor ve hat kesiliyor.</p>
<p>Kurtarıcımı öldürdüm. Dedektif Ben Danton. İnsanlığın geri kalanından ne kadar uzak olduğumu görün işte.</p>
<p>Yapıcı yıkım.</p>
<p>İstiridye plastik çakmağını sallayıp avcunun içine vuruyor. Sonra da Helen’a verip, çantasından katlı sayfayı çıkarışını izliyor. Helen 27. sayfayı tutuşturup mazgalın üzerine doğru tutuyor.</p>
<p>Mona broşürü okurken Helen yanan sayfayı broşürün köşesine tutuyor. Mutlu, gülümseyen ailelerin resimleri birden alev alıyor.&#160;Mona çığlık atarak broşürü atıyor. Yanan sayfayı hâlâ elinde tutan&#160;Helen, yanan aileleri ayağıyla mazgala itiyor. Elindeki ateş gittikçe&#160;büyüyor, esintiyle titreyip tütüyor.</p>
<p>Her nedense aklıma Nash ve yanan fitili geliyor.</p>
<p>Helen “Ben <span style="font-style:italic;">eğlenmem</span>diyor. Diğer eliyle arabanın anahtarlarını bana doğru sallıyor.</p>
<p>Sonra da olanlar oluyor. İstiridye koluyla Helen’in kafasını arkadan kıskaca alıyor. Aynı anda da Helen’in ayaklarını yerden kesiyor ve Helen dengesini bulmak için kollarını iki yana açınca, İstiridye yanan şiiri elinden kapıyor. Ölüm şarkısını.</p>
<p>Helen, İstiridye’nin kıskacından kurtulup, dizlerinin üzerine düşüyor. Dizleri beton kaldırıma çarpınca ufak bir çığlık atıyor ve mazgala yuvarlanıyor. Anahtarları hâlâ elinde.</p>
<p>İstiridye yanan sayfayı kalçasına vurarak söndürmeye çalışıyor. Kâğıdı iki eliyle tutup havaya kaldırıyor, kâğıt alttan yanmaya devam ederken, gözleri bir ileri, bir geri gidiyor. Şiiri okuyor.</p>
<p>Alevler ellerine çıkana dek kâğıdı elinde tutuyor ama elleri yanınca “Hayır!” diye bağırarak kâğıdı atıyor ve parmaklarını ağzına sokuyor.</p>
<p>Mona bir adım gerileyip elleriyle kulaklarını örtüyor. Gözleri sımsıkı kapalı.</p>
<p>Mazgalın üzerindeki yanan ailelerin yanında, elleriyle dizlerinin üstünde duran Helen kafasını kaldırıp İstiridye’ye bakıyor. İstiridye artık bir ölü sayılır. Helen ’ın saçı bozulmuş, pembe bir tutam saç gözüne girmiş. Çorapları yırtılmış. Dizleri, kan içinde.</p>
<p>“Onu öldürme!” diye bağırıyor Mona. &quot;Onu öldürme lütfen! Onu öldürme!”</p>
<p>İstiridye dizlerinin üzerine çöküp kaldırıma düşen yanmış kâğıdı kapıyor.</p>
<p>Helen saatin akrebi kadar ağır hareketlerle ayağa kalkıyor. Yüzü kıpkırmızı. Ama Birmanya yakutu kırmızısı değil. Daha çok dizlerinden akan kanın kırmızısı.</p>
<p>İstiridye dizlerinin üzerinde. Helen tepesine dikilmiş. Mona kulaklarını örtmüş, gözleri de sımsıkı kapalı. İstiridye külleri karıştırıyor. Helen’dan kan akıyor. Bense telefon kulübesinde durmuş olanları izlerken kütüphanenin çatısının üzerinden bir sığırcık kuşu&#160;sürüsü geçiyor.</p>
<p>Eğer hâlâ bir oğlu olsaydı, İstiridye Helen’in kötü, öfkeli, saldırgan oğlu olabilirdi.</p>
<p>Yine aynı eski iktidar çatışması.</p>
<p>“Durma,” diyor İstiridye ve Helen’in gözlerine bakmak için kafasını kaldırıyor. Yarım ağızla gülümsüyor ve “Öz oğlunu öldürmüşsün. Beni de öldürebilirsin,” diyor.</p>
<p>Ve olanlar oluyor. Helen oğlanın suratına sert bir tokat atıp av-cundaki anahtarlarla yanaklarını çiziyor. Bir dakika sonra ortalık iyice kan revan içinde kalıyor.</p>
<p>Başka bir yaralı asalak. Başka bir sakat bırakılmış hamamböceği misali dolap.</p>
<p>Helen’in gözleri İstiridye’den üzerimizde daireler çizen sığırcık kuşlarına kayıyor. Kuşlar birer birer düşmeye başlıyor. Kara tüyleri yağlı mavi bir renkte parlıyor. Ölmüş gözleri kara boncuklar gibi görünüyor. İstiridye ellerini yüzüne kapatıyor. İki eli de kan içinde kalıyor. Helen gökyüzüne bakmaya devam ettikçe parlak siyah&#160;cesetler ıslıklar çalarak etrafımızdaki beton zemine çakılıyorlar.</p>
<p>Yapıcı yıkım.</p>
<p>Kasabanın bir buçuk kilometre ötesinde Helen arabayı otobanın kenarına çekiyor. Dörtlüleri yakıyor. Direksiyonu tutan ellerine sımsıkı yapışan vidala sürüş eldivenlerine bakarak “İn arabadan,” diyor.</p>
<p>Ön camda kontak lens görünümlü su damlaları var. Yağmur yağmaya başlıyor.</p>
<p>“Öyle olsun,” diyor İstiridye ve kapıyı açıyor. “İnsanlar ev eğitimi veremedikleri köpeklere de böyle yapmıyor mu zaten?” diyor.</p>
<p>Elleriyle yüzünde kan var. Şeytanın yüzü. Darmadağın olmuş sarı saçları alnının üstünde havaya dikilmiş; kan yüzünden sertleşen bu kırmızı saçlar şeytanın boynuzları gibi görünüyor. Kırmızı&#160;keçi sakalı. Tüm bu kırmızılığın içinde gözleri beyaz. Ama teslim</p>
<p>bayrağının beyazı değil. Katı pişmiş yumurtanın, kümeslerdeki sakat tavukların, üretim çiftliklerindeki sefaletin, acının ve ölümün beyazı.</p>
<p>“Aynen cennetten kovulan Adem’le Havva gibi,” diyor İstiridye. Otobanın çakıllı banketinde duruyor ve arka koltukta oturan Mona’ya bakmak için eğiliyor. “Geliyor musun Havva?”</p>
<p>Bunun aşkla bir ilgisi yok. Bu kontrolle ilgili.</p>
<p>İstiridye’nin arkasında güneş batıyor. Gerisinde devedikeni, ya-banmersini ve Japon sarmaşığı var. Gerisinde bütün dünya birbirine girmiş.</p>
<p>Saçına Batı medeniyetlerinin kalıntıları, rüya kapanı parçaları ve <span style="font-style:italic;">1 Ching</span> sikkeleri takılı olan Mona kucağındaki siyah tırnaklarına bakıyor ve “Yaptığın şey yanlıştı İstiridye,” diyor.</p>
<p>İstiridye kan pıhtılarıyla kaplı elini arabanın içine sokup Mona’ya doğru uzanıyor ve “Dut, bitkilere olan tüm iyi niyetine rağmen bu yolculuk bir işe yaramayacak,” diyor. “Benimle gel.”</p>
<p>Mona dişlerini birbirine kenetleyip hızla kafasını çevirerek İsti-ridye’ye bakıyor. <span style="font-style:italic;">“Kızılderili El Sanatları</span> kitabımı attın,” diyor. “O kitap benim için çok önemliydi.”</p>
<p>Bazıları hâlâ bilginin güç olduğunu sanıyor.</p>
<p>“Dut, tatlım,” diyor İstiridye ve Mona’nm saçlarını okşuyor, kızın saçlarına kan bulaşıyor. Örgülerinden birini alıp Mona’nın kulağının arkasına sıkıştırıyor. “Siktiri boktan bir kitaptı o,” diyor.</p>
<p>“Öyle olsun,&quot; diyor Mona, geri çekilip kollarını göğsünde kavuşturuyor.</p>
<p>İstiridye de “Öyle olsun,” diyor. Ve arabanın kapısını çarparak kapatıyor, eli pencerede kanlı bir iz bırakıyor.</p>
<p>Kırmızı ellerini havaya kaldırıp arabanın yanından bir adım geriliyor. Kafasını sallarken “Unutun beni. Tanrı’nın tuvalete atıp üzerine sifonu çekebileceğiniz timsahlarından biriyim ben de,&quot; diyor.</p>
<p>Helen arabayı sürüş vitesine alıyor. Bir düğmeye basıp İstiridye’nin olduğu taraftaki kapıyı kilitliyor.</p>
<p>İstiridyc’nin arabanın içinden boğuk duyulan sesi “Üzerime sifonu çekebilirsiniz ama ben bok yemeğe devam edeceğim” diye ba-</p>
<p>giriyor. “Büyümeye devanı edeceğim.”</p>
<p>Helen sinyal verip trafiğe çıkıyor.</p>
<p>“Beni unutabilirsiniz,” diye bağırıyor İstiridye. Bas bas bağıran kırmızı şeytan suratı ve büyük beyaz dişleriyle “Ama bu benim hâlâ var olmadığım anlamına gelmez,” diye haykırıyor.</p>
<p>Her nedense aklıma, ilk kez 1860<sup>!</sup>ta Medford, Massachussets’te bir pencereden dışarı uçan ilk çingene güvesi geliyor.</p>
<p>Arabayı kullanan Helen, bir parmağıyla gözüne dokunuyor ve elini tekrar direksiyona götürdüğünde eldivenin ucunun daha koyu&#160;bir kahverengi olduğunu görüyorum. Ve ıslak. İyi günde, kötü günde. Zenginlikte, yoksullukta. Bu onun hayatı.</p>
<p>Mona iki eliyle yüzünü örtüp hıçkırıklara boğuluyor.</p>
<p>1, 2, 3 diye saymaya başlayıp... radyoyu açıyorum.</p>
<p><span style="font-style:italic;">Kasabanın adı haritada Stone River olarak geçiyor. Stone River, Nebraska. Ama Çavuş'la birlikte oraya vardığımızda şehir sınırındaki tabelanın boyanarak, üzerine &quot;Shivapuram&quot; yazılmış olduğunu görüyoruz.</span></p>
<p><span style="font-style:italic;">Nebraska.</span></p>
<p><span style="font-style:italic;">Nüfus 17,000.</span></p>
<p><span style="font-style:italic;">Sokağın ortasında, yol çizgilerinin üstüne apışıp oturmuş alaca bir ineği yoldan çekmemiz gerekiyor. Geviş getiren hayvan yerinden kıpırdamıyor.</span></p>
<p><span style="font-style:italic;">Kasabanın merkezi kırmızı tuğlalı binaların oluşturduğu iki bloktan ibaret. Ana kavşaktaki trafik lambasında sarı yanıyor. Siyah bir inek dur levhasının metal direğine sürtünerek yan tarafını</span></p>
<p><span style="font-style:italic;">kaşıyor. Beyaz bir inek postanenin penceresindeki saksıdan sarkan zinya çiçeklerini yiyor. Başka bir inek karakolun önündeki kaldırıma yatarak yolu kapatmış.</span></p>
<p><span style="font-style:italic;">Ortalık köri ve paçuli kokuyor. Şerif yardımcısının ayağında sandalet var. Şerif yardımcısı, postacı, kafedeki garson kız, meyhanedeki barmen; hepsinin kaşlarının arasında siyah bir nokta var.&#160;Hintlilerin bindi adını verdiği süs.</span></p>
<p><span style="font-style:italic;">“Aman Tanrım,&quot; diyor Çavuş. “Tüm kasaba Hindu olmuş”</span></p>
<p><span style="font-style:italic;">Bu haftaki</span> Psişik MucizelerBülteni’nde <span style="font-style:italic;">tüm bunların sebebinin konuşan Yahuda İneği olduğu yazıyor.</span></p>
<p><span style="font-style:italic;">Mezbaha işlerinde işin hilesi, ineklerin kesimin yapıldığı kata çıkan darboğaz şeklindeki ağıla tırmanmalarını sağlamaktır. Çiftliklerden kamyonetlerle getirilen ineklerin kafası karışıktır, korkarlar. Saatlerce, bazen günlerce aç ve uykusuz bir halde kamyonetle&#160;yol giden inekler, mezbahanın dışındaki yemliklerde otlayan diğer&#160;ineklerin yanına bırakılır.</span></p>
<p><span style="font-style:italic;">Ağılı tırmanmaları için yanlarına Yahuda ineği gönderilir. Bu ineğe gerçekten bu isim verilir. Bu, mezbahada yaşayan bir inektiı.&#160;Eceli gelen ineklerin arasına karışıp onları kesimhaneye çıkan ağıla yönlendirir. Yahuda İneği yol göstermese, korkudan aklı çıkmış&#160;inekler asla ağıla girmezler.</span></p>
<p><span style="font-style:italic;">Balta, bıçak veya çelik keskinin kafaya indiği noktaya bir adım kala, yani son anda, Yahuda ineği kenara çekilir. Kendini kurtarıp&#160;sıradaki inekleri ölüme gönderir. Bunu ömrü boyunca yapmaya devam eder.</span></p>
<p>Psişik Mucizeler Bülteni’ <span style="font-style:italic;">ne göre bu durum Stone River Et Paketleme Tesisi'ndeki Yahuda İneği'hin durduğu güne dek böyle sürdü.</span></p>
<p><span style="font-style:italic;">Yahuda İneği o gün kesimhane kapısında durup yolu tıkadı. Kenara çekilerek arkasındaki sürünün ölmesine izin vermeyi reddetti. Tüm mezbaha ekibinin gözleri önünde arka bacaklarının üzerine&#160;oturdu. Aynen köpeklerin oturuşu gibi kesimhanenin kapısına oturdu ve kahverengi inek gözleriyle çevresindekilere bakıp konuştu.</span></p>
<p><span style="font-style:italic;">Yahuda İneği konuştu.</span></p>
<p><span style="font-style:italic;">&quot;Et yeme alışkanlığınıza son verin,” dedi.</span></p>
<p><span style="font-style:italic;">İnek genç bir kadın sesiyle konuşuyordu. Gerisindeki inekler ağırlıklarını bir o ayaklarına bir bu ayaklarına vererek beklediler.</span></p>
<p><span style="font-style:italic;">Mezbaha çalışanları, ağızlan şaşkınlıktan bir karış açık kalınca, içtikleri sigaraları kanlı zemine düşürdüler. Bir tanesi çiğnemekte olduğu tütünü yuttu. Kadının teki eliyle ağzını örtüp parmaklarının arasından çığlık attı.</span></p>
<p><span style="font-style:italic;">Yahuda İneği oturduğu yerde ön ayaklarından birini çalışanlara doğru uzattı ve “Moksha'ya ulaşmanın yolu diğer yaratıklara acı çektirmek değildir&quot; dedi.</span></p>
<p>Psişik Mucizeler Bülteni<span style="font-style:italic;">’nde “moksha&quot;nın, Sanskritçe “kurtuluş” yani, reenkarnasyonun karma döngüsünün sonu demek olduğu yazıyor.</span></p>
<p><span style="font-style:italic;">Yahuda ineği o gün bütün öğleden sonra konuştu. İnsanoğlunun doğal yaşamı tahrip ettiğini söyledi. İnsanların diğer canlı türlerini yok etmekten vazgeçmesi gerektiğini söyledi. İnsanoğlu kendi&#160;nüfusuna sınır getirmeli, gezegendeki varlıkların ancak çok küçük&#160;bir yüzdesinin insan olmasına izin veren bir kota sistemi oluşturmalıydı. Çoğunluk olmadıkları sürece insanlar istediği şekilde yaşayabilirdi.</span></p>
<p><span style="font-style:italic;">Sonra onlara bir Hindu şarkısı öğretti. Tüm çalışanlar şarkıyı söylerken, o da şarkının ritmine göre toynağını bir ileri, bir geri oynattı.</span></p>
<p><span style="font-style:italic;">Yaşam ve ölümün doğasıyla ilgili tüm soruları yanıtladı-</span></p>
<p><span style="font-style:italic;">Yahuda ineği düz bir sesle konuştu, konuştu, konuştu.</span></p>
<p><span style="font-style:italic;">Şimdi, burada Çavuş’la ben olayın bir adım gerisindeyiz. Cadı avındayız. O gün et paketleme tesisinden salıverilen tüm o ineklere&#160;bakıyoruz. Kasabanın uzak bir köşesinde yer alan tesis ise boş ve&#160;sessiz. Adamın biri beton binayı pembeye boyuyor. Tesisi Hindu aş-ramına dönüştürüyorlar. Yemliğe sebze ekmişler.</span></p>
<p><span style="font-style:italic;">Yahuda İneği o günden sonra tek kelime etmemiş. İnsanların ön bahçesindeki çimleri yiyor. Kuş banyolarından su içiyor. İnsanlar&#160;ineğin boynuna papatyalardan kolye yapıp asıyorlar.</span></p>
<p><span style="font-style:italic;">Çavuş “İşgal büyüsünü kullanıyorlar,&quot; diyor. Arabanın önünden ağır adımlarla ilerleyen dev gibi bir domuzun geçmesini beklemek için yolun ortasında duruyoruz. Nalburun tentesinin altında-</span></p>
<p><span style="font-style:italic;">ki gölgede başka domuzlarla tavuklar duruyor.</span></p>
<p><span style="font-style:italic;">İşgal büyüsü kişinin bilincini başka bir varlığın fiziksel bedenine yüklemesine yarar.</span></p>
<p><span style="font-style:italic;">Ona uzun uzun baktıktan sonra tencere dibin kara, seninki benden kara, diyorum.</span></p>
<p><span style="font-style:italic;">&quot;insanlar veya hayvanlar&quot; diyor Çavuş, &quot;kendini yaşayan herhangi bir canlı bedenin içine sokabilirsin.&quot;</span></p>
<p><span style="font-style:italic;">Ne demezsin, diyorum.</span></p>
<p><span style="font-style:italic;">Aşramı pembeye boyayan adamın yanından geçerken Çavuş “Bana sorarsan reenkarnasyon, işi ertelemenin başka bir yolu&#160;diyor.</span></p>
<p><span style="font-style:italic;">Tabii, tabii, tabii diyorum. Bunu bana daha önce de söylemişti.</span></p>
<p><span style="font-style:italic;">Çavuş uzanıp buruşuk ve lekeli elini elimin üstüne koyuyor. Elinin üstü gri tüylerle kaplı. Silahını tutmaktan parmakları buz gibi olmuş. Elimi sıkıp &quot;Beni hâlâ seviyor musun?&quot; diyor.</span></p>
<p><span style="font-style:italic;">Başka şansım var mı, diye soruyorum.</span></p>
<p>Omuz atarak ilerleyen atletli kadınlarla kovboy şapkalı heriflerden oluşan bir kalabalığın içindeyiz. İnsanlar elma şekeri ve kâğıt külahlardan meyveli buz yiyorlar. Her yer toz içinde. Biri Helen’in ayağına basıyor. Helen ayağını çekerken “Ne kadar insan öldürürsem öldüreyim asla yeterli olmayacağını fark ettim,&quot; diyor.</p>
<p>İş konuşmayalım, diyorum.</p>
<p>Yerlerde birbirine dolanmış siyah kaim kablolar var. Işıkların ötesindeki karanlıkta duran jeneratörler elektrik üretmek için dizel&#160;harcıyorlar. Dizel benzin, yağda kızarmış yiyecek, kusmuk ve toz&#160;şeker kokuyor her yer.</p>
<p>Bugünlerde insanların eğlenceden anladığı şey bu işte. Yanımızdan bir çığlık geçip gidiyor. Ve Mona’nın kısacık bir</p>
<p>görüntüsü. Üzerinde neon ışıklarıyla <span style="font-style:italic;">Ahtapot</span> yazan bir lunapark aleti bu. Bükülmüş sırıklar gibi görünen siyah metal kollar bir tekerlek göbeğinin çevresinde dönüyor. Kollar aynı zamanda bir aşağı bir yukarı hareket ediyor. Her kolun ucunda oturacak bir yer var&#160;ve bu koltuklar da kendi çevrelerinde dönüyorlar. Yanımızdan tekrar bir çığlık ve siyah, kırmızı renkli bir saç şeridi geçiyor. Mo-na’nın gümüş zincirleriyle takıları boynunun bir kenarından aşağıya sarkıyor. Her iki eli de kucağının üzerinde sürgülenmiş olan koruma çubuğuna yapışmış.</p>
<p>Batı medeniyetinin harabeleri, taretler, kuleler ve bacalar düşüyor saçlarından. Bir <span style="font-style:italic;">I Ching</span> sikkesi kurşun gibi yanımızdan geçiyor.</p>
<p>Helen onu izlerken “Sanırım Mona istediği uçma büyüsüne kavuştu,” diyor.</p>
<p>Çağrı cihazım tekrar çalmaya başlıyor. Polis dedektifinin numarası. Yeni bir kurtarıcı peşime düşmüş bile.</p>
<p>Daha çok insan öldükçe, her şey daha da aynı kalıyor.</p>
<p>Çağrı cihazımı kapatıyorum.</p>
<p>Mona’nın çığlıklar atarak yanımızdan geçişine bakan Helen “Kötü haber mi?” diye soruyor.</p>
<p>Önemli bir şey değil, diyorum.</p>
<p>Helen pembe topuklu ayakkabılarıyla siyah elektrik kablolarının üzerinden atlayarak çamur ve talaş karışımının üzerinden yürümeye çalışıyor.</p>
<p>Elimi uzatıp “Tut elimi,” diyorum.</p>
<p>O da tutuyor. Sonra bırakmıyorum elini. O da bunu umursuyor-muş gibi görünmüyor. Böylece el ele yürümeye başlıyoruz. Ve bu çok hoş.</p>
<p>Parmaklarında sadece birkaç büyük yüzük kaldığından elim sandığınız kadar acımıyor.</p>
<p>Lunapark aletleri pırlanta beyazı, zümrüt yeşili, yakut kırmızısı, türkuvaz ve safir mavisi, kuvars sarısı ve kehribar turuncusu ışıklar&#160;saçarak çevremizdeki havayı dövüyorlar. Dört bir yana mont e edilmiş ayakların üzerindeki hoparlörlerden rock müziği gümbürdüyor.</p>
<p>Ah şu rock-kolikler. Ah şu sükûnet-fobikler.</p>
<p>Helen’a en son ne zaman dönmedolaba bindiğini soruyorum.</p>
<p>Her yerde el ele tutuşmuş öpüşen kadınlar ve erkekler var. Birbirlerine pembe pamuk helva yediriyorlar. Yan yana yürürlerken hepsi de bir elini, diğerinin daracık kot pantolonunun arka cebine&#160;sokmuş.</p>
<p>Kalabalığı izleyen Helen “Bunu sakın yanlış anlama ama en son ne zaman şey yaptın?” diye soruyor.</p>
<p>Ne yaptım, diye soruyorum.</p>
<p>“Bilirsin işte,” diyor.</p>
<p>Sonuncusu sayılır mı bilmem ama üzerinden neredeyse on sekiz yıl geçti.</p>
<p>Helen gülümsüyor ve “Bir tuhaf yürümene şaşmamalı,” diyor. “Ben de John’dan sonra kimseyle birlikte olmadım ve yirmi yıl&#160;geçti,” diyor.</p>
<p>Yerdeki talaşla kabloların arasında buruşmuş bir gazete kâğıdı var. Üç sütunluk ilanda şöyle yazıyor:</p>
<p><span style="font-style:italic;">Helen Böyle Gayri Menkul Acentesi Müşterilerinin Dikkatine</span></p>
<p>“Satın aldığınız ev perili mi çıktı? Eğer öyleyse açılacak toplu davaya katılmak için aşağıdaki numarayı arayın.”</p>
<p>Soma da İstiridye’nin cep telefonu numarası yazıyor. Helen’a neden İstiridye’ye bunları anlattığını soruyorum.</p>
<p>Helen yerdeki gazete ilanına bakıyor. Pembe ayakkabısıyla üzerine basarak gazete kâğıdını çamura gömüyor ve “Onu neden öl-dürmediysem, işte aynı sebepten. Zaman zaman çok sevimli olabiliyordu,” diyor.</p>
<p>Çamura bulanan gazetedeki ilanın yanında başka bir ölü mankenin resmi var.</p>
<p>Helen üzeri insan dolu oturma yerlerine kırmızı ve beyaz flore-san tüpleri takılmış olan dönmedolaba bakıyor ve “Buna binebiliriz sanırım,” diyor.</p>
<p>Adamın biri dönmedolabı durduruyor, oturma yerlerinin sallanması durunca Helen’la birlikte kırmızı plastik mindere oturuyoruz</p>
<p>ve adam kucağımızın üzerindeki koruma çubuğunu kapatarak sürgülüyor. Geri çekilip kolu çekiyor ve dizel motor çalışmaya başlıyor. Dönmedolap sanki geri gidecekmiş gibi aniden silkeleniyor ve Helen’la birlikte karanlığa doğru yükseliyoruz.</p>
<p>Tepeye varmamıza az kala dönmedolap silkelenip duruyor. Oturduğumuz yer sallanıyor ve Helen aniden koruma çubuğuna yapışıyor. Parmağındaki pırlantalardan bir tanesi kayıp ışıklarla payandaların, renklerle suratların arasından parıltılar saçarak uçup&#160;makinenin dişlilerinin arasına düşüyor.</p>
<p>Helen yüzüğün arkasından bakarken “Nerden baksan otuz beş bin dolar değerindeydi,” diyor.</p>
<p>Belki bir şey olmamıştır, diyorum. Ne de olsa yüzük pırlanta.</p>
<p>Ama Helen, sorun da bu ya zaten, diyor. Kıymetli taşların dünyadaki en sert şeyler olduğunu ama yine de kırılabileceklerini söylüyor. Sabit bir baskı veya basınca dayanabilirlermiş ama ani ve sert bir darbe tuzla buz olmalarına sebep olabilirmiş.</p>
<p>Mona talaşların üzerinden koşturarak gelip tam altımızda duruyor ve ellerini sallıyor. Durduğu yerde havaya zıplayıp “Heeey! Aslan Helen!” diye bağırıyor.</p>
<p>Dolap sarsılıp tekrar hareket etmeye başlıyor. Oturduğumuz yer sallanıyor, Helen’in çantası kayıyor ama yakalamayı başarıyor. Gri&#160;taş hâlâ çantasında. İstiridye’nin cemaatinin verdiği hediye. Çantasını yakalıyor ama koltuktan kayan ajandasını tutamıyor ve ajandanın sayfalan açılarak talaşların üzerine düşüyor, Mona koşup ajandayı yerden alıyor.</p>
<p>Talaşları silkelemek için defteri bacağına vuruyor ve sorun olmadığını göstermek için havada sallıyor.</p>
<p>Helen “Tanrıya şükürler olsun ki Mona var,” diyor.</p>
<p>Mona senin beni öldürmeyi planladığını söyledi, diyorum.</p>
<p>Helen “Bana da senin beni öldürmek istediğini söyledi,” diyor.</p>
<p>İkimiz de birbirimize bakıyoruz.</p>
<p>Tanrıya şükürler olsun ki Mona var, diyorum.</p>
<p>Helen “Bana karamelli mısır alır mısın?” diyor.</p>
<p>Biz yükseldikçe aşağıda daha da küçük görünen Mona ajandanın içine bakıyor. Her gün Helen’in politik bir hedefinin isminin</p>
<p>yazılı olduğu sayfalara bakıyor.</p>
<p>Gözlerimi renkli ışıklardan gece semasına çeviriyorum, yıldızlara yaklaşıyoruz. Mona bir keresinde yaşamın en güzel yanının yıldızlar olduğunu söylemişti. Öldükten sonra gittikleri yerde insanlar yıldızları göremezmiş.</p>
<p>Uzayın derinliklerini düşünün, o inanılmaz soğuğu ve sessizliği. Sadece sükûneti bile ödül sayılabilecek cenneti düşünün.</p>
<p>Helen’a eve gidip birkaç sorunu halletmem gerektiğini söylüyorum. İşler iyice sarpa sarmadan bir an önce gitmem gerekiyor.</p>
<p>Ölü mankenler. Nash. Polis dedektifleri. Hepsi. Nash’in ölüm büyüsünü nasıl ele geçirdiğini bilmiyorum.</p>
<p>Daha yukarı yükseldikçe kokulardan ve jeneratörün gürültüsünden uzaklaşıyoruz. Sessizlik ve soğuğa yükseliyoruz. Ajandayı okuyan Mona iyice küçülüyor. Aşağıdaki kalabalık, paraları, dirsekleri ve kovboy çizmeleri de küçülüyor. Yiyecek büfeleriyle, portatif tuvaletler de küçülüyor. Çığlıklar ve rock müziği daha az duyuluyor.</p>
<p>Bir an silkiniyor ve en tepede duruyoruz. Oturduğumuz yerin sallantısı yavaşlıyor, duruyoruz. Bu yükseklikte esen rüzgâr Helen’in pembe baloncuk gibi görünen saçını karıştırıyor, tarıyor, geriye doğru yatırıyor. Bu kadar yüksekten bakınca neon ışıkları, makine yağları ve çamur bile mükemmel görünüyor. Mükemmel, güvenli ve mutluluk verici. Müzik ise kuru bir güm, güm, gümden&#160;ibaret.</p>
<p>Tanrı’ya böyle görünüyor olmalıyız.</p>
<p>Diğer oyuncaklara, dönüp duran ışıklara ve çığlıklara bakan Helen “Beni bulduğuna çok sevindim. Hep birinin beni bulmasını ümit etmiştim,” diyor. “Bulan kişi sen olduğun için mutluyum.”</p>
<p>Hayatının o kadar da kötü olmadığını söylüyorum. Mücevherleri var. Patrick var.</p>
<p>“Yine de,” diyor, “insanın tüm sırlarını bilen birinin olması güzel bir şey.”</p>
<p>Döpiyesinin rengi açık mavi ama sıradan bir ardıçkuşu yumurtasının mavisi değil. Bulduğunuz zaman ya yumurtanın içinde ölmüşse, ya bu yüzden yumurtadan çıkmazsa diye endişe edeceğiniz</p>
<p>türden bir ardıçkuşu yumurtası mavisi. Sonra da <span style="font-style:italic;">yumurtadan çıkar </span>ve şimdi ne yapacağım diye endişe edersiniz.</p>
<p>Helen elini koruma çubuğunda duran elimin üzerine koyuyor ve “Bay Streator, bir <span style="font-style:italic;">ön</span> adın var mı,” diyor.</p>
<p>Cari.</p>
<p>Cari, diyorum. Adım Cari Streator.</p>
<p>Neden benim orta yaşlı olduğumu söyledin, diye soruyorum..</p>
<p>Helen gülüyor ve “Çünkü öylesin. İkimiz de öyleyiz,” diyor.</p>
<p>Dolap tekrar sallanıyor ve aşağıya inmeye başlıyoruz.</p>
<p>Gözlerin, diyorum. Gözlerin mavi, diyorum.</p>
<p>Ve bu benim hayatım.</p>
<p>Aşağıya varınca görevli koruma çubuğunu açıyor, inmesine yardım etmek için Helen'a elimi uzatıyorum. Talaş seyreldiği için&#160;yerler kaygan, o yüzden birbirimizin beline sarılıyor ve kalabalığa&#160;karışıyoruz. Mona’nın yanına varıyoruz; ve o hâlâ ajandayı okuyor.</p>
<p>“Karamelli mısır yemenin vakti geldi,” diyor Helen. “Cari gidip alacak.”</p>
<p>Mona kafasını elindeki açık duran ajandadan kaldırıp bize bakıyor. Ağzı hafif açık, gözlerini birkaç kez hızlıca kırpıştırıyor. İç geçirip “Aradığımız Büyü Kitabı var ya?” diyor. “Sanırım onu bulduk.”</p>
<p>Bazı cadılar büyülerini runik yazıyla, yani gizli kodları olan sembollerle yazarlar. Mona’ya göre bazı cadılar tersten yazarlar, böylece büyü sadece aynaya tutularak okunabilir. Sayfanın ortasından başlayıp büyüleri spiral şeklinde dışarı doğru döndürerek&#160;yazarlar. Bazıları Antik Yunan’daki büyü tabletlerinde olduğu gibi&#160;ilk satırı soldan sağa, İkincisini sağdan sola, sonrakini soldan sağa,&#160;sonrakini sağdan sola yazarlar. İpe bağlı öküzün ileri geri yürüyüşüne benzediği için buna <span style="font-style:italic;">boustrophedon</span> biçimi denir. Yılan gibi&#160;görünsün diye bazılarının her satırı farklı yönlere doğru yazdığını&#160;söylüyor Mona.</p>
<p>Tek kural ise büyünün düğümlenmesi gerektiğidir. Ne kadar gizli ve ne kadar çok düğüm atılmış olursa büyü o kadar kuvvetli</p>
<p>olur. Cadılar için düğümün kendisi büyülüdür. Büyücü tanrı Hep-haestus’u bacakları düğüm olmuş şekilde çizerler veya heykellerini o şekilde yaparlar.</p>
<p>Büyü ne kadar çok düğümlenirse, kurbanın da eli ayağı o denli dolaşıp düğüm olacaktır. Düğümler kurbanın kafasını karıştırır.&#160;Dikkatini dağıtır. Kurban devamlı tökezler. Başı döner. Konsantre&#160;olamaz.</p>
<p>Şarkı ve danslarıyla aynı şeyi yapan Büyük Birader gibi.</p>
<p>Çakıllı otoparkta, karnaval alanıyla Helen’in arabasının durduğu yerin tam ortasında duruyoruz; Mona ajandayı havaya kaldırıyor, böylece karnaval ışığı bir sayfanın üzerine vuruyor. İlk önce sadece Helen’in o sayfaya yazmış olduğu notları görüyoruz. Albay&#160;Antonio Capelle’nin adı ve emlak göstermek için verilen birkaç&#160;randevu. Dikkatli bakınca sayfanın arkasından vuran renkli ışıklar&#160;sayesinde beliren solgun kırmızı kelimeler, sarı cümleler ve mavi&#160;paragrafları görüyoruz.</p>
<p>“Renksiz mürekkep,” diyor Mona.</p>
<p>Su lekesi kadar solgun, hayalet yazılar.</p>
<p>“Beni uyandıran şey defterin cildi oldu,” diyor Mona.</p>
<p>Defterin kapağı da, cildi de koyu kırmızı deriden, elden ele gezmekten rengi neredeyse siyah olmuş.</p>
<p>“İnsan derisi,” diyor Mona.</p>
<p>Basil Frankie’nin evindeydi, diyor Helen. Güzel ve eski, üstelik boş bir defter gibi görünmüş. Frankie’nin eviyle birlikte satın almış. Kapakta siyah renkli, beş köşeli yıldız var.</p>
<p>“Bir pentagram,” diyor Mona. “Defter haline getirilmeden önce bu birisinin dövmesiymiş,” diyor. Kitabın sırtındaki bir tümseğe&#160;dokunuyor ve “Bu küçük çıkıntı da göğüs ucu,” diyor.</p>
<p>Mona defteri kapatıp Helen’a uzatıyor ve “Dokun bak,” diyor. “Kadimden de öte.”</p>
<p>Helen çantasını açıp düğmeli beyaz eldivenlerini çıkarıyor. “Yok, sen tut,” diyor.</p>
<p>Ellerinde açık duran kitaba göz gezdiren Mona, sayfaları ileri geri çeviriyor. “Mürekkep olarak ne kullandıklarını bilsem, okuyabilirdim,” diyor.</p>
<p>Amonyak veya sirkeyle yazılmışsa, diyor, kırmızılahana haşlayıp suyunu yazıya sürünce mürekkep mora dönüşür.</p>
<p>Meniyle yazılmışsa, floresan ışığında okuyabilirsin.</p>
<p>İnsanlar büyülerini döl suyuyla mı yazıyorlarmış, diye soruyorum.</p>
<p>Mona “Sadece en güçlü büyü türlerini,” diyor.</p>
<p>Mısır nişastası solüsyonuyla yazılmışsa, harflerin görünmesi için üzerlerine iyot sürülür.</p>
<p>Limon suyuyla yazılmışsa, mürekkebin kahverengiye dönmesi için sayfaları ısıtmak gerekir.</p>
<p>“Ekşi olup olmadığını anlamak için yalasana,” diyor Helen.</p>
<p>Ama Mona defteri hızlıca kapatıyor. “Mumyalanmış insan derisiyle kaplı ve muhtemelen antik meniyle yazılmış bin yıllık bir cadı kitabı bu,” diyor Helen’a. <span style="font-style:italic;">“Sıkıyorsa sen yala.&quot;</span></p>
<p>Helen “Tamam, ne demek istediğini anladım. En azından çabuk olmayı ve tercüme etmeyi dene,” diyor.</p>
<p>Mona “Bunu on yıldır yanında gezdiren ben değilim. Her şeyin üstüne yazı yazarak ona zarar veren de ben değilim,” diyor. Kitabı&#160;iki eliyle birden tutup Helen’i dürtüyor. “Bu kadim bir kitap. Yunanca ve Latince’nin artık kullanılmayan şekilleriyle yazılmış. Bir&#160;de unutulmuş bazıRunik harflerle,” diyor. “Biraz zamana ihtiyacım&#160;olacak.”</p>
<p>Helen çantasını açıyor ve “Al,” diyor. Çantasından kare şeklinde katlanmış bir kâğıt çıkarıp Mona’ya uzatıyor ve “Bu ölüm şarkısının bir kopyası. Basil Frankie adında bir adam bu kadarını tercüme etmiş. Bunu kitaptaki büy .1 rden biriyle eşleştirebilirsen, o dilde yazılmış tüm büyüleri tercüme etmek için bir anahtar olarak&#160;kullanabilirsin,” diyor. “Rosetta taşında’ olduğu gibi.”</p>
<p>Mona katlı kâğıdı almak için elini uzatıyor.</p>
<p>Ama ben kâğıdı Helen’in dinden kaptığım gibi niye bu konuyu tartışıyoruz ki diye soruyorum. Bence kitabı yakmalıyız, diyorum.&#160;Kâğıdı açıyorum. Kütüphanenin birinden çalınmış bir 27. sayfa bu.</p>
<p>* Antik Yunanlılar ile Mısırlıların yaptığı, taşın üzerine üç dilde yazılmış, böylelikle Mısır halkı, asillen ve Yunanlılar tarafından kolaylıkla okunabilmiş olan antlaşma. (y.h.n.)</p>
<p>Bu konuyu düşünmemiz gerek, diyorum.</p>
<p>Helen’a, bunu Mona’ya yapmak istediğine emin misin diye soruyorum. Bu büyü hayatlarımızı zaten yeterince mahvetti. Üstelik Mona’nın bilmesi demek, İstiridye’nin de öğrenmesi demek.</p>
<p>Helen parmaklarını eldivenlerine geçiriyor. Düğmelerini ilikleyip elini Mona’ya uzatıyor ve “Kitabı bana ver,” diyor.</p>
<p>“Ben yapabilirim,” diyor Mona.</p>
<p>Helen elini sallayıp “Hayır, en iyisi bu. Bay Streator haklı. Hayatında birçok şey değişir,” diyor.</p>
<p>Gece havası uzaklardan gelen baygın çığlıklar ve parlak ışıklarla dolu.</p>
<p>Mona “Hayır,” deyip kitaba sarılıyor ve göğsüne bastırıyor.</p>
<p>“Gördün mü?” diyor Helen. “Başladı bile. Azıcık güç sahibi olma fırsatı doğdu mu, hemen daha fazlasını istersin.”</p>
<p>Mona’ya kitabı Helen’a vermesini söylüyorum.</p>
<p>Mona bize sırtını dönerek “Onu bulan benim. Kitabı okuyabilecek tek kişi de benim,” diyor. Kafasını çevirip omzunun üzerinden bana bakıyor ve “Sen hikâyeyi satabilmek için onu yok etmek istiyorsun sadece. Hakkında güvenli şekilde konuşabilmek için her şeyin çözülmesini istiyorsun,” diyor.</p>
<p>Helen “Mona, tatlım, yapma,” diyor.</p>
<p>Mona dönüp öbür omzunun üzerinden Helen’a bakıyor ve “Sen de kitabı dünyanın hâkimi olabilmek için istiyorsun. Sen her şeyin&#160;maddi tarafını düşünürsün zaten,” diyor. Bütün vücuduyla kitabı&#160;sarmalarcasına omuzlarını öne düşürüyor, kafasını eğip kitaba bakıyor ve “Bunu olduğu gibi takdir eden tek kişi benim,” diyor.</p>
<p>Ona Helen’i dinlemesini söylüyorum.</p>
<p>“Bu Gölgeler Kitabı,” diyor Mona. <span style="font-style:italic;">“Gerçek</span> bir Gölgeler Kitabı. Gerçek bir cadıya ait. Bırakın da tercüme edeyim. Bulduklarımı size söylerim. Söz veriyorum.”</p>
<p>Helen’dan aldığım ölüm şarkısını katlayıp arka cebime sokuyorum. Mona’ya bir adım yaklaşıyorum. Helen’a bakıyorum, başıyla onaylıyor.</p>
<p>Sırtı hâlâ bize dönük olan Mona “Patrick’i geri getireceğim,” diyor. “Bütün küçük çocukları geri getireceğim.”</p>
<p>Onu belinden yakaladığım gibi havaya kaldırıyorum. Mona çığlıklar atarak topuklarıyla incik kemiklerime tekmeler atıyor, kitaba sımsıkı sarılmış bir şekilde benden kurtulmak için bir sağa, bir sola debeleniyor. Ölü insan derisine dokunana dek kollarımı Mo-na’nın koltukaltlanna kadar kaldırıyorum. Ölü göğüs ucuna dokunuyorum. Mona'nın göğüs uçlarına da dokunuyorum. Mona çığlık&#160;atıp tırnaklarını ellerime, parmaklarımın arasındaki yumuşak deriye geçiriyor. Ellerimin üstünü tırmalamaya başladığı sırada bileklerinden tutup kollarını arkasına kıvırıyorum. Kitap yere düşüyor,&#160;Mona’nın savurduğu tekmelerden bir tanesi kitabın ileri fırlamasına sebep oluyor, karanlık otoparkta uzaktan gelen çığlıklardan dolayı kimse olayın farkına varmıyor.</p>
<p>İşte bu da benim hayatım. Bu, bir gün kaybedeceğimi bildiğim kızım. Bir erkek arkadaş yüzünden. Okulda aldığı kötü notlar yüzünden. Uyuşturucu yüzünden. Sebep her ne olursa olsun, bu ayrılık her zaman olur. Bu iktidar savaşı. Ne kadar iyi bir baba olacağınızı düşünürseniz düşünün, günün birinde kendinizi bulacağınız&#160;nokta budur işte.</p>
<p>Sevdiklerinize onları öldürmekten daha kötü şeyler yapabilirsiniz.</p>
<p>Kitap tozla karışık çakıl alana düşüyor.</p>
<p>Helen’a kitabı alması için haykırıyorum.</p>
<p>Mona serbest kalır kalmaz Helen’la bir adım geri çekiliyoruz. Helen kitabı tutuyor, bense etrafta birileri var mı diye çevreme bakıyorum.</p>
<p>Mona ellerini yumruk yapıp bize doğru geliyor, kırmızı, siyah saçları yüzüne düşmüş. Gümüş zincirleri ve kolye uçları saçlarına&#160;dolanmış. Turuncu elbisesi bir yana kaymış, yakasının bir yanı yırtıldığı için çıplak omzu meydana çıkmış. Sandaletlerini bir kenara&#160;attığı için ayaklan da çıplak. Karanlık düğümler halindeki saçlarının gerisindeki gözleri karnaval ışıklarını yansıtıyor. Uzaktan gelen&#160;çığlıklar, Mona’nın attığı çığlıkların sonsuza dek sürecek yankısı&#160;olabilir.</p>
<p>Mona şeytan gibi görünüyor. Lanetli bir cadı gibi. Büyücü bir kadın gibi. Çarpılmış. Artık benim kızım değil. Artık benim asla</p>
<p>anlayamayacağım biri oldu. Bir yabancı.</p>
<p>Dişlerinin arasından “İkinizi de öldürebilirdim. Yapabilirdim,” diyor.</p>
<p>Elimle saçlarımı düzeltiyorum. Kravatımı da düzeltip gömleği-mi pantolonumun içine sokuyorum. 1, 2, 3 diye saydıktan sonra ona hayır diyorum. Biz seni öldürebilirdik. Bayan Boyle’a bir özür&#160;borcu olduğunu söylüyorum.</p>
<p>Sert sevgiden anlaşılan bu işte.</p>
<p>Beyaz eldivenleriyle kitabı tutan Helen, Mona’ya bakıyor.</p>
<p>Mona hiçbir şey söylemiyor.</p>
<p>Dizel jeneratörlerin çıkardığı duman, çığlıklar, rock müziği ve renkli ışıklar bu boşluğu doldurmak için ellerinden geleni yapıyorlar. Gece semalarındaki yıldızlar tek kelime etmiyor.</p>
<p>Helen bana dönüp “Ben iyiyim. Haydi gidelim artık,” diyor. Arabanın anahtarlarını çıkarıp bana uzatıyor. Helen’la arkamızı dönüp arabaya doğru yürümeye başlıyoruz. Arkama bakınca Mo-na’nın ellerine bakarak güldüğünü görüyorum.</p>
<p>Gülüyor.</p>
<p>Baktığımı görünce gülmeyi kesiyor ama suratındaki o ifade değişmiyor.</p>
<p>Suratındaki o yılışık sırıtışı yok et, diyorum. Nc diye sırıtıyorsun ki sen, diye soruyorum.</p>
<p>Ben arabayı kullanırken arkada koltukta oturan Mona kollarım göğsünde kavuşturuyor. Helen önde yanımda oturuyor, Büyü&#160;Kitabı kucağında açık duruyor, güneş ışığında yazıları görebilmek&#160;için her sayfayı kaldırıp cama doğru tutuyor. Ön koltukta aramızda&#160;durmakta olan cep telefonu çalmaya başlıyor.</p>
<p>Helen, Basil Frankie’nin evinden aldığı tüm referans kitaplarının hâlâ kendi evinde olduğunu söylüyor. Bunlara Yunanca, Latince ve Sanskritçe çeviri sözlükleri de dahilmiş. Çiviyazılarıyla ilgili kitaplar varmış. Artık kullanılmayan tüm lisanlar. O kitaplardan biri mutlaka Büyü Kitabı’nı tercüme etmesine yardımcı olurmuş.&#160;Ölüm büyüsünü Rosetta taşında olduğu gibi kod anahtarı olarak&#160;kullanırsa, bütün kitabı tercüme etmesi mümkün olabilirmiş.</p><div>
<p><span style="font-weight:bold;">f</span></p></div>
<p>Ve Helen’in cep telefonu çalıyor.</p>
<p>Dikiz aynasından Mona’nın burnunu karıştırıp sümüğünü kot pantolonunun kenarına sürterek kara bir topak haline getirdiğini&#160;görüyorum. Kucağına bakan gözlerini Helen’in ensesine odaklaya-na dek ağır ağır kaldırıyor.</p>
<p>Helen’in cep telefonu çalıyor.</p>
<p>Ve Mona topak haline getirdiği sümüğünü Helen’in pembe saçlarına fırlatıyor.</p>
<p>Ve Helen’in cep telefonu çalıyor. Gözünü Büyü Kitabı’ndan ayırmadan koltuğun üzerindeki telefonu bacağıma doğru ittiriyor&#160;ve “Onlara meşgul olduğumu söyle,” diyor.</p>
<p>Bir sonraki suikast görevini bildirmek için Dışişleri Bakanlığından biri arıyor olabilir. Bir entrika ve casusluk işinin yürütülmesi için başka bir devletten arıyor olabilirler. Bir uyuşturucu çetesinin elebaşının temizlenmesi için. Ya da suç alanında kariyer yapmış birinin emekliye ayrılması için.</p>
<p>Mona yeşil brokarlı Ayna Defteri’ni, yani cadı günlüğünü kucağında açıp renkli kalemlerle içine bir şeyler karalamaya başlıyor.</p>
<p>Telefonda bir kadın var.</p>
<p>Helen’a arayanın bir müşterisi olduğunu söylüyorum. Telefonu göğsüme yaslayıp telefondaki kadının dün gece merdivenlerden&#160;üzerine kesik bir baş yuvarlandığını söylediğini söylüyorum.</p>
<p>Büyü Kitabı’nı okumaya devam eden Helen “Feeney Drive’da-ki beş yatak odalı Sömürge dönemi Felemenk üslubunda inşa edilmiş ev olsa gerek,” diyor. &quot;Kafa hole düşmeden yok olmuş mu?” diye soruyor.</p>
<p>Kadına soruyorum.</p>
<p>Helen’a evet diyorum, merdivenlerin yansına gelince yok olmuş. Yüzünde öfkeli bir gülümseme olan, kan içinde, korkunç bir başmış.</p>
<p>Telefondaki kadın bir şeyler söylüyor.</p>
<p>Ve dişleri de kınkmış, diyorum. Kadının sesi oldukça kötü geliyor.</p>
<p>Mona renkli kalemleri kâğıda öyle sert bastırarak yazıyor ki, kalemler gıcırdıyor.</p>
<p>Büyü Kitabı’nı okumaya devam eden Helen “Yok olmuş ya işte. Bir sorun yok artık,” diyor.</p>
<p>Telefondaki kadın bunun her gece olduğunu söylüyor.</p>
<p>“Öyleyse ilaçlama ekibi çağırsın,” diyor Helen. Başka bir sayfayı güneş ışığına doğru tutuyor ve “Ona burada olmadığımı söyle,” diyor.</p>
<p>Mona’nın Ayna Defteri’ne çizdiği resim, önce yıldırım çarpan, sonra bir tank tarafından ezilen, son olarak da gözleri kanayarak&#160;ölen bir adamla kadının resmi. Beyinleri kulaklarından çıkmış. Kadının üzerinde döpiyes var ve bir sürü mücevher takmış; adam ise&#160;mavi bir kravat.</p>
<p>1, 2, 3 diye saymaya başlıyorum.</p>
<p>Mona adamla kadının resmini alıp ince şeritler halinde yırtıyor.</p>
<p>Telefon tekrar çalıyor, cevap veriyorum.</p>
<p>Telefonu göğsüme dayayıp Helen ’a bir herifin aradığını söylüyorum. Duşundan kan püskürdüğünü söylüyor.</p>
<p>Büyü Kitabı’nı pencereye tutan Helen “Pender Court’taki altı yatak odalı ev,” diyor.</p>
<p>Ve Mona “Pender <span style="font-style:italic;">Place.</span> Pender Court’ta çöpten çıkan kesik el var,” diyor. Arabanın camını azıcık aralayıp parçalara ayırdığı kadınla adamı boşluktan dışarı yollamaya başlıyor.</p>
<p>“Palm Comers’taki kesik eli söylüyorsun,” diyor Helen. “Pender Place’te insanları ısıran bir Doberman hayaleti var.”</p>
<p>Telefondaki adamdan hatta kalmasını rica ediyorum. Telefonun üzerindeki kırmızı renkli bekletme tuşuna basıyorum.</p>
<p>Mona gözlerini devirip “Isıran hayalet Millstone Bulvarı’ndaki İspanyol evinde,” diyor. Kırmızı keçeli kalemle bir şeyler yazmaya&#160;banlıyor, kelimeler sayfanın ortasından spiraller çizerek dışa doğru&#160;açılıyor.</p>
<p>9, 10, 11 diye sayıyorum.</p>
<p>Cama tuttuğu sayfadaki solgun yazılara bakarak gözlerini kırpıştıran Helen “Onlara emlak işini bıraktığımı söyle,” diyor. Solgun kelimelerin üzerinde parmağını gezdiriyor ve “Pender Court’takile-rin ergenlik çağında çocukları yok muydu?” diye soruyor.</p>
<p>Soruyorum, telefondaki adam evet diyor.</p>
<p>Helen dönüp arkada oturmakta olan Mona’ya bakıyor, Mona o sırada topak yapmış olduğu sümüğünü fırlatıyor ve Helen “Öyleyse ona de ki, insan kanıyla dolu bir küvet diğer dertlerinin yanında&#160;hiç kalır,” diyor.</p>
<p>Yola devam etsek nasıl olur, diyorum. Birkaç kütüphaneye daha gidebiliriz. Birkaç gezilecek yer görürüz. Başka bir karnaval mesela. Ulusal bir anıt. Biraz neşelenip gevşeyebiliriz. Eskiden bir&#160;aile olduğumuza göre, yeniden olabiliriz. Farazi olarak söylüyorum, birbirimizi hâlâ seviyoruz. Buna ne dersiniz, diye soruyorum.</p>
<p>Mona öne uzanıp kafamdaki saçlardan bir iki tel koparıyor. Helen’e uzanıp onun da saçlarından birkaç pembe tel koparıyor.</p>
<p>Helen önündeki Büyü Kitabı’na doğru sıçrayarak “Mona canımı yaktın,” diyor.</p>
<p>Aile içinde biz, yani ebeveynlerimle ben her türlü kavgayı Kızma Birader oynayarak çözerdik, diyorum.</p>
<p>Mona kahverengi ve pembe saç tellerini spiral şeklinde yazılar yazdığı kâğıdın içine koyup kâğıdı katlıyor.</p>
<p>Mona’ya benim yaptığım hataların aynısını yapmasını istemediğimi söylüyorum. Dikiz aynasından ona bakıyor ve onun yaşındayken ailemle konuşmamaya başladığımı söylüyorum. Onlarla neredeyse yirmi yıldır konuşmuyorum.</p>
<p>Mona içine saç tellerimizi koyduğu katlı kâğıda toplu iğne batırıyor.</p>
<p>Helen ’ın cep telefonu tekrar çalıyor ve yine bir adam arıyor. Genç bir adam.</p>
<p>İstiridye. Telefonu kapatmama fırsat vermeden “Hey, babalık, sakın yarınki gazeteyi alıp okumayı unutma,” diyor. “Senin için küçük bir sürpriz hazırladım.&quot;</p>
<p>“Şimdi telefonu ver de Dut'la konuşayım,” diyor.</p>
<p>Onun adı Mona, diyorum. Mona Sabbat.</p>
<p>Hâlâ Büyü Kitabı’nın bir sayfasını pencereye tutarak gizli yazıları okumaya çalışmakla meşgul olan Helen “Onun adı Mona Ste-inner,” diyor.</p>
<p>Ve Mona “Arayan İstiridye mi?” diye soruyor. Kafamın iki yanından kollarım uzatarak telefonu elimden kapmaya çalışıyor ve</p>
<p>“Bırak da konuşayım,” diyor. “İstiridye! İstiridye, Büyü Kitabı ellerinde!” diye bağırıyor.</p>
<p>Ve ben otobanda bir o yana bir yana savrulan arabayı zapt etmeye çalışırken telefonu kapatmayı başarıyorum.</p>
<p>Oturduğum dairenin tavanındaki lekenin yerinde büyük beyaz bir yama var. Sokak kapımdaysa ev sahibimin raptiyelediği bir&#160;not asılı. Ses yerine, mutlak bir sessizlik hüküm sürüyor. Halının&#160;üzeri kırık kapı ve payandalara ait minik plastik parçalarla dolu.&#160;Ampullerdeki ince tellerin cızırtısı duyuluyor. Saatimin tik takları&#160;duyuluyor.</p>
<p>Buzdolabımdaki süt bozulmuş. Çekilen bütün o acılar boşa gitmiş. Peynir kabarmış, üzerini küf bağlamış. Plastik bir paket içindeki hamburgerin rengi griye dönmüş. Yumurtalar normal görünüyor ama değiller, bu kadar uzun süre sonra olamazlar. Bu yiyecekler için verilen bütün o emekler, çekilen çileler çöpe atılıyor. Zavallı ineklerle danaların tüm katkıları kapı önüne konuyor.</p>
<p>Ev sahibimin bıraktığı notta tavandaki yamanın astar olduğu yazıyor. Lekenin kusması bittiğinde bütün tavanı boyayacaklarmış. Astarın hemen kuruması için ısıtıcı sonuna kadar açılmış. Tuvaletin içindeki suyun yarısı buharlaşmış. Evdeki bitkilerin hepsi kâğıt&#160;gibi kupkuru olmuş. Mutfak lavabosunun altındaki çöp tankının suyu yarıya indiği için çöplerin ürettiği gaz lavabodan dışarı sızıyor.&#160;Eski yaşamım, evim dediğim her şey bok kokuyor.</p>
<p>Astar, üst kattaki komşumdan geriye kalanlardan akan kanın sızmasını önlemek için atılmış.</p>
<p>Dışarıdaki dünyada şiir kitabının hâlâ ulaşamadığımız otuz dokuz kopyası var. Kütüphanelerde, kitapçılarda, evlerde. Tam bilemiyorum ama aşağı yukarı birkaç düzine işte.</p>
<p>Helen bugün ofisinde. Onu ofisinde, masasındaki Yunanca, Latince ve Sanskritçe çeviri sözlüklerinin ortasında otururken bıraktım. Küçük bir şişe iyot almış, pamuklu tahta bezine dökerek yazıların üzerine sürüyor ve görünmeyen kelimeler kırmızıya dönüyor.</p>
<p>Başka görünmez kelimelerin üzerine kırmızılahana suyuna bandığı pamuklu bezleri sürüyor ve kelimeler mora dönüyor.</p>
<p>Küçük şişeler, pamuklu bezler ve sözlüklerin yanında saplı bir lamba var. Lambanın kablosu duvardaki elektrik prizine takılı.</p>
<p>“Bu bir floroskop,” diyor Helen. “Kiraladık.” Kenarındaki düğmeye basıp açık duran Büyü Kitabı’nın üzerine tutuyor ve sayfalardan bir tanesi parlak pembe kelimelerle dolana dek sayfaları çeviriyor. “Bu spermle yazılmış,” diyor.</p>
<p>Büyülerin hepsinde farklı el yazısı kullanılmış.</p>
<p>Dış ofisteki masasında oturan Mona karnavaldan beri tek güzel söz etmedi. Polis telsiz tarayıcısında peş peşe acil durum kodları&#160;bildiriliyor.</p>
<p>Helen, Mona’ya “ ‘Şeytan’ için kullanılan güzel bir kelime var mı?” diye sesleniyor.</p>
<p>Ve Mona “Helen Hoover Böyle,” diyor.</p>
<p>Helen bana bakarak &quot;Bugünkü gazeteyi gördün mü?” diye soruyor. Kitapları bir yana itiyor, altlarından bir gazete çıkıyor. Sayfaları karıştırıyor; birinci sayfanın arkasında tam sayfa bir ilan var. İlk satır şöyle;</p>
<p>Sayfanın büyük bölümünde eski bir resim var; yirmi yıl önce çekilmiş olan düğün resmimizde Gina’yla birlikte gülümsüyoruz. Çok eski bir cumartesi ekinde yayınlanan düğün duyurumuzdan alınmış&#160;olsa gerek. Birbirimize olan sevgi ve bağlılığımızı kamuya beyan&#160;edişimiz. Vaadimiz. Yeminlerimiz. Kelimelerin eski gücü. Ölüm bizi ayırana dek.</p>
<p>Resmin altında şöyle yazıyor: “Polis son zamanlarda ölen birkaç kişiyle bağlantılı olarak sorgulamak amacıyla bu adamı arıyor. Kırk yaşında, bir yetmiş boylarında, seksen kilo, kumral, yeşil gözlü. Silahsız ama oldukça tehlikeli olduğu sanılıyor.”</p>
<p>Fotoğraftaki adam çok genç ve masum. O ben değilim. Kadın da öldü. Bu insanların ikisi de birer hayalet.</p>
<p>Fotoğrafın altında “Adamın şu anki kod adı ‘Cari Streator’. Genellikle mavi kravat takıyor,” yazıyor.</p>
<p>Onun altındaysa “Nerede olduğunu biliyorsanız lütfen 911 ’i arayıp polise bildirin,” yazıyor. Bu ilanı İstiridye mi verdi, yoksa&#160;polis mi, bilemiyorum.</p>
<p>Birlikte durmuş fotoğrafa bakarken Helen “Karın çok hoşmuş,” diyor.</p>
<p>Ben de evet, öyleydi diyorum.</p>
<p>Helen’in parmaklarına, sarı döpiyesine, oymalı ve cilalı antika masasına, her şeye iyot ve lahana suyunun kırmızı ve mor rengi bulaşmış. Lekeler amonyak ve sirke kokuyor. Floroskopu defterin&#160;üzerine tutup kadim döl suyunun izlerini okuyor.</p>
<p>“Burada bir uçma büyüsü var,” diyor. “Bunlardan biri de aşk büyüsü olabilir.” Osuruk gibi lahana, ya da sidik gibi amonyak kokan sayfaları karıştırıyor. “Ölüm büyüsü,” diyor, “işte şuradaki Kadim Zulu dili.”</p>
<p>Dış ofiste Mona telefonla konuşuyor.</p>
<p>Helen elini koluma koyup beni masasından bir adım öteye itiyor ve “İzle,” diyerek ellerini şakaklarına dayayıp gözlerini kapıyor.</p>
<p>Ne olması gerekiyor, diye soruyorum.</p>
<p>Mona dış ofiste telefonunu kapatıyor.</p>
<p>Helen’in masasında açık duran Büyü Kitabı kımıldıyor. Önce bir köşesi havaya kalkıyor, sonra da çapraz köşesi. Kendi kendine&#160;açılıp kapanmaya başlıyor, gittikçe daha hızlı açılıyor, kapanıyor ve&#160;sonunda masadan yükseliyor. Gözleri hâlâ kapalı olan Helen ‘ın dudakları ses çıkarmadan söylediği kelimelerle hareket ediyor. Sallanıp kanat çırpan kitap parlak ve kara bir sığırcık kuşu gibi tavanda&#160;asılı kalıyor.</p>
<p>Ve polis telsiz tarayıcısı cızırdayıp “On yedi numaralı birim,” diyor. “Lütfen 5680 Weeden Bulvarı, Kuzeydoğu adresindeki Helen Böyle emlak ofisine giderek oradaki yetişkin erkeği sorgulanmak üzere gözaltına alın.”</p>
<p>Büyü Kitabı büyük bir gürültüyle masaya çarpıyor. Her yere iyot, amonyak, sirke ve lahana suyu sıçrıyor. Kâğıtlarla kitaplar yere düşüyor.</p>
<p>Helen “Mona!” diye bağırıyor.</p>
<p>Bense lütfen onu öldürme diyorum. Onu öldürme.</p>
<p>Helen lekeli eliyle elimi tutup “Buradan hemen çıksan iyi olacak,” diyor. “İlk buluştuğumuz yeri hatırlıyor musun?” diye soruyor. Fısıldayarak “Bu gece orada buluşalım,” diyor.</p>
<p>Evdeki telesekreterin kaseti sonuna kadar dolmuş. Posta kutusundaki faturalar öyle sıkışmış ki çıkarabilmek için kahvaltı bıçağını kullanmak zorunda kalıyorum.</p>
<p>Mutfak masasında yarısı tamamlanmış bir alışveriş merkezi var. Kutunun üzerindeki resme bakmadan dahi ne olduğunu anlayabilirsiniz çünkü park yerlerinin sınırları belli. Duvarlar yerli yerinde.&#160;Camları zaten takılı olan pencere ve kapılar bir kenarda duruyor.&#160;Çatı panelleriyle, ısıtma-soğutma üniteleri hâlâ kutunun içinde.&#160;Peyzaj, plastik bir poşetin içinde ve poşetin ağzı mühürlü.</p>
<p>Apartman duvarlarından hiç ses gelmiyor. Kimsecikler yok. Helen ve Mona’yla haftalarca seyahat ettikten sonra sükûtun altın olduğunu unutmuşum.</p>
<p>Televizyonu açıyorum. Öldükten sonra katır olarak dirilen bir adamın hikâyesinin anlatıldığı siyah beyaz bir komedi filmi var. Birine bir şey öğretmesi gerekiyor. Kendi ruhunu kurtarabilmek için.</p>
<p>Bir katırın bedenini işgal etmiş bir insan ruhu.</p>
<p>Çağrı cihazım tekrar çalıyor, polisler, yani kurtarıcılarını beni selamete çağırıyorlar.</p>
<p>Polis veya yönetici; burası bir şekilde gözetleniyor olmalı.</p>
<p>Yere üstünde tepinilmiş bir kereste fabrikasının parçalan saçılmış. Üzerine kan lekeleri bulaşmış bir tren istasyonunun yumruklanmış kalıntıları. Onun etrafında milyonlarca parçaya ayrılmış bir diş kliniği. Ve parçalanmış bir uçak hangarı. Tekmelenmiş bir feribot iskelesi. Bir araya getirmek için onca çabaladığım şeylerin kanlı kalıntıları; hepsi etrafa saçılmış, ayakkabılarımın altında çatırdıyor. Normal hayatımdan geriye kalanlar.</p>
<p>Yatağın yanındaki saatli radyoyu açıyorum. Yere bağdaş kurup oturarak benzin istasyonu, kilise mezarlığı, hamburger büfesi ve İspanyol manastırının kalıntılarını topluyorum yavaş yavaş. Kan ve&#160;tozla kaplanmış parçaları bir kenara yığıyorum, bu arada radyoda&#160;bir swing orkestrası çalıyor. Radyoda Keltlerin etnik müziği, varoş&#160;rap’i ve Hintlilerin sitar müziği çalıyor. Önümdeki yığının içinde&#160;sanatoryum, film stüdyosu, zahire kaldıracı ve petrol rafinerisinin&#160;parçaları var. Radyoda elektronik trans müziği, reggae ve vals çalıyor. Katedral, cezaevi ve kışlaların parçaları yığın olmuş.</p>
<p>Minik bir fırça ve zamkla bacaları, tcpecamlarını, yuvarlak kubbeleri ve minareleri bir araya getiriyorum. Roma üslubu sukemer-leri, Art Deco üslubunda çatı katı evleri, keşhaneler, Vahşi Batı’ya ait salonlarla, hızlı trenler, kasaba kütüphaneleriyle, mıntıka binaları, üniversite amfileriyle birleşiyor.</p>
<p>Helen ve Mona’yla haftalarca seyahat ettikten sonra mükemmeliyetin ne denli önemli olduğunu unutmuşum.</p>
<p>Bilgisayarımda beşik ölümleri hikâyesinin bir taslağı var. Son bölüm. Bu öyle bir hikâye ki, anne-babalar ve büyükannelerle büyükbabalar okumaktan da çok korkacaklar, okumamaktan da. Aslında içinde yeni bir bilgi yok. Amaç, insanların bu durumla nasıl&#160;başa çıktıklarını göstermekti. İnsanların hayatlarına nasıl devam ettiklerini. Bu insanların her birinin içinde ta derinlerde keşfettiği dayanıklılık ve merhametin derin kuyusunu gösterebilirdik. O açıyı.</p>
<p>Ani bebek ölümleriyle ilgili bildiğimiz tek şey, ortak bir mode-</p>
<p>lin olmaması. Bir bebek annesinin kollarında ölebiliyor.</p>
<p>Hikâye hâlâ bitmedi.</p>
<p>Hayatınızı mahvetmenin en iyi yolu not tutmaktır. Yaşamaktan kaçınmanın en iyi yolu sadece durup izlemektir. Detayları arayın.&#160;Rapor edin. Olaya dahil olmayın. Bırakın da Büyük Birader sizin&#160;yerinize şarkılar söyleyip dans etsin. Muhabir olun. İyi bir şahit&#160;olun. Seyircilerin makbul bir üyesi olun.</p>
<p>Radyoda valsin ardından punk ardından rock ardından rap ardından Gregoryen müziği ardından oda müziği çalıyor. Televizyonda biri somonun sütle nasıl ısıtılacağını gösteriyor. Başka biri <span style="font-style:italic;">Bis-marck'm</span> neden battığını anlatıyor.</p>
<p>Cumbaları ve tonozları ve kemerleri ve merdivenleri ve duvarların pencereli üst bölümlerini ve mozaik zeminleri ve çelik perdeli duvarları ve yarı kalas çatılan ve İyonya tarzı duvara yapışık sütunları birbirine yapıştırıyorum.</p>
<p>Radyoda Afrika tamtamlarıyla, Fransız fener alayı şarkıları birbirine karışmış. Önümde, yerde Çin tapınakları, Meksika çiftlikleri ve Cod Burnu yöresinden sömürge dönemi evleri var ve hepsi birbirine bitişik. Televizyonda bir golfçü topa hafifçe vuruyor. Bir kadın Gettysburg Söylevi’nin ilk satırını bildiği için on bin dolar kazanıyor.</p>
<p>Yaptığım ilk ev dört katlı, tepesi az eğimli, eteği daha dik bir çatısı olan ve aile için önde, hizmetçiler için arkada olmak üzere iki&#160;merdiveni bulunan bir evdi. Minik ampuller takılan metal ve camdan yapılma avizeleri vardı. Yemek odasının zemini parkedendi ve&#160;kesip yapıştırması altı haftamı almıştı. Eşim Gina her akşam gece&#160;yarılarına kadar oturup müzik odasının tavanına bulut ve melek resimleri yapmıştı. Yemek odasında bir şömine vardı ve kesik camın&#160;ardına titrek bir ışık koyarak şöminenin içinde ateş varmış görüntüsü yaratmıştım. Yemek masasını minik tabaklarla kurduk ve Gina&#160;bütün gece oturup her tabağın bordürüne gül desenleri yaptı. Televizyon veya radyonun olmadığı, Katrin’in uyuduğu o gecelerde baş&#160;başa yaptığımız bu şey bize çok önemliymiş gibi gelirdi. Onlar o&#160;düğün resmindeki iki kişiydi. Ev Katrin’in ikinci doğum günü içindi. Her şey mükemmel olmalıydı. Yeteneğimizi ve zekâmızı ispat-</p>
<p>layacak bir şey olmalıydı. Bizden daha uzun yaşayacak bir başyapıt.</p>
<p>Yapıştırıcının portakal ve benzin karışımı kokusu, bok kokusuna karışıyor. Parmaklarımın yapıştırıcı bulaşmış olan yerlerinde geniş pencerelerin, verandaların ve klimaların dış yüzeyleri var. Gömleğime turnikeler ve kaldıraçlar ve ağaçlar yapışmış ve ben radyoyu açıyorum.</p>
<p>Bütün o yaptığım işler, sevgim, çabam ve zamanım, hayatım boşa gitti. Benden sonra da yaşayacağını umduğum her şeyi mahvettim.</p>
<p>O akşamüstü eve gelip onları bulduktan sonra yemekleri buzdolabında bıraktım. Dolaplardaki giysileri bıraktım. O akşamüstü eve gelip de ne yaptığımın farkına varınca ilk tekmelediğim ev oydu.&#160;Vârisi olmayan bir aile yadigân. Minik avizeler, camdan ateş ve tabaklar. Ardımda ayakkabımın altına batan minik kapılar, raflar, sandalyeler, pencereler ve kandan bir iz bırakarak havaalanına gittim.</p>
<p>O noktadan sonra ardımda bıraktığım iz de sona eriyordu.</p>
<p>Ve şimdi burada otururken elimdeki parçaların tükendiğini fark ediyorum. Tüm duvarlar, çatılar ve tırabzanlar. Ve önümde yere yapıştırılmış olan şey kanlı bir keşmekeş. Mükemmel veya tamamlanmış bir şey değil ama hayatımı ne hale getirdiğimin bir göstergesi. Doğru ya da yanlış, bir planı izlemiyor.</p>
<p>Tek yapabildiğimiz bir model oluşmasını ummaktır ama bazen o model asla oluşmaz.</p>
<p>Buna rağmen elinizde bir plan olduğunda sadece hayal edebildiğinizin en iyisini alırsınız. Ben hep bundan daha iyisini ummuştum.</p>
<p>Radyoda kornolar bağırıyor, otomatik yazı makinesinin tıkırtısı duyuluyor ve bir erkek sesi polisin başka bir mankenin daha ölüsünü bulduğunu söylüyor. Televizyonda kızın gülümseyen bir resmi&#160;gösteriliyor. Yine bir şüpheli erkek arkadaş yakalanmış. Yapılan&#160;otopside yine ölüm sonrası cinsel ilişki izleri bulunmuş.</p>
<p>Çağrı cihazım tekrar çalıyor. Cihazdaki numara yeni kurtarıcımın.</p>
<p>Stor ve kapılar yüzünden topak topak olan ellerimle telefonun</p>
<p>ahizesini kaldırıyorum. Su tesisatı ve oluklar yüzünden sertleşen parmaklarımla unutamadığım bir numara çeviriyorum.</p>
<p>Telefonu bir adam açıyor.</p>
<p>Baba, diyorum. Baba, benim, diyorum.</p>
<p>Ona nerede oturduğumu söylüyorum. Şu anda kullandığım ismi söylüyorum. Nerede çalıştığımı söylüyorum. Gina ve Katrin’in&#160;ölümünün dışarıdan nasıl göründüğünü bildiğimi ama bunu benim&#160;yapmadığımı söylüyorum. Ben sadece kaçtım. ■</p>
</body>
</html>