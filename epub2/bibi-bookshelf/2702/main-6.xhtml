<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-style:italic;">mu</span></h2>
<p>New Continuum Tıp Merkezi’ndeki 131 numaralı odanın zemini pırıl pırıl parlıyor. Kırmızı ve yeşil, sarı ve mavi parçaların ve kıymıkların üzerine bastıkça üstünde yürüdüğüm döşemelik muşamba patlayıp çatlıyor. Kırmızı damlalar. Pırlanta ve yakut, zümrüt ve safir. Helen’in biri sarı, diğeri pembe ayakkabılarının topukları paramparça olmuş. Parçalanan ayakkabılar odanın ortasına bırakılmış.</p>
<p>Helen odanın diğer ucunda, masanın üzerindeki abajurdan vuran ışığın kenarında ayakta duruyor. Paslanmaz çelikten yapılmış bir dolabın üzerine eğilmiş. Elleriyle çeliğe sarılmış. Yanağını üzerine yaslamış.</p>
<p>Ayakkabılarım yerdeki renkleri ezince Helen dönüp bakıyor.</p>
<p>Pembe rujunun üzerinde kan lekesi var. Dolabın üzerinde pembe ve kırmızı renkli bir öpücük izi var. Dolabın üzerine eğildiği kısmında bulanık gri bir pencere, içindeyse canlı olamayacak kadar beyaz ve kusursuz görünen biri var.</p>
<p>Patrick.</p>
<p>Pencerenin kenarındaki buzlar erimeye başlamış, dolaptan su</p>
<p>damlıyor.</p>
<p>Ve Helen “Demek geldin,” derken sesi boğuk ve kalın çıkıyor. Ağzından kan akıyor.</p>
<p>Ona bakar bakmaz ayağım ağrımaya başlıyor.</p>
<p>Ben iyiyim, diyorum.</p>
<p>Ve Helen “Sevindim,” diyor.</p>
<p>Makyaj çantasını yere boşaltmış. Renk kıymıklarının arasında altın ve platinden zincirlerle kakmalar var. Helen “En büyüklerini&#160;kırmaya çalıştım,” diyor ve eline öksürüyor. “Gerisini de çiğnemeye çalıştım,” dedikten sonra bu kez avcunun içi kan ve gümüş parçalarıyla dolana dek öksürüyor.</p>
<p>Makyaj çantasının yanında bir şişe lavabo açıcı duruyor. İçinden dökülen sıvı yerde yeşil bir gölet oluşturmuş.</p>
<p>Dişleri parçalandığı için ağzının içindeki kanlı boşluk ve oyuklar görünüyor. Yüzünü gri pencereye yaslıyor. Nefesi camı buğularken, kanlı elini eteğinin kenarına götürüyor.</p>
<p>“Seninle tanışmadan önceki hayatıma geri dönmek istemiyorum,” diyor. Kanlı elini eteğine siliyor. “Dünyanın en büyük gücü bende olsa bile,” diyor.</p>
<p>Seni bir hastaneye götürmemiz gerek, diyorum.</p>
<p>Helen kanlı bir tebessümle gülümseyip “Zaten hastanedeyiz,” diyor.</p>
<p>Şahsi bir şey değil, diyor. Sadece birine ihtiyacı varmış. Patrick’i geri getirebilse bile, ölüm şarkısını ona göstererek onun hayatını mahvetmek istemiyormuş. Bu tekrar yalnız yaşaması anlamına gelse bile, Patrick’in bu güce sahip olmasını asla istemezmiş.</p>
<p>“Ona baksana,” diyor ve pembe tırnaklarıyla gri cama dokunuyor. “Öyle kusursuz ki.”</p>
<p>Kan, kırık pırlanta ve dişlerini yutup acıdan suratını buruşturu-</p>
<p>yor. Midesini tutarak çelik dolabın gri penceresine yaslanıyor. Küçük pencereden kan ve buğu akıyor.</p>
<p>Helen titreyen eliyle çantasını açıp içinden bir ruj çıkarıyor. Ruju dudağının üzerinde gezdiriyor ve rujun üzeri kan lekesi oluyor.</p>
<p>Soğutma ünitesinin fişini çektiğini söylüyor. Alarmı ve yedek bataryaları kapatmış. Patrick’le birlikte ölmek istiyor.</p>
<p>Bu işin burada sona ermesini istiyor. Ölüm büyüsü. Güç. Yalnızlık. insanların kendilerini kurtaracağını sandığı bütün mücevherleri yok etmek istiyor. Yetenek, zekâ ve güzellikten arta kalanların hepsini yok etmek istiyor. Gerçek başarıdan geriye kalan tüm o süslü döküntü. Bedenlerine yerleştikleri insanlardan daha uzun yaşayan bütün o güzel asalakları yok etmek istiyor.</p>
<p>Çantası ellerinden kayıp yere düşüyor. Çantasındaki gri taş yere yuvarlanıyor. Her nedense aklıma İstiridye geliyor.</p>
<p>Helen geğiriyor. Çantasından kâğıt mendil çıkarıp ağzının altına tutuyor ve mendilin içine kan, safra ve zümrüt parçaları tükürüyor. Diş etlerine saplanmış olan sivri uçlu pembe safirlerle, kırılmış turuncu beriller ağzının içinde parıldıyor. Damağına mor lal parçalan batmış. Diline simsiyah renkli karbonado kmntılan gömülmüş.</p>
<p>Helen gülümseyerek “Ailemle birlikte olmak istiyorum,” diyor. Kanlı kâğıt mendili top yapıp döpiyesinin koluna sokuyor. Küpeleri, kolyeleri ve yüzüklerinin yerinde yeller esiyor.</p>
<p>Döpiyesinin detaylan şöyle: Herhangi bir renkte. Bir döpiyes işte. Mahvolmuş vaziyette.</p>
<p>“Lütfen. Sadece tut beni,” diyor Helen.</p>
<p>Gri pencerenin içindeki kusursuz küçük çocuk beyaz plastikten bir yastığın üzerinde yan yatmış. Başparmaklarından birini ağzına&#160;sokmuş. Mavi buz kadar kusursuz ve solgun.</p>
<p>Helen’a sarılıyorum, acıyla titriyor.</p>
<p>Dizleri bükülmeye başlıyor, onu yere doğru indiriyorum. Helen Hoover Böyle gözlerini kapatıyor. “Teşekkürler Bay Streator,” diyor.</p>
<p>Yerdeki gri taşı alıp soğuk ve gri cama vurmaya başlıyorum. Ellerim kanarken soğuk ve solgun Patrick’i dışarı çıkarıyorum. Karam Patrick’e bulaşıyor, onu Helen’in kollarına yatırıyorum. He-</p>
<p>len’ı kollarımın arasına alıyorum.</p>
<p>Benim kanımla, Helen’ınki birbirine karışıyor.</p>
<p>Kollarımda yatan Helen gözlerini kapatıp kafasını kucağıma yerleştiriyor. Gülümsüyor ve “Mona’nın Büyü Kitabı’nı bulmuş olması sana da çok tesadüfi gelmedi mi?” diye soruyor.</p>
<p>Gözlerini açıp yan yan bana bakıyor ve “Baştan beri Büyü Ki-tabı’yla birlikte seyahat ediyor oluşumuz sence de biraz fazla basit ve düzgün değil miydi?” diyor.</p>
<p>Helen kollarımda yatmış, kucağında Patrick’i sallıyor. Sonra olan oluyor. Uzanıp yanağımdan bir makas alıyor. Bana bakıp yarım ağızla gülümsüyor, dudaklarındaki kan ve yeşil safrayla garip&#160;bir bakış atıyor. Göz kırpıp “Seni yakaladım babalık!” diyor.</p>
<p>Vücudum spazmla kasılıp terden sırılsıklam oluyor.</p>
<p>Helen “Anneciğin kendini <span style="font-style:italic;">senin</span> için feda edeceğini mi sandın gerçekten? Lanet olası değerli mücevherlerini çöpe atacağını mı&#160;sandın? Ve bu donmuş et parçasının buzlarını çözeceğini mi düşündün?” diyor. Kahkaha atıyor ve boğazından kanla karışık lavabo&#160;açıcı baloncukları çıkıyor. “Onu sevmiyorsun diye, annenin siktiri&#160;boktan pırlantalarını <span style="font-style:italic;">çiğneyeceğini</span> mi sandın gerçekten?” diyor.</p>
<p>İstiridye sen misin, diye soruyorum.</p>
<p>“Bedeninde,” diyor Helen. Yani Helen’in ağzıyla, Helen’in sesiyle İstiridye söylüyor bunları. “Ben Bayan Boyle’un bedeninde-yim ama asıl senin onun içine girmiş olduğuna de bahse girerim,”</p>
<p>diyor.</p>
<p>Helen kucağındaki Patrick’i havaya kaldırıyor. Porselenler kadar soğuk ve mavi olan çocuğunu. Cam kadar donuk ve kırılgan olan oğlunu.</p>
<p>Ve ölü çocuğu odanın öbür ucuna fırlatıyor, çocuğun bedeni çelik dolaba çarpıp yere düşüyor ve muşambanın üzerinde dönmeye başlıyor. Patrick. Donmuş kollarından biri kopuyor. Patrick. Dönen&#160;bedeni çelik dolabın köşesine çarpıyor ve bacakları kopuyor. Patrick. Kolsuz, bacaksız beden; kınk bebek duvara çarpıyor ve kafası da kopuyor.</p>
<p>Helen göz kırpıp “Yapma babalık. Kendine yalakalık etme,” diyor.</p>
<p>Kahrolasıca diyorum.</p>
<p>İstiridye, bir ordunun bir şehri işgal edişi gibi Helen’i istila etmiş. Helen’in Çavuş’u işgal edişi gibi. Geçmişinizin, medyanın ve dünyanın sizi işgal etmesi gibi.</p>
<p>Helen, Helen’in ağzından istiridye “Mona Büyü Kitabı’nı haftalardır biliyordu. Anneciğin ajandasını gördüğü anda bunun Büyü Kitabı olduğunu anladı,” diyor. “Sadece tercüme edemedi.”</p>
<p>İstiridye “Benim olayım müzik, Mona’nın olayı ise... salaklık Mona’nın olayı,” diyor.</p>
<p>Helen’in sesiyle “Bu öğleden sonra Mona bir güzellik salonunda tırnaklarına pembe oje sürdürürken kendine geldi,” diyor istiridye. “Fırladığı gibi büroya gitti ve orada bir tür komaya girmiş olan Bayan Boyle’u masasına yüzüstü kapaklanmış vaziyette buldu.”</p>
<p>Helen titreyip kamını tutuyor. “Bayan Boyle’un önünde tercüme edilmiş bir büyü buldu, adı işgal büyüsüydü. Aslında tüm büyüler tercüme edilmişti,” diyor.</p>
<p>İstiridye “Tanrı annecikten ve onun çengel bulmacalarından razı olsun. Şu an çıldırmış vaziyette bir yerlerde olmalı,” diyor.</p>
<p>İstiridye Helen’in ağzından “Anneciğe benden selam söyle,” diyor.</p>
<p>Kırılgan mavi heykel, donmuş bebek kırık mücevherlerin üzerinde kırılıp tuzla buz oldu. Kopan parmağı bir yerde, kınlan bacakları bir yerde, dağılan kafası başka bir yerde.</p>
<p>Mona’yla birlikte herkesi öldürüp Adem’le Havva mı olacaksınız şimdi, diye soruyorum.</p>
<p>Her nesil sonuncu nesil olmak ister.</p>
<p>“Herkesi değil,” diyor Helen. “Bazı kölelere ihtiyacımız olacak.”</p>
<p>İstiridye, Helen’in kanlı elleriyle uzanıp eteğini yukarı kaldırıyor. Apış arasını tutarak “Anne ölmeden önce belki de ayaküstü iş tutmak istersiniz ha?” diyor.</p>
<p>Helen’in bedenini kucağımdan uzağa atıyorum.</p>
<p>Tüm bedenim ayağımın bugüne kadar ağrıdığından daha çok ağrıyor.</p>
<p>Helen yere doğru savrulurken küçük bir çığlık atıyor. Muşambanın üzerinde paramparça mücevherler ve Patrick’in bedenine ait parçaların ortasında dizlerini kamına doğru çekmiş, “Cari?” diyor.</p>
<p>Bir elini ağzına götürüyor ve oraya gömülü mücevherleri fark ediyor. Bana bakmak için dönüyor ve “Cari? Cari, neredeyim ben?”&#160;diye soruyor.</p>
<p>Paslanmaz çelik kapıyı ve kınk gri camı görüyor. Önce küçük mavi kollan görüyor. Sonra bacakları. Kafayı. Ve “Hayır!” diyor.</p>
<p>Etrafa kan püskürterek mahvolmuş dişleri yüzünden koyu ve az çıkan sesiyle “Hayır! Hayır! Hayır!” diyor ve keskin ve kırık parçaların arasında sürünerek tüm parçalan topluyor. Hıçkıra hıçkıra&#160;ağlayarak safra ve kana bulanmış şekilde pis kokulu odada kırık&#160;mavi parçaları sıkıca kavrıyor. Elleri, minik ayakları, ezilmiş gövde ve göçmüş kafayı göğsüne bastırıp, “Oh Patrick! Patty,” diye&#160;çığlıklar atıyor.</p>
<p>“Oh, Patrick’çiğim! Hayır!” diye çığlık atıyor.</p>
<p>İçeri göçmüş mavi kafayı öpüp, göğsüne bastırıp “Neler oluyor? Cari bana yardım et,” diyor. Şiddetli bir krampla iki büklüm olana&#160;ve boş lavabo açıcı şişesini görene dek bana bakıyor.</p>
<p>Çocuğunu sıkı sıkı tutup kucağında sallayarak ‘Tanrım! Cari, yardım et,” diyor. “Tanrım, ne olur buraya nasıl geldiğimi söyle bana!”</p>
<p>Ve ona doğru gidiyorum. Onu kollarımın arasına alıyorum ve başta evin yeni sahibinin oturma odasının zeminine hiç bakmamış&#160;gibi yaptığını söylüyorum. Gerçekten hiç bakmamış gibi. Ne evi ilk&#160;görmeye geldiklerinde, ne de komisyoncu onları gezdirdiğinde.&#160;Odaları ölçmüş, hamallara kanepe ve piyanoyu nereye koymaları&#160;gerektiğini söylemiş, sahip oldukları bütün eşyaları eve yığmışlar&#160;mna durup da oturma odasının zeminine bakmamışlardır. Hesapta.</p>
<p>Helen’in başı Patrick’e doğru eğili. Ağzından kan sızıyor. Kolları biraz daha gevşek, küçük el ve ayak parmaklarını yere düşürüyor.</p>
<p>Birazdan yalnız olacağım. İşte bu benim hayatım. Ve yemin ederim, nerede ve ne zaman olursa olsun İstiridye ve Mona’nm izini süreceğim.</p>
<p>İşin iyi yanı, sadece bir dakika sürmesi.</p>
<p>Uyumak üzere olan hayvanlarla ilgili bir şarkı bu. Özlem dolu ve duygusal; çelik kapıya doğru kaykılıp Helen’in külçe gibi bedenini kollarımda tutarak şiiri floresan ışığının altında yüksek sesle&#160;okurken yiizüm indirgenmiş hemoglobin nedeniyle ateş gibi oluyor. Patrick kanımla kaplı, Patrick Helen’in kanıyla kaplı. Helen’in&#160;ağzı aralık, dişleri gerçek birer pırlanta.</p>
<p>Adı Helen Hoover Böyle idi. Gözleri maviydi.</p>
<p>Benim işim detayları görmek. Tarafsızca şahitlik etmek. Her şey her an bir araştırmadır. Görevim bir şey hissetmek değil.</p>
<p>Ona ölüm şarkısı deniyor. Bazı kadim kültürlerde kıtlık ya da kuraklık zamanında toprak kabileye dar geldiğinde çocuklarına bunu söylüyorlardı. Kazalarda yaralanan savaşçılara, çok yaşlılara ya&#160;da ölmekte olan herhangi birine söyleniyordu. Sefalet ve acıyı sona erdirmek için kullanılıyordu.</p>
<p>Bu bir ninni.</p>
<p>Her şey düzelecek, diyorum. Helen’i kollarımın arasında tutuyorum, yavaşça sallıyorum ve ona, şimdi biraz dinlen diyorum. Ona her şey güzel olacak, diyorum.</p><h3><a id="bookmark1"></a><span style="font-style:italic;">XLIV</span></h3>
<p><span style="font-style:italic;">Yirmi yaşındayken Gina Dinji adında bir kadınla evlendim ve bunun hayatımın sonuna kadar süreceğini sandım. Bir yıl sonra Katrin adında bir kızımız oldu ve onun da hayatımın sonuna dek&#160;yanımda olacağını sandım. Sonra Gina ve Katrin öldü. Kaçıp Cari&#160;Streator oldum. Ve gazeteci oldum. Ve sonraki yirmi yıl boyunca&#160;hayatım öyle devam etti.</span></p>
<p><span style="font-style:italic;">Ondan sonrasında neler olduğunu ise hepiniz zaten biliyorsunuz.</span></p>
<p><span style="font-style:italic;">Helen Hoover Böyle’a ne kadar bir süre boyunca sarıldığımı hatırlamıyorum. Yeterince uzun bir süre sonra sarıldığım şeyin satirce bedeni olduğunu anladım. O kadar uzun bir zaman geçti ki,&#160;tırtık kanı akmaz oldu. O sırada hâlâ Helen’in kucağında duran</span></p>
<p><span style="font-style:italic;">Patrick Böyle’un kırık parçaları da kanamaya başlayacak kadar çözüldü.</span></p>
<p><span style="font-style:italic;">O sırada 131 numaralı odanın önünde ayak sesleri duyuldu. Kapı açıldı.</span></p>
<p><span style="font-style:italic;">Helen’la Patrick’in ölü bedenlerini sarmalamış şekilde yerde otururken kapı açılıyor ve kır saçlı, İrlandalI polis içeri giriyor.</span></p>
<p>Çavuş.</p>
<p><span style="font-style:italic;">Lütfen diyorum. Lütfen beni hapse atın. Her türlü suçu kabul ediyorum. Karımı öldürdüm. Çocuğumu öldürdüm. Ben ölüm meleği Waltraud Wagner' ım. Beni öldürün ki tekrar Helen’ la birlikte&#160;olabileyim.</span></p>
<p><span style="font-style:italic;">Ve Çavuş &quot;Hemen harekete geçmeliyiz,&quot; diyor. Çelik dolabın yanına gidiyor. Bir bloknota kalemle bir şeyler yazıyor. Yazdığı sayfayı koparıp bana uzatıyor.</span></p>
<p><span style="font-style:italic;">Gri tüylerle kaplı buruşuk ellerinde benler var. Tırnakları kalın ve sararmış.</span></p>
<p><span style="font-style:italic;">Notta &quot;Kendimi öldürdüğüm için lütfen beni affet,&quot; yazıyor. &quot;Artık oğlumla beraberim.&quot;</span></p>
<p><span style="font-style:italic;">Bu Helen’in el yazısı. Ajandadaki, yani Büyü Kitabı'ndaki yazıyla aynı.</span></p>
<p><span style="font-style:italic;">Altında &quot;Helen Hoover Böyle&quot; imzası var. Aynen onun imzası.</span></p>
<p><span style="font-style:italic;">Önce kollarımdaki bedenlere, kan ve yeşil lavabo açıcı kusmuğuna, sonra da tepemde dikilen Çavuş’a bakıp Helen, sen misin, diye soruyorum.</span></p>
<p><span style="font-style:italic;">&quot;Bedende,&quot; diyor Amir, diyor Helen. “Kendi bedenimde değil tabii,&quot; diyor ve Helen’in kucağımda yatmakta olan ölü bedenine&#160;bakıyor. Kendi buruşuk ellerine bakıyor ve “Hazır giyimden nefret&#160;ederim ama denize düşen yılana sarılır,&quot; diyor.</span></p>
<p><span style="font-style:italic;">İşte böylece tekrar yollara koyuluyoruz.</span></p>
<p><span style="font-style:italic;">Zaman zaman Çavuş' un, aslında Çavuş'u istila etmiş Helen rolü yapan İstiridye olduğundan şüpheleniyorum. Bu kişi her kimse, onunla yattığımda, onun Mona olduğunu varsayıyorum. Veya Gina.&#160;Böylece durum eşitlenmiş oluyor.</span></p>
<p><span style="font-style:italic;">Mona Sabbat, çok fazla yiyip içen insanlar ile, uyuşturucu, seks ve çalmaya bağımlı insanların, bu tür şeyleri öldükten sonra bile</span></p>
<p><span style="font-style:italic;">yapmaktan vazgeçmeyecek kadar çok seven ruhiarca kontrol edildiğini söylerdi. Alkoliklerle kleptomanların kötü ruhlar tarafından ele geçirilmiş olduklarını söylerdi.</span></p>
<p><span style="font-style:italic;">Siz kültür aracısısınız. Ev sahibisiniz.</span></p>
<p><span style="font-style:italic;">Bazı insanlar hâlâ kendi hayatını idame ettirdiğini sanıyor.</span></p>
<p><span style="font-style:italic;">Aslında siz ele geçirilensiniz.</span></p>
<p><span style="font-style:italic;">Hepimize bil ileri musallat oluyor ve biz de bil ilerine musallat oluyoruz.</span></p>
<p><span style="font-style:italic;">Yabancı bir şey her zaman sizin sayenizde kendi hayatını yaşar. Tüm hayatınız dünyaya gelecek bir şeye vesile olur.</span></p>
<p><span style="font-style:italic;">Kötü bir ruh. Bir teori. Bir pazarlama kampanyası. Politik bir strateji. Dini bir doktrin.</span></p>
<p><span style="font-style:italic;">Devriye arabasıyla beni New Continuum Tıp Merkezi' nden uzaklaştıran Çavuş “Ellerinde işgal büyüsüyle uçma büyüsü var,&quot;&#160;diyor. Her büyüyü sayarken bir parmağını havaya kaldırıyor. &quot;Ölü&#160;diriltme büyüsü de var ama sadece hayvanlarda işe yarıyor. Nedenini sorma,&quot; diyor. “Yağmur ve güneş büyüsü.. .ürünlerin yetişmesi için bereket büyüsü</span>... <span style="font-style:italic;">hayvanlarla iletişim kurabilme büyüsü</span>..</p>
<p><span style="font-style:italic;">Direksiyondaki ellerine bakan Çavuş “Ama aşk büyüleri yok,&quot; diyor.</span></p>
<p><span style="font-style:italic;">Demek ki gerçekten Helen a âşığım. Bir erkeğin vücudundaki bir kadına. Artık ateşli bir şekilde sevişmiyoruz ama Nash! in de&#160;söyleyeceği gibi yeterince uzun bir süreden sonra çoğu aşk ilişkisinde de durum bu değil midir?</span></p>
<p><span style="font-style:italic;">Büyü Kitabı M onayla İstiridye’de ama ölüm büyüsü onlarda değil. Mona’ nın Büyü Kitabı ndan yırtıp bana ver/liği ve üzerinde&#160;ismim olan sayfadaydı ölüm büyüsü. Mona sayfanın sonuna “Ben&#160;de dünyayı kurtarmak istiyorum ama İstiridye'ilin istediği şekilde&#160;değil,&quot; yazmış. Altına da imzasını atmış.</span></p>
<p><span style="font-style:italic;">Çavuş “Ölüm şarkısı onlarda değil,&quot; diyor: &quot;Ama ellerinde kalkan büyüsü var,” diye ekliyor Helen.</span></p>
<p><span style="font-style:italic;">Kalkan büyüsü mü?</span></p>
<p><span style="font-style:italic;">Ölüm şarkısından korunmak için, diyor Çavuş.</span></p>
<p><span style="font-style:italic;">“Ama endişe edilecek bir şey yok,&quot; diyor. “Bende de bir rozet, bir silah ve bir penis var.”</span></p>
<p><span style="font-style:italic;">Mona’yla İstiridye’y'ı bulmak için fantastik olaylarla, mucizelere bakmak yeterli. Gazetelerin inanılmaz olaylarla ilgili manşetlerine bakmak. Temmuz ayında Michigan Gölü'nü yürüyerek geçtiği görülen genç çift, Kanada’da açlıktan ölmek üzere olan bufalolar&#160;için çimenlerin karı delip geçecek kadar büyümesini sağlayan kız.&#160;Hayvan barınağındaki kayıp köpeklerle konuşarak evlerine dönmelerini sağlayan delikanlı.</span></p>
<p><span style="font-style:italic;">Sihirli olaylara bakın. Azizlere bakın.</span></p>
<p><span style="font-style:italic;">Uçan Meıyenı. Ezilmiş Hayvan Mesih’i. Sarmaşık Cehennemi. Konuşan Yahuda İneği.</span></p>
<p><span style="font-style:italic;">Olayların peşinden gitmeye devam edin. Cadı avına çıkın. Bir terapistin önereceği türden bir şey değil ama işe yarıyor.</span></p>
<p><span style="font-style:italic;">Kısa bir süre sonra bu dünya Mona’yla istiridye’ nin dünyası olacak. Güç el değiştirdi. Helen’la ben sürekli takipte olacağız.&#160;Isa’nın sizi yakalayıp ruhunuzu kurtarmak için devamlı sizi kovaladığını düşünün. Sabırlı ve pasif bir Tanrı değil de, çok çalışan, saldırgan bir tazı.</span></p>
<p><span style="font-style:italic;">Çavuş, aynen Helen'in minik çantasını açtığı şekilde tabancasının kılıfını açıp tabancasını çıkarıyor.</span></p>
<p><span style="font-style:italic;">O, Helen, ya da konuşan her kimse &quot;Onları eski usulde öldürmeye ne dersin?&quot; diyor.</span></p>
<p><span style="font-style:italic;">Artık hayatım bu işte.</span></p>
</body>
</html>