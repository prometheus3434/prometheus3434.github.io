<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Biliyorum, diyor babam. Bugünkü gazetede düğün fotoğrafımızı görmüş. Şu anda kim olduğumu biliyor.</p>
<p>Birkaç hafta önce arabayla evlerinin önünden geçtim. Annemle onu nasıl bahçede çalışırken gördüğümü söylüyorum. Çiçek açmış&#160;bir kiraz ağacının altına park etmiştim. Arabam, Helen’in arabası&#160;pembe yapraklarla kaplanmıştı. Annem de, sen de iyi görünüyordunuz, diyorum.</p>
<p>Ben de seni özledim, diyorum. Ben de seni seviyorum. Ben iyiyim, diyorum.</p>
<p>Ne yapacağımı bilmiyorum, diyorum. Ama her şey yoluna girecek, diyorum.</p>
<p>Sonra sadece dinliyorum. Üzgünüm diyebilmek için ağlamasının durmasını bekliyorum.</p>
<p>George üslubunda inşa edilmiş, sekiz yatak odası, yedi banyosu ve dört şöminesi bulunan Gartoller Malikânesi ay ışığında&#160;bomboş ve bembeyaz görünüyor. Cilalı döşemede atılan her adım&#160;evin tamamında yankılanıyor. Işıklar olmayınca evin içi karanlık.&#160;Mobilya veya halılar olmayınca ev buz gibi.</p>
<p>“İşte,” diyor Helen. “Burada yapabiliriz; burada bizi kimse göremez.” Kapının arkasındaki düğmeden lambayı yakıyor.</p>
<p>Tavan öyle yüksek ki, adeta gökyüzü gibi görünüyor. Kristal bir hava balonu büyüklüğündeki avizeden yayılan ışık devasa pencereleri birer aynaya dönüştürüyor. Işık, gölgelerimizi ahşap zemine&#160;vurduruyor. Yüz elli metre kare büyüklüğündeki balo salonundayız.&#160;Ben işsizim. Polis peşimde. Dairem leş gibi. Gazetede tam say-</p>
<p>f a resmim var. Bütün günümü ön kapıdaki çalıların arasında saklanıp, havanın kararmasını bekleyerek geçirdim. Helen Hoover Boy-le’ın aklında neler olduğunu söylemesini bekledim.</p>
<p>Bir kolunun altında Büyü Kitabı var. Sayfaları pembe ve mor lekeli. Kitabı ellerinin arasında açıp bana bir büyü gösteriyor. Büyünün orijinal dilindeki anlaşılmaz kelimelerin altına siyah kalemle İngilizcesi yazılmış.</p>
<p>“Oku,” diyor Helen.</p>
<p>Büyüyü mü?</p>
<p>“Sesli oku,” diyor.</p>
<p>Ne işe yarar, diye soruyorum.</p>
<p>Ve Helen “Avizeye dikkat et, yeter,” diyor.</p>
<p>Sanki okuduğu şeyler rakamlarmış, Helen de bunları sayıyor-muşçasına donuk ve düz bir tonla okumaya başlıyor. Okumaya başladığı anda belinin hizasında asılı duran çantası da havalanmaya başlıyor. Çanta omuz askısıyla Helen’a zincirlenmiş gibi görünün-ceye dek yükseliyor ve Helen’in kafasının üzerinde sarı bir balon&#160;gibi süzülüyor.</p>
<p>Helen okumaya devam ediyor ve kravatım önümden havalanmaya başlıyor. Sepetten çıkan mavi bir yılan gibi yükselerek burnuma değiyor. Helen’in eteği de havalanmaya başlıyor ama o tek eliyle eteğinin ucunu tutup aşağıya çekiyor ve bacaklarının arasına&#160;sıkıştırıyor. Okumaya devam ediyor ve ayakkabımın bağcıkları havada dans ediyor. İnci ve zümrüt bezeli sallantılı küpeleri kulaklarının yanından yükseliyor. İnci kolyesi yüzünün hizasında havada&#160;duruyor. Sonra başının üzerine yükselerek inciden bir hale gibi görünüyor.</p>
<p>Helen bana bakıyor ve okumayı sürdürüyor.</p>
<p>Spor ceketim kollarımın altından havalanmaya başlıyor. Helen gittikçe uzuyor. Gözlerimle aynı hizaya geliyor. Ardından ona bakabilmek için kafamı kaldırmam gerekiyor. Ayakları yerden kesiliyor ve parmak uçlan yeri gösteriyor. Sarı ayakkabılarının önce teki düşüyor, sonra öteki de düşerek ahşapta takırdıyor.</p>
<p>Sesi hâlâ donuk ve düz, kafasını eğip bana bakıyor ve gülümsüyor.</p>
<p>Sonra ayaklarımdan biri yerden kesiliyor. Diğer ayağım da his-sizleşiyor ve derin suda havuzun dibini bulmaya çalışırmışçasına debeleniyorum. Tutunabilmek için ellerimi uzatıyorum. Bir tekme&#160;daha atıyorum ve ayaklarım kıçıma çarpıyor ve bir metre, bir buçuk metre, iki metre altımdaki balo salonu zeminine baş aşağı bakana dek dönüyorum. Bedenim ve gölgem birbirinden gittikçe daha da uzaklaşıyor. Gölgem küçüldükçe küçülüyor.</p>
<p>Helen “Cari, dikkat et,” diyor.</p>
<p>Ve soğuk, kırılgan bir şey beni sarmalıyor. Seyrek kıvrımlı bir şeyin sivri parçaları boynuma dolanıp kulağıma takılıyor.</p>
<p>“Avize Cari,” diyor Helen. “Dikkat et.”</p>
<p>Kıçım kristal boncuklarla kırılgan parçaların arasına gömülüyor ve titreyip parlayan bir ahtapot tarafından sarmalanıyorum. Soğuk&#160;camdan kollar ve sahte mumlar. Kollarımla bacaklarım sarkan kristal zincirlere dolanıyor. Kristal avizenin tozlu taşlarına. Örümcek&#160;ağları ve ölü örümceklere. Isınmış bir ampul gömleğimin kolunu&#160;yakıyor. Yerden bu yükseklikteyken paniğe kapılıp yukarıdan üstüme çullanmış olan camdan bir kolu kavrıyorum ve parıltılar saçan&#160;yığın sallanıp titriyor, rüzgâr çanları gibi çınlıyor. Işıklar saçan parçalar aşağıya düşüp yerde takırdıyorlar. Beni de içine almış olan&#160;avizenin tamamı ileri geri sallanıyor.</p>
<p>Ve Helen “Dur. Yoksa avizeyi mahvedeceksin,” diyor.</p>
<p>Sonra yanıma geliyor ve ışıltılar saçan kristal boncuklardan oluşan bir perdenin gerisinde havada duruyor. Dudakları sessiz kelimelerle hareket ediyor. Pembe tırnakları boncukları ayırıyor ve Helen gülümseyerek “Önce kafanı yukarı kaldıralım,” diyor.</p>
<p>Kitap artık ortada yok, Helen kristalleri bir kenara çekerek bana doğru yüzüyor.</p>
<p>Camdan avize koluna iki elimle birden yapışmış vaziyetteyim. Avizenin milyonlarca ışık saçan her bir parçası her kalp atışımda&#160;titriyor.</p>
<p>“Sualtında olduğunu farz et,” diyor Helen ve ayakkabımın bağcığını çözüyor. Ayakkabıyı ayağımdan çıkarıp bırakıyor. Lekeli el leriyle diğer ayakkabımın da bağcığını çözüyor ve ilk ayakkabı tangırdayarak yere çarpıyor. “Haydi,” derken kollarını benimkilerin</p>
<p>altına sokuyor. “Ceketini çıkar.”</p>
<p>Ceketimi avizeden kurtarıp bırakıyor. Sonra da kravatımı. Kendi ceketini de çıkarıp düşmesine izin veriyor. Avizenin kristallerinden yayılan milyonlarca gökkuşağı titrekçe parlayarak çevremizi sarıyor. Avizenin yüzlerce minik ampulü ısınmış. Sıcak ampullerin&#160;üzerindeki tozun yanan kokusu. Hepsi de parıldayıp titriyor ve biz&#160;boşluğun ortasında havada duruyoruz.</p>
<p>Işık ve ısının içinde havada asılı kalıyoruz.</p>
<p>Helen sessiz kelimelerini söylemeye devam ediyor ve kalbime sıcak su doluyoımuş gibi hissediyorum.</p>
<p>Helen’in küpeleri ve diğer tüm mücevherleri parıl parıl parlıyor. Duyabileceğiniz tek ses çevremizdeki çanların çıngırtısı. Gittikçe&#160;daha az sallanıyoruz ve ben kendimi serbest bırakmaya başlıyorum.&#160;Çevremizde milyonlarca göz kırpan parlak yıldız var; Tanrı olmak&#160;böyle bir şey olmalı.</p>
<p>Ve bu da benim hayatım.</p>
<p>Kalacak yere ihtiyacım var, diyorum. Polisten saklanmak için. Bundan sonra ne yapmam gerektiğini bilemiyorum.</p>
<p>Helen elini uzatıp “Tut,” diyor.</p>
<p>Ve elini tutuyorum. Ve Helen elimi bırakmıyor. Ve öpüşüyoruz. Ve bu çok güzel.</p>
<p>Ve Helen “Şimdilik burada kalabilirsin,” diyor. Pembe tırnağıyla dört yöne ışık saçması için kesilmiş camdan bir topa hafifçe fiske vuruyor. “Bundan sonra her şeyi yapabiliriz,” diyor. “Her şeyi.”</p>
<p>Öpüşüyoruz ve Helen ayağıyla çoraplanmı sıyırıyor. Öpüşüyoruz ve ben Helen’in bluzunun arkasındaki düğmeleri açıyorum. Çoraplarım, Helen’in bluzu, benim gömleğim, onun külotlu çorabı. Bazıları yere düşüyor, bazıları avizenin altına takılıp kalıyor.</p>
<p>İltihaplanıp şişen ayağımla, Helen’in İstiridye’nin saldırısında yaralanan dizlerini birbirimizden saklamanın yolu yok.</p>
<p>Yirmi yıl oldu ama işte buradayım. Hayalini bile kuramadığım bir yerdeyim ve âşık oluyorum, diyorum.</p>
<p>Ve ışığın merkezinde pürüzsüz ve sımsıcak pırıltılar saçan Helen gülümseyerek kafasını geriye atıyor, “Amaç da bu zaten,” diyor.</p>
<p>Ona âşığım. Âşık. Helen Hoover Boyle’a.</p>
<p>Pantolonumla Helen’in eteği yerde duran yığına doğru süzülüyor. Düşmüş kristaller, ayakkabılarımız, hepsi de Büyü Kitabı ile birlikte yerde.</p>
<p>Helen Böyle Emlak ofisinde kapılar kilitli ve kapıya vurduğum zaman Mona camın gerisinden “Kapalıyız.” diye bağırıyor.&#160;Ben de “Ben müşteri değilim,” diye bağırıyorum.</p>
<p>Mona içeride bilgisayarının başına oturmuş bir şeyler yazıyor. Klavyenin birkaç tuşuna bastıkça kafasını kaldırıp önce ekrana,&#160;sonra yine tuşlara bakıyor. Ekranın en üstünde büyük harflerle “Özgeçmiş” yazıyor.</p>
<p>Polis telsiz tarayıcısından kod dokuz-on iki anonsu yapılıyor. Yazı yazmaya devam ederken Mona “Niye hakkınızda saldırı&#160;suçundan duyuruda bulunmadım bilemiyorum,” diyor.</p>
<p>Belki Helen’la beni umursadığmdandır, diyorum.</p>
<p>Mona “Hayır, ondan değil,” diyor.</p>
<p>Belki de Büyü Kitabı’nı hâlâ istediğinden ötmüyordun</p>
<p>Mona bir şey söylemiyor. Sandalyesiyle birlikte dönüp tuniğinin kenarını yukarı kaldırıyor. Kaburgalarının üzerinde ve kollarının altında, beyaz teninde morluklar var.</p>
<p>Sert sevgi.</p>
<p>Helen odasından “‘Eziyet’ kelimesinin eş anlamlısı nedir?” diye sesleniyor. Masasının üzeri açık duran kitaplarla dolu. Masanın altındaki ayaklarından birinde pembe, diğerinde sarı bir ayakkabı&#160;var.</p>
<p>Pembe ipekli kanepe, Mona’nın oymalı XIV. Louis stili masası, aslan bacaklı sehpa, hepsi toz içinde. Çiçek aranjmanları kuruyup&#160;solmuş ve siyah renkli, kokmuş suyun içinde duruyorlar.</p>
<p>Polis telsiz tarayıcısından kod üç-on bir anonsu yapılıyor.</p>
<p>Üzgünüm diyorum. Onu sıkıştırmam doğru değildi. Pantolonumun ütü çizgisinden tutup paçalarını yukarı çekiyorum ve incik kemiklerimin üzerindeki morlukları gösteriyorum ona.</p>
<p>“Bu aynı şey değil,” diyor Mona. “Ben kendimi savunuyordum.”</p>
<p>Ayağımı birkaç kez yere vurup enfeksiyonun çok daha iyi durumda olduğunu söylüyorum. Teşekkür ediyorum.</p>
<p>Helen “Mona? ‘Doğranmış’ başka nasıl söylenir?” diye sesleniyor.</p>
<p>Mona “Gitmeden önce biraz konuşmamız gerekiyor,” diyor.</p>
<p>İçerideki ofiste Helen kafasını açık duran bir kitaba gömmüş. İbranice bir sözlük bu. Sözlüğün yanında klasik Latince kılavuzu&#160;duruyor. Onun altında Aram dili ile ilgili bir kitap var. Bunların yanındaysa ölüm büyüsünün bir zamanlar katlanmış olan bir kopyası&#160;duruyor. Masanın yanında duran çöp tenekesi ağzına kadar kâğıt&#160;kahve bardaklarıyla dolu.</p>
<p>Selam, diyorum.</p>
<p>Helen kafasını kaldırıp bakıyor. Yeşil yakasında kahve lekesi var. Büyü Kitabı, İbranice sözlüğün yanında açık duruyor. Helen&#160;bir, iki, üç kez gözlerini kırpıştırıp “Bay Streator,” diyor.</p>
<p>Öğle yemeği yemek ister misin diye soruyorum. Hâlâ John Nash’in karşısına dikilip onunla yüzleşmem gerekiyor. Helen’in&#160;beni avantajlı duruma getirecek bir şey verebileceğini umuyordum.&#160;Görünmezlik büyüsü olabilir mesela. Ya da zihin kontrol büyüsü.&#160;Ya da Nash’i öldürmemem için herhangi bir şey. Tercüme ettiği şeyi görebilmek için masaya yaklaşıyorum.</p>
<p>Ama Helen Büyü Kitabı’m kâğıtla örterek “Bugün biraz yoğunum,” diyor. Bir elinde bir kalem tutarak bekliyor. Diğer eliyle sözlüğü kapatıyor. “Senin polisten saklanman gerekmiyor muydu?” diye soruyor.</p>
<p>Sinemaya gitmek ister misin peki, diyorum.</p>
<p>“Bu hafta sonu olmaz,” diyor.</p>
<p>Senfoni konserine bilet alsam nasıl olur diye soruyorum.</p>
<p>Helen elini aramızda sallıyor ve “Ne istiyorsan onu yap,&quot; diyor.</p>
<p>Harika, diyorum. Öyleyse bu bir randevu.</p>
<p>Helen kalemini kulağının arkasına, pembe saçına sokuyor. Başka bir kitabı açıp İbranice sözlüğün üstüne koyuyor. Bir parmağını sözlükte kaldığı yere koyuyor ve bana bakarak “Senden hoşlanmadığımdan değil. Sadece şu anda gerçekten çok meşgulüm,” diyor.</p>
<p>Açık duran Büyü Kitabı’nın kenarında bir isim yazıyor. Sayfanın üst boşluğunda bugünkü isim, bugünkü suikast hedefi yazıyor. İsim, Cari Streator.</p>
<p>Helen Büyü Kitabı’nı kapatıp “Anlarsın ya,” diyor.</p>
<p>Polis telsiz tarayıcısında yedi-iki kodu anons ediliyor.</p>
<p>Bu akşam beni görmeye Gartoller Malikânesi’ne gelecek misin, diye soruyorum. Helen’in odasının kapısında durmuş tekrar onunla&#160;birlikte olabilmek için sabırsızlandığımı söylüyorum. Ona ihtiyacım var.</p>
<p>Helen gülümsüyor ve “Zaten amaç da bu,” diyor.</p>
<p>Dış odada Mona beni bileğimden yakalıyor. Çantasını kaptığı gibi askısını omzuna takıyor ve “Helen ben yemeğe çıkıyorum,” diye bağırıyor. Bana “Konuşmamız lazım, ama dışarıda,” diyor. Dı şarı çıkabilmemiz için kapının kilidini açıyor</p>
<p>Park yerinde arabamın yanında dururken Mona kafasını sallayıp “Neler olup bittiğinin farkında değilsin, değil mi?” diyor.</p>
<p>Âşığım. Ne olmuş yani?</p>
<p>“Helen’a mı?” diyor. Parmaklarını suratıma doğru şaklatıyor ve “Âşık falan değilsin,” diyor. İç geçirip “Sen hiç aşk büyüsü diye bir&#160;şey duymadın mı?” diyor.</p>
<p>Her nedense, aklıma Nash’in ölü kadınlan becerişi geliyor.</p>
<p>Mona “Helen seni tuzağa düşürebileceği bir büyü buldu,” diyor. “Onun etkisi altındasın. Ona gerçekten âşık olmuş değilsin.”</p>
<p>Değil miyim?</p>
<p>Mona gözlerime bakıyor ve “Büyü Kitabı’nı yakmayı en son ne zaman düşündün?&quot; diye soruyor. Yeri gösteriyor ve “Bu mu yani?&#160;Sen buna aşk mı diyorsun? Bu Helen’in seni hâkimiyeti altına almasından başka bir şey değil,” diyor.</p>
<p>Bir arabayanımıza kadar gelip duruyor, içinde İstiridye var. Kafasını sallayarak gözlerine giren saçları yana atıyor ve direksiyon başında oturmaya devam ederek bizi izliyor. Saçları öyle karışık ki,&#160;kafasında bomba patlamış gibi görünüyor. İki yanağında da derin&#160;ve birbirine paralel birer yara izi var. Koyu kırmızı savaş boyası.</p>
<p>Cep telefonu çalıyor, İstiridye cevap veriyor. “Doland, Dimms ve Dorn Avukatlık Bürosu.”</p>
<p>Büyük iktidar savaşı.</p>
<p>Ama ben Helen’a âşığım.</p>
<p>“Değilsin,” diyor Mona. İstiridye’ye bakıyor. “Öyle olduğunu sanıyorsun sadece. O seni kandırdı,” diyor.</p>
<p>Ama bu aşk.</p>
<p>“Ben Helen’i senden çok daha uzun bir süredir tanıyorum,” diyor Mona. Kollarını göğsünde kavuşturup saatine bakıyor. “Bu aşk değil. Bu güzel ve tatlı bir büyü ve seni Helen’in kölesi haline getiriyor.”</p>
<p>Antik Yunan kültürü uzmanlan, o dönemde yaşamış insanların fikirlerini kendilerine ait saymadıklarını söylüyorlar. Antik Yunanlılar, akıllarına bir fikir geldiğinde, bir tanrı veya tanrıçanın&#160;kendilerine emir verdiğini sanıyorlardı. Apollon onlara cesur olmalarını söylüyordu.</p>
<p>Athena ise âşık olmalarını söylüyordu.</p>
<p>Günümüz insanları ise ekşi kremalı patates cipsi reklamı duyar duymaz, satın almak için hemen sokağa fırlıyorlar.</p>
<p>Televizyon, radyo ve Helen Hoover Boyle’ın büyüleri arasında artık gerçekten ne istediğimi bilemez hale geldim. Kendime inanıp&#160;inanmadığımdan bile emin değilim.</p>
<p>O gece Helen bir sürü mobilyayı hırpaladığı büyük antika deposuna götürüyor beni. Depo kapalı ve içerisi de karanlık ama Helen</p>
<p>elini bir kilide bastırıp çabucak bir şiir okuyor ve kapı açılıveriyor. Alarm sesi gelmiyor. Hiçbir şey olmuyor. Mobilya labirentinin derinliklerine doğru ilerliyoruz, üzerimize elektrik bağlantısı olmayan&#160;karanlık avizeler sarkıyor. Ay ışığı tepecamlanndan süzülerek içeri&#160;giriyor.</p>
<p>“Ne kadar basit olduğunu görüyorsun değil mi?” diyor Helen. <span style="font-style:italic;">“Her şeyi</span> yapabiliriz.”</p>
<p>Hayır diyorum. <span style="font-style:italic;">Sen</span> her şeyi yapabilirsin.</p>
<p>“Beni hâlâ seviyor musun?” diye soruyor Helen.</p>
<p>Sen istersen. B ilmiyorum. Sen öyle diyorsan öyledir.</p>
<p>Helen kafasını kaldırıp olduğundan daha büyük görünen avizelere, yaldız ve kristallerden oluşan asılı kafeslere bakıyor ve “Ayaküstü seks için vaktin var mı?”diye soruyor.</p>
<p>Başka şansım var mı ki, diyorum.</p>
<p>İstediğimle, istemeye koşullandırıldığım şey arasındaki farkı kestiremiyorum.</p>
<p>Gerçekte istediğim şeyle, istemeye zorlandığım şeyin ne olduğunu söyleyemiyorum.</p>
<p>Sözünü ettiğim şey özgür irade. Özgür iradeye sahip miyiz, yoksa yaptığımız, istediğimiz ve söylediğimiz her şeyi Tanrı mı yazıp çiziyor? Özgür irademiz var mı, yoksa doğduğumuz andan itibaren medya ve kültürümüz bizi, arzularımızı ve hareketlerimizi&#160;kontrol mü ediyor? Benim özgür iradem var mı, yoksa aklım Helen’in yaptığı büyünün etkisi altında mı?</p>
<p>Kapağında perdahlanmış camdan devasa bir aynası olan yumrulu ceviz ağacından yapılma Regency stili bir dolabın önünde duran Helen tomar şeklindeki süsleri ve çelenkleri okşarken “Benimle&#160;ölümsüz ol,” diyor.</p>
<p>Aynen bu mobilyalar gibi bir hayattan öbürüne seyahat ederken bizi seven herkesin ölümüne tanık oluyoruz. Asalaklar gibi. Bu dolaplar gibi. Helen’la ben kültürümüzün hamamböcekleriyiz.</p>
<p>Aynalı kapakta boydan boya Helen’in pırlanta yüzüğüyle bıraktığı eski bir yarık izi var. Bu iz Helen’in bu ölümsüz hurdalardan nefret ettiği zamanlardan kalma.</p>
<p>Elli yıllık bir evliliğin bile tek gecelik bir ilişki gibi duracağı</p>
<p>ölümsüzlüğü düşünün. Akımların ve modanın gözünüzün önünden bulanık bir şekilde geçip gittiğini düşünün. Her geçen asırda dünyanın daha da kalabalıklaşıp umutsuzlaştığını düşünün. Hiçbirinin&#160;sahici bir anlamı kalmayana dek din, ev, beslenme şekli ve kariyer&#160;değiştirip durduğunuzu düşünün. Her bir milimetre karesinden sı-kılana dek dünyayı gezdiğinizi düşünün. Hayatınız melodram türünde bir pembe diziye dönüşene dek duygularınızın, aşklarınızın,&#160;nefretlerinizin, rekabetlerinizin ve zaferlerinizin tekrar tekrar oynanıp tükendiğini düşünün. Diğer insanların doğum veya ölümüne,&#160;kurumuş çiçek demetlerini çöpe atarken gösterdiğiniz saygıdan&#160;fazlasını hissetmeyene dek yaşadığınızı düşünün.</p>
<p>Helen’a biz zaten ölümsüzüz galiba diyorum.</p>
<p>“Güç bende,” diyor. Çantasını açıp içinden katlanmış bir kâğıt çıkarıyor, kâğıdı sallayarak açıyor ve ‘“Geleceği görmek’ nedir bilir misin?” diye soruyor.</p>
<p>Ne bildiğimi bilmiyorum. Neyin doğru olduğunu bilmiyorum. Herhangi bir şey bildiğimden bile şüpheliyim. Söyle neymiş, diyorum.</p>
<p>Helen boynundaki ipek eşarbı çıkarıp dolabın devasa aynalı kapağının tozunu alıyor. Üzerine yapıştırılmış olan bilgi kartına göre içinde zeytin ağacı oymaları ve İmparatorluğun ikinci döneminde&#160;ateşte dövülerek yapılmış menteşeleri bulunan Regency stili bir dolap bu. Helen “Cadılar geleceği görebilmek için aynaya yağ döküp&#160;sonra da büyülü sözler söylerlermiş,” diyor.</p>
<p>Gelecek mi, diyorum. Harika. Pisipisiotu. Japon sarmaşığı. Nil levreği.</p>
<p>Şu anda, yaşadığım anı gördüğümden bile emin değilim ben.</p>
<p>Helen kâğıdı havaya kaldırıp okumaya başlıyor. Uçma büyüsünü okurken çıkardığı duygusuz sesle birkaç satır okuyuveriyor. Kâğıdı aşağıya indiriyor ve “Ayna, ayna, birbirimizi sever ve yeni gücümüzü kullanırsak, geleceğimizin nasıl olacağını söyle bize,” diyor.</p>
<p><span style="font-style:italic;">Helen’in</span> yeni gücü.</p>
<p>“ ‘Ayna, ayna’ kısmını ben uydurdum,” diyor Helen. Elini elime dolayıp sıkıyor ama ben karşılık vermiyorum. “Bunu ofiste pudra-</p>
<p>mm aynasında denedim, mikroskopla televizyon izlemekten farksızdı,” diyor.</p>
<p>Aynadaki aksimiz bulanıklaşıyor, şekiller birbirine karışıyor, görüntü tek ton griye bulanıyor.</p>
<p>“Haydi söyle bize,” diyor Helen. “Bize ortak geleceğimizi göster.”</p>
<p>Ve griliğin içinde bazı şekiller belirmeye başlıyor. Işıkla gölge birbirine karışıyor.</p>
<p>“Bak işte oradayız,” diyor Helen. “Tekrar genciz. Bunu yapabilirim. Sen gazetedeki gibi görünüyorsun. Düğün fotoğrafındaki gibi.”</p>
<p>Her şey öyle belirsiz ki, gördüğüm şeyin ne olduğunu anlamıyorum.</p>
<p>“Bak,” diyor Helen. Çenesiyle aynayı işaret ediyor. “Dünyaya hükmediyoruz. Bir hanedan kuruyoruz.”</p>
<p><span style="font-style:italic;">Bunun sonu nereye varacak</span>? İstiridye’nin nüfus patlamasıyla ilgili olarak söylediği sözler geliyor aklıma.</p>
<p>Güç, para, yemek, seks, aşk. Elimizdekiyle yetinebilecek miyiz, yoksa birazına sahip olunca daha da fazlasını mı isteyeceğiz?</p>
<p>Geleceğin değişken bulamacındaki hiçbir şeyi tanıyamıyorum. Geçmişten başka bir şey de göremiyorum. Daha fazla sorun, daha&#160;çok insan. Daha az biyolojik çeşitlilik. Daha fazla acı.</p>
<p>“Bizi sonsuza dek birlikte görüyorum,” diyor Helen.</p>
<p>Eğer istediğin buysa, diyorum.</p>
<p>Ve Helen “Bu da ne demek oluyor şimdi?” diye soruyor.</p>
<p>Sen ne anlama gelmesini istiyorsan, o, diyorum. Burada ipler onun elinde. Minik tohumlarım eken kişi o. Beni sömüren. Beni işgal eden. Medya ve kültür de dahil olmak üzere her şey derimin altına yumurtalarını bırakıyor. Büyük Birader devamlı bir şeylere ihtiyaç duymamı emrediyor.</p>
<p>Büyük bir ev, hızlı bir araba ve yüzlerce güzel seks partneri istiyor muyum gerçekten? Bunları gerçekten arzuluyor muyum? Yoksa bunları istemeye mi koşullandırıldım?</p>
<p>Bunlar, sahip olduklarımdan daha mı iyi gerçekten? Yoksa şu anda sahip olduklarımla yetinmemem gerektiği mi öğretildi bana?</p>
<p>Yoksa hiçbir şeyin yeterince iyi olmadığını söyleyen bir büyünün etkisi altında mıyım?</p>
<p>Aynadaki grilik girdap gibi dönerek karman çorman olduğundan, gördüğüm şey herhangi bir şey olabilir. Gelecekte beni her ne beklerse beklesin, en nihayetinde hayal kırıklığı olacağı kesin.</p>
<p>Helen diğer elimi de tutuyor. Ellerimi tutup beni kendine döndürüyor ve “Yüzüme bak,” diyor. “Mona sana bir şey mi söyledi?”</p>
<p>Sen kendini seviyorsun, diyorum. Artık daha fazla kullanılmak istemiyorum.</p>
<p>Tepemizdeki avizeler ay ışığında gümüş pırıltılar saçıyorlar.</p>
<p>“Ne söyledi sana?” diye soruyor Helen.</p>
<p>1, 2, 3 diye saymaya başlıyorum.</p>
<p>“Yapma ne olur,” diyor Helen. “Seni seviyorum.” Ellerimi sıkıyor ve “Beni hayatından çıkarma,” diyor.</p>
<p>4, 5, 6 diye saymaya devam ediyorum.</p>
<p>“Aynı kocam gibi davranıyorsun,” diyor. “Ben yalnızca senin mutlu olmanı istiyorum.”</p>
<p>Kolayı var, diyorum, bana bir “mutluluk” büyüsü yapıver.</p>
<p>Ve Helen “Öyle bir büyü yok,” diyor. “Onun için uyuşturucular var.”</p>
<p>Dünyayı daha kötü bir yer haline getirmeye devam etmek istemiyorum. Yaptığımız pisliği temizlemek için elimden geleni yapmaya çalışmak istiyorum. Nüfus. Çevre. Ölüm büyüsü. Hayatımı karartan büyü, şimdi de hayatımı mı düzeltecek yani?</p>
<p>“Ama daha fazla büyüyle bunu yapabiliriz,” diyor Helen.</p>
<p>Büyüleri düzeltmek için büyüler, o büyüleri düzeltmek için başka büyüler; hayat asla tahmin etmediğimiz şekillerde daha da berbat bir hale geliyor. Benim aynada gördüğüm gelecek bu işte.</p>
<p>Bay Eugene Schieffelin ve sığırcık kuşları, Spencer Baird ve sazanları; tarih işleri yoluna koymak isterken daha da berbat eden bir sürü dâhiyle dolu.</p>
<p>Büyü Kitabı’nı yakmak istiyorum.</p>
<p>Mona’nın bana anlattıklarını söylüyorum ona. Sonsuza dek onun ölümsüz aşk kölesi olabilmem için bana büyü yaptığını söylüyorum.</p>
<p>“Mona yalan söylüyor,” diyor Helen.</p>
<p>Öyle olduğunu nereden bileceğim peki? Kime inanacağım?</p>
<p>Aynadaki geleceği net bir şekilde göremememin sebebi belki de şu anda benim için hiçbir şeyin net olmamasıdır.</p>
<p>Helen ellerimi bırakıyor. Regency stili dolaplara, Federal döneme ait çalışma masalarına ve İtalyan Rönesansı dönemi askılıklara el sallarken “Madem gerçeklik bir büyüden ibaret ve sen istediğini&#160;sandığın şeyi aslında istemiyorsun...” diyor. Yüzünü yüzüme bastırıp “Madem özgür iraden yok. <span style="font-style:italic;">Bildiğin şeyi</span> aslında <span style="font-style:italic;">bilmiyorsun.&#160;Sevdiğini</span> sandığın kişiyi aslında <span style="font-style:italic;">sevmiyorsun.</span> Öyleyse yaşamanın&#160;ne anlamı var ki?”</p>
<p>Hiçbir anlamı yok.</p>
<p>Tüm mobilyalar bizi izliyorken orada öylece duruyoruz.</p>
<p>Uzayın derinliklerini, karınızla çocuğunuzun beklediği yerdeki o inanılmaz soğuğu ve sessizliği düşünün.</p>
<p>Lütfen, diyorum. Bana cep telefonunu verir misin?</p>
<p>Aynadaki grilik hâlâ sıvı bir şey gibi birbirine karışıyor ve Helen çantasını açıp telefonunu çıkarıp bana uzatıyor.</p>
<p>Telefonu açıp 91l’i arıyorum.</p>
<p>Bir kadın sesi “Polis mi, itfaiye mi, yoksa acil servis mi?” diye soruyor.</p>
<p>Acil servis, diyorum.</p>
<p>“Bulunduğunuz yer?” diye soruyor kadın.</p>
<p>Nash’le buluşma yerimiz olan Üçüncü Cadde’deki barın adresini veriyorum. Hastanenin yanındaki barın.</p>
<p>“Tıbbi açıdan acil yardım almanızı gerektirecek neyiniz var?” diye soruyor ses.</p>
<p>Sıcaktan baygınlık geçiren kırk profesyonel amigo kızın yardıma ihtiyacı var. Kadın voleybol takımının suni teneffüse ihtiyacı var. Bir grup manken göğüs muayenesi yaptırmak istiyor. John&#160;Nash adında bir ilkyardım uzmanınız varsa, onu gönderin diyorum.&#160;Nâsh’i bulamazsanız, kimseyi göndermenize gerek yok, diyorum.</p>
<p>Helen telefonu geri alıyor. Ağır ağır bir, iki, üç kez gözlerini kırpıştırdıktan sonra “Ne yapmaya çalışıyorsun sen?” diye soruyor.</p>
<p>Elimde kalan tek şey, belki de özgür olabilmenin tek yolu, yapmak istemediğim şeyleri yapmak. Nash’i durdurmak gibi. Polise teslim olmak gibi. Cezamı çekmek gibi.</p>
<p>Kendime başkaldırmam gerekiyor.</p>
<p>Mutluluğun peşinden gitmenin tam tersi bu. En çok korktuğum şeyi yapmam gerekiyor.&#160;&#160;&#160;&#160;<sup>6</sup></p><h3><a id="bookmark0"></a><span style="font-style:italic;">XL</span></h3>
<p>Nash bir kâse acılı fasulye yiyor. Üçüncü Cadde’deki barın arka tarafındaki bir masaya oturmuş. Barmen bara yığılmış, bardan&#160;sarkan kolları hâlâ bar taburelerinin üzerinde sallanmaya devam&#160;ediyor. İki kadınla iki adam oturdukları masaya yüzüstü kapaklanmış. Kül tablasındaki sigaraları yanmaya devam ediyor; sadece yarıya kadar yanmışlar. Tuvaletlere açılan kapının önünde bir adam&#160;yatıyor. Başka bir adam da ölmüş, bilardo masasına boylu boyunca&#160;uzanmış, istekası hâlâ elinde. Barın arkasındaki mutfaktan sadece&#160;hışırtı çıkaran radyonun sesi geliyor. Üzerinde yağlı bir önlük olan&#160;bir adamın yüzü ızgaranın üstündeki hamburgerlere gömülmüş, cı-zırdayan ızgaradan duman tütüyor ve bu yağlı, şekerli duman herifin suratının çevresinden dolanarak tavana yükseliyor.</p>
<p>Mekândaki tek ışık, Nash'in masasındaki mum.</p>
<p>Nash gözlerini kaldırıp bana bakıyor, ağzının etrafına fasulye bulaşmış ve “Bu konuşma için biraz mahremiyet olmasını istersin&#160;diye düşündüm,” diyor.</p>
<p>Üzerinde beyaz üniforması var. Yanı başında yerde yatan cesedin üzerinde de aynı üniformadan var. Nash kafasıyla cesedi göstererek “Ortağım,” diyor. Kafasını sallayınca siyah renkli minik bir palmiye ağacı gibi görünen at kuyruğu kafasına çarpıyor. Gömleğinin önünde yemek lekeleri var. Nash “Onu uyutmak için geç bile&#160;kaldım,” diyor.</p>
<p>Arkamdan dış kapı açılıyor ve içeri bir adam giriyor. Kapıda durup etrafına Çakıyor. Elini sallayarak havadaki dumanı dağıtmaya çalışıyor ve çevresine bakarak “Hassiktir!” diyor. Dış kapı arkasından kapanıyor.</p>
<p>Nash çenesini göğsüne bastırıp iki parmağını gömleğinin cebine daldırıyor. Üzerinde sarı, kırmızı yemek lekeleri olan beyaz bir kart çıkarıp ölüm şarkısını okumaya başlıyor, kelimeleri sayı sayan&#160;birininki kadar donuk ve sabit. Helen gibi.</p>
<p>Kapıda duran adamın gözleri kayıyor. Dizleri bükülüyor ve adam yana doğru yığılıyor.</p>
<p>Bense orada öylece dikiliyorum.</p>
<p>Nash kartı tekrar cebine koyuyor ve “Nerede kalmıştık?” diyor.</p>
<p>Şiiri nereden buldun, diye soruyorum.</p>
<p>Nash “Tahmin et,” diyor. “Yok edemeyeceğin tek yerden aldım”</p>
<p>Masadaki bira şişesini alıp şişenin ağzını bana doğru uzatıyor ve “Düşün,” diyor. “İyi düşün.”</p>
<p><span style="font-style:italic;">Dünyadan Şiir ve Tekerlemeler</span> kitabı her zaman insanların bulabileceği bir yerlerde olacak. Kitap ortalık yerde bulunmayı bekleyecek. Ama sözünü ettiğim yerde, diyor Nash, asla kökü kurumayacak.</p>
<p>Her nedense aklıma pisipisiotu geliyor. Ve zebra midyeleri. Ve İstiridye.</p>
<p>Nash birasından bir yudum alıp şişeyi masaya bırakıyor. “İyi düşün,” diyor.</p>
<p>r</p>
<p>Mankenleri öldürmen, diyorum. Bu yaptığın doğru değil.</p>
<p>Ve Nash “Bulamadın mı?” diye soruyor.</p>
<p>Ölü kadınlarla seks yapmanın doğru olmadığını anlaması gerekiyor.</p>
<p>Nash kaşığı alıp “Güzelim Kongre Kütüphanesi, Verdiğin vergiler iş başında,” diyor.</p>
<p>Kahretsin.</p>
<p>Kaşığı fasulye dolu kâseye daldırıyor. Kaşığı ağzına götürürken “Ve sakın bana nekrofilinin kötülüklerinden bahsetmeye kalkışma,” diyor. “Bu konuda konuşabilecek son kişi sensin.” Ağzı fasulye dolu, “Kim olduğunu biliyorum,” diyor.</p>
<p>Ağzındakini yuttuktan sonra “Hâlâ sorgulama için aranıyorsun,” diyor.</p>
<p>Dudaklarına bulaşmış olan acı biber sosunu yalıyor ve “Kannın ölüm belgesini gördüm,” diyor. Gülümsüyor ve “Ölüm sonrası cinsel ilişki izleri mi?” diyor.</p>
<p>Nash boş iskemleyi işaret ediyor, oturuyorum.</p>
<p>Masanın diğer ucundan bana doğru uzanıyor ve “Sakın bana,” diyor. “Sakın bana tecrübe ettiğin en iyi seks deneyimi olmadığını&#160;söyleme.”</p>
<p>Kapa çeneni diyorum.</p>
<p>“Beni öldüremezsin,” diyor Nash. Kâseye bir avuç kraker ufalıyor ve “Şenle ben birbirimize çok benziyoruz,” diyor.</p>
<p>0 farklıydı, diyorum. O benim karandı.</p>
<p>“Karın veya değil,” diyor Nash, “ölüyse ölüdür. Öyle ya da böyle buna nekrofili denir.”</p>
<p>Kaşığıyla kâsedeki krakerleri karıştırıyor ve “Beni öldürmen, kendini öldürmenden farksız olur,” diyor.</p>
<p>Kapa çeneni diyorum.</p>
<p>“Sakin ol,” diyor. “Kimseye bu konuda tek kelime etmedim.” Bir kaşık dolusu kraker ve fasulyeyi ağzına atıyor. “Bu çok aptalca&#160;olurdu,” diyor. “Bir düşünsene.” Biraz daha fasulye yiyor. “Tek&#160;yapmaları gereken şiiri okumak olurdu ama benim rekabete ihtiyacım yok.”</p>
<p>Yaşadığım dünya işte böylesine mükemmellikten uzak ve kar-</p>
<p>ınakanşık. Tann’dan bu denli uzakta, bu insanlarla baş başa kalıverdim. Herkes iktidar için yarışıyor. Mona, Helen, Nash ve İstiridye. Beni tanıyan bu bir avuç insan benden nefret ediyor. Hepimiz birbirimizden nefret ediyoruz. Hepimiz birbirimizden korkuyoruz.&#160;Bütün dünya bana düşman kesildi.</p>
<p>“Sen de, ben de,” diyor Nash, “kimseye güvenemeyiz.”</p>
<p>Cehenneme hoş geldiniz.</p>
<p>Mona, Kari Marx’ın söylediği sözler konusunda haklıysa, Nash’i öldürmek, Nash’i kurtarmak olur. Onu Tanrı’ya döndürmek&#160;olur. Günahlarını yok ederek onu insanlığa kazandırmak.</p>
<p>Nash’le göz göze geliyoruz ve Nash’in dudakları kıpırdamaya başlıyor. Nefesi adamakıllı fasulye kokuyor.</p>
<p>Ölüm şarkısını söylüyor. Her kelimeyi bir köpeğin havlaması kadar sert söylediği için ağzından fasulyeli baloncuklar çıkıyor.&#160;Kırmızıbiber damlaları fırlıyor ağzından. Durup gömleğinin cebine&#160;bakıyor. Parmaklarını cebine daldırıp kartını bulmaya çalışıyor. İki&#160;parmağıyla kartı tutup okumaya başlıyor. Kart öyle lekeli ki, masa&#160;örtüsüne silip okumaya devam ediyor.</p>
<p>Sesi kulağa ağır ve zengin geliyor. Kıyametin sesi.</p>
<p>Gözlerim gevşiyor, dünya bulanık bir griliğe bürünüyor. Bütün kaslarım yumuşayıp gevşiyor. Gözbebeklerim kayıyor, dizlerim&#160;bükülüyor.</p>
<p>Ölmek böyle bir şey olmalı. Kurtulmak.</p>
<p>Ama öldürmek artık bir refleks haline geldi. Bu benim tüm sorunları çözme şeklim.</p>
<p>Dizlerim bükülüyor ve üç aşamada yere yığılıyorum. Önce kıçım, sonra sırtım, sonra da kafam çarpıyor yere.</p>
<p>Ölüm şarkısı, içimden aniden çıkıveren bir geğirti, hapşırık veya esneme kadar hızlı bir şekilde beynimde dönüveriyor. Çözümlenmemiş boklarımın patlamaya hazır bombası beni asla yan yolda hırakmıyor.</p>
<p>Gördüğüm grilik netleşmeye başlıyor. Sırtüstü yattığım yerden yağlı, gri dumanın tavanı sardığını görüyorum. Herifin suratının kı-zanşının sesi hâlâ duyuluyor.</p>
<p>Nash’in iki parmağının arasında duran kart masaya düşüyor.</p>
<p>Gözbebeklcri kayıyor. Omuzlan yukarı kalkıyor, yüzü fasulye kâsesine gömülüyor. Her yer kırmızı oluyor. Beyaz üniformalı cüssesi kayıyor ve Nash yere, yanıma yıkılıyor. Gözleri gözlerimin içine bakıyor. Yüzüne fasulye bulaşmış. Tepesinde minik, siyah bir palmiye ağacı gibi görünen at kuyruğu bozulmuş, alnına ve yanaklarına siyah teller düşmüş.</p>
<p>O kurtuldu ama ben kurtulamadım.</p>
<p>Yağlı duman üzerime çökerken, ızgaradan çıtırtılar, cızırtılar geliyor ve yerden Nash’in kartını alıyorum. Kartın ucunu masanın üzerindeki muma tutup dumana duman katıyorum ve kartın yanışını izliyorum.</p>
<p>Yangın alarmı çalmaya başlıyor. Sirenin sesi öyle yüksek ki düşündüklerimi duyamıyorum. Sanki düşünüyorum da. Sanki bugüne kadar düşünebildim de. Alarm sesi içimi dolduruyor. Büyük Birader. Tıpkı bir ordunun bir şehri istila edişi gibi aklımı istila ediyor.&#160;Oturup polisin beni kurtarmasını bekliyorum. Beni Tann’ya teslim&#160;etmesini ve insanlıkla birleştirmesini beklerken siren feryat ederek&#160;her şeyi bastırıyor. Ve ben çok mutluyum.</p><h3><a id="bookmark1"></a><span style="font-style:italic;">XLI</span></h3>
<p>Bunlar polis bana haklarımı okuduktan sonra oluyor. Bunlar polis ellerimi arkamda kelepçeleyip beni karakola götürdükten sonra oluyor. Bunlar ilk devriye polisi olay yerine ulaşıp cesetlere&#160;baktıktan ve “Yiice İsa,” dedikten sonra oluyor. Bunlar sağlık görevlilerinin, ölü aşçıyı ızgaranın üzerinden çekip kızaran suratına&#160;bir göz attıktan sonra kendi avuçlarına kusmalarının ardından oluyor. Bunlar polis bana bir kişiyi arama hakkı verdikten ve ben de&#160;Helen’i arayıp üzgün olduğumu ama bu işin artık bittiğini söyledikten sonra oluyor. Tutuklandım dedim. Ve Helen “Endişe etmene gerek yok. Seni kurtaracağım,” dedi. Bunlar polis parmak izimi alıp&#160;fotoğrafımı çektikten sonra oluyor. Bunlar polis cüzdanıma, anahtarlarıma ve saatime el koyduktan sonra oluyor. Kahverengi spor&#160;ceketimle mavi kravatımı, üzerinde yeni suçlu numaramın yazdığı&#160;plastik bir poşete koyduktan sonra. Polis beni cüruf briketli, soğuk&#160;bir koridordan geçirip çıplak vaziyette betondan soğuk bir odaya&#160;götürdükten sonra. Beni bu odada elleri kocaman, iriyan ve yaşı&#160;geçkin bir memurla yalnız bıraktıktan sonra. Üzerinde elbise poşetim ve bir kutu vazelin bulunan bir masadan başka hiçbir şey olmayan bu odada yalnızız.</p>
<p>Bu kır saçlı yaşlı öküzle baş başa kalır kalmaz, adam eline plastik bir eldiven geçiriyor ve “Lütfen duvara dönüp eğilin ve ellerinizi kullanarak kıçınızın yanaklarını iki yana ayırın,” diyor.</p>
<p>Anlamadım, diyorum.</p>
<p>Ve çatık kaşlı bu dev, eldivenli iki parmağını vazelin kavanozuna sokarken “Kavite muayenesi,” diyor. “Şimdi arkanızı dönün.”</p>
<p>1,2, 3 diye saymaya başlıyorum.</p>
<p>Ve arkamı dönüyorum. Eğiliyorum. Ellerimle kalçamın iki yarısını kavrayıp ayırıyorum.</p>
<p>4, 5, 6 diye saymaya devam ediyorum.</p>
<p>Ben ve kaldığım Etik dersim. Aynen V/altraud Wagner, Jeffrey Dahmer ve Ted B undy gibi ben de bir seri katilim ve cezam böyle&#160;başlıyor işte. Özgür irademin kanıtı. Kurtuluşuma giden yol bu.</p>
<p>Nefesi sigara kokan polis memuru “Gözaltına alınan ve tehlikeli olduğu varsayılan herkese uygulanan standart bir prosedür,” diyor.</p>
<p>7, 8, 9 diye saymaya devam ediyorum.</p>
<p>Polis homurdanarak “Hafif bir basınç hissedeceksiniz, o yüzden gevşeyin,” diyor.</p>
<p>10, 11, 12 diye saymaya devam ediyorum.</p>
<p>Kahretsin.</p>
<p>Kahretsin!</p>
<p>“Gevşe,” diyor polis.</p>
<p>Kahretsin. Kahretsin. Kahretsin. Kahretsin. Kahretsin. Kahretsin!</p>
<p>Hissettiğim acı, Mona’nın sıcak cımbızla ayağımı delik deşik etmesinden de beter. Kanımı temizlemek için ayağımın altını alkolle temizlemesinden de kötü. Kıçımı iyice avuçlayıp dişlerimi sıkıyorum, bacaklarımdan ter akıyor. Alnımdan akan ter burnuma damlıyor. Nefes alamıyorum. Alnımdan akan damlalar doğrudan çıplak&#160;ayaklarımın arasına düşüyor, birbirinden epeyce uzak duran ayaklarımın.</p>
<p>Kocaman ve sert bir cisim dönerek daha da derinlere giriyor ve polisin korkunç sesi “Evet, haydi gevşe dostum,” diyor.</p>
<p>12,13 diye saymaya devam ediyorum.</p>
<p>İçimdeki şeyin dönmesi duruyor. Kocaman, sert şey yavaşça ve neredeyse tamamen çıkıyor içimden. Sonra tekrar dönerek giriyor&#160;derinlere kadar. Polisin vazelinli parmakları önce saatin akrebi kadar yavaş, sonra gittikçe hızlanarak içime giriyor, çıkıyor, giriyor,&#160;çıkıyor.</p>
<p>Polisin çakıl ve küllük kokan bayat nefesi kulağıma iyice yaklaşıp “Hey, dostum, ayaküstü seks için vaktin var mı?” diyor.</p>
<p>Ve tüm vücudum spazm geçiriyor.</p>
<p>Ve polis “Hey, birileri daracık oluverdi,” diyor.</p>
<p>Memur bey, lütfen, diyorum. Bilmiyor olabilirsiniz ama sizi öldürebilirim. Lütfen yapmayın.</p>
<p>Ve polis “Bırak da kelepçelerini çözeyim. Benim, Helen,” diyor.</p>
<p>Helen mi?</p>
<p>“Helen Hoover Böyle. Hatırladın mı?” diyor polis. “İki gece önce bir avizenin içinde bunun neredeyse aynısını sen bana yapıyordun.”</p>
<p>Helen mı?</p>
<p>Kocaman ve sert şey hâlâ içimde burkulmuş şekilde duruyor.</p>
<p>Polis “Buna <span style="font-style:italic;">işgal büyüsü</span> deniyor. Birkaç saat önce tercüme et-lim. Memur bilmemkimin bilinçaltını ele geçirdim. Gösterisini ben yürütüyorum,” diyor.</p>
<p>Polisin ayakkabısının sert ve soğuk tabanı kıçıma dayanıyor ve kocaman, sert parmaklar hızlıca çekilip zorlanarak dışarı çıkıyorlar.&#160;Ayaklarımın ortasında ter damlalarından bir göl oluşmuş. Dişlerim&#160;sıkılı vaziyette hızlıca doğruluyorum.</p>
<p>Memur parmaklarına bakarak “Parmaklarım kopacak sandım,” ılıyor. Parmaklarını koklayıp yüzünü buruşturuyor.</p>
<p>Derin derin nefes alıp verirken, gözlerimi kapatıp, harika, diyorum. Önce beni kontrolü altına almıştı, şimdi de Helen’in çevremdeki herkesi kontrolü altına alabileceğinden endişelenmem gerekiyor.</p>
<p>Ve polis “Öğleden sonraki birkaç saattir Mona kontrolüm altındaydı. Hem büyüyü denemek, hem de seni korkuttu diye hakkından gelmek için onu biraz yeniledim,” diyor.</p>
<p>Polis apış arasını avuçluyor. “Bu harika bir şey. Seninle bu şekilde birlikte olmak şeyimi kaldırıyor. Sana biraz cinsiyet ayrımcılığı yapıyormuşum gibi gelebilir ama hep bir penisim olsun istemiştim,” diyor.</p>
<p>Bunları duymak istemiyorum, diyorum.</p>
<p>Ve Helen polisin ağzından “Seni taksiye bindirir bindirmez bu herifin içinde biraz daha takılıp otuzbir çekeceğim sanırım. Sadece&#160;tecrübe etmek için,” diyor.</p>
<p>Bu söylediklerinin seni sevmeme sebep olacağını sanıyorsan, bir daha düşün, diyorum.</p>
<p>Polisin yanağından bir damla yaş süzülüyor.</p>
<p>Burada çıplak’vaziyette karşısında dikilirken, seni istemiyorum diyorum. Sana güvenemem.</p>
<p>Helen polisin üzüntülü ses tonuyla “Beni sevemezsin çünkü ben bir kadınım ve senden daha güçlüyüm,” diyor.</p>
<p>Helen git başımdan, diyorum. Siktir git. Sana ihtiyacım yok. Ben suçlarımın bedelini ödemek istiyorum. Kendi yanlışlarımı haklı çıkarmak için dünyayı yanlışlarla doldurmaktan usandım.</p>
<p>Polis hüngür hüngür ağlamaya başlıyor ve tam o sırada içeri başka bir polis giriyor. Daha genç olan bu polis önce ağlamakta&#160;olan yaşlı polise, sonra da çırılçıplak dikilen bana bakıyor. Genç&#160;polis “Burada her şey yolunda mı, Çavuş?” diye soruyor.</p>
<p>Gözlerini silen yaşlı polis “Evet, harika,” diyor. “Harika vakit geçiriyoruz.” Gözlerini kıçıma soktuğu eldivenli eliyle sildiğini&#160;fark edince, ufak bir çığlık atarak eldiveni çıkarıyor. Vücudu titreyerek sarsılıyor, çıkardığı yağlı eldiveni odanın öbür köşesine fırlatıyor.</p>
<p>Genç polise biraz sohbet ediyorduk diyorum.</p>
<p>Ve genç polis suratıma yumruğunu indirdiği gibi “Sen kapa çeneni,” diyor.</p>
<p>Yaşlı polis, Çavuş, masanın kenarına oturup bacak bacak üstüne atıyor. Burnunu çekip saçlarını geriye atarmışçasına kafasını geri atıyor ve “Şimdi kusura bakmazsan, biraz yalnız kalmak istiyoruz,” diyor.</p>
<p>Ben yalnızca tavana bakıyorum.</p>
<p>Genç polis “Elbette Çavuş,” diyor.</p>
<p>Çavuş masadan aldığı kâğıt mendille gözlerini kuruluyor.</p>
<p>Genç polis hızlıca dönüp beni çenemin altından yakalıyor ve duvara çalıyor. Sırtımla bacaklarım soğuk betona yapışıyor. Genç&#160;polis boğazımı sıkarken kafam geri gidiyor ve polis “Çavuşa zorluk çıkarmayacaksın,” diyor. “Anladın mı?” diye bağırıyor.</p>
<p>Çavuş yüzündeki hafif tebessümle bize bakıyor ve “Yaa. Duydun onu,” diyor. Ve burnunu çekiyor.</p>
<p>Ve genç polis boğazımı bırakıyor. Kapıya doğru bir adım atıyor ve “Herhangi bir şeye ihtiyacınız olursa kapının önünde olacağım,”&#160;diyor.</p>
<p>“Teşekkür ederim,” diyor Çavuş. Genç polisin elini yakalayıp sıkarken “Çok tatlısın,” diyor.</p>
<p>Genç polis irkilerek elini geri çekiyor ve odadan çıkıyor.</p>
<p>Televizyonun tohumlarını insanların içine ekmesi gibi Helen da bu adamın içine girmiş. Pisipisiotunun bir tarlayı ele geçirmesi gibi. Bir şarkının kafanızın içinde dönüp durması gibi. Hayaletlerin&#160;evleri ele geçirmesi gibi. Mikropların size bulaşması gibi. Büyük&#160;Birader’in dikkatinizi ele geçirmesi gibi.</p>
<p>Çavuş, yani Helen, ayağa kalkıyor. Meşin tabancaıığını kurcalayıp tabancasını çekiyor. Tabancayı iki eliyle birden kavrayıp bana doğrultuyor ve “Hemen o poşetten elbiselerini çıkar ve üstünü giyin,” diyor. Çavuş burnunu çekerek içi giysi dolu olan çöp poşe-lini bana fırlatıyor ve “Giyin lanet olası,” diyor. “Buraya seni kurtarmaya geldim.”</p>
<p>Silah titriyor ve Çavuş “Buradan hemen çıkmanı istiyorum ki, otuz bir çekebileyim,” diyor.</p>
</body>
</html>