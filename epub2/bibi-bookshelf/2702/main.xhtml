<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><img src="main-1.jpg" alt=""/></div>
<p>Asilerin, kaybedenlerin,&#160;hayalperestlerin,&#160;küfürbazların,&#160;günahkârların,&#160;beyaz zencilerin,&#160;aşağı tırmananların,&#160;yola çıkmaktan çekinmeyenlerin,&#160;uçurumdan atlayanların...</p>
<p>dili, sesi</p>
<p><span style="font-style:italic;">Yeraltı Edebiyatı.</span></p>
<p>ClltJC'K I'Aİ.AIINMj'K: VVashington eyaletinin doğusundaki bir çiftlikte büyüdü. Bir süre lîyiilcl üıılvcmitcsi'ııc devam ettikten sonra Oregon Üniversitcsi’ne geçti ve öğrenimini&#160;ormlıt uıımuıılmlı Üniversite yıllan boyunca yazar olmayı akimdan bile geçirmedi. Geçimini Iroiglıllıncr adlı şirkette otomobil tamirciliği yaparak kazanmakta iken, 1996’da,&#160;ıtıkıulıışliıiıylıı birlikle devam ettiği bir edebiyat grubu çerçevesinde <span style="font-style:italic;">Project Mayhem&#160;</span>(Kıugıışıt Projesi) adlı kısa hikâyeyi yazdı. Söz konusu hikâye üç ay gibi kısa bir süre&#160;İçiııdo <span style="font-style:italic;">FIglıt Club'</span>a (1996; <span style="font-style:italic;">Dövüş Kulübü,</span> çev.: Elif Özsayar, Aynnn Yayınlan, 2000) dönüşlü İlk roııiiiııım yayımlatmayı başarana kadar yayınevleri tarafından pek çok kez ge&#160;il çevi llıli. Genellikle adında “nehir&quot; kelimesi geçen ağırbaşlı romanlara esin kaynağı olmuş bir ctıjnılyıııla, ilk romanı büyük ses getirdi. Palahniuk, 1999’da katıldığı bir yazarlar konlcrıııiMiıdu, <span style="font-style:italic;">Writing lo Fail</span> (Reddedilmek İçin Nasıl Yazılır) adlı bir çalışma grubu yürtlıltl. I’ucillc Noı1wesl Booksellers Association Award ve Oregon Book Awaıd&#160;bılllileriııe değer bulunan <span style="font-style:italic;">Fighl Club,</span> I999’da füme çekildi. <span style="font-style:italic;">Survivor</span> (1999; <span style="font-style:italic;">Gösteri&#160;Peygamberi,</span> çev.: Funda Uncu Irklı, Aynnü Yayınlan, 2002), <span style="font-style:italic;">Choke</span> (2001; <span style="font-style:italic;">Tıkanma</span>,&#160;çev. l-'ıımta llncıı Irklı, Aynnu Yayınlan, 2003), <span style="font-style:italic;">Invisible Monsters</span> (1999; <span style="font-style:italic;">Görünmez&#160;Cunavarlar,</span> çev.: Funda Uncu Irklı, Aynnü Yayınlan, 2004), <span style="font-style:italic;">Fugitives and Refugees&#160;</span>(200 4ı <span style="font-style:italic;">Kaçtıklar ve Mülteciler,</span> çev.: Esra Anşan. Aynntı Yayınlan, 2005), <span style="font-style:italic;">Diary</span> (2003;&#160;<span style="font-style:italic;">Günce,</span> çev.: liıııda Uncu Irklı, Aynnü Yayınlan, 2005), <span style="font-style:italic;">Lultaby</span> (2002; <span style="font-style:italic;">Ninni,</span> çev.: Fun-ılıı 1 lııcıı Irklı, Ayrımı Yayınlan, 2007), <span style="font-style:italic;">Stranger Than Fiction</span> (2003) ve <span style="font-style:italic;">Haunted</span> (2005)&#160;ıııllı kllııplıırı (iki kilap da Aynnü Yaymlan’mn programına alınmıştır) kaleme alan Pa-I illini tık, Oregon 'un Portland şehrinde yaşamını sürdürüyor.</p>
<p>Yeraltı Edebiyatı <span style="font-style:italic;">Ninni</span></p>
<p><span style="font-style:italic;">Chuck Palahniuk</span></p>
<p>Aynntı: 510</p>
<p><span style="font-style:italic;">Yerollı edebiyatı dizisi: 36 </span>Ninni</p>
<p><span style="font-style:italic;">Chuck Palahniuk</span></p>
<p>İngilizceden çeviren</p>
<p><span style="font-style:italic;">Funda Uncu Irktı</span></p>
<p>Yayıma hazırlayan</p>
<p><span style="font-style:italic;">Zeynep Demirsû</span></p>
<p>Katkıda bulunan</p>
<p><span style="font-style:italic;">F. Zeynep Bilge</span></p>
<p>Kitabın özgün adı</p>
<p><span style="font-style:italic;">Lullaby, 2002</span></p>
<p>© Chuck Palahniuk</p>
<p><span style="font-style:italic;">Türkçe yayım kakları Ayrıntı Yaymlan’na aittir</span></p>
<p>Kapak illüstrasyonu</p>
<p><span style="font-style:italic;">Asuman Ercan</span></p>
<p>Kapak düzeni</p>
<p><span style="font-style:italic;">Demir Çelikoğlu</span></p>
<p>Düzelti</p>
<p><span style="font-style:italic;">Ay ten Koçal</span></p>
<p>Baskı ve cilt</p>
<p><span style="font-style:italic;">Sena Ofset (0212) 6133846</span></p>
<p>Birinci basım 2007</p>
<p><span style="font-style:italic;">Baskı adedi 2000</span></p>
<p>ISBN 975-539-510-5</p>
<p>AYRINTI YAYINLARI</p>
<p><a href="http://www.ayrintiyayinlari.com.tr">www.ayrintiyayinlari.com.tr</a> &amp; <a href="mailto:inro@ayrintiyayinlari.com.tr">inro@ayrintiyayinlari.com.tr</a> (Miniyi (,'cpııcsi Sk. No.: 73/1 34400Çemberlitas-İst. Tel.: (0 212) 518 76 19 Faks: (0 212) 516 45 77</p>
<p><span style="font-weight:bold;">Ninni</span></p>
<p><span style="font-weight:bold;">Chuck Palahniuk</span></p>
<p><span style="font-style:italic;">Ayrıntı Yayınları</span></p>
<p><span style="font-style:italic;">Yeraltı Edebiyatı</span></p>
<p>DÖVÜŞ KULÜBÜ <span style="font-style:italic;">Chıtck Palahniuk</span></p>
<p>EŞİKTEKİLER <span style="font-style:italic;">Philippe Djian</span></p>
<p>SON SÜRGÜN <span style="font-style:italic;">Dragon Babic</span></p>
<p>YATAK ODASINDA FELSEFE</p>
<p><span style="font-style:italic;">Marpuis de Sade</span></p>
<p>ACEMİ PEZEVENK <span style="font-style:italic;">Ola Baııer</span></p>
<p>TAVANDAKİ KUKLA <span style="font-style:italic;">Ingvar Anthjiimsen</span></p>
<p>GÖNÜLLÜ SÜRGÜN Suerte</p>
<p><span style="font-style:italic;">Claude Lucas</span></p>
<p>EROJEN BÖLGE <span style="font-style:italic;">Philippe Djian</span></p>
<p>KOZMİK HAYDUTLAR <span style="font-style:italic;">A.C. Weisbecker</span></p>
<p>HAYRAN OLUNASI CASANOVA-<span style="font-style:italic;">Philippe Sollen</span></p>
<p>GÖSTERİ PEYGAMBERİ</p>
<p><span style="font-style:italic;">Clıııck Palahniuk</span></p>
<p>KUZEY GÖZCÜSÜ <span style="font-style:italic;">Ola Bauer</span></p>
<p>İS İS</p>
<p><span style="font-style:italic;">Trisıiaıı Havkins</span></p>
<p>TIKANMA</p>
<p><span style="font-style:italic;">Chuck Palahniuk</span></p>
<p>HIRSIZIN GÜNLÜĞÜ <span style="font-style:italic;">Jean Genel</span></p>
<p>DENİZCİ <span style="font-style:italic;">Jean Genel</span></p>
<p>FLAMENKO’NUN İZİNDE Duende&#160;<span style="font-style:italic;">Jason</span> i<span style="font-style:italic;">Vebsler</span></p>
<p>ODA HİZMETÇİSİNİN GÜNLÜĞÜ <span style="font-style:italic;">Oclave Mirbeau</span></p>
<p>GÖRÜNMEZ CANAVARLAR <span style="font-style:italic;">Chuck Palahniuk</span></p>
<p>ADSIZ DEVLER <span style="font-style:italic;">Pascal Bruckner</span></p>
<p>ANNEM <span style="font-style:italic;">Georges Bala ille</span></p>
<p>ÇARPIŞMA <span style="font-style:italic;">J.G Ballard</span></p>
<p>MELEKLER</p>
<p><span style="font-style:italic;">Deniş Johnson</span></p>
<p>FAHİŞE A<span style="font-style:italic;">lelly Arcan</span></p>
<p>KAÇAKLAR VE MÜLTECİLER <span style="font-style:italic;">Chuck Palahniuk</span></p>
<p>CENNETTE BİR GÜN DAHA <span style="font-style:italic;">Eddie ünle</span></p>
<p>SEVDALI TUTSAK <span style="font-style:italic;">Jean Genel</span></p>
<p>YALANIN ERDEMİ <span style="font-style:italic;">Joachim Zeller</span></p>
<p>İSA'NIN OĞLU <span style="font-style:italic;">Deniş Johnson</span></p>
<p>UYKU</p>
<p><span style="font-style:italic;">Annelies Vmbeke </span>GÜNCE</p>
<p><span style="font-style:italic;">Clıııck Palahniuk</span></p>
<p>ARABÖLGE</p>
<p><span style="font-style:italic;">Wil!iam S. Bummghs</span></p>
<p>BEYAZ ZENCİLER <span style="font-style:italic;">Ingtar Anıbjârnsen</span></p>
<p>BALKON <span style="font-style:italic;">Jean Genel</span></p>
<p>AMERİKA MEKTUPLARI <span style="font-style:italic;">Joachim Zeller</span></p>
<p>NİNNİ</p>
<p><span style="font-style:italic;">Chuck Palahniuk</span></p>
<p>İŞKENCE BAHÇESİ <span style="font-style:italic;">Oclave Mirbeau</span></p>
<p><span style="font-weight:bold;">Teşekkürlerimle bu kitabı yazdıklarımı kimsenin okumadığı zamanlarda okuyan</span></p>
<p><span style="font-weight:bold;">Jason Cheung Kyle McCormick&#160;Dennis Widmyer&#160;Amy Dalton&#160;Kevin Kölsch’e&#160;ithaf ediyorum.</span></p><div><img src="main-2.jpg" alt=""/></div><a id="caption1"></a><h3><a id="bookmark0"></a><span style="font-style:italic;">Giriş</span></h3>
<p>Başta evin yeni sahibi oturma odasının zeminine hiç bakmamış gibi yapar. Gerçekten hiç bakmamış gibi. Ne evi ilk görmeye&#160;geldiklerinde, ne de komisyoncu onları gezdirdiğinde. Odaları ölçmüş, hamallara kanepe ve piyanoyu nereye koymaları gerektiğini&#160;söylemiş, sahip oldukları bütün eşyaları eve yığmışlardı ama durup&#160;da oturma odasının zeminine bakmamışlardı. Hesapta.</p>
<p>Taşındıktan sonraki ilk sabah alt kata inerler ve beyaz meşe kaplı zeminde şu kelimelerin kazınmış olduğunu görürler:</p>
<p>GİDİN BURADAN</p>
<p>Yeni ev sahiplerinin bazıları bunu bir arkadaşlarının şaka olsun di-</p>
<p>ye yazdığını farz eder. Diğerleri bunun hamallara bahşiş vermedikleri için olduğundan emindir.</p>
<p>Birkaç gece sonra ebeveyn yatak odasının kuzeye bakan duvarının içinde bir bebek ağlamaya başlar.</p>
<p>Genellikle bu durumda ararlar.</p>
<p>Ve kahramanımız Helen Hoover Boyle’a bu sabah lazım olan son şey, bu yeni ev sahibiyle telefonda konuşmaktır.</p>
<p>Bu kekelemeler ve ağlamalar.</p>
<p>Helen Boyle’a sadece bir fincan daha kahve ve “tavukçuluk” anlamına gelen on harfli bir kelime lazım. Polis kanallarını tarayan&#160;telsiz tarayıcısında neler konuşulduğunu duyması lazım. Sekreteri&#160;dışarıdaki odadan kafasını uzatana dek Helen Böyle parmaklarını&#160;şaklatmaya devam ediyor. Kahramanımız ahizenin alıcısını iki eliyle örterek, tarayıcıyı işaret ediyor ve “Kod dokuz-on bir,” diyor.</p>
<p>Ve sekreteri Mona omuzlarını silkerek “Eee?” diye soruyor.</p>
<p>Eee’si kod defterine bakması gerekiyor.</p>
<p>Ama Mona “Sakin ol. Dükkânın birinde ufak bir hırsızlık olmuş,” diyor. ■</p>
<p>Cinayetler, intiharlar, seri katiller, kazara aşın dozdan ölümler gibi olaylann gazetede manşet olmasını bekleyemezsiniz. Bir başka komisyoncunun dâhi çocuk olup parsayı toplamasına izin vere&#160;mezsiniz.</p>
<p>Helen’in Crestwood Terrace’taki 325 numaranın yeni sahibinin bir dakikalığına çenesini kapamasına ihtiyacı var.</p>
<p>Elbette oturma odasının zemininde o mesaj çıkacaktı. Tuhaf olan bebeğin genellikle üçüncü geceden önce ağlamaya başlamıyor&#160;olması. Önce o hortlaksı mesaj sonra da bütün gece bebeğin ağlaması. Ev sahipleri yeterince dayanırlarsa, bir hafta sonra küvet doldurulunca suya yansıyan suratı gördüklerinde kesin ararlar. Gözlerinin yerinde iki kara boşluk olan, kırış kırış bir surat.</p>
<p>Üçüncü hafta, herkes sofraya oturduğunda yemek odasının duvarlarında daireler çizen hortlaksı gölgeleri beraberinde getirir. Sonrasında başka olaylar da cereyan edebilir ama dört hafta dayanabilen kimse çıkmadı.</p>
<p>Helen Hoover Böyle yeni ev sahibine “Mahkemeye başvurup</p>
<p>evin yaşanamaz halde olduğunu ispatlayamaz, önceki ev sahiplerinin durumdan haberdar olduğunu hiçbir kuşkuya yer bırakmayacak şekilde ispat edemezseniz...” diyor. “Size söylemem gerekir ki,” diyor. “Evle ilgili bunca kötü reklam yaptıktan sonra bu davayı kaybedersiniz, ondan sonra da ev beş para etmez.”</p>
<p>Fena bir ev sayılmaz aslında bu Crestvvood Temce 325 numara. Tudor üslubunda inşa edilmiş, yeni bir çatı düzenlemesi olan, dört yatak odalı, üç buçuk banyolu bir ev. Havuzu var. Kahramanımızın evin detaylarının yazılı olduğu kâğıda bakmasına bile gerek&#160;yok. Son iki yıl içinde bu evi tam altı kez sattı.</p>
<p>Eton Court’taki altı yatak odalı, dört banyolu, antresi çam lambri kaplı ve mutfak duvarlarından kan akan New England üslubunda inşa edilmiş dik çatılı ufak evi ise son dört yıl içinde tam sekiz kez&#160;sattı.</p>
<p>Yeni ev sahibine “Sizi bir dakika bekleteceğim,” deyip telefonun kırmızı tuşuna basıyor.</p>
<p>Helen’in üzerinde beyaz bir döpiyes, ayağında da beyaz ayakkabılar var ama kar beyazı değil. Daha çok, Banff’te özel bir araba ve şoför kapıda beklerken, birbirine uygun on dört bavulla Louise&#160;Gölü Oteli’ndeki süitte kalınırken ve yokuş aşağı kayak yaparken&#160;görülen bir beyaz.</p>
<p>Kahramanımız kapıya doğru, “Mona? Ay ışığı?” diye sesleniyor. Daha yüksek sesle “Peri kızı?” diyor.</p>
<p>Elindeki kalemi masanın üzerinde katlı duran gazeteye vuruyor ve “‘Kemirgen’ anlamına gelen beş harfli kelime nedir?” diye soruyor.</p>
<p>Telsiz tarayıcı, kelimelerle gargara yapıyor, mırıldanıyor, havlıyor; her cümlenin sonunda “Tamam” diye tekrarlanıyor. “Tamam” diye tekrarlanıyor.</p>
<p>Helen Böyle “Bu kahve beni kesmeyecek,” diye bağırıyor.</p>
<p>Bir saat içinde beş yatak odalı, misafir süiti bulunan, iki gaz şömineli ve gece geç saatlerde makyaj odasındaki aynada uyku hapıyla intihar etmiş bir yüzün belirdiği Kraliçe Anne üslubunda inşa edilmiş bir ev göstermesi gerekiyor. Daha sonra ise odaları farklı&#160;zevk seviyelerinde düzenlenmiş olan, FAG ısıtmalı, alçakta bir sohbet bölümü bulunan ve on sene önce meydana gelmiş çifte cinayette atılan kurşunların hayalinin tekerrür ettiği bir çiftlik evi var gösterilecek. Bunların hepsi Helen’in kalın ajandasında yazıyor; kalın&#160;ve kırmızı deri gibi görünen bir yüzü var ajandanın. Her şey bu defterde kayıtlı.</p>
<p>Kahvesinden bir yudum daha alıyor ve “Bu ne böyle? İsviçre Ordu Kahvesi mi? Kahvenin tadı kahve gibi olmalı,” diyor.</p>
<p>Kapıda beliren Mona kollarını göğsünde kavuşturup “Ne?” diyor.</p>
<p>Helen “Şu eve uğramanı istiyorum,” deyip kayıt defterindeki evlerle ilgili detayların yazılı olduğu kâğıtları karıştırıyor. “4673&#160;numaradaki NVilmont Konutu’na. Bir adet camekanlı verandası,&#160;dört yatak odası, iki banyosu ve suçu ağırlaştırıcı sebep içeren bir&#160;cinayeti olan Sömürge Dönemi Felemenk üslubunda inşa edilmiş&#160;bir ev,” diyor.</p>
<p>Polis telsizi “Tamam” diyor.</p>
<p>Helen “Her zamanki şeyleri yap,” dedikten sonra bir kâğıt parçasına adresi yazıp Mona’ya uzatıyor. “Hiçbir şeyi değiştirme. Adaçayı yakma. Şeytan falan çıkarmaya da kalkma,” diyor.</p>
<p>Mona kağıdı alıp “Sadece titreşimlere mi bakayım?” diye soruyor.</p>
<p>Helen havayı kamçılarmışçasına elini sallıyor ve “Hiç kimsenin tünelin ucundaki parlak ışığa doğru ilerlemesini falan istemiyorum.&#160;Bu hilkat garibelerinin burada, bu astral düzlemde kalmalarını istiyorum, teşekkür ederim,” diyor. Gazeteye bakarak “Ölü olarak geçirecekleri koca bir sonsuzluk var önlerinde. O evde elli yıl daha takılıp biraz gürültü çıkarabilirler,” diyor.</p>
<p>Helen Hoover Böyle telefonun yanıp sönen bekletme ışığına bakarak “Dün altı yatak odalı İspanyol evinde ne buldun?” diye soruyor.</p>
<p>Mona gözlerini tavana dikiyor. Çenesini öne doğru çıkarıp, derin derin iç çekiyor ve doğruca yukarı giden soluğu, alnına düşen saçı havaya kaldırıyor. “Orada kesinlikle bir enerji var. Tekinsiz bir&#160;varlık. Ama zemin planı mükemmel,” diyor. Siyah ipek bir kordon&#160;boynundan dolanarak ağzının köşesinden içeri girip kayboluyor.</p>
<p>Ve kahramanımız “Siktir et zemin planını,” diyor.</p>
<p>Sadece elli yılda bir satılan o rüya evlerini unut. O mutlu yuvaları unut. Ve tekinsiz olayları siktir et: soğuk noktalar, tuhaf dumanlar, huzursuzlanan evcil hayvanlar. Helen’a gereken şey duvarlardan akan kandı. Geceleri çocukları yataktan çekip çıkaran buz gibi soğuğa ve görünmez ellere ihtiyacı vardı. Bodruma inen merdivenlerin sonunda, karanlıkta kıpkırmızı parlayan gözlere ihtiyacı vardı. Tabii bir de evin, dışarıdan iyi bir izlenim bırakmasına.</p>
<p>Elm Sokağı 521 numaradaki bungalovda dört yatak odası, orijinal metal yapi malzemeleri ve çatıdan gelen çığlıklar var.</p>
<p>Weston Heights 7645 numaradaki Norman üslubunda inşa edilmiş evde kemerli pencereler, bir kiler, kurşunlu camdan raylı kapılar ve üst kat koridorunda bıçak darbelerinin izini taşıyan bir ceset var.</p>
<p>Levee Place 248 numaradaki çiftlik evinde -beş yatak odası, dört buçuk banyo ve briket veranda- lavabo açıcısı zehirlenmesinden sonra ebeveyn yatak odasının duvarlarına kusulan kan tekrar&#160;tekrar ortaya çıkıyor.</p>
<p>Yorgun evler, emlak komisyoncuları onları böyle adlandırır. Kimse göstermek istemediği için hiçbir zaman satılamayan şu evler. Hiçbir Emlak Komisyoncusu evi gezdirmek veya orada yalnız&#160;başına vakit geçirme riskini göze almak istemezdi. Veya içinde&#160;kimse oturamadığı için altı ayda bir satılıp duran evlerdi bunlar. Bu&#160;özel evlerden yeteri kadar, yani yirmi, otuz tane bulabilse Helen telsiz tarayıcısını kapatabilirdi. İntihar ve cinayet olayları için gazetelerin ölüm ilanları sayfasına veya cinayet haberlerine bakmasına&#160;gerek kalmazdı. Olası her ipucunu kontrol etmesi için Mona’yı&#160;göndermekten vazgeçebilirdi. Arkasına yaslanıp “at” anlamına gelen altı harfli kelimeyi bulabilirdi.</p>
<p>“Bir de kuru temizlemedeki elbiselerimi almanı istiyorum,” diyor. “Ha, bir de doğru dürüst bir kahve al,” diye ekliyor. Kalemiyle Mona’yı göstererek “Ve profesyonellik hatırına lütfen şu Rasta zımbırtılarını evde bırak,” diyor.</p>
<p>Mona ağzından parlak ve ıslak bir kuvars kristali çıkana dek siyah ipek kordonu çekiyor. Üzerine üfleyip “Bu bir kristal. Erkek ar-</p>
<p>kadaşım İstiridye verdi bunu bana,” diyor.</p>
<p>Helen “Çıktığın oğlanın adı İstiridye mi yani?” diyor.</p>
<p>Mona elindeki kristali bırakıyor, kristal göğüs hizasında sallanıyor. “Kendimi korumam içinmiş,” diyor. Kristal, turuncu bluzunda koyu renkli ıslak bir leke bırakıyor.</p>
<p>“Bir de gitmeden önce,” diyor Helen, “bana Bili veya Emily Burrovvs’u bağla.”</p>
<p>Helen telefonun bekletme tuşuna basıyor ve “Beklettiğim için üzgünüm,” diyor. Bu durumda birkaç seçenekleri olduğunu söylüyor. Yeni ev sahibi evi boşaltıp bir devir temlik senedi imzalar' ve&#160;ev bankanın problemi haline gelir.</p>
<p>“Veya,” diyor kahramanımız, “bana evi satmam için gizli bir hak imtiyaz edersiniz. Ki biz buna cep listesi imtiyazı deriz.”</p>
<p>Ve belki de ev sahibi bu sefer hayır der. Ama küvetteyken suyun üzerinde, bacaklarının arasında o korkunç surat belirdiğinde, duvarlarda gölgeler gezinmeye başladığında, evet, herkes er ya da geç&#160;evet der.</p>
<p>Telefondaki yeni ev sahibi “Ve siz bu sorundan hiçbir alıcıya söz etmeyeceksiniz, öyle mi?” diyor.</p>
<p>Ve tjelen “Kalan kolilerinizi açmayın bile. İnsanlara taşınmakta olduğunuzu söyleriz,” diyor.</p>
<p>Soran olursa şehir dışına tayin edildiğinizi söyleyin. Onlara bu evi sevdiğinizi söyleyin.</p>
<p>“Geri kalan her şey bizim küçük sırrımız olarak kalacak,” diyor.</p>
<p>Dış odadan Mona “Bili Burrovvs ikinci hatta,” diyor.</p>
<p>Polis telsizi ‘Tamam” diyor.</p>
<p>Kahramanımız bir başka düğmeye basıyor ve “Bili!” diyor.</p>
<p>Ses çıkarmadan, ağzını oynatarak Mona’ya <span style="font-style:italic;">Kahve,</span> diyor. Sonra da kafasıyla pencereyi işaret ederek <span style="font-style:italic;">Git,</span> diyor sessizce.</p>
<p>Telsiz “Tamam” diyor.</p>
<p>Bu Helen Hoover Böyle <span style="font-style:italic;">idi.</span> Kahramanımız. Altık bir ölü ama değil de. Bu onun hayatında sıradan günlerden biriydi. Ben gelmeden önce yaşadığı hayat böyle bir şeydi. Bu belki bir aşk hikâyesi,&#160;belki de değil. Kendime ne kadar inanabildiğime bağlı bu.</p>
<p>Bu Helen Hoover Boyle’la ilgili. Onun bana musallat oluşuyla</p>
<p>ilgili. Bir şarkının aklınıza takılışı gibi. Hayatın sizce olması gerektiği gibi. Herhangi bir şeyin dikkatinizi çekmesi gibi. Geçmişinizin sizinle birlikte geleceğinizin her gününe dahil oluşu gibi.</p>
<p>İşte bu. Bu. Bunların tamamı Helen Hoover Böyle.</p>
<p>Hepimize birileri musallat oluyor ve biz de birilerine musallat oluyoruz.</p>
<p>Olağan yaşamının bu son sıradan gününde kahramanımız telefona “Bili Burrovvs?” diyor.</p>
<p>“Emily’yi paralel hatta almanız gerek, çünkü ikiniz için en mükemmel evi buldum,” diyor.</p>
<p>“Beygir” kelimesini yazıp “Anladığım kadarıyla satıcılar son derece hevesli,” diyor.</p>
<p><span style="font-style:italic;">Hikâyelerin sorunu, olayın kendisinden sonra anlatılıyor olmalarıdır.</span></p>
<p><span style="font-style:italic;">Radyoda dakikası dakikasına anlatılan beyzbol maçları bile, sayı turları ve oyun dışı kalma, bunlar bile birkaç dakika gecikmelidir. Televizyondaki canlı yayınlar bile birkaç saniye gecikmelidir. İşık ve ses bile ancak bu kadar hızlı gidebilir.</span></p>
<p><span style="font-style:italic;">Bir diğer sorun da anlatıcıdır. Muhabirin kim, ne, nerede, ne zaman ve niyeleri. Medyanın taraflı oluşu. Ulağın olayları şekillendirmesi. Gazetecilerin</span> Eşik Bekçisi <span style="font-style:italic;">dediği kişi. Sunumun her şey oluşu.</span></p>
<p><span style="font-style:italic;">Hikâyenin gerisindeki hikâye.</span></p>
<p><span style="font-style:italic;">Bunu peş peşe gittiğim küfelerden anlatıyorum. Bu kitabın her</span></p>
<p><span style="font-style:italic;">bölümünü farklı bir kasabada, şehirde veya hiçliğin ortasındaki bir kamyoncu lokantasında yazıyorum.</span></p>
<p><span style="font-style:italic;">Bu yerlerin hepsinin ortak özelliği mucizeler. Bu tür şeyleri ucuz bulvar gazetelerinde okursunuz, ana-akım başında asla göremeyeceğiniz şifa bulma, acayip görüntülere rastlama ve mucize haberleri.</span></p>
<p><span style="font-style:italic;">Bu haftanın konusu New Mexico, Welburn’lü Kutsal Bakire. Geçen hafta gökyüzünden uçarak Ana Cadde adlı anacaddeye inmiş. Uzun, kırmızı ve siyah renkli, rasta örgülü saçları kırbaç misali sırtını dövüyormuş; çıplak ayakları kir içindeymiş; üzerinde kahverenginin iki tonuyla baskı yapılmış Hint işi pamuklu bir etek ve kot&#160;kumaşından atlet varmış. Bunların hepsi Amerika’ daki her süpermarkette kasaların yanında duran</span> Dünya Mucizeler Raporu <span style="font-style:italic;">’nun&#160;bu haftaki sayısında yazıyor.</span></p>
<p><span style="font-style:italic;">Ve ben bir hafta gecikmeli olarak buradayım. Her zaman bir adım geriden takip ediyorum. Olayın peşinde.</span></p>
<p><span style="font-style:italic;">Uçan Bakire’nin tırnaklarının ucu beyaz boyalıymış, geri kalanında ise parlak pembe oje varmış. Bazı görgü tanıkları Fransız manikürü diyor buna. Uçan Bakire elindeki Bug-Off marka sinek&#160;kovar spreyiyle New Mexico' nun masmavi gökyüzüne şöyle yazmış:</span></p>
<p>ARTIK ÇOCUK DOĞURM1Y1N</p>
<p><span style="font-style:italic;">(Aynen alınmıştır.)</span></p>
<p><span style="font-style:italic;">Bug-Off marka kutuyu elinden bırakmış. Kutu Vatikan'a doğru yola çıktı bile, inceleme için. Artık olayın kartpostallarını satın alabiliyorsunuz. Hatta video kasetlerini bile.</span></p>
<p><span style="font-style:italic;">Satın alabileceğiniz şeylerin hemen hepsi olayın peşinden piyasaya sürülür. Yakalanmış. Öldürülmüş. Pişirilmiş.</span></p>
<p><span style="font-style:italic;">Hatıra videolarında Uçan Bakire sprey kutusunu çalkalıyor. Main Caddesi' nin bir ucunda havada süzülürken aşağıdaki kalabalığa el sallıyor. Ve koltukaltında kahverengi bir tüy öbeği var&#160;Yazmaya başlamadan hemen önce rüzgâr eteğini havalandırıyor ve&#160;Uçan Bakire’nin iç çamaşırı yok. Apış arası tıraşlı.</span></p><div>
<p>17</p></div>
<p>nöN/Ninni</p>
<p><span style="font-style:italic;">Bugün bu hikâyeyi işte buradan yazıyorum. Burada, NewMexi-co'nun Welburn kasabasında</span>, <span style="font-style:italic;">yol kenarındaki restoranlardan birinde görgü tanıklarıyla konuşuyorum. Yanımda Çavuş var; yaşlı bir İrlandalI aynasızın kadayıfa dönmüş hali. Aramızda duran masanın üzerinde yerel bir gazete var; üç sütunluk bir ilanı gösterecek&#160;şekilde katlanmış, ilanda şöyle yazıyor:</span></p>
<p><span style="font-style:italic;">Ali Plush Interiors Mobilya Mağazaları Daimi Müşterilerinin Dikkatine</span></p>
<p><span style="font-style:italic;">&quot;Yeni aldığınız kumaş kaplı mobilyalardan zehirli örümcek çıktıysa, bir toplu davaya katılmaya hak kazanabilirsiniz.” Arkasından da arayabileceğiniz bir telefon numarası verilmiş ama düşürmek&#160;imkânsız.</span></p>
<p><span style="font-style:italic;">Çavuş’un boynunun derisi öyle gevşek ve sarkık ki, çimdikleyip bıraktığınızda teni o şekilde kalıyor. Eski haline döndürmek için bir&#160;ayna bulup orayı ovuşturması gerekiyor.</span></p>
<p><span style="font-style:italic;">Restoranın dışında insanlar hâlâ arabalarını şehre doğru sürüyorlar. İnsanlar dizlerinin üzerine çökerek bir ziyaret daha olması için dua ediyorlar. Çavuş kocaman ellerini kavuşturarak dua ediyormuş gibi yapıyor, çaktırmadan yan gözle camdan dışarısını ke&#160;siyor, meşin tabancalığınm çıtçıtı açık, tabancası dolu ve havaya&#160;ateş açmak için hazır bekliyor.</span></p>
<p><span style="font-style:italic;">Uçan Bakire gökyüzüne yazı yazma işini bitirdikten sonra insanlara öpücükler dağıtmış. İki parmağıyla barış işareti yapmış. Ağaçların üstünden süzülürken .açılmasın diye tek eliyle eteğini tutmuş ve kırmızı, siyah rasta örgülü saçlarını geri atarak, el sallayıp&#160;Amin demiş. Sonra da gitmiş, dağları aşıp, ufuk çizgisinde kaybolmuş. Gözden kaybolmuş.</span></p>
<p><span style="font-style:italic;">Yine de gazetede okuduğunuz her şeye inanamazsınız.</span></p>
<p><span style="font-style:italic;">Uçan Meryem bir mucize değildi.</span></p>
<p><span style="font-style:italic;">Büyüydü.</span></p>
<p><span style="font-style:italic;">Bunlar aziz değiller. Sihirler.</span></p>
<p><span style="font-style:italic;">Çavuş'la burada herhangi bir olaya şahit olmak için bulunmuyoruz. Biz cadı avcısıyız.</span></p>
<p><span style="font-style:italic;">Yine de bu, buranın ve şimdinin hikâyesi değil. Ben, Çavuş, Uçan Bakire. Helen Hoover Böyle. Aslında yazdığım şey tanışmamızın hikâyesi. Bu noktaya nasıl geldiğimizin.</span></p>
<p>Size tek bir soru sorarlar. Gazetecilik okulundan mezun olmadan önce sizden muhabir olduğunuzu hayal etmenizi isterler. Büyük&#160;şehirlerden birinde günlük bir gazetede çalıştığınızı ve bir Noel arifesinde editörünüzün bir ölüm vakasını incelemek üzere sizi olay&#160;yerine gönderdiğini düşünün.</p>
<p>Polis ve sağlık görevlileri oradadır. Komşular üzerlerinde sabahlık, ayaklarında terlikle, sefil haldeki apartmanın koridoruna doluşmuştur. Evin içinde genç bir çift Noel ağacının yanına çökmüş ağlamaktadır. Boğazına bir yılbaşı süsü kaçan bebekleri boğularak ölmüştür. Bebeğin ismini, yaşını ve size gerekli olan diğer bilgileri elde ettikten sonra gece yarısına doğru gazeteye döner, haberi baskıya yetiştirirsiniz.</p>
<p>Sonra da editörünüze teslim edersiniz ama o yazıyı onaylamaz çünkü yılbaşı süsünün rengini belirtmemişsinizdir. Kırmızı mıydı,&#160;yoksa yeşil mi? Bakamadığmız gibi sormak da aklınıza gelmemiştir.</p>
<p>Baskı odası ön sayfanın teslim edilmesi gerektiğini haykırırken, iki seçeneğiniz vardır:</p>
<p>Aileyi arayıp rengi sorarsınız.</p>
<p>Ya da aramayı reddedip işinizden olursunuz.</p>
<p>Bunun adı dördüncü kuvvetti. Gazetecilik. Ve benim okuduğum okulda Etik dersinin koskoca final sınavının tek sorusu buydu. Bir&#160;ya/ya da sorusu. Benim cevabım sağlık görevlilerini aramak gerektiğiydi. Bu türden nesnelerin kataloglanması gerekir. O yılbaşı süsünün de torbalandıktan sonra kanıt dosyasına konmak üzere fotoğrafı çekilmiş olmalıydı. Noel arifesinde saat gece yansını geçtikten&#160;sonra mümkünü yok aileyi aramazdım.</p>
<p>Okul, etik anlayışıma düşük bir not verdi.</p>
<p>Etik yerine insanlara yalnızca duymak istedikleri şeyleri söylemeyi öğrendim. Her şeyi not etmem gerektiğini öğrendim. Ve editörlerin gerçekten göt tipler olabileceklerini öğrendim.</p>
<p>O günden beri o sınavın gerçekte ne işe yaradığını düşünüp dururum. Şu anda büyük şehirde çıkan günlük gazetelerden birinde muhabirim ve hiçbir şeyi hayal etmem gerekmiyor.</p>
<p>İlk gerçek bebeğim eylül ayının bir pazartesi sabahı öldü. Ortada yılbaşı süsü falan yoktu. Banliyödeki karavanın çevresine komşular doluşmamış!]. Sağlık görevlilerinden biri ufak mutfakta aileyle birlikte oturmuş onlara standart soruları soruyordu. Diğer görevli beni çocuk odasına götürdü ve beşiklerde her zaman ne buluyorlarsa, onları gösterdi.</p>
<p>Sağlık görevlilerinin sorduğu standart sorulardan bazıları şunlardır: Çocuğun ölüsünü kim buldu? Çocuk ne zaman bulundu? Bulunduğu yerden hareket ettirildi mi? Çocuk en son ne zaman canlı olarak görüldü? Çocuk anne sütüyle mi, yoksa biberonla mı besleniyordu? Sorular rastgele gibi görünebilir ama doktorların tek yapabildiği birtakım istatistiki bilgileri toplamak ve günün birinde bir&#160;modelin oluşmasını ummaktır.</p>
<p>Çocuk odası sarı ve mavi renklerdeydi, pencerelerde çiçekli perdeler vardı ve beşiğin, yanında beyaz hasırdan bir şifoniyer duruyordu. Beyaza boyanmış , bir sallanan sandalye vardı. Beşiğin&#160;üzerinde san plastik kelebekleri olan sallantılı bir süs asılıydı. Şifoniyerin üzerinde bir kitap vardı ve 27. sayfası açıktı. Yerde mavi&#160;renkli, enine örgülü dokuma bir kilim vardı. Duvarlardan birinde&#160;çerçevelenmiş bir iğne işi vardı. Üzerinde <span style="font-style:italic;">Perşembe Günü Doğan&#160;Çocuğun Ömrü Uzun Olur</span> yazıyordu. Oda bebe pudrası gibi kokuyordu.</p>
<p>Etik kurallannı öğrenememiş olabilirim ama dikkat etmeyi öğrendim. Hiçbir detay not edilmeyecek kadar önemsiz değildir.</p>
<p>Açık duran kitabın adı <span style="font-style:italic;">Dünyadan Şiir ve Tekerlemeler</span> idi ve ilçe kütüphanesinden ödünç alınmıştı.</p>
<p>Editörüm ani bebek ölümleri sendromuyla ilgili beş bölümlük bir yazı dizisi hazırlamayı planlıyordu. Her yıl görünürde bir sebep&#160;olmaksızın yedi bin bebek ölüyor. Her bin bebekten ikisi uykuya&#160;dalacak ve bir daha uyanmayacak. Editörüm Duncan buna beşik&#160;ölümleri deyip duruyordu.</p>
<p>Duncan ile ilgili detaylar şöyle: Yüzü sivilce izleriyle dolu ve iki haftada bir, dipten çıkan beyazlarını kapamak için saçlarını boyadığındı! saç çizgisi boyunca kafa derisi kahverengine dönüyor.&#160;Bilgisayannın şifresi “şifre”.</p>
<p>Ani bebek ölümlerine dair bildiğimiz tek şey, ölümlerin herhangi bir ortak noktasının olmadığı. Bebeklerin çoğu gece yarısı ile sabah saatleri arasında tek başınayken ölüyor ama anne babasının yanında uyurken ölen de oluyor. Arabanın koltuğunda veya bebek arabasında ölebiliyorlar. Annelerinin kotlarındayken ölebiliyorlar.</p>
<p>Editörüm “Bebeği olan o kadar çok aile var ki,” dedi. Bu öyle bir hikâye ki, anne-babalar ve büyükannelerle büyükbabalar okumaktan da çok korkacaklar, okumamaktan da. Aslında içinde yeni&#160;bir bilgi yok ama zaten amacımız çocuğunu kaybeden beş ailenin&#160;hikâyesini anlatmaktı. İnsanların bu durumla nasıl başa çıktıklarını&#160;göstermek. Hayatlarına nasıl devam ettiklerini. Oraya buraya da&#160;beşik ölümleriyle ilgili standart bilgileri serpiştirecektik. Bu insan-</p>
<p>ların her birinin içinde, ta derinlerde keşfettiği dayanıklılık ve merhametin derin kuyusunu gösterebilirdik. O açıyı. Bu durum hiçbir özel olayla bağlantılı olmadığından, yumuşak haber’ olarak adlandırılabilirdi. Yaşam ekinin baş sayfasından girecektik.</p>
<p>Görsel olarak, artık ölmüş ama bir zamanlar sağlıklı olan bebeklerin’gülümseyen fotoğraflarını koyabilirdik.</p>
<p>Bunun herkesin başına gelebileceğini gösterirdik.</p>
<p>Bu onun satış taktiğiydi. Ödül için yapılan bir tür araştırmacı gazetecilik. Yaz sonuydu ve çok haber de yoktu. Son evresine gelmiş hamileliklerin ve doğumların zirve yaptığı dönemdi.</p>
<p>Sağlık görevlilerinin peşine takılmam editörümün fikriydi.</p>
<p>Artık o kadar uzun zamandır çalışıyordum ki, Noel hikâyesi, ağlayan çift ve yılbaşı süsüyle ilgili o zırvalıkları unutmuştum bile.</p>
<p>O kuramsal etik sorusunu gazetecilik eğitiminin sonunda sormaları gerekiyor çünkü sonrasında iş işten geçmiş oluyor. Ağır öğrenci kredilerinizi ödemeniz gerekiyor. Aradan yıllar geçtikten sonra aslında sormak istedikleri sorunun şu olduğunu düşünüyorum: <span style="font-style:italic;">Hayatını böyle bir işten mi kazanmak istiyorsun?</span></p>
<p>* Yazarın kendi görüşlerini de kaleme aldığı gazete ya da dergi haberi, (y.h.n.)</p>
<p>Duvarlardan önce boğuk bir konuşma gümbürtüsü geliyor, sonra da hep bir ağızdan atılan kahkahalar. Sonra biraz daha gümbürtü. Televizyondaki kahkaha efektlerinin çoğu 1950’Ierin başında kaydedilmişti. Bugünlerde kahkahalarını duyduğunuz o insanların çoğu artık ölü.</p>
<p>Tavandan bir davulun güm, güm, güm eden sesi duyuluyor. Ritim değişiyor. Vuruşlar belki birbirine yakınlaşıp hızlanıyor veya birbirinden uzaklaşıp yavaşlıyor ama hiç durmuyor.</p>
<p>Yukarı kattan biri bir şarkının sözlerini haykırıyor. Televizyonlarının, teyplerinin veya radyolarının sürekli açık olmasını isteyen bu insanlar. Sessizlikten ölesiye korkan bu insanlar. Bunlar benim&#160;komşularım. Ah şu ses-kolikler. Ah şu sükûnet-fobikler.</p>
<p>Her duvardan ölülerin kahkahası duyuluyor.</p>
<p>Bugünlerde insanların evim, evim, güzel evimden anladıkları şey bu işte.</p>
<p>Bu ses kuşatması.</p>
<p>İşten çıkınca bir yere uğradım. Ben topallayarak dükkâna girince kasadaki adam bana baktı. Bana bakmaya devam ederken tezgâhın altına uzanarak, kesekâğıdma sanlı bir şey çıkardı ve “İki kere sardım. Sanırım bunu beğeneceksin,” dedi. Paketi tezgâhın üzerine&#160;bırakıp tek eliyle üzerine hafifçe vurdu.</p>
<p>Paket bir ayakkabı kutusunun yarısı büyüklüğünde. Tonbalığı konservesinden de hafif.</p>
<p>Adam kasada bir, iki, üç tuşa bastı ve fiyat ekranında yüz kırk dokuz dolar yazdı. Bana “Endişe etmeyesin diye güzelce bantla-dım,” dedi.</p>
<p>Yağmur yağar diye paketi plastik bir poşete koydu ve “Eksik çıkarsa bana haber ver,” dedi. “Hiç de ayağın iyileşiyormuş gibi yürümüyorsun.”</p>
<p>Eve gidene kadar paketin içindekiler takırdayıp durdu. Kolumun altında kesekâğıdı buruştu. Her topallayışımda, kutunun içindekiler bir uçtan öbür uca yuvarlanıp durdu.</p>
<p>Apartman dairemin tavanı hızlı bir müzikle dövülüyor. Duvarlar paniğe kapılmış seslerle mırıldanıyor. Ya kadim ve lanetli bir Mısır mumyası dirilmiş, yan komşularımı öldürmeye çalışıyor ya&#160;da komşularım film izliyorlar.</p>
<p>Aşağı kattan birisi bağırıyor, bir köpek havlıyor, kapılar çarpılarak kapatılıyor ve bir sunucu bir şarkıyı takdim ediyor.</p>
<p>Banyoya girip ışığı söndürüyorum. Böylece paketin içinde ne olduğunu göremeyeceğim. Böylece ortaya ne çıkması gerektiğini&#160;bilemeyeceğim. Kör karanlıkta kapının altındaki boşluğu havluyla&#160;kapatıyorum. Kucağımda paketle klozete oturup dinliyorum.</p>
<p>İnsanların medeniyetten anladıkları şey bu işte.</p>
<p>Arabalarından dışarı asla çöp atmayan insanlar yanınızdan geçerken radyolarının sesini köklerler. Kalabalık restoranlarda suratınıza asla puro dumanı üflemeyen insanlar cep telefonlarına böğü-rürler. Bir karış mesafeden birbirlerine bağırırlar.</p>
<p>Bitki veya böcekleri öldüren ilaçlan asla sıkmayan bu insanlar oturduklan semti müzik setlerinden çıkan İskoç gayda müziğine&#160;boğarlar. Çin operasına. Country müziğine.</p>
<p>Dışarıda, bir kuşun şakıması kulağa hoş gelir. Patsy Cline gelmez.</p>
<p>Dışarıda, trafik gürültüsü zaten yeterince kötü. Buna Chopin’in Mi Minör Piyano Konçertosu’nu eklemek durumu düzeltmiyor.</p>
<p>Gürültüyü bastırmak için müziğinizin sesini açıyorsunuz. Diğer insanlar da sizinkini bastırmak için kendilerininkini açıyorlar. Sonra siz biraz daha açıyorsunuz. Herkes daha büyük bir müzik seti alıyor. Bu, sesin silahlanma yarışı. Ve bu savaşı tizi artırarak kazanamazsınız.</p>
<p>Maksat kalite değil, sesin yüksekliği.</p>
<p>Maksat müzik değil, kazanmak.</p>
<p>Siz de bu yarışmaya baslarla katılırsınız. Pencereleri zangırdatırsınız. Şarkının melodisini es geçip sözleri haykırırsınız. Aralara küfür serpiştirip, o kelimeleri vurgulu bir biçimde söylersiniz.</p>
<p>Hükmedersiniz. İşin aslı iktidardır.</p>
<p>Karanlıkta klozette otururken paketin bir ucundaki seloteybi tırnağımla açıyorum ve içinden köşeleri ezilip keskinliğini yitirmiş, pürüzsüz; yumuşak ve kenarları hafifçe tüylenmiş, kare bir mukavva kutu çıkıyor. Kutunun kapağı açılıyor ve içinde sivri, sert, karışık şekiller, minik açılar, kıvrımlar, köşeler ve noktalardan oluşan&#160;parçalar varmış gibi geliyor. Karanlıkta bunları banyo zemininde&#160;bir kenara koyuyorum. Mukavva kutuyu kesekâğıtlarma geri sokuyorum. Sert ve karmaşık şekillerin arasından iki tane kaygan kâğıt&#160;çıkıyor. Bu kâğıtları da kesekâğıtlarma koyuyorum. Kesekâğıtları-nı buruşturup top yapıyorum.</p>
<p>Tüm bunları kör karanlıkta yapıyorum, pürüzsüz kâğıda dokunarak, sert ve dallanıp budaklanan şekilleri katman katman hissederek.</p>
<p>Yan komşunun müziği yüzünden ayakkabılarımın altında zemin, hatta tuvalet oturağı bile titriyor.</p>
<p>Beşik ölümü görmüş aileler, onların her birine kendinize bir hobi edinin demek istersiniz. Geçmişinizin üzerine ne kadar çabuk</p>
<p>sünger çekebildiğinize şaşırırsınız. İşler ne kadar kötü bir hal alırsa alsın, yine de arkanızı dönüp gidebilirsiniz. Tığ işi öğrenin. Vitraydan bir abajur yapın.</p>
<p>Şekilleri mutfağa taşıyorum; ışıkta renkleri mavi, gri ve beyaz. Kaskatı, kolay kırılır plastikten yapılmışlar. Sadece küçük parçalar.&#160;Küçük padavralar, kepenkler, saçaklar. Küçük basamaklar, sütunlar, pencere çerçeveleri. Bunun bir ev mi, yoksa hastane mi olduğunu söylemek zor. Tuğladan küçük duvarları ve küçük kapıları var.&#160;Mutfak tezgâhının üzerine yayılmış olan bu parçalar bir okula da,&#160;bir kiliseye de ait olabilirler. Kutunun üzerindeki resmi görmeden,&#160;talimat kâğıdı olmadan, küçük oluklar ve çatı pencereleri bir tren&#160;istasyonuna da ait olabilir, bir akıl hastanesine de. Bir fabrikaya da&#160;bir hapishaneye de.</p>
<p>Ne şekilde birleştirirseniz birleştirin, doğruluğundan asla emin olamazsınız.</p>
<p>Küçük parçalar, ufak kubbeler ve bacalar, alt kattan gelen sesin ritmiyle zıplıyorlar.</p>
<p>Ah şu müzik-kolikler. Ah şu dinginlik-fobikler.</p>
<p>Hiç kimse müzik bağımlısı olduğumuzu itiraf etmek istemiyor. Bu asla mümkün değil. Hiç kimse müzik, televizyon veya radyoya&#160;bağımlı değil. Sadece daha fazlasına ihtiyacımız var; daha fazla kanala, daha büyük bir ekrana, daha yüksek sese. Onsuz olmaya dayanamıyoruz ama hayır, kimse bağımlı değil.</p>
<p>İstediğimiz zaman düğmesini çevirip kapatabiliriz.</p>
<p>Bir pencere çerçevesini alıp tuğla duvarlardan birinin üzerine yerleştiriyorum. Oje fırçası büyüklüğündeki bir fırça yardımıyla&#160;yapıştırıyorum. Pencere tırnak büyüklüğünde. Tutkal, saç spreyi gibi kokuyor. Koku, portakal ve benzin tadında.</p>
<p>Duvar tuğlalarının motifi, parmak iziniz kadar mükemmel.</p>
<p>Bir pencere daha yerine oturuyor ve fırçayla tutkallıyorum.</p>
<p>Ses duvarlardan, masadan ve pencere çerçevesinden geçerek parmağımı titretiyor.</p>
<p>Ah şu dikkat dağıtma-kolikler. Ah şu odaklanma-fobikler.</p>
<p>Bizim George Orvvell olayı tersinden anlamış.</p>
<p>Büyük Birader bizi gözetlemiyor aslında. Şarkı söyleyip dans</p>
<p>ediyor. Şapkadan tavşan çıkarma numaraları yapıyor. Büyük Birader uyanık olduğunuz her dakika dikkatinizi çekmekle meşgul. Sürekli aklınızın başka yerde olduğundan emin olmak istiyor. Tamamen zapt olduğunuzdan emin olmak istiyor.</p>
<p>Hayal gücünüzün tükenmekte olduğundan emin olmak istiyor. Olsa olsa apandisiniz kadar faydalı hale gelene dek. Dikkatinizi sürekli olarak bir şeylere verdiğinizden emin olmak istiyor.</p>
<p>Ve bu şekilde başkası tarafından besleniyor olmak gözetleniyor olmaktan da beter. Dünya sizi doyurduğu sürece, kimsenin kafanızdaki fikirler konusunda endişe etmesi gerekmiyor. Herkesin hayal&#160;gücü köreldiğinde, artık hiç kimse dünya için bir tehdit olmayacak.</p>
<p>Beyaz gömleğimin düğmelerinden birini açıp kravatımı içeri tıkıyorum. Çenemi kravatımın düğüm yerine dayayıp her bir pencereye cımbızla minik, yekpare bir cam yerleştiriyorum. Jilet kullanarak, plastik perdeleri posta pulundan daha küçük boyutlarda kesiyorum. Üst kat için mavi, alt kat için san perdeler. Kimi açık, kimi de tamamen çekili perdeleri tutkalla yapıştırıyorum.</p>
<p>Hayatta karınızla çocuğunuzun ölüsünü bulmaktan daha kötü şeyler de vardır.</p>
<p>Mesela dünyanın bunu yapışını izleyebilirsiniz. Karınızın yaşla-nışını ve hayattan bezişini izleyebilirsiniz. Çocuklarınızın dünya üzerinde onlardan uzak tutmaya çalıştığınız her şeyi keşfetmelerini izleyebilirsiniz. Uyuşturucular, boşanma, konformizm, hastalıklar. Bütün güzel ve temiz kitaplar, müzik, televizyon. Dikkatin dağılması.</p>
<p>Çocukları ölen ailelere, haydi, durmayın, demek istersiniz. Kendinizi suçlayın.</p>
<p>Sevdiğiniz insanlara, onları öldürmekten daha kötüsünü yapabilirsiniz. Bunun en alışılmış yolu bu işi dünyanın yapışını izlemektir. Gazete okuyun yeter.</p>
<p>Müzik ve kahkahalar düşüncelerinizi yiyip bitirir. Gürültü örter. Sesin her türü dikkat dağıtır. Tutkaldan başınız ağrır.</p>
<p>Artık, kimsenin aklı kendine ait değildir. Konsantre olamazsınız. Düşünemezsiniz. Beyninizi kemiren bir gürültü vardır daima. Bağıran şarkıcılar. Kahkaha atan ölüler. Ağlayan aktörler. Tüm bu&#160;ufak dozlu duygular.</p>
<p>Binleri sürekli olarak havaya kendi ruh halini sprey sıkar gibi püskürtüyor.</p>
<p>Arabalarının teyplerinden tüm mahalleye üzüntülerini, neşelerini veya öfkelerini yayınlıyorlar.</p>
<p>Sömürge Dönemi Felemenk üslubundaki bir malikânenin elli altı penceresini de baş aşağı tutkalladım ve atmak zorunda kaldım.&#160;On iki yatak odalı Tudor üslubu bir kalenin oluklarını yanlış tepeliklere tutkalladığım ve kimyasal bir çözücüyle düzeltmeye çalıştığım için her şey eridi.</p>
<p>Bu yeni bir şey değil.</p>
<p>Antik Yunan kültürü uzmanları, o dönemde yaşamış insanların fikirlerini kendilerine ait saymadıklarını söylüyorlar. Antik Yunanlılar akıllarına bir fikir geldiğinde, bir tanrı veya tanrıçanın kendilerine bir emir verdiğini sanıyorlardı. Apollon onlara cesur olmalarını söylüyordu. Athena ise âşık olmalarını söylüyordu.</p>
<p>Günümüz insanları ise ekşi kremalı patates cipsi reklamı duyar duymaz, satın almak için hemen sokağa fırlıyorlar ama buna özgür&#160;irade diyorlar artık.</p>
<p>Antik Yunanlılar en azından dürüstlermiş.</p>
<p>Gerçek şu ki, bir gece karınızla çocuğunuza bir şeyler okusanız bile... onlara bir ninni okursunuz. Ve ertesi sabah siz uyanırsınız&#160;ama aileniz uyanmaz. Hâlâ karınıza sarılmış vaziyette yatakta yatı-yorsunuzdur. Bedeni hâlâ sıcaktır ama nefes almıyordur. Kızınız&#160;ağlamıyordun Trafikten haberler veren bol sohbetli radyo programı&#160;ve duvarın içindeki borulara güm güm vuran buhar yüzünden evin&#160;içinde şimdiden bir telaş başlamıştır bile. Gerçek şu ki, kravatınızı&#160;en mükemmel şekilde bağlamakla geçirdiğiniz bir dakika içinde o&#160;günü bile unutabilirsiniz.</p>
<p>İşte bunu biliyorum. İşte bu benim hayatım.</p>
<p>Evden taşınabilirsiniz ama bu yeterli olmaz. Kendinize bir hobi edineceksiniz. İşe gömüleceksiniz. Adınızı değiştireceksiniz. Taşları kabaca birleştireceksiniz. Karmaşadan bir düzen yaratacaksınız.&#160;Bunları, ne zaman ayağınız yeteri kadar iyileşse ve paranız olsa yapacaksınız. Her detayı tasnif edeceksiniz.</p>
<p>Bir terapistin önereceği bir şey değildir bu ama işe yarar.</p>
<p>Sonra kapıları duvarlara tutkallarsınız. Duvarları, temele tutkallarsınız. Her bir bacanın küçük parçalarını cımbızla birleştirip yapıştırırsınız. Tutkalın kurumasını beklerken çatıyı yaparsınız. Minik olukları yerleştirirsiniz. Hiçbir detayı gözden kaçırmazsınız. Minik çatı pencerelerini yerleştirirsiniz. Panjurları asarsınız. Verandayı çatarsınız. Bahçeye çim ekersiniz. Ağaç dikersiniz.</p>
<p>Portakal ve benzin karışımı tadı içinize çekin. Saç spreyi kokusunu. Her zorlukta kendinizi kaybedin. Bacanın bir kenarına bir parça sarmaşık tutkallayın. Tutkal lifleri parmaklarınızı örümcek ağı gibi sarmış, parmak uçlarınız kabuk bağlamış, birbirine yapışmış.</p>
<p>Kendinize sessizliği tanımlayanın gürültü olduğunu söylersiniz. Gürültü olmasaydı, sükût altın olmazdı. Gürültü istisnadır. Uzayın&#160;derinliklerini, karınızla çocuğunuzun beklediği yerdeki o inanılmaz&#160;soğuğu ve sessizliği düşünün. Cennet değilse bile sessizlik yeterli&#160;bir ödül olurdu.</p>
<p>Cımbızla, temelin çevresine çiçekler dikersiniz.</p>
<p>Sırtınız ve boynunuz masanın üzerinde öne doğru bir kavis çiziyor. Kıç deliğiniz sımsıkı büzülmüş, kamburlaşan omurganız bir yay çizerek kafataşınızın dibindeki ağrıyla buluşuyor.</p>
<p>Üzerinde hoş geldiniz yazan minik paspası kapının önüne tutkallarsınız. Evin içine minik lambaları takarsınız. Posta kutusunu ön kapının yanına tutkallarsınız. Miniminnacık süt şişelerini ön verandaya tutkallarsınız. Katlanmış haldeki minik gazeteyi de.</p>
<p>Her şey mükemmel, tam ve tertemiz göründüğünde saat sabahın üç ya da dördünü bulmuş olmalı çünkü artık ortalık sessiz. Zemin,&#160;tavan ve duvarlar artık titremiyor. Buzdolabının kompresörünün&#160;kapanmasıyla ampullerdeki tellerin cızırtısı bile duyulur hale geliyor. Saatimin tik taklarını duyabilirsiniz. Mutfak penceresine bir&#160;pervane çarpıyor. Oda öyle soğuk ki, nefesinizi görebilirsiniz.</p>
<p>Pilleri yerlerine yerleştirip küçük bir düğmeye basarsınız ve minik pencereler ışıldamaya başlar. Evi yere koyup mutfağın ışıklarını kapatırsınız.</p>
<p>Karanlıkta evi dikkatle izleyin. Bu mesafeden mükemmel görünüyor. Mükemmel, güvenli ve mutluluk dolu. Muntazam bir tuğla ev. Minik pencerelerden gelen ışık, çimleri ve ağaçları aydınlatıyor.</p>
<p>Bebek odasındaki perde sarı sarı parlıyor. Kendi yatak odanızdaki ise mavi.</p>
<p>Tablonun bütününü unutmanın sim, her şeye yakından bakmaktadır.</p>
<p>Bir kapıyı kapamanın en kestirme yolu, kendinizi detaylara gömmektir.</p>
<p>Tanrıya böyle görünüyor olmalıyız.</p>
<p>Sanki her şey yolundaymış gibi.</p>
<p>Şimdi ayakkabınızı çıkarın ve çıplak ayağınızla evin üzerine basın. Basın ve basmaya devam edin. Kınlan plastik, tahta ve cam parçaları canınızı ııe kadar acıtırsa acıtsın, alt kattaki komşunuz tavanı yumruklamaya başlayana dek basmaya devam edin.</p>
<ul><li><a href="main-1.xhtml">w</a></li><ul><li><a href="main-2.xhtml">XI</a></li></ul><li><a href="main-3.xhtml">mu</a></li><ul><li><a href="main-4.xhtml">Biliyorum, diyor babam. Bugünkü gazetede düğün fot</a></li></ul><li><a href="main-5.xhtml">xuı</a></li><li><a href="main-6.xhtml">mu</a></li></ul>
</body>
</html>