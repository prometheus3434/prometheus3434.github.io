<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-style:italic;">XI</span></h3>
<p>Ah şu gürültü-kolikler. Ah şu sükûnet-fobikler.</p>
<p>Tavandan davulun güm, güm, güm vuruşu geliyor. Duvarlardan ölülerin kahkahaları ve alkış sesleri duyuluyor.</p>
<p>Banyoda bile, hatta duş alırken bile, duş başlığının tıslamasına, su küvete ve muşambadan duş perdesine çarptığında çıkan sese&#160;rağmen, radyodaki tartışma programlarını duyabiliyorsunuz. Herkesin ölmesini istediğinizden değil ama, ölüm büyüsünü dünyaya&#160;salıvermek iyi olabilirdi. Sadece korkunun tadını çıkarmak için. İnsanlar yüksek sesleri, büyü olabilecek herhangi bir sesi, ölümcül bir&#160;şiirin gizlenebileceği her türlü müzik veya sesi yasakladıktan sonra&#160;dünya sessiz bir yer olurdu. Tehlikeli ve korkulan bir yer, ama sessiz.</p>
<p>Parmak uçlarımın altında fayans hafif bir ritim tutturuyor. Küvet alt kattan gelen bağrışmalar yüzünden titriyor. Ya nükleer bir deneme sonucu uyanan tarih öncesinden kalma uçan bir dinozor alt&#160;kattakileri yok etmek üzere, ya da televizyonlarının sesi çok açık.</p>
<p>Antların değersiz olduğu bir dünyâda, yeminlerin anlam ifade etmediği bir dünyada, verilen sözlerin bozulduğu bir dünyada, kelimelerin tekrar güç sahibi olduğunu görmek güzel olurdu.</p>
<p>Ölüm şarkısının herkesçe bilindiği bir dünyada, ses karartmaları olurdu. Tıpkı savaş zamanındaki gibi, muhafızlar kol gezerdi. Ama ışık avına çıkmak yerine sesleri dinler, insanlara çenelerini&#160;kapamalarını sökerlerdi. Tıpkı hükümetlerin hava ve su kirliliğini&#160;araması gibi, bu kez aynı hükümetler, fısıltıdan yüksek her türlü sesin yerini belirleyip, insanları tutuklarlardı. Günümüzde haşiş avına çıkan helikopterler, elbette susturucu takılmış özel helikopterler&#160;ses avına çıkardı. İnsanlar kauçuk tabanlı ayakkabılar giyip parmak&#160;uçlarına basarak yürürlerdi. Jurnalciler her kapıyı dinlerlerdi.</p>
<p>Tehlikeli ve korkmuş bir dünya olurdu burası ama en azından pencereleriniz açık uyuyabilirdiniz. Her bir kelimenin bin resim.de-ğerinde olduğu bir dünya olurdu.</p>
<p>Dünyanın yeni halinin, gümbürdeyen müzikli, kükreyen tele-vizyonlu, viyaklayan radyolu şu anki halinden daha kötü olup olmayacağını söylemek zor.</p>
<p>Büyük Birader bizi doyurmadığı için, belki düşünmeye de başlayabilirdik.</p>
<p>İşin iyi yanı belki aklımız bize ait olurdu.</p>
<p>Bir zararı olmadığı için ölüm şiirinin ilk satırını söylüyorum. Burada öldürülecek kimse yok. Binlerinin duyma ihtimali de yok.</p>
<p>Ve Helen Hoover Böyle haklı. Şarkıyı unutmadım. İlk kelime, İkincisini tetikliyor. İlk mısra, bir sonrakini tetikliyor. Sesim opera&#160;sanatçılarınınki gibi patlıyor. Kelimeler, bowling salonunda yuvarlanan toplar gibi gümbürdüyor. Gümbürtü fayans ve yer muşambasına çarpıp yankılanıyor.</p>
<p>Geniş opera sesimle ölüm şarkısı Duncan’m ofisindeki gibi saçma gelmiyor kulağa. Ağır ve zengin duruyor. Kıyamet gününün sesi. Üst komşumun kıyamet günü. Onun hayatına benim getirdiğim</p>
<p>son. Ve bütün şiiri söyledim bile.</p>
<p>Ensemdeki tüyler ıslaklıklarına rağmen ürperiyor. Nefesimi tutuyorum.</p>
<p>Ve hiçbir şey olmuyor.</p>
<p>Üst kattan müzik gürültüsü gelmeye devam ediyor. Her yönden radyo ve televizyon konuşmaları, cılız silah sesleri, kahkahalar,&#160;bombalar, sirenler duyuluyor. Bir köpek havlıyor. İnsanların akşamları televizyon izlemekten anladığı şey bu işte.</p>
<p>Suyu kapatıyorum. Saçımın suyunu akıtıyorum. Duş perdesini açıp havluya uzanıyorum. Ve onu görüyorum.</p>
<p>Havalandırma deliği.</p>
<p>Hava bacası her daireyi birbirine bağlar. Havalandırma deliği her zaman açıktır. Banyodaki buharı, mutfaktaki yemek kokusunu&#160;çeker. Her sesi taşır.</p>
<p>Üzerimden akan su damlaları banyo zeminini ıslatıyor ama ben sadece durmuş havalandırma deliğine bakıyorum.</p>
<p>• Tüm binayı öldürmüş olabilirim.</p>
<p>Nash Üçüncü Cadde’deki barda oturmuş parmaklarıyla soğanlı bir sos yiyor, Yağlı iki parmağını ağzına sokup öyle bir emiyor&#160;ki yanakları içeri göçüyor. Parmaklarını ağzından çıkarıp plastik bir&#160;kaptaki soğanlı sostan biraz daha tırtıklıyor.</p>
<p>Kahvaltın bu mu, diye soruyorum.</p>
<p>“Eğer bir soru soracaksan,” diyor, “bana önce paranın ucunu göstermen gerek,” Ve parmakların ı ağzına sokuyor.</p>
<p>Barda, Nash’in diğer yanında favorili genç bir adam duruyor, üzerinde ince çizgili güzel bir takım elbise var; yanında da adamı&#160;öpebilmek için barın ayak yaslama çubuğuna çıkmış bir kız. Adam&#160;kokteylindeki kirazı ağzına atıyor. Öpüşüyorlar. Sonra kız ağzında-kini çiğniyor. Barın gerisindeki radyo hâlâ okullardaki öğle yeme-</p>
<p>ği mönülerini anons ediyor.</p>
<p>Nash onlara bakmak için sürekli kafasını çeviriyor.</p>
<p>İnsanların aşktan anladığı şey bu işte.</p>
<p>Bara on dolarlık bir banknot koyuyorum.</p>
<p>Nash’in parmaklan hâlâ ağzında ama gözlerini paraya dikiyor. Sonra kaşları havaya kalkıyor.</p>
<p>Oturduğum binada dün gece ölen oldu mu, diye soruyorum.</p>
<p>On Yedinci Cadde ile Loomis Place’in köşesindeki apartman. Loomis Place Apartmanı, sekiz katlı, böbrek rengi tuğladan yapılma. Beşinci katta biri belki? Arka tarafta? Genç bir adam. Bu sabah&#160;tavanımda garip bir leke vardı.</p>
<p>Favorili adamın cep telefonu çalmaya başlıyor.</p>
<p>Nash parmaklarını ağzından çıkarırken dudaklarını büzüştürüyor. Tırnaklarına öyle yakından bakıyor ki, gözleri şaşı oluyor.</p>
<p>O ölen herif uyuşturucu kullanıyordu, diyorum. O binada bir sürü uyuşturucu meraklısı var. Başka ölen olmuş mu, diye soruyorum. Loomis Place Apartmam’nda dün gece tesadüfen bir sürü insan ölmüş olabilir mi?</p>
<p>Favorili adam kızı saçlarından tuttuğu gibi dudaklarından uzaklaştırıyor. Diğer eliyle ceketinin iç cebinden telefonunu çıkarıp açıyor ve “Alo,” diyor.</p>
<p>Hiçbirinde gözle görülür bir ölüm sebebi bulunamamış olsa gerek, diyorum.</p>
<p>Nash parmağını bir kez daha soğanlı sosa daldırıyor ve “Senin evin o apartmanda mı?” diyor.</p>
<p>Evet, bunu zaten söylemiştim.</p>
<p>Favorili adam kızın saçlarını bırakmadan telefona “Hayır, tatlım,” diyor. “Şu an doktorun muayenehanesindeyim ve durum pek iyi görünmüyor.”</p>
<p>Kız gözlerini kapatıyor. Kafasını arkaya atıp saçlarını adamın eline sürtüyor.</p>
<p>Favorili adam “Hayır, diğer organlara da sıçramış,” diyor. “Hayır, ben iyiyim.”</p>
<p>Kız gözlerini açıyor.</p>
<p>Adam kıza göz kırpıyor.</p>
<p>Kız gülümsüyor.</p>
<p>Favorili adam “Şu anda buna gerçekten ihtiyacım vardı. Ben de seni seviyorum,” diyor.</p>
<p>Telefonu kapatıyor, kızı çektiği gibi/kendi yüzüne yapıştırıyor.</p>
<p>Nash bardaki on papeli alıp cebine tıkıyor. “Hayır. Bu konuda hiçbir şey duymadım,” diyor.</p>
<p>Kız üzerinde durduğu çubuktan kayıyor ve bir kahkaha atıyor. Tekrar çubuğa tırmanıp “O muydu?” diye soruyor.</p>
<p>Favorili adam “Hayır,” diyor. *</p>
<p>Ve ben daha ne yaptığımı anlayamadan, olanlar oluyor. Favorili adama bakarken aklımdan şarkı geçiveriyor. Şarkı, duştaki sesim, kıyamet gününün sesi içimde yankılanıyor. Bir refleks kadar hızlı.&#160;Hapşınrmışçasına aniden oluveriyor.</p>
<p>Nefesi adamakıllı soğan kokan Naslı “Bunu sorman biraz tuhaf,” diyor. Sostan çıkardığı parmağını ağzına sokuyor.</p>
<p>Bardaki kız “Marty?” diyor.</p>
<p>Ve bara yaslanmış olan favorili adam kayıp yere düşüyor.</p>
<p>Nash dönüp bakıyor.</p>
<p>Kız yerde yatan adamın yanına çömeliyor, ellerini adamın çizgili yakasının üstünde açıyor ama adama dokunmuyor. “Marty?” Tırnaklarına pırıltılı mor oje sürmüş. Mor ruju adamın ağzına bulaşmış.</p>
<p>Belki de adam gerçekten hastadır. Belki de boğazına kiraz kaçmıştır. Belki de ben birini daha öldürmemişimdir.</p>
<p>Kız kafasını kaldırıp Nash’le bana bakıyor, yüzü gözyaşların-dan ıslanmış, “İçinizde kalp masajı yapmayı bilen var mı?” diye soruyor.</p>
<p>Nash parmaklarını tekrar sosa daldırıyor, bense yerde yatan adamın üzerinden atlayıp kızın yanından geçiyorum ve paltomu giyerek kapıya doğru ilerliyorum.</p>
<p>Gazeteye dönünce Dış Haberler Servisi’nden VVilson bugün Henderson’ı görüp görmediğimi soruyor. Kitaplar bölümünden Baker, Henderson’m hasta olduğunu haber vermek için aramadığını, ev telefonunun da cevap vermediğini söylüyor. Özel Haberler masasından Oliphant “Streator, bunu gördün mü?” diye soruyor.&#160;Bana iızattığı gazeteden kesilmiş ilanda şöyle yazıyor:</p>
<p><span style="font-style:italic;">Fransız Güzellik Salonu Daimi Müşterilerinin Dikkatine</span></p>
<p>“Yakın zamanda yüzünüze yaptırdığınız masajdan ötürü ciddi kanamanız mı oldu? Cildinizde yaralar mı açıldı?”</p>
<p>İlandaki telefon numarası daha önce görmediğim bir numara.</p>
<p>Aradığımda bir kadın şöyle cevap veriyor: “Doogan, Diller ve Dunne Avukatlık Bürosu.”</p><div><div><img src="main-4.jpg" alt=""/></div></div>
<p>Ve telef onu kapatıyorum.</p>
<p>Masamın yanında dikilen Oliphanl “Hazır buradayken, Dun-can’la ilgili bir çift güzel söz söyle,” diyor. Duncan’ın anısına, güzel bir portresini ve kariyerinin özetini içeren bir yazı hazırladıklarını ve insanların güzel sözler düşünmeleri gerektiğini söylüyor. Kültür Sanat Servisi’nden biri Duncan’ın yaka kartındaki resmini&#160;kullanarak portresini yapacakmış. “Tek farife Duncan gülümsüyor&#160;olacak,” diyor Oliphant. “Gülümseyen ve biraz olsun insanı andıran bir portre olacak.”</p>
<p>Üçüncü Cadde’deki bardan çıkıp işe geri dönerken adımlarımı saydım. Caddenin köşesine varınca siyah deri trençkotlu bir herif&#160;“Uyansana göt herif. Yeşil yandı,” diyerek bana bir omuz atana dek&#160;zihnimi oyalamak için 276 adım saydım.</p>
<p>Herifin siyah derili sırtına bakarken, esneme gelir gibi ani bir şekilde kafamda ölüm şarkısı çalınmaya başlayıveriyor.</p>
<p>Bu sırada caddenin karşı tarafına varmış olan herif kaldırıma çıkmak için ayağını kaldırıyor, ama gerisini getiremiyor. Ayağı kaldırım taşına takılıyor ve kaldırıma doğru fırlayıp yüzüstü yere çakılıyor. Mutfak zeminine düşen bir yumurtadan çıkan ses çıkıyor&#160;ama bu gerçekten büyük, içi de kan ve beyinle dolu bir yumurta.&#160;Kolları bedeninin iki yanında kıpırtısız duruyor. Siyah trençkotu-nun kanat gibi görünen elekleri kaldırımdan azıcık taşınış, mazgalın üzerinde sallanıyor.</p>
<p>Yanından geçerken 277, 278, 279 diye saymaya devam ediyorum.</p>
<p>Gazeteye bir blok kala kaldırıma barikat kurulmuş. Barikatın diğer yanında duran mavi üniformalı bir polis memuru kafasını sallıyor. “Geri gidip caddenin karşısına geçmeniz gerekiyor. Bu kaldırım kapalı,” diyor. “Bu blokta film çekiyorlar.”</p>
<p>Kaşlarımı çatmış polisin rozetine bakarken, kramp girer gibi ani bir şekilde şarkının sekiz mısrası aklımdan geçiveriyor.</p>
<p>Memurun gözleri sadece beyazı görünecek duruma gelene kadar kayıyor. Eldivenli ellerinden biri göğsüne kadar çıkıyor, dizleri</p>
<p>bükülüyor. Çenesi barikatın üstüne öyle hızlı çarpıyor ki dişlerinin birbirine geçtiğini duyabiliyorsunuz. Ağzından pembe bir şey fırlıyor. Fırlayan şey dilinin ucu.</p>
<p>345, 346, 347 diye saymaya devam ederek önce bir ayağımı sonra diğerini barikatın üzerinden aşırıp yürümeye devam ediyorum.</p>
<p>Elinde telsiz olan bir kadın yolumu keserek, beni durdurmak için bir kolunu bana doğru uzatıyor. Kolumu yakalamasına saniye&#160;kala göz bebekleri kayıyor, ağzı açılıyor. Gevşeyen ağzının köşesinden ipince bir çizgi halinde salyası akıyor ve kadın tam önüme&#160;düşüyor. Telsizde biri “Jeanie? Jean? Beklemede kal,” diyor.</p>
<p>Ölüm şarkısının son kelimeleri de aklımdan geçiyor.</p>
<p>İnsanlar koşturarak yanımdan geçip diğer yöne giderlerken, 359, 360, 361 diye sayarak yürümeye devam ediyorum. Boynundaki kordonun ucundan ışıkölçer sallanan bir kadın “Ambulans çağırdınız mı?” diye soruyor.</p>
<p>Yırtık pırtık giysiler giymiş, ağır makyaj yapmış ve küçük, mavi cam şişelerden su içen insanlar, büyük ışık ve reflektörlerin altındaki içi çöp dolu alışveriş sepetlerinin önünde durmuş, kafalarını uzatarak demin durduğum yere bakıyorlar. Kaldırımda sıra sıra römorklar ve karavanlar var. Aralarındaki jeneratörlerden dizel kokusu yayılıyor. Her yerde yarısı kahve dolu kâğıt bardaklar duruyor.</p>
<p>378, 379, 380 diye saymaya devam ederek diğer uçtaki barikatın üstünden atlayıp yürümeye devam ediyorum. Gazeteye varmam 412 adım sürüyor. Yukarı çıkmak için bindiğim asansörün içi zaten&#160;fazlasıyla kalabalık. Beşinci katta adamın biri içeri girebilmek için&#160;omuz atıyor.</p>
<p>Asansörün arka paneline yapışmamla, aniden ter basmışçasına aklımın ölüm şarkısını kusması bir oluyor ve dudaklarım her kelimeyle birlikte hareket ediyor.</p>
<p>Adam bize bakıp yavaşça geriye bir adım atıyormuş gibi görünüyor. Biz adamın yere çarpışını göremeden asansörün kapısı kapanıyor ve yukarı çıkıyoruz.</p>
<p>Henderson ortalarda yok. Telefonumun tuşlarına basarken Olip-</p>
<p>hant yanıma geliyor. Duncan’m anısına hazırlanan yazıdan söz ediyor. Güzel sözler söylememi istiyor. Gazeteden kestiği ilanı gösteriyor. Fransız Güzellik Salonu ve kanatan yüz masajıyla ilgili olanı. Oliphant beşik ölümleriyle ilgili yazı dizisinin hangi bölümünde olduğumu soruyor.</p>
<p>Telefon elimde, 435, 436, 437 diye saymaya devam ediyorum.</p>
<p>Ona, tepemi attırmamasını söylüyorum.</p>
<p>Telefondaki kadın sesi “Helen Böyle Emlak. Yardımcı olabilir miyim?” diyor.</p>
<p>Oliphant “10’a kadar saymayı denedin mi?” diye soruyor.</p>
<p>OliphantTa ilgili detaylar şöyle: Şişman biri ve terli elleri bana göstermiş olduğu gazete sayfasına kahverengi parmak izleri bırakmış. Bilgisayarının şifresi “şifre”.</p>
<p>10’u çoktan geçtiğimi söylüyorum.</p>
<p>Telefondaki ses “Efendim?” diyor.</p>
<p>Elimle telefonun alıcısını kapatıp Oliphant’a ortada bir virüs kol geziyor herhalde, diyorum. Henderson’m ortalıkta olmamasının sebebi de muhtemelen bu. Şimdi eve gidiyorum ama dosyayı evden&#160;göndereceğime söz veriyorum.</p>
<p>Oliphant ses çıkarmadan, sadece ağzını oynatarak <span style="font-style:italic;">En geç saat dörtte teslim etmiş ol,</span> diyor ve saatini gösteriyor.</p>
<p>Telefondaki kadına Helen Hoover Böyle ofiste mi diye soruyorum. Adım Streator ve onu hemen görmem gerekiyor, diyorum.</p>
<p>489, 490, 491 diye sayıyorum.</p>
<p>Telefondaki ses “Kendileri konunun ne olduğunu biliyor mu?” diye soruyor.</p>
<p>Evet, diyorum. Ama bilmiyormuş gibi yapacak.</p>
<p>Birini daha öldürmeden beni durdurması lazım, diyorum.</p>
<p>Ve Oliphant göz temasını kesmeden bir, iki adım gerileyip Özel Haberler masasına yöneliyor. 542, 543 diye sayıyorum.</p>
<p>Emlakçıya giderken taksi şoförüne apartmanımın önünde beklemesini söyleyip yukarı koşuyorum.</p>
<p>Tavanımdaki kahverengi leke büyümüş. Çapı belki de bir araba lastiği genişliğinde ama bunun kolları ve bacakları var.</p>
<p>Taksiye dönüyorum, emniyet kemerini bağlamaya çalışıyorum</p>
<p>ama kısa geliyor. Göbeğime batıyor, midemse kemerin üstünden fırlıyor ve Helen Hoover Boyle’ın “Orta yaşlı. Bir yetmiş boylarında. Yetmiş kilo civarında. Beyaz. Kahverengi, yeşil,” dediğini hatırlıyorum. Pembe bir baloncuk gibi görünen saçlarının altından bana göz kırpışı geliyor gözümün önüne.</p>
<p>Şoföre emlakçmın adresini verip istediği kadar hızlı gidebileceğini, yalnız tepemi attırmamasını söylüyorum.</p>
<p>Taksiyle ilgili detaylar şöyle: İçerisi kş gibi kokuyor. Koltuk siyah ve yapış yapış. Taksi işte.</p>
<p>Öfkeyle ilgili ufak bir sorunum var diyorum.</p>
<p>Şoför dikiz aynasından bana bakıp “Belki ölke yönetimi kurslarına katılmanızın bir faydası olur,” diyor. *</p>
<p>Ve ben 578, 579, 580 diye sayıyorum.</p><h3><a id="bookmark1"></a><span style="font-style:italic;">XN</span></h3>
<p><span style="font-style:italic;">Aıchitectural Digest</span> dergisine göre geniş bahçeler ve safkan at çiftlikleriyle çevrili büyük malikâneler gerçekten yaşanacak&#160;yerler. <span style="font-style:italic;">Town &amp; Country</span> dergisine göre iri inci dizili kolyeler, parıl&#160;parıl görünüyor. <span style="font-style:italic;">Travel &amp; Leisure</span> dergisine göre güneşli Akdeniz&#160;sularına demir atmış özel bir yat, insanı rahatlatır.</p>
<p>Helen Böyle Emlak Acentesi’nin bekleme salonunda, insanların son dakika haberinden anladığı şey bu işte. Gerçek bir atlatma haber.</p>
<p>Sehpada zenginlere hitap eden böyle bir sürü dergi var. Odada çizgili, pembe ipek kumaştan sırtı kavisli bir Chesterfield koltuk&#160;var. Gerisindeki masanın aslan bacağı görünümlü uzun ayakları var&#160;ve pençeleri cam topları tutuyor. Bu mobilyaların ne kadarının bu-</p>
<p>raya hırdavatı, çekmeceleri, metal akşamı çıkarılmış halde getirildiğini düşünmeden edemiyorsunuz. Hurdaya çıkmış olarak satıldıktan sonra buraya gelmiş olmalılar. Sonra da Helen Hoover Böyle onları toparlayıp eski hallerine getirmiş olmalı.</p>
<p>Benim yarı yaşımdaki genç bir kadın, XIV. Louis stili oymalı bir masanın gerisine oturmuş, masasındaki saatli radyoya bakıyor.&#160;Masasındaki madeni isim plakasında <span style="font-style:italic;">Mona Sabbat</span> yazıyor. Saatli&#160;radyonun yanında cızırdayan bir polis telsiz tarayıcısı var.</p>
<p>Saatli radyoda daha yaşlıca bir kadın, daha genç bir kadına bağırıyor. Anlaşılan genç olan evlilik dışı hamile kalmış; bu yüzden yaşlı olan ona kaltak ve orospu diyor. Aptal orospu, diyor yaşlıca&#160;olan, çünkü kaltak tek kuruş bile a'madan adamın altına yatmış.</p>
<p>Masadaki kadın, Mona denen bu şahıs, polis telsiz tarayıcısını kapatıp “Umarım sakıncası yoktur. Bu programa bayılıyorum,” diyor.</p>
<p>Ah şu medya-kolikler. Ah şu sükûnet-föbikler.</p>
<p>Saatli radyoda, yaşlıca olan kadın, kaltağa bebeğin geleceğini mahvetmek istemiyorsa, onu evlatlık olarak vermesi gerektiğini&#160;söylüyor. Kaltağa büyüyüp mikrobiyolojiyi bitirmesini, sonra da&#160;evlenmesini ama o zamana kadar bir daha seks yapmamasını söylüyor.</p>
<p>Mona Sabbat masanın altından bir kese kâğıdı çıkarıp içinden alüminyum folyoya sarılı bir şey alıyor. Folyonun bir ucunu açınca&#160;sarımsak ve kadifeçiçeği kokusu duyuluyor.</p>
<p>Saatli radyodaki hamile kaltak ağlıyor da ağlıyor.</p>
<p>Taşlar ve sopalar kemiklerini kırabilir ama kelimeler canını öyle bir yakar ki, şaşarsın.</p>
<p><span style="font-style:italic;">Town &amp; Country</span> dergisindeki bir makaleye bakılırsa, lüks kâğıda güzel bir el yazısıyla yazılmış kişisel mektuplar tekrar çok, çok, çok modaymış. <span style="font-style:italic;">Estate</span> dergisinin bir sayısında şöyle bir ilan var:</p>
<p><span style="font-style:italic;">Bridle Dağı Atçılık ve Polo Kulübü Daimi Müşterilerinin Dikkatine</span></p>
<p>“Dağda parazitli deri enfeksiyonu mu kaptınız?”</p>
<p>Telefon numarası daha önce görmediğim bir numara.</p>
<p>Radyodaki kadın kaltağa ağlamayı kesmesini söylüyor.</p>
<p>İşte Büyük Birader, aklınız düşünmeye başlayacak kadar acıkmasın diye şarkılar söyleyip dans ederek sizi zorla besliyor.</p>
<p>Mona Sabbat dirseklerini masaya dayayıp öğle yemeğini eline alıyor ve eğilerek radyoya yaklaşıyor. Telefon çalıyor, açıp “Helen&#160;Böyle Emlak. Her Seferinde Doğru Ev,” diyor. “Üzgünüm İstiridye. Dr. Sara canlı yayında,” diyor. “Ayinde görüşürüz.”</p>
<p>Radyodaki kadın ağlayan kaltağa orospu diyor.</p>
<p><span style="font-style:italic;">First Class</span> dergisinin kapağında şöyle yazıyor: “Samur Kürk: Savunulabilir Katliam.”</p>
<p>Bir kulağım radyoda, dergiye göz atarken aniden gelen hıçkırık nöbeti gibi ölüm şarkısı aklımdan geçiveriyor.</p>
<p>Radyodan duyulan tek şey kaltağın hıçkırıkları.</p>
<p>Yaşlıca olan kadının yerini ise sessizlik almış. Tatlı, altın sükût. Canlı birine ait olamayacak kadar kusursuz.</p>
<p>Kaltak uzunca bir iç çektikten sonra “Dr. Sara?” diyor. “Dr. Sara orda mısınız?”</p>
<p>Sonra tok bir ses “Dr. <span style="font-style:italic;">Sara Lowenstein Slıow</span>'da geçici bir teknik arıza meydana gelmiştir,” diyor. Tok ses özürlerini bildiriyor. Hemen ardından dans müziği çalmaya başlıyor.</p>
<p><span style="font-style:italic;">Manor-Born</span> dergisinin kapağında şöyle yazıyor: “Pırlantalar Gündelik Hayatta!”</p>
<p>Ellerimle yüzümü kapatıp homurdanıyorum.</p>
<p>Mona denen şahıs öğle yemeğinin folyosunu biraz daha açıp bir ısırık daha alıyor. Radyoyu kapatıp “Lanet olası,” diyor.</p>
<p>Ellerinin üstünde paslı kahverengi kına desenleri var ve şekiller gümüş yüzüklerle dolu parmaklarıyla başparmaklarına kadar uzanıyor. Boynuna doladığı bir sürü gümüş zincirin ucu portakal rengi&#160;elbisesinin altında kaybolmuş. Elbisesinin göğüs yerinde, kırışık&#160;portakal rengi kumaş, elbisenin altında kalmış olan kolye uçları yüzünden yamru yumru görünüyor. Kırmızı ve siyah renklerde binlerce bukle ve rasta örgüsünden oluşan saçlarını, kulağındaki gümüş</p>
<p>lelkâri küpelerin üzerinde toplamış. Gözleri kehribar rengi. Tırnaklan siyah.</p>
<p>Burada uzun süredir çalışıp çalışmadığını soruyorum.</p>
<p>“Dünya zamanını mı kastediyorsunuz?” diye soruyor. Masasının çekmecesinden karton ciltli bir kitap çıkarıyor. Parlak san fosforlu bir kalemin kapağını çıkarıp kitabı açıyor.</p>
<p>Bayan Böyle şiirlerden söz eder mi, diye soruyorum.</p>
<p>Mona “Helen mı?” diyor.</p>
<p>Evet, hiç şiir okur mu? Ofisten birilerini arayıp onlara telefonda şiir okuduğu oluyor mu?</p>
<p>“Beni yanlış anlamayın,” diyor Mona, “ama Bayan Böyle daha ziyade işlerin maddi kısmıyla ilgilenir. Bilirsiniz işte.”</p>
<p>1,2 diye saymaya başlamak zorunda kalıyorum.</p>
<p>“Mesela,” diyor, “trafik sıkışık olduğu zaman emniyet şeridini kullanabilsin diye Bayan Böyle kendisiyle birlikte eve gitmemi ister. Sonra kendi evime dönebilmek için üç otobüs değiştirmem gerekir. Anlatabildim mi?”</p>
<p>4,5 diye sayıyorum.</p>
<p>“Bir keresinde kristalin gücü konusunda çok güzel muhabbet ediyorduk. Sonunda ortak bir paydada buluşabildik diye düşünmeye başlamıştım ki, tamamen farklı iki gerçeklikten söz etliğimizi&#160;fark ettim,” diyor.</p>
<p>Derken ayağa kalkıyorum. Arka cebimden çıkardığım katlı kâğıdı açıp ona şiiri gösteriyorum ve tanıdık geliyor mu, diye soruyorum.</p>
<p>Masasında açık duran kitapta işaretlenen cümle şöyle diyor: <span style="font-style:italic;">Büyü, doğal değişim için gereken enerjinin düzenlenmesidir.</span></p>
<p>Kehribar rengi gözlerini şiirin üzerinde bir aşağı bir yukarı gezdiriyor. Elbisenin portakal rengi yakasının üstünden görünen sağ köprücük kemiğinin hemen yukarısına üç tane minik, siyah yıldız&#160;dövmesi yaptırmış. Döner sandalyesine bağdaş kurup oturmuş.&#160;Ayakları çıplak ve pis, ayak başparmaklarının her ikisine de gümüş&#160;yüzükler takmış.</p>
<p>“Bunun ne olduğunu biliyorum,” derken elini uzatıyor.</p>
<p>Parmaklan kâğıdı kavrayamadan şiiri katlayıp arka cebime sokuyorum.</p><div>
<p>81</p></div>
<p>1’fiÖN/Ninni</p>
<p>Havada kalan elinin işaretparmağıyla beni göstererek, “Bunları duymuştum. Ölüm büyüsü, değil mi?” diyor.</p>
<p>Masasında açık duran kitapta işaretlenen cümle şöyle diyor: <span style="font-style:italic;">Ölümün nihai sonucu, yeniden doğuşu davet etmesidir.</span></p>
<p>Kiraz ağacından yapılma masanın cilalı yüzeyinde uzun ve derin bir çizik var.</p>
<p>Bana ölüm büyüleriyle ilgili neler anlatabileceğini soruyorum.</p>
<p>“Tüm külliyatta adları geçer,” diyerek omuz silkiyor, “ama kayboldukları sanılıyor.” Avcunu açıp elini bana doğru uzatıyor ve “Bir daha bakayım,” diyor.</p>
<p>Nasıl işliyorlar, diye soruyorum.</p>
<p>Parmaklarını oynatıyor.</p>
<p>Kafamı hayır anlamında sallıyorum. Başkalarını öldürürken, nasıl oluyor da söyleyen kişiyi öldürmüyor, diye soruyorum.</p>
<p>Kafasını biraz yana eğen Mona “Silahlar neden tetiği çekeni öldürmez? Aynı prensip,” diyor. Kollarını kafasının üzerine kaldırıp geriniyor, ellerini tavana doğru açıyor. “Bu büyüler yemek kitaplarındaki tarifler gibi işlemez. Bir büyüyü elektron mikroskopuyla&#160;parçalayamazsın,” diyor.</p>
<p>Elbisesi kolsuz ve koltukaltındaki tüyler sıradan bir kahverengi.</p>
<p>Peki büyü söylendiğini bile duymayan birini nasıl etkiliyor diye soruyorum. Radyoya bakıyorum. Sesli söylemediğin halde bile bir&#160;büyü nasıl işe yarıyor?</p>
<p>Mona Sabbat iç geçiriyor. Açık duran kitabını ters çevirip san fosforlu kalemi kulağının arkasına yerleştiriyor. Masanın çekmecelerinden birini açıp içinden bir kurşunkalemle bir bloknot çıkarıyor.&#160;“En ufak bir fikrin bile yok, değil mi?” diyor.</p>
<p>Kâğıda yazarken “Ben Katolikken, yani yıllar önce, Ave Ma-lia’yı yedi saniyede söylerdim. Babamız Duası’'nı dokuz saniyede. Benim kadar çok ceza alınca herkes hızlanır,” diyor. “O kadar hızlanınca da artık kelimelerin bir anlamı kalmaz ama yine de söylediğin şey bir duadır.”</p>
<p>“Büyünün tek yaptığı bir niyete odaklanmaktır,” diyor. Bunu kelimelerin arasında durarak, ağır ağır, tane tane söylüyor. Gözleri-* İncilde (Matta 6:9) bir dua. (y.h.n.)</p><div>
<p>82</p></div>
<p>F6ARKA/Ninni</p>
<p>ni gözlerime dikip “Büyü yapan kişinin niyeti yeteri kadar güçlüyse, büyü yapılan kişi nerede olursa olsun, uykuya dalar,” diyor.</p>
<p>Bir insan ne kadar yoğun duygular biriktirirse, büyü o kadar güçlü olur, diyor. Mona Sabbat gözlerini kısıp bana bakarak “En&#160;son ne zaman seks yaptınız?” diye soruyor.</p>
<p>Neredeyse yirmi yıl önce, ama bunu ona söylemiyorum.</p>
<p>“Tahminimce,” diyor, “sizde patlamak üzere olan bir şeyler var. Öfke. Keder. Bir şey.” Yazmayı bırakıp işaretli kitabını karıştırıyor.&#160;Bir sayfada durup biraz okuyor, sonra başka bir sayfaya geçiyor.&#160;“Dengeli bir insanın,” diyor, “faal bir insanın, birisini uyutmak için&#160;şarkıyı sesli söylemesi gerekebilir.”</p>
<p>Okumaya devam ederken kaşlarını çatıyor. “Şahsi sorunlarınızla gerçekten ilgilenmediğiniz sürece, kendinizi asla kontrol edemezsiniz,” diyor.</p>
<p>Bunların hepsinin elindeki kitapta yazıp yazmadığını soruyorum.</p>
<p>“Çoğu Dr. Sara’nın sözleri,” diyor.</p>
<p>Ölüm şarkısı insanları uyutmaktan fazlasını yapıyor, diyorum.</p>
<p>“Ne demek istiyorsunuz?” diyor.</p>
<p>Yani insanlar ölüyor, demek istiyorum. Helen Boyle’un elinde <span style="font-style:italic;">Dünyadan Şiir ve Tekerlemeler</span> adında bir kitap görmediğinize&#160;emin misiniz, diye soruyorum.</p>
<p>Mona Sabbat’ın havadaki eli masaya düşüyor ve folyoya sanlı öğle yemeğini alıyor. Saatli radyoya bakarak yemeğinden bir ısırık&#160;alıyor. “Az önce, radyoda, öyle bir şey mi yaptınız?” diye soruyor.</p>
<p>Başımla onaylıyorum.</p>
<p>“Dr. Sara’yı yeniden doğmaya mı zorladınız?” diyor.</p>
<p>Helen Hoover Boyle’ı cebinden arayıp beni onunla görüştürür müsünüz, diyorum.</p>
<p>Çağrı cihazım çalmaya başlıyor.</p>
<p>Mona denen bu şahıs “Yani şimdi siz Helen’in da aynı ölüm şarkısını kullandığını mı söylüyorsunuz?” diyor.</p>
<p>Çağrı cihazımdaki mesaj Nash’i aramamı söylüyor. Çağrı cihazım önemli olduğunu söylüyor.</p>
<p>Bu kanıtlayabileceğim bir şey değil ama Bayan Böyle nasıl ol-</p>
<p>duğunu biliyor, diyorum. Bunu kontrol edebilmek için onun yardımına ihtiyacım var. Böylelikle kendimi kontrol edebilirim.</p>
<p>Mona Sabbat bloknota yazmayı bırakıp o sayfayı koparıyor. Kâğıdı aramızda tutuyor ve “Bu gücü nasıl kontrol edeceğinizi öğrenme konusunda ciddiyseniz, Vika' müritlerinin bir ayinine katılmalısınız,” diyor. Kâğıdı bana doğru sallayıp “Bin yılın tecrübesini tek bir odada bir araya getiriyoruz,” diyor. Ve polis telsiz tarayıcısını&#160;açıyor.</p>
<p>Kâğıdı alıyorum. Bir adres, tarih ve saat yazılmış.</p>
<p>Polis telsizi “Bravo dokuz birimi, Loomis Place Apartmanı, 5-D numaralı dairedeki dokuz-ondört numaralı koda yanıt verin lütfen,” diyor.</p>
<p>“Bu bilginin mistik derinliğini öğrenmek bir ömür sürüyor,” diyor. Öğle yemeğini alıp folyoyu açıyor. “Ah unutmadan,” diyor, “gelirken en sevdiğiniz etsiz sıcak yemeği de getirin.”</p>
<p>Ve polis telsiz tarayıcısı “Tamam?” diyor.</p>
<p>* Vika: Anglo-Kelt sistemine ait bir pagan geleneğidir. Sürekli olarak gelişimi aramayı ve evrenin döngülerine göre yaşamayı amaç edinir, (y h.n.)</p>
<p>Helen Hoover Böyle dirseğinin çukurundan sarkan yeşil ve beyaz renkli çantasından cep telefonunu çıkarıyor. Bir kartvizit çıkardıktan sonra, bir kartvizite bir telefona bakarak numarayı tuş-luyor. Loş ışıkta telefonun küçük yeşil tuşları ışıl ışıl. Parlak yeşil&#160;ışık pembe tırnaklarına vuruyor. Kartvizitin kenarı yaldızlı.</p>
<p>Telefonu pembe saçlarının derinliklerine yaslıyor. Telefona “Evet, muhteşem dükkânınızda bir yerlerdeyim ve ne yazık ki buradan çıkabilmek için yardımınıza ihtiyacım var,” diyor.</p>
<p>Boyunun iki katı uzunluğundaki dolaba iliştirilmiş notu okuyabilmek için öne doğru eğiliyor. Telefona &quot;Karşımda,” diyor ve karlı okuyor: “Bronz kaplama arabesk fişekliği olan Adam stili neo-klasik bir dolap,” diyor.</p>
<p>Bana bakıp gözlerini deviriyor. Telefona “Fiyatı on yedi bin dolar olarak yazılmış,” diyor.</p>
<p>Yeşil, topuklu ayakkabılarını çıkarıp beton zeminde beyaz renkli ince çoraplarıyla duruyor. İç çamaşırını çağrıştıran bir beyaz değil bu. Daha çok altındaki tenin Deyazı. Çorap yüzünden ayak parmakları perdeliymiş gibi görünüyor.</p>
<p>Üzerindeki döpiyesin eteği kalçalarına tam oturuyor. Rengi yeşil ama limon yeşili değil de, misket limonu turtası renginde. Avokado yeşili değil de, sarı renkli Sevr porseleninden yapılma çorba kâsesinde soğuk olarak servis edilen, üzerinde de incecik bir dilim&#160;limon bulunan avokado dondurması renginde.</p>
<p>Döpiyesi, bilardo masasındaki yeşil keçe kumaşın, 3 numaralı kırmızı topun altındayken aldığı renk değil de, 1 numaralı sarı topun altındayken göründüğü yeşil renkte.</p>
<p>Helen Hoover Boyle’a dokuz-on dört numaralı kodun ne olduğunu soruyorum.</p>
<p>“Bir ceset,” diyor.</p>
<p>Ben de öyle düşünmüştüm, diyorum.</p>
<p>Telefona “Çiçek deseni oymalı, toz ipek parçalarıyla süslenmiş, gül ağacından yapılma Hepplevvhite şifoniyerinden sağa mı dönüyorduk, yoksa sola mı?” diye soruyor.</p>
<p>Eliyle telefonun alıcısını kapatıp bana yaklaşıyor ve “Mona’yı bilmezsiniz siz,” diyor. “Şu cadı partisi, bir avuç hipinin yassı bir&#160;kayanın etrafında çırılçıplak dans etmesinden başka bir şeyse şaşa-rım.</p>
<p>Bu kadar yakından bakınca saçlarının sadece pembe olmadığını fark ediyorum. Uçlardaki buklelerin rengi açık pembe ama diplere&#160;doğru bu renk açık pembeden, şeftali, gülkurusu ve kırmızıya dönerek koyulaşıyor.</p>
<p>Telefona “Fildişi armalı, Hint ağacından yapılma Cromwell dönemine ait sallanan sandalyeyi geçersem, çok ileri gitmiş oluyorum yani. Anladım,” diyor.</p>
<p>Bana “Tanrım, keşke Mona’ya hiç söylemeseydiniz. Mona bunu erkek arkadaşına anlatacak ve başımın etini yiyecekler,” diyor.</p>
<p>Kahverengi, kırmızı ve siyah mobilya labirenti etrafımızı çevirmiş durumda. Orada burada yaldızlar ve aynalar var.</p>
<p>Bir eliyle, diğer elindeki tek taş pırlantaya dokunuyor. Pırlanta külçe gibi ağır ve keskin. Yüzüğü, taş aşağıya bakana dek çeviriyor&#160;ve avcunun içini bir dolabın ön yüzüne dayayıp solu gösteren bir ok&#160;işareti kazıyor.</p>
<p>Tarihte bir iz bırakıyor.</p>
<p>Telefona “Çok teşekkürler,” diyor. Telefonu kapatıp çantasına atıyor.</p>
<p>Boynunda yeşil taşlı ve altın sarısı boncuklu bir kolye var. Onun altında da inci bir kolye. Bu mücevherlerin hiçbirini daha önce görmedim.</p>
<p>Ayakkabılarını giyip “Bundan böyle işimin sizi ve Mona’yı birbirinizden uzak tutmak olacağını kestirebiliyorum,” diyor.</p>
<p>Pembe saçlarını kulağının arkasına sıkıştırıp “Beni takip edin,” diyor.</p>
<p>Elinin iç kısmıyla bir masanın yüzeyine ok işareti çiziyor. Üzerindeki kartta masanın, rayları pirinç telkari, meşe ağacından açılır kapanır ayaklı kanatlan olan Sheraton modeli bir oyun masası olduğu yazıyor.</p>
<p>Artık sakat.</p>
<p>Önden giden Helen Hoover Böyle “Keşke bu meseleye hiç burnunuzu sokmasaydınız,” diyor. “Aslında sizi hiç ilgilendiren bir konu değil.”</p>
<p>Çünkü alt tarafı bir muhabir olduğumu söylemek istiyor. Çünkü dünyaya açıklamayı göze alamayacağı bir hikâyenin izini süren bir&#160;muhabirim. Çünkü en iyi ihtimalle ona göre ben bir röntgenciyim.&#160;En kötü ihtimalle, bir akbaba.</p>
<p>Aynalı kapıları olan devasa bir gardırobun önünde duruyor. Omzunun üzerinden aynada kendi aksimi görebiliyorum. Çantasını&#160;açıp içinden küçük, altın bir tüp çıkarıyor. ‘Tam olarak bunu kastediyorum,” diyor.</p>
<p>Dolaba iliştirilmiş olan kartta Mısır üslubunun Fransa’da can-landırıldığı dönemde yapılmış ve panelleri kartonpiyerden palmiye yaprağı süslemeli, üzerine çok renkli bantlarla çiçek gibi desenler</p>
<p>atılmış bir gardırop olduğu yazıyor.</p>
<p>Aynadaki Helen altın tüpü çeviriyor, içinden pembe bir ruj çıkıyor.</p>
<p>Arkasında ben, peki ya ben sadece işimden ibaret değilsem ne olacak, diye soruyorum.</p>
<p>Belki de ben sırf ilginç bir olaydan istifade etmeye çalışan iki boyutlu bir avcı değilimdir.</p>
<p>Her nedense aklıma Nash geliveriyor.</p>
<p>Belki bir zamanlar bende de bir baskısı olduğu için kitabı ta en başta fark ettim, diyorum. Belki benim de bir karım ve kızım vardı. Ya bir gece onları uyutmak maksadıyla lanet olası şiiri kendi aileme okuduysam? Farazi olarak konuşmak gerekirse, ya onları öl-dürdüysem, diyorum. Bana güvenmesi için aradığı itimatname&#160;böyle bir şey mi?</p>
<p>Dudaklarını ileri geri oynatıp halihazırda orada olan pembe rujun üzerine biraz daha ruj sürüyor.</p>
<p>Bir adım daha yaklaşıp bu durumda onun kitabına göre yeterince yara almış olup olmadığımı soruyorum.</p>
<p>Omuzlarını doğrultup dudaklarını birbirine değdiriyor. Bir süre birbirine yapışık vaziyette kalan dudakları yavaşça birbirinden ayrılıyor.</p>
<p>Tanrı kimseye Helen Hoover Boyle’dan daha fazla acı çektirmesin.</p>
<p>Belki benim de en az onun kadar çok şeyimi kaybetmiş olduğumu söylüyorum.</p>
<p>Rujunu çevirerek kapatıyor. Rujunu çantasına atıyor ve bana dönüyor.</p>
<p>Hiç kıpırdamadan pırıltılar saçarak “Farazi olarak mı?” diyor.</p>
<p>Yüzüme zoraki bir gülümseme yerleştirip, elbette diyorum.</p>
<p>Açık eliyle dolabın üzerine sağı gösteren bir ok çiziyor ve yürümeye başlıyor. Ağır ağır yürümeye başlıyor ve elini yanından geçtiği bütün cilalı dolapların, şifoniyerlerin üzerinde sürüyerek dokunduğu her şeyi çiziyor.</p>
<p>Bana yol gösterirken “O şiirin nereden çıktığını düşündünüz mü hiç?” diyor.</p>
<p>Peşinden giderken Afrika, diyorum.</p>
<p>“Tamam da, kitabın nereden geldiğini soruyorum,” diyor. Silah dolapları, nevresim dolapları ve çemberli sandalyelerin yanından&#160;geçerken “Cadılar büyülerini topladıkları kitaplara Gölgeler Kitabı&#160;derler,” diyor.</p>
<p><span style="font-style:italic;">Dünyadan Şiir ve Tekerlemeler</span> kitabı yirmi yıl önce basılmış, diyorum. Biraz araştırma yaptım. İlk baskıda beş yüz kopya yapılmış. Yayınevi KinderHaus Press battıktan sonra, birisi kitabın baskı kalıplarını ve yeniden yayın hakkını yazarın ajansı aracılığıyla&#160;satın almış. Yazar üç yıl önce, belirlenemeyen bir sebeple ölmüş.&#160;Bu Surumda kitap kamu malı mı sayılır, bilemiyorum. Kitabın haklarının şu an kimde olduğunu bulamadım.</p>
<p>Helen Hoover Böyle pırlantasıyla çizmekte olduğu perdahlanmış, geniş aynanın yüzeyinin tam ortasında duruyor ve “Kitabın hakları bende,” diyor. “Ve buradan nereye varacağınızı biliyorum.&#160;Kitabın haklarını üç yıl önce satın aldım. Kitap tacirleri ilk beş yüz&#160;baskının neredeyse üç yüzünü bulmayı başardılar ve ben her birini&#160;yaktım.”</p>
<p>“Ama önemli olan bu değil,” diyor.</p>
<p>Katılıyorum. Önemli olan geriye kalan birkaç kitabı da bulmak ve bu felaketin yayılmasını önlemek. Hasar kontrolü yapmak.&#160;Önemli olan şiiri unutabilmemizin bir yolunu öğrenmek. Belki de&#160;Mona Sabbat ve grubu bunun nasıl yapılacağını bize öğretebilir.</p>
<p>“Yapmayın,” diyor Helen, “hâlâ o cadı partisine gitmeyi planladığınızı söylemeyin bana. Kitabın yazarıyla ilgili neler buldunuz?”</p>
<p>Adamın adı Basil Frankie ve öyle ilgi çekici bir yanı yok. Baskısı tükenen, kamuya mal olmuş hikâyeleri bulup antoloji yapmak için bir araya getiriyormuş. Ortaçağ soneleri, müstehcen nükteli şiirler, çocuklar için şiir ve tekerlemeler. Kimilerini bulduğu eski kitaplardan toplamış. Bazılarını internetten indirmiş. Pek de seçici&#160;değilmiş. Beleşe bulduğu her şeyi koymuş kitaplara.</p>
<p>“Peki şu meşhur şiirin kaynağı neymiş?” diye soruyor.</p>
<p>Bilmiyorum. Muhtemelen hâlâ bir evin bodrumundaki bir kutuda paketlenmiş olarak duran eski bir kitaptan alınmıştır.</p>
<p>“Frankie’nin evinde yok,” diyor Helen Hoover Böyle. “Adamın</p>
<p>evini satın aldım. Mutfak çöpü hâlâ lavabonun altındaydı, iç çamaşırları katlanmış olarak çekmecelerde duruyordu. Her şey yerli ye-rindeydi. Ama kitap orada değildi.”</p>
<p>Onu da öldürüp öldürmediğini sormak zorundayım.</p>
<p>“Farazi olarak konuşmak gerekirse,” diyor, “oğlumu öldürdükten sonra, kocamı da öldürdüysem eğer, sevdiğim herkesi yok edecek bombayı yaratmış olan arakçı, tembel, sorumsuz, hırslı bir salağa karşı azıcık öfkelenmiş olamaz mıyım?”</p>
<p>Tıpkı Stuartlar’ı farazi olarak öldürdüğü gibi.</p>
<p>“Söylemeye çalıştığım şey şu, orijinal Gölgeler Kitabı hâlâ ortalıkta bir yerde,” diyor.</p>
<p>Katılıyorum. Ve onu bulup yok etmemiz gerekiyor.</p>
<p>Ve Helen Hoover Böyle o pembe gülümsemesiyle gülümsüyor. “Şaka yapıyor olmalısınız!” diyor. “Ölüm kalım gücüne sahip olmak yetmedi galiba. Kitaptaki öbür şiirleri de merak ediyor olmalısınız.”</p>
<p>Aniden hıçkırık tutar gibi, ağırlığımı sağlam ayağımın üzerine verip ona bakıyorum ve hayır, diyorum.</p>
<p>“Belki sonsuza dek yaşarsınız,” diyor.</p>
<p>Hayır, diyorum.</p>
<p>“Belki de herkesin sizi sevmesini sağlayabilirsiniz,” diyor.</p>
<p>Hayır.</p>
<p>“Belki samanı altına dönüştürürsünüz,” diyor.</p>
<p>Hayır deyip, topuklarımın üzerinde dönüyorum.</p>
<p>“Belki de dünyaya barış getirirsiniz,” diyor.</p>
<p>Hayır deyip, dolap ve kitaplıklardan meydana gelen duvarların arasından yürümeye başlıyorum. Biblo dolaplarının ve karyola&#160;başlarının oluşturduğu barikatların arasından başka bir mobilya&#160;kanyonuna dalıyorum.</p>
<p>Arkamdan “Belki de kumu ekmeğe çevirebilirsiniz,” diye sesleniyor.</p>
<p>Topallayarak yürümeye devam ediyorum.</p>
<p>“Nereye gidiyorsunuz? Çıkış bu tarafta,” diye sesleniyor.</p>
<p>Alınlığı kırılmış, İrlanda çamından yapılma bir vitrinden sağa</p>
<p>dönüyorum. Siyah Japon lakası ile cilalanmış Chippendale stili bir büro dolabından sola.</p>
<p>Her şeyin gerisinden gelen sesi “Belki de hastaları iyileştirirsiniz. Sakatlan tedavi edersiniz,” diyor.</p>
<p>Kornişinde beyzi mimari süslemeleri olan Belçika büfesinden sağa, ön yüzünde Bohem stili vitray çalışması bulunan Edward dönemi ayaklı antika mahfazasından sola dönüyorum.</p>
<p>Peşimden gelen ses “Belki de çevreyi temizleyip dünyayı cennet gibi bir yer yaparsınız,” diyor.</p>
<p>Kenarları turta gibi şekillendirilmiş bir masanın üzerine kazınmış olan okun gösterdiği yönün aksine yürüyorum.</p>
<p>Ve ses, sınırsız temiz enerji yaratırsınız belki, diyor.</p>
<p>Belki trajedileri önlemek için zamanda yolculuk yaparsınız. Öğrenmek için. İnsanlarla tanışmak için.</p>
<p>Belki insanlara zengin olabilecekleri, mutluluk dolu hayatlar bahşedersiniz.</p>
<p>Belki hayatınızın sonuna kadar gürültülü bir apartman dairesinde topallayıp durmak yetmiyordur size.</p>
<p>Siyah işlemeli katlanır bir paravananın üzerindeki okun gösterdiği yönün aksine dönüyorum.</p>
<p>Çağrı cihazım çalıyor yine. Arayan Nash.</p>
<p>Ve ses, birini öldürebiliyorsanız, belki onu geri de getirebilirsiniz, diyor.</p>
<p>Belki de bu benim ikinci şansımdır.</p>
<p>Ses, belki de yaptığınız şeyler yüzünden değil de, yapmadığınız şeyler yüzünden cehenneme gidiyorsunuzdur, diyor. Bitirmediğiniz&#160;işler yüzünden.</p>
<p>Çağrı cihazım yine çalıyor ve mesajın önemli olduğu yazıyor.</p>
<p>Ve ben topallayarak yürümeye devam ediyorum.</p>
<p>Nash barda ayakta durmuyor. Arkalarda bir yerde, küçük bir mumun ışığı dışında karanlık olan küçük bir masada tek başına oturuyor. Selam, diyorum, çağrı cihazıma on bin tane mesaj bırakmışsın. Bu kadar önemli olan şey ne, diye soruyorum.</p>
<p>Masada katlanmış bir gazete var, manşette şunlar yazıyor:</p>
<p><span style="font-style:italic;">Gizemli Salgında Yedi Kişi Öldü</span></p>
<p>Alt başlık ise şöyle:</p>
<p><span style="font-style:italic;">Değerli Bir Yerel Editör ve Kanaat Önderinin İlk Kurban Olduğuna İnanılıyor</span></p>
<p>Kimi kastettiklerini anlayabilmek için okumam gerekiyor. Dun-can’dan söz ediyorlar. İlk ismi Leslie’ymiş meğer. <span style="font-style:italic;">Değerli</span> kısmını nereden bulduklarını tahmin etmek zor değil. Önder kısmını da.</p>
<p>Muhabir ve haber, kategori olarak ancak bu kadar dışlayabiliyor birbirini.</p>
<p>Nash parmağıyla gazeteye vurup “Bunu gördün mü?” diyor.</p>
<p>Tüm öğleden sonra ofis dışında olduğumu söylüyorum. Ve kahretsin, beşik ölümleriyle ilgili yeni bölümün dosyasını göndermeyi de unuttum. Ön sayfayı okurken benden de alıntı yapıldığını görüyorum. Duncan benim için bir editörden çok daha fazlasıydı, demişim, bir yol göstericiden öte biriydi. Leslie Duncan benim için baba gibiydi. Kahrolası Oliphant ve terli elleri.</p>
<p>Titreme gelir gibi aniden ölüm şarkısı kafamda dönmeye başlıyor ve ürpermemle, nabzımın hızlanması bir oluyor. Oliphant bir yerlerde yere yığılıyor veya sandalyesinden düşüyor olmalı. Patlamaya hazır olan tüm öfke dolu hislerim tekrar coşuyor.</p>
<p>Daha çok insan öldükçe, her şey daha da aynı kalıyor.</p>
<p>Nash’in önünde üzerinde yağlı kâğıt ve san patates salatası lekeleri olan boş bir kâğıt tabak duruyor; Nash bir kâğıt peçeteyi ellerinin arasında döndürerek uzun ve kalın bir sicim haline getiriyor ve önündeki mumun üzerinden bana bakarak “Öğleden sonra senin&#160;apartmandaki herifi topladık,” diyor. “Herifin kedileri ve hamamböcekleri yüzünden otopsi yapacak pek bir şey kalmamış.”</p>
<p>Nash sabah yere yığılışını gördüğümüz cep telefonlu ve favorili adamın adli tıp doktorunu hayrete düşürdüğünü söylüyor. Buna ilaveten, daha sonra burasıyla gazete binası arasında üç kişi daha&#160;ölmüş.</p>
<p>“Sonra gazetede başka bir herif daha buldular,” diyor. “Asansör beklerken ölmüş.”</p>
<p>Adli tıp doktoru bu insanların hepsinin aynı sebepten ölmüş olabileceğini söyledi, diyor Nash. Bunun bir salgın olduğunu söylüyorlar, diyor.</p>
<p>“Ama polis uyuşturucudan şüpheleniyor,” diyor. “Süksinil klo-rür olabilir. Ya kendi kendilerine zerk etmişler, ya da başka biri onlara enjekte etmiş. Sinir-kas sistemini bloke eden bir ajan. İnsanı</p>
<p>öyle çok gevşetiyor ki, nefes almayı bırakıyor ve kanındaki oksijen miktarının azlığından ölüyorsun.”</p>
<p>Film çekiminin yapıldığı yerde barikatın arkasından beni durdurmak için kolunu uzatarak bana doğru koşan ve elinde bir telsiz olan kadınla ilgili ayrıntılar şöyleydi: Uzun siyah saçları vardı ve&#160;dik göğüslerine yapışan siyah bir tişört giymişti. Daracık kot pantolonunun içinde poposu gayet muntazam ve küçük görünüyordu.&#160;Hastaneye giderken Nash’le birlikte sahil sefası yapmış olma ihtimalleri çok yüksek.</p>
<p>Yeni bir zafer.</p>
<p>Nash’in bana anlatmaya can attığı şeyi öğrenmek istemiyorum.</p>
<p>Nash “Ama bence polisler yanılıyor,” diyor.</p>
<p>Kıvırdığı kâğıt peçeteyi mum alevinden geçiriyor ve alev peçeteye sıçrayıp siyah bir duman çıkarıyor. Alev normale dönerken Nash “Diğer insanlara yaptığın gibi benim de icabıma bakmaya&#160;kalkışman durumunda,” diyor, “bütün olanları anlatan bir mektup&#160;yazıp bir arkadaşıma bıraktığımı ve ona tüm bildiklerimi anlattığımı bilmen gerekiyor.”</p>
<p>Gülümseyerek, ne demek istediğini soruyorum. Ne biliyor ki?</p>
<p>Nash kıvırdığı peçetenin ucunu ateşe değdirerek “Komşunun öldüğünü düşündüğünü biliyorum. Bu barda sen bakarken adamın&#160;birinin öldüğünü ve işe dönerken yolunun üstünde karşılaştığın dört&#160;kişinin daha öldüğünü biliyorum,” diyor.</p>
<p>Peçetenin ucu kararmaya başlarken Nash “Çok değil, kabul ediyorum, ama şu anda polisin elindekinden fazla,” diyor.</p>
<p>Peçetenin ucu pof diye alev alıp hafifçe yanmaya başlıyor ve Nash “Belki polisi gerisi konusunda aydınlatabilirsin,” diyor.</p>
<p>Alev büyüyor. İçeride bir sürü insan olduğu için biri her an fark edebilir. Nash barda oturmuş, yangın çıkarmaya çalışıyor; insanlar&#160;polisi arayacaklar.</p>
<p>Sen delirmişsin, diyorum.</p>
<p>Küçük meşale gittikçe büyüyor.</p>
<p>Barmen bize bakıyor, Nash’in elindeki fitil gittikçe küçülüyor.</p>
<p>Nash elinde kontrolden çıkmak üzere olan ateşi izliyor sadece.</p>
<p>Ateşi dudaklarımda, dumanı gözlerimde.</p>
<p>Barmen “Hey! Kesin şu saçmalığı!” diye bağırıyor.</p>
<p>Ve Nash yanan peçeteyi masanın üzerindeki kâğıt tabak ve yağlı kâğıtta gezdirmeye başlıyor.</p>
<p>Bileğini yakalıyorum, üniformasının manşeti hardal yüzünden sapsarı lekelenmiş; manşetin altında, teni gevşek ve yumuşak. Tamam, diyorum. Kes şunu, tamam mı?</p>
<p>Kimseye söylemeyeceğine söz vermelisin, diyorum.</p>
<p>Fitil aramızda yanmaya devam ederken Nash “Hiç merak etme,” diyor. “Söz veriyorum.”</p>
<p>Helen dibinde bir yudum kırmızılık kalmış, neredeyse tamamen boş bir şarap kadehiyle yürüyor.</p>
<p>Mona “Nereden buldun onu?” diye soruyor.</p>
<p>“İçkimi mi?” diye soruyor Helen. Üzerinde uçlara doğru beyazlayan, kahverengi tonlarında kalın bir kürk palto var. Paltosunun açık yakasından içindeki süt mavisi döpiyesi görünüyor. Şarabın&#160;son yudumunu da içip “Bardan aldım. Şuradan, portakal kâsesiyle&#160;küçük pirinç heykelin yanından,” diyor.</p>
<p>Mona ellerini siyah, kırmızı rasta örgülerinin arasına daldırıp kafasını sıkıyor. “Orası <span style="font-style:italic;">sunak,”</span> diyor. Boş kadehi işaret ederek, “Ve&#160;sen <span style="font-style:italic;">Tanrıça’ya</span> sunduğum adağı içtin,” diyor.</p>
<p>Helen kadehi Mona’nın eline tutuşturuyor ve “Öyleyse <span style="font-style:italic;">Tanrı-</span></p>
<p><span style="font-style:italic;">ça’ya</span> bir adak daha sun ama bu seferki duble olsun,&quot; diyor.</p>
<p>Mona’nm dairesindeyiz. Tüm mobilyalar mavi muşambadan tentelerle kaplanıp camdan, sürgülü bir kapının ardındaki küçük verandaya tıkıştırılmış. Geriye sadece boş oturma odası ile ikiye bölünmüş olan ve normalde yemek masasının durması gereken küçük&#160;oda kalmış. Duvarlarla pösteki görünümlü halının rengi bej. Şömine rafının üzerinde bir portakal kâsesi ve dans eden bir Hintlinin pirinç heykeli duruyor, etraflanna da sarı papatyalarla, pembe karanfiller bırakılmış. Kullanamayasınız diye elektrik düğmelerinin üzeri yapışkan kâğıt bantlarla kapatılmış. Bunun yerine Mona yere&#160;koyduğu yassı taşların üzerine mor ve beyaz renklerde mumlar yerleştirmiş. Mumların bazıları yanıyor, bazıları yanmıyor. Şöminede&#160;de ateş yerine mum yanıyor. Yassı taşların üzerindeki mumun yanında duran kahverengi tütsü çubuklarından beyaz duman şeritleri&#160;yükseliyor.</p>
<p>İçerideki tek gerçek ışık Mona buzdolabını veya mikrodalga fırını açtığında görülüyor.</p>
<p>Duvarlardan at kişnemeleri ve top sesleri geliyor. Ya cesur ve aptal bir güneyli dilber Kuzey Birliklerinin yan daireyi yakmasını&#160;engellemeye çalışıyor, ya da binlerinin televizyonunun sesi çok&#160;açık.</p>
<p>Tavandan bir itfaiye sireni ve duymazdan gelmemiz gereken çığlıklar geliyor. Sonra silah ve acı fren sesleri duyuluyor; normalmiş gibi davranmamız gereken sesler. Bunların herhangi bir anlamı&#160;yok. Sadece televizyon. Yukarı kattan gelen bir patlamayla ev sallanıyor. Kadının biri kendisine tecavüz etmemesi için bir adama&#160;yalvarıyor. Gerçek değil. Sadece bir film. Biz, yalancı çoban kültürüyüz.</p>
<p>Ah şu dram-kolikler. Ah şu huzur-fobikler.</p>
<p>Üzerinde sadece bir bornoz olan Mona siyah tırnaklarıyla Helen’in pembe rujuyla lekelenmiş boş kadehini alarak çıplak ayak mutfağa yöneliyor.</p>
<p>Kapı çalıyor.</p>
<p>Mona tekrar oturma odasına dönüyor. Şömine rafına kırmızı şarapla dolu başka bir kadeh koyuyor ve “Beni cadılar meclisimin</p><div>
<p>97</p></div>
<p>F7ÖN/Ninni</p>
<p>önünde utandırma,” deyip kapıyı açıyor,</p>
<p>Kapıda kalın, siyah plastik çerçeveli bir gözlük takmış kısa boylu bir kadın var. Ellerine tek parmaklı fırın eldivenlerinden geçirmiş ve kapaklı bir güveç kabını öne doğru uzatıyor.</p>
<p>Ben şarküteriden bir kutu fasulye salatası paketletip getirdim. Helen Chez Chef’den makama getirdi.</p>
<p>Gözlüklü kadın terliklerini kapının önündeki paspasa siliyor. Helen’la bana bakıp “Misafirlerin mi var, Dut?” diye soruyor.</p>
<p>Mona elinin içiyle alnına vurup “Dut diyerek beni kastediyor. Yani bu benim Vika toplantılarındaki ismim. İsmim Dut,” diyor.&#160;“Serçe, bu Bay Streator.”</p>
<p>Serçe kafasıyla selam veriyor.</p>
<p>Mona “Bu da benim patronum...” diyor.</p>
<p>Helen “Çinçilya,” diyor.</p>
<p>Mikrodalga fırının alarmı ötmeye başlıyor ve Mona Serçe’yi mutfağa götürüyor. Helen şömine rafına gidip kadehine şarap dolduruyor.</p>
<p>Kapı çalıyor. Mona mutfaktan seslenip kapıya bakmamızı söylüyor.</p>
<p>Bu defa kapıda san, uzun saçlı, kırmızı keçi sakallı, gri eşofman takımı giymiş bir oğlan var. Elinde kapağı kahverengi camdan bir&#160;nargile tutuyor. Ağızlığının çevresi kahverengi ve yapışkan bir şeyle kaplı, cam kapağın alt tarafı ise buğulanmış. İçeri girip nargileyi&#160;elime tutuşturuyor. Spor ayakkabılarını çıkarıp atıyor, eşofmanının&#160;üstünü kafasından sıyırıp çıkarırken saçları havada uçuşuyor. Eşofman üstünü elimdeki nargilenin üstüne koyup önce bir bacağını&#160;sonra da diğerini eşofmanının içinden çıkarıyor. Eşofman altını koluma asıyor ve ellerini beline koyup dal taşak vaziyette karşımda&#160;dikiliyor.</p>
<p>Helen ceketinin önünü iyice kapayıp kadehinde kalan son yudumu kafasına dikiyor.</p>
<p>Nargile ağır ve sıcak, üstelik ya tofu ya da gri renkli pis eşofman altının kokusuyla karışık esmer şeker kokuyor.</p>
<p>Mona “İstiridye!’'' diye bağırarak yanımızda bitiveriyor. Nargileyle giysileri elimden alıp “İstiridye, bu Bay Streator,” diyor.</p><div>
<p>98</p></div>
<p>FİARKA/Ninni</p>
<p>“Millet, bu da erkek arkadaşım İstiridye.”</p>
<p>Oğlan kafasını iki yana sallayıp gözlerine giren saçları kenara atıyor ve bana bakıyor. “Dut sende bir ölüm şarkısı olduğunu düşünüyor,” diyor. Çükü incelerek sünnet derisinin olduğu yerde damlayan pembe bir sarkıta dönüşüyor. Ucunda gümüş bir halka var.</p>
<p>Helen bana bir bakış fırlatıyor; gülümsüyor ama dişleri kenetli.</p>
<p>İstiridye denen bu oğlan Mona’nın bornozunun yakalarını kavrıyor ve “Tanrım, kaı kat giyinmişsin,” diyor. Mona’ya doğru eğilip nargilenin üzerinden onu öpüyor.</p>
<p>“Ayini çıplak yapıyoruz,” diyor Mona yere bakarak. Yüzü kızarıyor ve elinde nargileyle sallanırken “İstiridye? Bu patronum Bayan Böyle,” diyor.</p>
<p>İstiridye ile ilgili detaylar şöyle: Yıldırım çarpmış gibi görünen çam ağaçlarına benzeyen darmadağın saçlarının sarı telleri dört bir&#160;yana havaya kalkmış. Vücudu hani şu genç delikanlılannkinden.&#160;Kol ve bacaklarındaki büyük kaslar boğum boğum görünüyor, eklemleri, dizleri, dirsekleri ve beli incecik.</p>
<p>Helen elini uzatıyor, İstiridye eli avcuna alırken “Perido bir yüzük. .. ” diyor.</p>
<p>Çıplak ve taze vücuduyla orada durmuş, Helen’in elini yüzüne kadar kaldırıyor. Bronz ve kaslı vücuduyla orada durmuş, gözlerini&#160;Helen’in yüzüğünden, koluna, oradan da gözlerine çevirip “Bu&#160;denli tutkulu bir taş çoğu insanı etkisi altına alacaktır,” diyor. Ve&#160;yüzüğü öpüyor.</p>
<p>“Ayini çıplak yapıyoruz,” diyor Mona, “ama siz soyunmak zorunda değilsiniz. Yani <span style="font-style:italic;">gerçekten</span> mecbur değilsiniz.” Kafasıyla mutfağı gösterip “İstiridye gel de bana biraz yardım et,” diyor.</p>
<p>Giderken İstiridye dönüp bana bakıyor ve “Giyinmek tamamen sahtekârlıktır,” diyor. Yarım ağızla gülümsüyor, göz kırpıyor ve&#160;“Güzel kravatmış, babalık,” diyor.</p>
<p>1, 2, 3 diye saymaya başlıyorum.</p>
<p>Mona mutfağa gittikten sonra Helen bana dönerek “Başka birine söylediğine inanamıyorum,” diyor.</p>
<p>Nash’i kastediyor.</p>
<p>Başka şansım yoktu ki. Üstelik, şiirin herhangi bir baskısının</p>
<p>bulunması da mümkün değil. Nash’e kendiminkini yaktığımı, sonra da bulduğum her baskıyı yaktığımı söyledim. Helen Hoover Böyle veya Mona Sabbat’ı da bilmiyor. Bilgiyi kullanmasının imkânı yok.</p>
<p>Tamam, öyleyse halka açık kütüphanelerde kitabın hâlâ birkaç düzine baskısı var. Orijinal kaynağı ararken, bunların da izini sürüp&#160;27. sayfayı bertaraf edebiliriz.</p>
<p>“Gölgeler Kitabı,” diyor Helen.</p>
<p>Cadıların deyimiyle Büyü Kitabı. Sihir Kitabı. Dünya üzerindeki güçlerin tümü.</p>
<p>Kapı çalıyor, yeni gelen adam da içeri girdiği gibi şortunu çıkarıp tişörtünü sıyırıyor ve adının Kirpi olduğunu söylüyor. Kirpi’yle ilgili detaylar şöyle: Kollarının, göğsünün ve kıçının derisi sarkmış.&#160;Kasıklarındaki siyah kıvırcık tüylerle, tokalaşırken elime yapışan&#160;tüyler aynı görünüyor.</p>
<p>Helen kollarını ceketinin içine çekerek şömineye gidiyor, sunaktan bir portakal alıp soymaya başlıyor.</p>
<p>Omzunda gerçek bir papağan olan Porsuk isimli bir adam geliyor. Akasma isimli bir kadın geliyor. Bir Lobelya geliyor. Bir Mavi Kuş kapıyı çalıyor. Sonra bir Opossum. Sonra ya adı Mercimek olan biri geliyor, ya da birisi mercimek getiriyor ama hangisi olduğu belli değil. Helen bir adak daha içiyor. Mona İstiridye’yle birlikte mutfaktan çıkıyor ama bornozu üzerinde değil.</p>
<p>Kapının önünde kirli elbiselerden bir tepecik oluşuyor. Sadece Helen’la ben hâlâ giyiniğiz. Tepeciğin içinde bir telefon çalıyor.&#160;Serçe telefonunu bulup çıkarıyor. Sadece siyah çerçeveli gözlüğüyle kalmış olan Serçe, giysi tepeciğinin üzerine eğilince göğüsleri&#160;aşağı sarkıyor. Telefona “Dormer, Dingus ve Diggs Avukatlık Bürosu,” diye cevap veriyor. “Lekeleri tarif edin lütfen.”</p>
<p>Mona’yı sadece kafasından ve boynundaki zincirlerden tanımak biraz zaman alıyor. Başka bir yerine bakarken yakalanmak istemezsiniz ama kasıklarını tıraş etmiş. Önden bakınca apış arası iki mükemmel parantezin arasında duran tıraşlı bir V. Yandan bakınca göğüsleri dimdik, pembe göğüs uçları ise insanlara dokunmaya çalışıyormuş gibi görünüyor. Arkadan bakınca da minik sır-</p>
<p>tının taş gibi bir kalçayla çıkıntı yaptığını görüyor ve 4, 5, 6 diye sayıyorum.</p>
<p>İstiridye’nin elinde beyaz bir şarküteri paketi var.</p>
<p>Üzerinde, başına sardığı patiska eşarptan başka bir şey bulunmayan Hanımeli adındaki kadın geçmiş yaşantılarından söz ediyor.</p>
<p>Ve Helen “Reenkamasyon size de işleri ertelemenin değişik bir şekli gibi gelmiyor mu?” diye soruyor.</p>
<p>Ben, ne zaman yemek yiyeceğiz, diye soruyorum.</p>
<p>Mona “Tanrım, tıpkı babam gibi konuşuyorsun,” diyor.</p>
<p>Helen’a buradakilerin hepsini öldürmemek için kendini nasıl tuttuğunu soruyorum.</p>
<p>Helen şömine rafından bir kadeh şarap daha alıyor ve “Bu odadaki herhangi birini öldürmek lütuf olurdu,” diyor. Kadehteki şarabın yarısını içip kalanını bana uzatıyor.</p>
<p>Tütsü yasemin gibi kokuyor, odadaki her şey de tütsü gibi kokuyor.</p>
<p>İstiridye odanın ortasına adım atıp şarküteri paketini kafasının üzerine kaldırıyor. “Pekâlâ, bu kürtaj artığını kim getirdi buraya?”&#160;diye soruyor.</p>
<p>Benim fasulye salatanı.</p>
<p>Mona “İstiridye lütfen yapma,&quot; diyor.</p>
<p>Şarküteri paketini üzerindeki minik tel sapından, sadece iki parmağının arasına sıkıştırarak tutan İstiridye “‘Etsiz’ demek, içinde hiç et olmaması anlamına gelir. İtiraf edin bakalım. Kim getirdi bunu?” diyor. Havadaki kolunun altındaki tüylerin rengi açık turuncu.&#160;Belden aşağısındaki kıllar da öyle.</p>
<p>Sadece fasulye salatası, diyorum.</p>
<p>İstiridye “Başka?” derken paketi sallıyor.</p>
<p>Başka bir şey yok.</p>
<p>Oda öyle sessiz ki, yan komşudaki Gettysburg Savaşı’nın sesi duyuluyor. Yukarı katta bunalıma girmiş birinin dinlediği gitar eş-likli folk şarkısı duyuluyor. Bir aktör çığlık atıyor, bir aslan kükrüyor, gökyüzünden ıslıklar çalarak bombalar yağıyor.</p>
<p>“Bunun içinde Worcestershire sosu var,” diyor İstiridye. “Yani ançuez. Yani et. Yani zulüm ve ölüm.” Bir eliyle paketi tutarken, di-</p>
<p>ğer eliyle paketi gösteriyor ve “Bu ait olduğu yere, yani tuvalete gidiyor,” diyor.</p>
<p>7, 8 diye sayıyorum.</p>
<p>Serçe elinde taşıdığı sepetten küçük ve yuvarlak taşlar çıkarıp herkese değıtıyor. Bana da bir tane veriyor. Taş gri ve soğuk. Serçe&#160;“Bunu sıkıca tut ve yaydığı enerjiyi hissetmeye çalış. Bu hepimize&#160;ayin için aynı titreşimi verecek,” diyor.</p>
<p>Sifonun çekildiği duyuluyor.</p>
<p>Porsuk’un omzundaki papağan kafasını arkaya döndürüp gagasıyla yeşil tüylerini yoluyor. Sonra da kafasını geriye atıp yolduğu tüyleri ağzına atıyor ve kırbaç şaklaması gibi sesler çıkararak çiğneyip yutuyor. Tüylerin yolunduğu yerlerde derisi pütür pütür ve&#160;çiğ görünüyor. Porsuk denen bu adamın omzunda papağanın tutunması için katlanmış bir havlu duruyor ve arka kısmında sarı kuş boku lekeleri var. Kuş bir tüy daha koparıp yiyor.</p>
<p>Serçe Helen’a da bir taş veriyor ama Helen taşı süt mavisi çantasına atıyor.</p>
<p>Helen’in elinden şarap kadehini alıp yudumluyorum. Bugünkü gazetede, asansör bekleyen ve benim ölmesini dilediğim adamın üç&#160;çocuğu olduğu, üçünün de altı yaşından küçük olduğu yazıyor. Öldürdüğüm polis huzurevine gitmemeleri için yaşlı annesiyle babasına para yardımı yapıyormuş. Karısıyla birlikte kimsesiz çocuklara koruyucu ailelik yapıyormuş. Çocuklara futbol koçluğu yapıyormuş. Telsizli kadın iki haftalık hamileymiş.</p>
<p>Şaraptan biraz daha içiyorum. Ağzıma pembe ruj tadı geliyor.</p>
<p>Bugünkü gazetede şöyle bir ilan var:</p>
<p><span style="font-style:italic;">Dorsett Çin Porseleni Satın Alanların Dikkatine</span></p>
<p>İlanda şöyle diyor: “Yemek yedikten sonra mideniz bulanıyorsa veya ishal oluyorsanız, lütfen aşağıdaki numarayı arayın.”</p>
<p>İstiridye bana “Dut senin Dr. Sara’yı öldürdüğünü düşünüyor ama ben senin bir bok bildiğini sanmıyorum,” diyor.</p>
<p>Mona şömine rafının üzerine yeni bir adak koymak için uzanıyor ve Helen bardağı elinden kapıyor.</p>
<p>İstiridye bana “Sen anca McDonald’s’tan hamburger alırken yaşamla ölüm üzerinde söz sahibi olabilirsin,” diyor. Yüzünü yüzüme dayayıp “Kirli paranı ödediğin anda bir yerlerde bir balta iner,” diyor.</p>
<p>9, 10 diye sayıyorum.</p>
<p>Serçe elinde açık duran kalın bir kılavuzu gösteriyor bana. Kitapta asa ve demir kap resimleri var. Farklı ebat ve renklerde zil ve kuvars kristal resimleri var. <span style="font-style:italic;">Athame</span> denilen kara saplı bıçaklar var.&#160;Serçe bu kelimeyi “nazar etme”yle uyaklı olacak biçimde söylüyor.&#160;Arınma suyu serpmek üzere buket haline getirilmiş bitkilerin resimlerini gösteriyor. Negatif enerjiyi uzaklaştırmak için cilalanmış&#160;muskalar gösteriyor. Beyaz saplı ayin bıçağına <span style="font-style:italic;">bolline</span> deniyor.</p>
<p>Göğüsleri açık duran kataloğun üzerine yayılmış ve neredeyse her bir sayfanın yarısını kaplıyor.</p>
<p>Yanımda yumrukları sıkılı halde duran ve boyun kasları seğiren İstiridye “Nazi kamplarından kurtulan Musevilerin çoğunun neden&#160;vegan olduğunu biliyor musun? Çünkü onlar hayvan gibi davranıl-manın ne demek olduğunu çok iyi biliyorlar,” diyor.</p>
<p>Vücut ısısı öyle yüksek ki sıcaklığı hissediliyor. “Yumurta üreticiliğinde bütün erkek piliçlerin canlı canlı parçalayıp gübre olarak kullanıldıklarını biliyor muydun?” diye soruyor.</p>
<p>Serçe kataloğunu karıştırmaya devam ederken parmağıyla bir şeye işaret ederek “Biraz araştırma yaparsan, ortalama fiyat kategorisindeki ayin gereçleri için en iyi fiyatı bizim vefdiğimizi görürsün,” diyor.</p>
<p><span style="font-style:italic;">Tanrıça’ya</span> sunulan yeni adağı ben içiyorum.</p>
<p>Bir sonrakini Helen mideye indiriyor.</p>
<p>İstiridye odada volta atıyor. Tekrar yanıma gelip “Çoğu domuzun temizlenmek için atıldığı yüz kırk derecelik kaynar suda boğulup ölene dek acı çektiğini biliyor muydun?” diyor.</p>
<p>Bir sonraki adağı ben alıyorum. Şarabın tadı yasemin tütsüsü gibi. Şarabın tadı hayvan kanı gibi.</p>
<p>Helen boş kadehi mutfağa götürüyor ve kırmızı şarap testisini çıkarmak için buzdolabının kapağını açtığında gerçek ışık evin&#160;içinde şimşek gibi çakıyor.</p>
<p>İstiridye arkamdan çenesini omzuma bastırıp “Çoğu inek hemen ölmez,” diyor. “İneğin boynunu kapana sıkıştırıp bağırta bağırla mezbahanın içinde sürüklerler ve hayvan canlıyken ön ve arka bacaklarını keserler.”</p>
<p>İstiridye’nin arkasında duran ve adı Deniz Yıldızı olan çıplak kız cep telefonunu açıyor ve “Dooley, Donner ve Dunne Avukatlık&#160;Bürosu,” diyor. “Mantarınızın rengini söyler misiniz bana?”</p>
<p>Porsuk banyo kapısından papağanıyla birlikte çıkabilmek için kafasını eğiyor. Kıçının arasına tuvalet kâğıdı parçası yapışmış.&#160;Çıplakken teni pütür pütür ve çiğ görünüyor. Yolunmuş gibi. O tuvalette otururken, kuş da omzunda mı oturuyor, bilmek istemiyorum.</p>
<p>Ve odanın diğer ucunda Mona var.</p>
<p>Dut.</p>
<p>Hanımeli’yle birlikte gülüşüyorlar. Yüzü, tepesinde topladığı kırmızı, siyah rasta örgülerinin altında küçücük görünüyor. Parmaklarında kırmızı camdan ağın, taşlı yüzükler var. Boynundaki&#160;gümüş zincirlerin oluşturduğu kilimin ucunda yer alan muska, kolye ucu ve nazarlıklar göğüslerine değiyor. Sahte mücevher. Giyinip&#160;süslenen küçük bir kız. Yalınayak.</p>
<p>Eğer hâlâ bir kızım olsaydı onun yaşında olacaktı.</p>
<p>Helen tökezleyerek odaya giriyor. İki parmağıyla dilini çimdikliyor ve ıslak iki parmağıyla odayı dolaşıp tüm tütsüleri söndürüyor. Şömine rafına yaslanıp şarap kadehini pembe ağzına dayıyor. Kadehin üzerinden odadakileri izliyor. Çevremde dönüp duran İsti-ridye’ye bakıyor.</p>
<p>Helen’in oğlu Patrick yaşasaydı İstiridye’nin yaşında olacaktı.</p>
<p>Eğer bir karım olsaydı, Helen’la aynı yaşta olacaktı.</p>
<p>Eğer Helen’in bir oğlu olsaydı, bu İstiridye olurdu.</p>
<p>Farazi olarak söylüyorum tabii ki.</p>
<p>Eğer bir hayatım olsaydı, böyle bir hayat olabilirdi. Karım benden uzak ve sarhoş. Kızım nargile içilen bir mezhebi keşfetmeye çalışırdı. Bizden yani annesiyle babasından utanırdı. Erkek arkadaşı ise babasıyla kavga çıkarmaya çalışan bu göt hipi olurdu.</p>
<p>Ve belki de insan zamanda yolculuk edebiliyordun</p>
<p>Belki ölüleri diriltebilirsiniz. Tüm ölüleri, gelmiş geçmiş.</p>
<p>Belki de bu benim ikinci şansımdır. Hayatım aynen böyle olabilir.</p>
<p>Üzerinde çinçilya kürkü olan Helen kendini yiyen papağanı izliyor. İstiridye’yi izliyor.</p>
<p>Ve Mona “Herkes beni dinlesin,” diye bağırıyor. “Duaya başlama zamanı geldi. Kutsal alanı yaratabilirsek, başlayabiliriz.”</p>
<p>Yan komşudaki İç Savaş gazileri evlerine, Savaş Sonrası Kalkınmaya ve iç buran bir müziğe doğru topallayarak ilerliyorlar.</p>
<p>İstiridye çevremde dönüp durdukça elimdeki taş da ısınıyor. Ve ben 11, 12 diye saymaya devam ediyorum.</p>
<p>Mona Sabbat’ın bizimle gelmesi gerekiyor. Elini kana bulamamış biri. Mona, Helen, ben ve İstiridye, dördümüz yollara döküleceğiz. İşe yaramaz bir aile daha. Aile gezisi. Kutsal Olmayan Kâse Arayışı.</p>
<p>Yolda biçilecek yüzlerce kâğıt kaplan. Talan'<sup>1</sup> edilecek yüzlerce kütüphane. Etkisiz hale getirilecek kitaplar. Ölümden kurtarılacak&#160;bir koca dünya.</p>
<p>Lobelya, Nar Şurubu’na “Şu ölen insanlarla ilgili gazete haberini okudun mu? Lejyoner hastalığına benzediğini söylüyorlar ama bana sorarsan kara büyü gibi görünüyor,” diyor.</p>
<p>Kollarını açınca koltukaltlarındaki kahverengi kıllar görünen Mona insanları odanın ortasında toplamaya çalışıyor.</p>
<p>Serçe katalogundan bir şey gösterip “Başlamak için en azından bunlara sahip olman gerek,” diyor.</p>
<p>İstiridye gözlerine giren saçlarını sallayıp çenesini öne doğru çıkararak bana bakıyor. Karşıma geçip işaretparmağını böğrüme bastırıyor, parmağını mavi kravatımın ortasına güçlü bir şekilde bastırıp “Dinle babalık,” diyor. Beni dürtüklerken “Senin bildiğin tek ölüm şarkısı olsa olsa ‘Benimki orta pişmiş olsun’dur,” diyor.</p>
<p>Ve saymayı bırakıyorum.</p>
<p>Bir kasın aniden seğirmesi gibi İstiridye’yi hızlıca itiyorum, bir de tokat indiriyorum, oğlan çıplak olduğu için ellerimden yüksek&#160;bir şaplak sesi çıkıyor, herkes susup bizi izlerken, ölüm şarkısı kafamda yankılanmaya başlıyor.</p>
<p>Ve yine öldürdüm. Mona’nın erkek arkadaşını. Helen’in oğlunu. İstiridye bir süre hiç kıpırdamadan durup bana bakıyor, saçları gözlerine girmiş.</p>
<p>Ve Porsuk’un omzundaki papağan yere düşüyor.</p>
<p>İstiridye elini kaldırıyor, parmaklarını açmış. “Sakin ol babalık,” diyor. Ardından Serçe ve diğerleriyle birlikte papağana bakmaya gidiyor. Porsuk’un ayaklarının dibinde ölmüş olan papağana. Ölmüş, yolunmuş ve yarı çıplak. Porsuk ayağındaki sandaletle kuşu dürtüp “Yollu?” diyor.</p>
<p>Helen’a bakıyorum.</p>
<p>Yani karıma. Bu yeni ve tüyler ürpertici biçimde karım olan insana. Ölüm bizi ayırana dek.</p>
<p>Ve belki, eğer birini öldürebiliyorsanız, onu geri de getirebilirsiniz.</p>
<p>Elinde pembe ruj lekeli şarap kadehiyle Helen da bana bakıyor zaten. Kafasını sallayıp “Ben yapmadım,” diyor. Baş ve küçük parmağını önde birleştirip diğer üç parmağını da havaya kaldırıyor ve&#160;“Cadılar adına. Yemin ederim,” diyor.</p><div><img src="main-5.jpg" alt=""/></div>
<p><span style="font-style:italic;">çıimdi burada bunu yazarken Oregon eyaletindeki Biggs Junction </span>O <span style="font-style:italic;">yakmlarındayım. 84 numaralı eyaletler arası yolda park etmiş,&#160;Çavuş'la birlikte arabamızın yanındaki kaldırımda duran eski bir&#160;kürk mantonun başındayız. Ketçap lekeli, üzerinde sinekler uçuşan&#160;kürk manto bizim yemimiz.</span></p>
<p><span style="font-style:italic;">Bu hafta bulvar gazetelerinde başka bir mucizeden daha söz ediliyor.</span></p>
<p><span style="font-style:italic;">Yöre halkının Ezilmiş Hayvan Mesihi diye adlandırdıkları bir olay. Bulvar gazetelerinde ona “1-84 Mesihi&quot; diyorlar. Ne zaman&#160;otoban kenarında ölmüş bir hayvan görse durup ellerini hayvanın&#160;üzerine koyan ve Amin diyen bir herif. Paramparça olmuş kediler&#160;veya ezilmiş köpekler, hatta bir traktör tarafından ikiye bölünmüş</span></p>
<p><span style="font-style:italic;">geyikler bile nefes alıyor ve havayı kokluyorlar. Kırık ayaklarının üzerine kalkıp kuşların gagaladığı gözlerini kırpıştırıyorlar.</span></p>
<p><span style="font-style:italic;">Halk bunu videoya kaydetmiş. İnternette çektikleri fotoğraflar var.</span></p>
<p><span style="font-style:italic;">Ezilmiş Hayvan Mesihi, kedi veya kirpi veya tilkinin kafasını kollarında sallayıp kulağına bir şeyler fısıldarken bu hayvanlar bir&#160;dakika öylece duruyorlar.</span></p>
<p><span style="font-style:italic;">Paramparça olup saksağanlarla kargalara yem haline geldikten iki dakika sonra geyik, köpek veya rakun sapasağlam</span>, <span style="font-style:italic;">iyileşmiş ve kusursuz bir halde koşarak kaçıyor.</span></p>
<p><span style="font-style:italic;">Çavuş’la benim durduğumuz yerin biraz ötesinde yaşlı bir adam kamyonetini yolun kenarına çekiyor. Arabadan inip kasadan ekose&#160;bir battaniye alıyor Sıcak sabah havasında akıp giden trafiğin yanında çömelip battaniyeyi yolun kenarına bırakıyor.</span></p>
<p><span style="font-style:italic;">Yaşlı adam ölü bir köpeğin üstünü açmak için ekose battaniyenin kenarını kaldırıyor. Benim kürk mantodan pek farklı görünmeyen kahverengi bir kürk öbeği.</span></p>
<p><span style="font-style:italic;">Çavuş tabancasının kılıfını açıyor; tabanca kurşun dolu. Tabancayı çıkardıktan sonra kılıfı örtüyor.</span></p>
<p><span style="font-style:italic;">Yaşlı adam iki yöne hızla geçen arabalarla kamyonların arasında eğilip ellerini sıcak asfalta dayıyor ve yanağını kahverengi kürk öbeğine sürtüyor.</span></p>
<p><span style="font-style:italic;">Ayağa kalkıp otobanın iki yönüne de bakıyor. Kamyonetine binip bir sigara yakıyor. Bekliyor.</span></p>
<p><span style="font-style:italic;">Çavuşla ben de bekliyoruz.</span></p>
<p><span style="font-style:italic;">Yine bir hafta gecikmeyle buradayız işte. Hep bir adım geride. Olayın peşinde.</span></p>
<p><span style="font-style:italic;">Ezilmiş Hayvan Mesihi ilk kez buradan birkaç kilometre ötede ölü bir köpeği yoldan kaldıran eyalet işçileri tarafından görülmüş.&#160;Hayvanı poşete koymak üzerelerken arkalarında kiralık bir araba&#160;durmuş. Arabada bir adamla kadın varmış, arabayı adam sürüyormuş. Kadın arabada kalmış, adam atlayıp işçilerin yanına varmış.&#160;Beklemeleri için onlara bağırmış. Yardım edebileceğini söylemiş.</span></p>
<p><span style="font-style:italic;">Köpekten geriye sadece kürkünün içindeki kurtlar ve kemikler kalmış.</span></p>
<p><span style="font-style:italic;">Adam genç ve sarışınmış, uzun sarı saçları yanlarından geçen arabaların rüzgârında havayı dövüyormuş. Kızıl renkli bir keçi sakalı ve iki yanağında da gözlerinin altından başlayan yara izleri&#160;varmış. Yara izlerinin rengi koyu kırmızıymış ve genç adam içinde&#160;ölü köpeğin durduğu çöp torbasına uzanıp işçilere köpeğin ölü olmadığını söylemiş.</span></p>
<p><span style="font-style:italic;">Ve yol işçileri gülmüşler. Küreklerini kamyonetlerinin kasasına atmışlar.</span></p>
<p><span style="font-style:italic;">Ve çöp torbasının içinden bir şey inlemiş.</span></p>
<p><span style="font-style:italic;">Havlamış.</span></p>
<p><span style="font-style:italic;">Şimdi benim burada bunu yazdığım sırada yolun karşısındaki yaşlı adam beklerken sigara içiyor. Trafik hızla akıp gidiyor. 84 numaralı karayolunun diğer tarafında steyşınlarından inen bir aile&#160;çakılların üzerinde bir örtünün katlarını açıyorlar ve içinden turuncu renkli ölü bir kedi çıkıyor. Onların az ilerisinde bahçe sandalyelerinde oturan bir kadınla çocuğun yanında</span> kâğıt <span style="font-style:italic;">havlu üzerinde ölü bir hamster var.</span></p>
<p><span style="font-style:italic;">Onların az ilerisinde yaşlı bir çift, genç bir kadının başına şemsiye tutuyor. Tekerlekli sandalyede oturan genç kadın sıska ve eğri büğrü görünüyor.</span></p>
<p><span style="font-style:italic;">Yaşlı adam, anne ve çocuk, aile ve yaşlı çift; hepsinin gözleri geçen her arabayı tarıyor.</span></p>
<p><span style="font-style:italic;">Ezilmiş Hayvan Mesihi her seferinde farklı bir arabayla ortaya çıkıyor, iki veya dört kapılı bir pikap, bazen bir motosiklet. Bir keresinde de bir karavan.</span></p>
<p><span style="font-style:italic;">insanların çektiği tüm fotoğraf ve videolarda uçuşan sarı saçlar, kızıl keçi sakalı ve yara izleri var. Hep aynı adam. Uzaktaki araba, kamyonet veya her neyse onun içinde bir kadm silueti bekliyor.</span></p>
<p><span style="font-style:italic;">Ben bunları yazarken Çavuş tabancasının namlusunu kürk mantomuza doğrultuyor. Ketçap ve sinekler. Yemimiz. Ve buradaki&#160;diğer herkes gibi biz de bir mucize bekliyoruz. Bir Mesih bekliyoruz.</span></p>
<p>Arabanın dışında, her yer sarıydı. Ufka kadar sapsarı. Limon sarısı değil de, daha çok tenis topu sarısı. Parlak yeşil tenis kortunda top nasıl görünüyorsa öyleydi. Otobanın iki yanında da dünya aynı bu renkti.</p>
<p>San.</p>
<p>Yoldan geçen arabaların sıcak rüzgârıyla hareket eden köpüklü büyük sarı dalgalar, otobanın çakıllı banketinden sarı tepelere doğru yayılıyor. Sarı. Arabamıza sarı ışıklar fırlatıyor. Helen, Mona, İstiridye ve bana; hepimize. Tenimize ve gözlerimize. Tüm dünyanın&#160;detayları. Sarı.</p>
<p><span style="font-style:italic;">“Brassica tournefortii</span>diyor İstiridye. “Fas hardalları çiçek açmış.”</p>
<p><span style="font-weight:bold;">no</span></p>
<p>Helen’in kullandığı büyük emlakçı arabasının deri kokusuyla seyahat ediyoruz. Helen ile ben önde oturuyoruz. İstiridye’yle Mo-na arkada. Helen’la aramızda, koltuğun üzerinde Helen’in ajandası&#160;duruyor; kırmızı deriden kenar şeridi arabanın kahverengi deri koltuğuna yapışmış. Amerika Birleşik Devletleri’nin bir haritası var.&#160;Şiir kitabının bulunduğu kütüphanelerin hangi şehirlerde olduğuna&#160;dair bir bilgisayar çıktısı var. Helen’in sarı ışıkta yeşil görünen küçük mavi çantası var.</p>
<p>Mona “Amerikan yerlisi olabilmek için neler vermezdim,” diyerek alnını cama dayıyor. “İki yüz yıl önce doğal güzelliklerle uyum içinde yaşayan, özgür bir Kara Ayak veya Sioux olmak için&#160;yani.”</p>
<p>Mona’nın ne hissettiğini anlayabilmek için ben de alnımı cama dayıyorum. Klimaya rağmen cam cayır cayır yanıyor.</p>
<p>Tüyler ürpertici bir tesadüf ama; haritada da tüm California eyaleti aynı parlak sarı renkle boyanmış.</p>
<p>İstiridye sümkürüyor, kafasının geriye kaykılmasına sebep olan tek ve hızlı bir soluk. Kafasını Mona’ya doğru sallayıp “Hiçbir Kızılderili <span style="font-style:italic;">bununla</span> yaşamak zorunda değildi,” diyor.</p>
<p>Kovboyların horozibiği yoktu, diyor. Horozibiği ve devedikeni tohumları ancak XIX. yüzyılın sonunda Avrasya’dan gelen koyun&#160;yünüyle taşındı buraya. Fas hardalı yelkenli gemilerin balast olarak&#160;kullandığı çamurla geldi. Şuradaki gri ağaçlar Rus zeytin ağaçları,&#160;yani <span style="font-style:italic;">Elaeagnus augustifolia.</span> Otobanın banketindeki tavşan kulağına benzeyen karışık beyaz otlar <span style="font-style:italic;">Verbascum thapsus,</span> yani sığırkuyruğu. Az önce yanından geçtiğimiz bükümlü koyu renk ağaçlar <span style="font-style:italic;">Ro-binia pseudoacacia,</span> yani keçiboynuzu. Parlak sarı çiçek veren koyu yeşil fundalık <span style="font-style:italic;">Cyîisus scoparius,</span> yani katırtırnağı.</p>
<p>Bunların hepsi tüm dünyaya yayılmış biyolojik bir salgın hastalığın bir parçasıdır, diyor.</p>
<p>Pencereden dışarı, otobanın yanında uzanan Nevada’ya bakan İstiridye “Şu eski Hollywood yapımı kovboy filmlerindeki horozibiği, pisipisiotu, bok püsür de neyin nesi?” diyor. Kafasını sallayıp&#160;“Bunların hiçbiri yerel değil, ama elimizde yalnızca bunlar kaldı,”&#160;diyor. “Doğada neredeyse hemen hiçbir şey doğal değil artık.”</p>
<p>Ön koltuğa tekme atıp “Hişt babalık. Nevada’daki büyük günlük gazete hangisiydi?” diye soruyor.</p>
<p>Reno’daki mi, Vegas’taki mi? diyorum.</p>
<p>Pencereden dışarı bakarken içeri yansıyan ışıkla gözleri sapsan görünen İstiridye “İkisi de. Bir de Carson City var. Hepsi,” diyor.</p>
<p>Söylüyorum.</p>
<p>Batı sahillerindeki ormanları katırtırnağı, yabanmersini, İngiliz sarmaşığı ve Himalaya böğürtleni sardı, diyor. Yerli ağaçlar, 1860&#160;yılında Leopold Trouvelot tarafından ipek üretimi için getirilen çingene güvesi yüzünden ölüyor Çöllerle çayırlar, hardal, pisipisiotu&#160;ve Avrupa kum çimi yüzünden yok oluyor.</p>
<p>İstiridye gömleğinin düğmelerini açıyor. Göğsünün üzerinde boncuklu bir şey var. Cüzdan büyüklüğündeki bu şey boncuklu bir&#160;ipin ucuna asılmış. “Hopi ilaç kesesi,” diyor. “Çok ruhani, değil&#160;mi?”</p>
<p>Daracık, vidala sürüş eldivenleriyle direksiyonu tutan Helen dikiz aynasından İstiridye’ye bakarak “Çok güzel karın kasların var,” diyor.</p>
<p>İstiridye omuzlarını silkerek gömleğini çıkarıyor. Boncuklu kese göğüs uçlarının arasında duruyor; her iki yanında da kasla şişirilmiş göğüsler. Teni bronz ve göbeğine kadar hiç tüy yok. Kesenin üstü tamamen mavi boncuklarla kaplı, sadece ortasında kırmızı&#160;boncuklardan bir haç işareti var. Sarı ışıkta teni portakal rengi görünüyor. Sarı saçları alev almış gibi duruyor.</p>
<p>Mona “Ben yaptım,” diyor. “Geçen şubattan beri onunla uğraşıyordum.”</p>
<p>Rasta örgülü, kristal kolyeli Mona. Ona Hopi kabilesinden olup olmadığını soruyorum.</p>
<p>İstiridye parmaklarıyla kesenin içini karıştırıyor.</p>
<p>Helen “Mona sen <span style="font-style:italic;">yerli</span> falan değilsin. Gerçek soyadın Steinner,” diyor.</p>
<p>“Hopi olmana gerek yok ki,” diyor Mona. “Bir kitaptaki motife bakarak yaptım.”</p>
<p>“Öyleyse gerçek bir Hopi kesesi falan değil o,” diyor Helen.</p>
<p>Mona “Hayır, Hopi. Aynen kitaptaki gibi görünüyor,” diyor. “Sana göstereyim.”</p>
<p>İstiridye minik boncuklu kesesinden bir cep telefonu çıkarıyor.</p>
<p>“İlkel el sanatlarının en eğlenceli yanı, televizyon izlerken bile yapılabilecek kadar kolay olmaları,” diyor Mona. “Üstelik her türlü kadim enerjiyi falan da hissetmene neden oluyor.”</p>
<p>İstiridye cep telefonunun kapağını açıp anteni çıkarıyor. Bir telefon numarası tuşluyor. Tırnaklarının içi pislik dolu.</p>
<p>Helen dikiz aynasından onu izliyor.</p>
<p>Mona dizlerinin üzerinden yere eğilip arka koltuğun altından kanaviçe bir sırt çantası alıyor. Çantadan birbirine dolanmış bir iplik ve tüy yumağı çıkarıyor. Çıkardığı şey, Paskalya usulü parlak&#160;pembe ve mavi renklere boyanmış tavuk tüyleri gibi görünüyor. İplere pirinç sikkeler ve siyah camdan boncuklar asılı. “Navaho rüya&#160;kapanı yapıyorum,” diyor. Elindeki şeyi sallıyor ve iplerin bazıları&#160;gevşeyip düğümden kurtuluyor. Birkaç boncuk kucağındaki sırt&#160;çantasının üzerine düşüyor. Havada pembe tüyler uçuşuyor ve Mona <span style="font-style:italic;">&quot;I Ching&quot;</span> sikkelerinden kullanırsam daha güçlendirebileceğini&#160;düşündüm. Enerjisini yükseltebileceğimi yani,” diyor.</p>
<p>Kucağındaki sırt çantasının altında bir yerlerde V şeklinde tıraşlı apış arası var. Boncuklar oraya yuvarlanıyor.</p>
<p>İstiridye telefona <span style="font-style:italic;">“Carson City Telegraph-Star</span> gazetesinin seri ilanlar bölümünün numarasını istiyorum,” diyor. Suratının yanında&#160;pembe bir tüy uçuyor, tüyü üfleyerek uzaklaştırıyor.</p>
<p>Mona, siyah ojeli tırnaklarıyla bazı düğümleri didikleyerek “Kitapta göründüğünden daha zor,” diyor.</p>
<p>İstiridye tek eliyle telefonu kulağında tutuyor. Diğer eliyle boynundaki boncuklu keseyi ovuşturuyor.</p>
<p>Mona kanaviçe sırt çantasından bir kitap çıkarıp ön koltuğa, bana uzatıyor.</p>
<p>İstiridye halen dikiz aynasından kendisini izlemekte olan Helen ’la göz göze geliyor. Ona göz kırpıp göğüs ucunu çimdikliyor.</p>
<p>’ Klasik Çin metinlerinin en eskisidir. Bir diğer adı da “Değişimler Kitabı&quot; olan / <span style="font-style:italic;">Ching,</span> rastlantı gibi görünen olayların içinde gizlenen düzeni belirlemek için tasarlanmış bir semboller sistemi üzerine kuruludur. Çin kültürünün içine işlemiş&#160;antik bir kozmoloji ve felsefe anlayışını tarif eder, (y.h.n.)</p>
<p>Her nedense, aklıma Kral Oedipus geliveriyor.</p>
<p>Kemerinin altında bir yerlerde küçük çelik bir halka takılmış sünnet derisinin sivri uçlu, pembe sarkıtı var. Nasıl olur da Helen&#160;onu istiyor olabilir?</p>
<p>İstiridye kafasıyla dışarıyı işaret edip “Eski zaman kovboyları, baharda çabucak yeşerdiği ve sığırları otlatmak için erkenden yem&#160;haline geldiği için pisipisiotu ekerlermiş,” diyor.</p>
<p>İlk pisipisiotu arazisi 1889’da Kanada’nın British Columbia eyaletinin güneyinde ekilmiş. Ama yangın pisipisiotunu yayar, O&#160;her sene kuruyup barut haline gelir ve eskiden her on yılda bir yanan arazi, artık her sene yanar olur. Ve pisipisiotu hızla yeniden biter. Pisipisiotu ateşe bayılır. Ama yerli bitkiler, kokulu çayırlar ve&#160;alev çiçeği ateşi sevmez. Her yıl yangın çıktığı için de artık daha&#160;fazla pisipisiotu, daha az yerli bitki var. Bu diğer bitkilerle beslenen&#160;geyik ve antiloplar da artık yok. Tavşanlar da. Tavşanları yiyen şahin ve baykuşlar da. Fareler aç kalınca, fareleri yiyen yılanlar da aç&#160;kalıyor.</p>
<p>Bugün Kanada’dan Nevada’ya kadar iç bölgeleri kaplayan çöllerde, Nebraska eyaletinin iki katı büyüklüğünde bir alana pisipisiotu hâkimdir ve bu alana her yıl binlerce dönüm eklenmekte.</p>
<p>İşin komik yanı sığırların bile pisipisiotundan nefret ediyor olması, diyor İstiridye. İnekler de öyle. Az bulunur yerli yabani otları yiyorlar. Geriye ne kadar kaldıysa tabii.</p>
<p>Mona’nın kitabının adı <span style="font-style:italic;">Yerli Kabilelerin Hobi ve El Sanatları. </span>Kitabı açtığımda içinden daha fazla pembe ve mavi tüy çıkıyor.</p>
<p>“Yeni yaşamımda hayalim dümdüz bir ağaç bulup,” diyor Mo-na, “totem f alan yapmak ” Rasta örgülerinin arasına pembe bir tüy takılmış.</p>
<p>“Doğal bitki örtüsü açısından düşününce,” diyor İstiridye, “Johnny Appleseed lanet olası bir biyolojik teröristmiş.”</p>
<p>Çiçek hastalığını yayan kişi pekâlâ Johnny Appleseed olabilirmiş, diyor.</p>
<p>İstiridye cep telefonunda yeni bir numara tuşluyor. Ön koltuğun arkasına vurup “Annecik, babalık? Nevada’nm Reno şehrindeki en&#160;lüks restoran hangisi?” diye soruyor.</p>
<p>Helen omuz silkip bana bakıyor. “Tahoe’deki Çöl Semaları Yemek Kulübü çok güzeldir,” diyor.</p>
<p>İstiridye telefona “Üç sütunluk bir ilan vermek istiyorum,” diyor. Pencereden dışarı bakıp “Üç sütuna on beş santim derinliğinde olsun ve ilk satırda şöyle yazsın: ‘Çöl Semaları Yemek Kulübü Daimi Müşterilerinin Dikkatine’,” diye ekliyor.</p>
<p>“İkinci satırda şöyle devam etsin: ‘ Kampilobakteri gıda zehirlenmesi sonucu ölümün eşiğine mi geldiniz? Öyleyse açılacak toplu davaya katılmak lütfen aşağıdaki numarayı arayın’,” diyor İstiridye.</p>
<p>Sonra da bir telefon numarası veriyor. İlaç kesesinden bir kredi kartı çıkarıp üzerindeki numarayı ve son kullanma tarihini söylüyor. Dizgisi yapıldıktan sonra ilanın son halinin kontrolü için muhasebe yetkilisinin kendisini aramasını söylüyor. İlanın gelecek&#160;hafta her gün restoranlar bölümünde yayınlanmasını istiyor. Telefonu kapatıp anteni içine sokuyor.</p>
<p>“Sarıhumma ve çiçek hastalığının senin şu Amerikan yerlilerini öldürdüğü gibi,” diyor, “1930’da gösterişli bir değirmen için Hollanda’dan getirtilen kütüklerle Amerika’ya karaağaç hastalığı taşıdık. 1904’te kestane mantarı getirdik. Başka bir patojenik mantar&#160;doğudaki kayın ağaçlarını öldürüyor. 1996’da New York’a gelen&#160;uzun boynuzlu bir Asya böceğinin Kuzey Amerika akçaağacının&#160;soyunu tüketeceği sanılıyor.”</p>
<p>Çayır farelerinin sayısını kontrol altına almak için, diyor İstiridye, kovboylar çayır faresi sürülerine hıyarcıklı veba bulaştırdılar. 1930 yılına gelindiğinde farelerin yüzde 98’i ölmüştü. Veba başka&#160;otuz dört yerli türe daha bulaştı ve her yıl birkaç şanssız insanı da&#160;öldürdü.</p>
<p>Her nedense, ölüm şarkısı aklıma geliyor.</p>
<p>Kitabı Mona’ya geri verirken “Ben eski geleneklere bayılıyorum. Bu yolculuğun, kendi içsel arayışım olmasını umuyorum. Bir Kızılderili ismiyle ortaya çıkıp, dönüşümümü tamamlamak istiyorum,” diyor Mona.</p>
<p>İstiridye Hopi kesesinden bir sigara çıkarıp “Sakıncası var mı?” diyor.</p>
<p>Ben evet diyorum.</p>
<p>Helen “Tabii ki yok,” diyor; ve bu Helen’in arabası.</p>
<p>1, 2, 3 diye saymaya başlıyorum.</p>
<p>Aslında doğa dediğimiz şey, diyor İstiridye, her geçen gün daha fazlamızın dünyayı öldürmesi. Tüm karahindiba çiçekleri saatli birer atom bombası. Biyolojik kirlilik. Fazlasıyla san bir talan.</p>
<p>İster Paris’e git ister Pekin’e, diyor İstiridye, her yerde McDonald’s hamburgeri var ve bu da isim hakkı alınmış yaşam formlarının ekolojideki karşılığı. Her yer aynı. Japon sarmaşığı. Zebra midyeleri. Su sümbülleri. Sığırcık kuşları. Burger King’ler.</p>
<p>Yerliler ve özgün olan her şey yok ediliyor.</p>
<p>“Elimizde kalan tek biyolojik çeşitlilik,” diyor. “Coca Cola’ya karşı Pepsi olacak.”</p>
<p>“Bütün dünyanın peyzajını her seferinde aptalca bir yanlışla düzenliyoruz,” diyor.</p>
<p>Pencereden dışarı bakmaya devam ederken boncuklu ilaç kesesinden plastik bir çakmak çıkarıyor. Çakmağı sallayıp diğer elinin ayasına vuruyor.</p>
<p>Kitaptan çıkardığım pembe tüyü koklayıp Mona’nın saçlarının da böyle koktuğunu hayal ediyorum. Tüyü iki parmağımın arasında döndürürken îstiridye’ye gazeteyi arayarak ne yapmaya çalıştığını soruyorum.</p>
<p>İstiridye sigarasını yakıyor. Plastik çakmakla cep telefonunu ilaç kesesine geri koyuyor.</p>
<p>“O böyle para kazanıyor,” diyor Mona. Rüya kapanının kordonlarıyla düğümlerini birbirinden ayırıyor. Kollarının arasında, turuncu bluzunun içindeki göğüslerinin minik pembe uçları ileri fırlamış.</p>
<p>4, 5, 6 diye sayıyorum.</p>
<p>Sigarasını ağzına sıkıştırıp, duman yüzünden gözlerini kırpıştırarak gömleğinin düğmelerini ilikleyen İstiridye “Johnny Applese-ed’i hatırlıyor musun?” diyor.</p>
<p>Helen klimayı açıyor.</p>
<p>Gömleğinin yakasını ilikleyen İstiridye, “Korkma babalık. Sadece tohumlarımı ekiyorum,” diyor.</p>
<p>Sarı gözleriyle dışarıdaki koskoca sarılığa bakıyor ve “Benim neslim kendi bulaşıcı hastalıklarını yayarak varolan kültürü yok etmeye çalışıyor. Hepsi bu,” diyor.</p>
<p>Kadın ön kapıyı açınca verandasında Helen’la, Helen’in makyaj çantasını taşıyan beni görüyor. Ben Helen’in yarım adım gerisinde duruyorum. Helen işaretparmağının uzun pembe tırnağını&#160;uzatıp “Bana on beş dakikanızı ayırırsanız, ben de sizi baştan yaratabilirim,&quot; diyor.</p>
<p>Helen’in döpiyesi kırmızı ama çilek kırmızısı değil. Daha çok ayaklı kristal komposto kabında kremşantiyle servis edilen çilekli&#160;dondurmanın kırmızısı. Pembe bir bulut gibi duran saçlarının arasından görünen küpeleri güneş ışığında pembe, kırmızı parıltılar saçıyor,</p>
<p>Kadın ellerini mutfak havlusuna kuruluyor. Ayağında kahverengi erkek mokasenleri var ve çorap giymemiş. Minik sarı tavuk de-</p>
<p>senli bir mutfak önlüğü tüm önünü kapamış, altına da makinede yıkanabilir kumaştan bir elbise giymiş. Elinin tersiyle alnındaki saçları itiyor. Sarı tavukların gagalarında kepçe ve kaşık gibi mutfak gereçleri var. Kadın paslı tel kapının arkasından bize bakarak&#160;“Evet?” diyor.</p>
<p>Helen, arkasında dikilen bana bakıyor. Omzunun üzerinden kaldırımın kenarına park ettiğimiz arabanın içinde saklanan Mona’yla İstiridye’ye bakıyor. İstiridye telefona “Kaşıntı sürekli mi yoksa&#160;gelip gidiyor mu?” diye fısıldıyor.</p>
<p>Helen Hoover Böyle elinin parmak uçlarını göğsünde birleştirince, pembe taşlarla inciler alttaki ipek bluzunu saklıyor. “Siz Bayan Pelson mısınız? Mucize Kozmetikken geliyoruz,” diyor.</p>
<p>Helen konuşurken sanki kelimeleri etrafa serpiştiriyormuşçası-na, yumruk yaptığı elini kadına doğru açıyor.</p>
<p>“Adım Brenda Williams,” diyor Helen, pembe tırnaklarıyla kelimeleri omzundan geriye doğru serpiştirirken. “Bu da kocam Ro-bert Williams ve sizin için çok özel bir hediyemiz var.”</p>
<p>Tel kapının gerisindeki kadın elimdeki makyaj çantasına bakıyor.</p>
<p>Helen “İçeri girebilir miyiz?” diye soruyor.</p>
<p>Bundan daha kolay olması gerekiyordu.</p>
<p>Ülkeyi dolaşıp kütüphanelere uğrayacak, raftan bir kitap alıp kütüphanenin tuvaletinde otururken o sayfayı koparacaktık. Sonra&#160;da üzerine sifonu çekecektik. Bu kadar çabuk olacaktı.</p>
<p>İlk birkaç kütüphanede sorun çıkmıyor. Bir sonraki kütüphanede kitap, rafta değil. Mona’yla kayıt masasına gidip kütüphane fısıltısıyla kitabı soruyoruz. Helen İstiridye’yle birlikte arabada bekliyor.</p>
<p>Kütüphane görevlisi adam uzun saçlarını at kuyruğu yapmış. İki kulağında da korsan küpelerinden var, düz renkli bir süveter giymiş. Bilgisayar ekranında bir aşağı bir yukarı gezindikten sonra kitabın ödünç alınmış olduğunu söylüyor.</p>
<p>“Gerçekten önemli bir durum,” diyor Mona. “Kitap daha önce bendeydi ve arasında bir şey unutmuşum.”</p>
<p>Üzgünüm, diyor adam.</p>
<p>“Kitabın kimde olduğunu söyler misiniz?” diyor Mona.</p>
<p>Adam tekrar üzgünüm diyor. Mümkün değil.</p>
<p>1,2,3 diye sayıyorum.</p>
<p>Herkes Tann’yı oynamak ister ama bu artık benim için sabahtan akşama çalıştığım bir iş haline geldi.</p>
<p>4, 5 diye saymaya devam ediyorum.</p>
<p>Bir saniye sonra Helen Hoover Böyle kayıt masasında bitiveri-yor. Kütüphane görevlisi başını bilgisayardan kaldırıp bakana dek gülümsüyor Helen ve her bir parmağı parlayan yüzüklerle dolu elini uzatıyor.</p>
<p>Gülümseyerek “Delikanlı? Kızım bir kitabın arasında aile fotoğrafımızı unutmuş,” diyor. Parmaklarını oynatıp “Kuralları uygulayabilirsin veya akıllıca davranıp seçimini yapabilirsin,” diyor.</p>
<p>Kütüphane görevlisi Helen’in parmaklarına, prizmalar oluşturan renklere ve yüzünde dans eden kırılmış ışık yıldızlarına bakıyor. Dudaklarını yalıyor. Sonra kafasını sallayıp buna değmeyeceğini söylüyor. Kitabı ödünç alan kişi şikâyetçi olur, kendisi de işten atılır.</p>
<p>“İşini kaybetmene neden olmayacağız; söz veriyoruz,” diyor Helen.</p>
<p>Arabada Mona’yla beklerken, kütüphanedeki herkesi öldürüp bilgisayara kendim bakmamak için bildiğim tek yolu deniyor ve&#160;27, 28, 29 diye sayıyorum.</p>
<p>Helen kütüphaneden bir kâğıtla çıkageliyor. Açık olan sürücü penceresine eğiliyor ve “Bir iyi, bir de kötü haberim var,” diyor.</p>
<p>Arkada uzanmakta olan Mona’yla İstiridye doğrulup oturuyorlar. Önde, yolcu koltuğunda oturan bense saymaya devam ediyorum.</p>
<p>Mona “Ellerinde üç baskı varmış ama hepsi de ödünç alınmış,” diyor.</p>
<p>Direksiyona geçen Helen, “Kapıdan satış yapmanın milyon yolunu biliyorum,” diyor.</p>
<p>Gözlerine giren saçlarını sallayan İstiridye, “İyi iş çıkarmışsın annecik,” diyor.</p>
<p>İlk evde zorluk çıkmadı. İkincisinde de.</p>
<p>İkinci ev ziyaretinden sonra arabaya binen Helen makyaj çantasını kucağına koyup açıyor ve yaldızlı tüplerle parlak kutulan, yani rujlarıyla makyaj malzemelerini çıkarıyor. Pembe bir ruju açıp göz attıktan sonra “Bunların hiçbirini bir daha kullanmayacağım.&#160;Yanılmıyorsam son gittiğimiz kadında mantar vardı,” diyor.</p>
<p>Mona arka koltuktan öne doğru eğilip Helen’in omzundan bakarken “Bu işte gerçekten iyisin,” diyor.</p>
<p>Göz farlarının yuvarlak kapaklarını çevirerek açıp içlerindeki ten rengi, pembe veya şeftali tozu koklayan Helen “Çok pratik yaptım,” diyor.</p>
<p>Dikiz aynasında kendine bakıp birkaç pembe saç telini düzeltiyor. Başparmağı ve işaretparmağıyla tutarak saatine bakıyor ve “Bunu size söylememem gerekirdi ama benim ilk gerçek işim buydu,” diyor.</p>
<p>Sonra etrafa plastik oyuncakların saçıldığı, kurumuş bir çimenliğin üzerinde duran paslı bir karavanın ötesine park ediyoruz. Helen çantasını kapatıyor. Yanında oturmakta olan bana bakıyor ve “Tekrar denemek için hazır mısın?” diye soruyor.</p>
<p>Karavanda, önlüğü küçük tavuklarla kaplı kadınla konuşurken Helen, “Herhangi bir ücret ödemeniz gerekmiyor,” diyerek kadını&#160;koltuğa oturtuyor.</p>
<p>Kadının karşısına geçip oturuyor ve o kadar yakın oturuyorlar ki dizleri birbirine değiyor. Helen yumuşak bir fırçayla kadına doğru uzanıyor ve “Yanaklarını içine çek şekerim,” diyor.</p>
<p>Tek eliyle kadının bir avuç saçını tutup dimdik havaya kaldırıyor. Kadının saçları sarı, diplerinden bir iki parmak kahverengi çıkmış. Helen diğer eline bir tarak alıp saçı hızlı hızlı aşağıya doğru tarıyor. Uzun saçları yukarıda tutup kısa, kahverengi olanları kafa derisine doğru bastırıyor. Bir avuç saç daha alıp didikleyerek kabartıyor, uzun olanlar dışındaki tüm saçları kafa derisine yapıştırana kadar ters yönde taramaya devam ediyor. Sarı, uzun saçları tiftilmiş olan kısaların üzerine yatırıyor. Sonunda kadının kafası sarı saçlardan kocaman bir hava kabarcığı halini alıyor.</p>
<p>Demek <span style="font-style:italic;">böyle</span> yapıyorsun, diyorum.</p>
<p>Kadının saçının Heien’ınkinden tek farkı sarı olması.</p>
<p>Kanepenin önündeki sehpada içinde azıcık kirli su kalmış; çiçekçiden alındığı belli olan yeşil camdan bir vazo içinde kuruyup boynunu bükmüş gül ve zambaklardan büyük bir aranjman var.&#160;Mutfaktaki minicik yemek masasında da kokuşmuş pis suyun içinde duran, ölü saplardan ibaret, daha büyük başka aranjmanlar var.&#160;Oturma odasının karşı taraftaki duvarı önünde, yere dizili diğer vazoların içindeyse yeşil köpüğe tutturulmuş boynu bükük, solmuş&#160;güller veya küf tutup kararmış karanfiller var. Tüm buketlere küçük&#160;birer kart iliştirilmiş, hepsinde <span style="font-style:italic;">Acınızı paylaşıyoruz</span> yazıyor.</p>
<p>Helen “Şimdi ellerinle yüzünü ört bakalım,” diyerek saç spreyi kutusunu sallamaya başlıyor. Kadını saç spreyine boğuyor.</p>
<p>Korkudan sıçrayan kadın ellerini iyice yüzüne bastırıp hafifçe öne doğru eğiliyor.</p>
<p>Helen kafasıyla karavanın diğer tarafındaki odaları işaret ediyor.</p>
<p>Ve gidiyorum.</p>
<p>Rimel fırçasını tüpe sokup çıkaran Helen, “Kocamın banyoyu kullanmasının sakıncası yok değil mi?” diye soruyor. “Şimdi tavana bak şekerim,” diyor.</p>
<p>Banyoda kirli çamaşırlar renklerine göre ayrılıp kümelenmiş. Beyazlar. Koyu renkliler. Birisinin yağ lekesi olmuş kot pantolonu&#160;ve gömleği. Havlular, çarşaflar ve sutyenler var. Kırmızı ekose bir&#160;masa örtüsü var. Ses efekti için sifonu çekiyorum.</p>
<p>Bebek bezi veya çocuk giysisi yok.</p>
<p>Oturma odasında, tavuk kadın hâlâ tavana bakıyor; yalnız, uzun ve şiddetli soluklarla sarsılmakta şimdi. Önlüğün altında göğsü titriyor. Helen katladığı kâğıt mendilin köşesiyle taşan makyajı siliyor. Mendil ıslanıyor, siyah rimel bulaşıyor. Helen “Bir gün her şey&#160;düzelecek Rhonda. Sen şimdi öyle olacağını göremiyorsun ama&#160;olacak,” diyor. Başka bir kâğıt mendili katlayıp kadının suratına&#160;bastırırken “Yapman gereken tek şey katı olmak. Kendini katı ve&#160;sivri bir şey olarak düşün,” diyor.</p>
<p>“Hâlâ genç bir kadınsın Rhonda. Okula geri dönmeli ve bu acıyı paraya çevirmelisin,” diyor.</p>
<p>Kafası hâlâ geride olan tavuk kadın Rhonda, tavana bakarak ağ-</p>
<p>lamaya devam ediyor.</p>
<p>Banyonun gerisinde iki yatak odası var. Bir tanesinde su yatağı var. Diğerinde ise bir beşik ve tavandan sarkan plastik papatyalar.&#160;Beyaz boyalı bir konsol var. Beşik boş. Küçük plastik şilte rulo yapılıp beşiğin ucuna yerleştinlmiş. Beşiğin yanındaki taburenin üzerinde kitaplar var. En üstte <span style="font-style:italic;">Şiir ve Tekerlemeler</span> duruyor.</p>
<p>Kitabı şifoniyerin üzerine bırakınca 27. sayfa açılıyor.</p>
<p>Bir çengelli iğnenin ucuyla, sayfayı cilde yakın olan kenarından boydan boya çiziyorum. Sayfa kolayca yırtılıyor. Sayfayı katlayıp&#160;cebime atıyorum ve kitabı diğer kitapların üzerine koyuyorum.</p>
<p>Oturma odasında bütün makyaj malzemeleri yerlere saçılmış.</p>
<p>Helen makyaj çantasının yanlış bir bölümünü çekip çıkartmış. İçinde göz kamaştırıcı kırmızı ve yeşil, sarı ve mavi ışıklar saçan&#160;antika görünümlü kolye ve bilezikler, ağır broşlar ve birbirine tutturulmuş klipsli küpeler var. Mücevherler. Helen’in ellerinin arasından pembe tırnaklarından daha büyük san ve kırmızı taşları bulunan uzun bir kolye sarkıyor.</p>
<p>“Kusursuz kesilmiş pırlantalarda,” diyor, “taşın kaşığının altındaki fasetalardan ışık sızıntısı olmaz.” Kolyeyi kadının eline verirken “Kuyumcu taşı yüksek ısıda fırınlamazsa yakutun içindeki alüminyum oksit taşın hafif pembemsi görünmesine sebep olur,” diyor.</p>
<p>Tablonun bütününü unutmanın sırrı her şeye yakından bakmaktır.</p>
<p>Birbirlerine öyle yakın oturuyorlar ki, dizleri bitişmiş. Kafaları neredeyse birbirine değiyor. Tavuk kadın artık ağlamıyor.</p>
<p>Tavuk kadın bir gözüne kuyumcu lopu takmış.</p>
<p>Solmuş çiçekler bir kenara itilmiş, sehpanın üzerine pembe ışıklar saçan, pürüzsüz altın mücevherler, beyaz soğuk inciler ve lacivert taşları saçılmış. Diğer mücevher öbekleri portakal rengi ve sarı renklerde parlıyor. Diğerleri gümüş ve beyaz renklerde.</p>
<p>Helen avcuna parıltılar saçan yeşil bir yumurta alıyor. Öyle parlak ki yansıyan ışıkta ikisi de yeşil görünüyor ve Helen “Sentetik zümrütteki peçe gibi muntazam şekilleri görebiliyor musun?” diyor.</p>
<p>Gözüyle lopu sımsıkı kavramış olan kadın başıyla onaylıyor.</p>
<p>Ve Helen “Bunu sakın unutma. Benim gibi yanmanı istemiyorum,” diyor. Makyaj çantasına uzanıp içinden bir avuç parlak sarı çıkarıyor ve “Bu safir broş eskiden film yıldızı Natasha Wren’e aitti,” diyor. İki eliyle parlak pembe bir kalp çıkarıyor. Daha küçük&#160;pırlantalardan oluşan uzun bir zincir peşi sıra geliyor. Helen “Bu&#160;yedi yüz karatlık topaz kolye ucu bir zamanlar Romanya Kraliçesi&#160;Marie’nindi,” diyor.</p>
<p>Bu mücevher yığınının içinde bir zamanlar onlara sahip olmuş herkesin ruhu var, diyecekti Helen Hoover Böyle. Hepsi de ispat&#160;edebilecekleri kadar zengin ve başarılıydı. Bu dekoratif ıvır zıvır&#160;tüm yeteneklerinden, zekâlarından ve güzelliklerinden daha uzun&#160;yaşamış. Bu mücevherlerin sözde temsil edeceği tüm başarıları yok&#160;olup gitti.</p>
<p>Aynı saç stili ve aynı makyajla birbirlerine bu kadar yakın oturmuşlarken, kardeş olabilirlermiş sanki. Anne, kız olabilirlermiş. Öncesi ve sonrası. Geçmiş ve gelecek.</p>
<p>Dahası da var ama çıkıp arabaya gittiğimde oluyor.</p>
<p>Arkada oturan Mona, “Buldun mu?” diye soruyor.</p>
<p>Evet, diyorum. Ama bu kadına bir faydası olmayacak.</p>
<p>Kadına verdiğimiz tek şey kabarık bir saç ve muhtemelen mantar.</p>
<p>İstiridye “Hadi şarkıyı göster. B ütün bu yolculuğun sebebi neymiş görelim,” diyor.</p>
<p>İmkânı yok, diyorum. Katlı sayfayı ağzıma atıp uzun uzun çiğniyorum. Ayağım ağrıdığı için ayakkabımı çıkarıyorum. Çiğnemeye devam ediyorum. Mona uyuyakalıyor. Ben çiğnemeye devam ediyorum. İstiridye hendeğin birindeki birtakım yabani otlara bakıyor-</p>
<p>Kâğıdı yutup uykuya dalıyorum.</p>
<p>Daha sonra, bir sonraki şehre, bir sonraki kütüphaneye, belki de bir sonraki makyaj provasına ilerlerken uyanıyorum. Helen neredeyse üç yüz kilometredir araba kullanıyor.</p>
<p>Hava kararmak üzere. Yola bakan Helen “Masraf listesi tutuyorum,” diyor.</p>
<p>Mona uyanıp saçlarının arasından kafa derisini kaşıyor. Ser-çeparmağınm yanındaki parmağını, o parmağın ucunu gözünün kenarına bastırıp hızlıca geri çekiyor. Parmağına çapak yapışmış. Çapağı kot pantolonuna siliyor. “Nerede yemek yiyeceğiz?” diye soruyor.</p>
<p>Ona kemerini bağlamasını söylüyorum.</p>
<p>Helen farları yakıyor. Parmaklarını aralayıp elini direksiyona koyuyor ve yüzüklerine bakarak “Gölgeler Kitabı’nı bulup tüm&#160;dünyanın en güçlü liderleri olduğumuzda, ölümsüz olup dünyadaki&#160;her şeye sahip olduktan ve herkes bizi sevdikten sonra bile,” diyor&#160;“bana iki yüz dolar değerinde makyaj malzemesi borcunuz olacak.”</p>
<p>Helen’da bir gariplik var. Saçı tuhaf görünüyor. Sorun küpelerinde; pembe safirle kırmızı yakuttan ağır salkımlar gibi görünen küpelerinde. Küpeler kulağında değil.</p>
<p>Bu sadece bir gece sürmedi. Ama insana sanki öyleymiş gibi geliyor. Her geceTexas ve Arizona’dan geçip Nevada’ya, Califor-nia üzerinden Oregon, Washington, İdaho ve Montana’ya. Her gece arabayla seyahat ediyor olmak hep aynıdır. Nerede olursanız olun.&#160;Karanlıkta her yer aynı gelir.</p>
<p>“Oğlum Patrick ölmedi,” diyor Helen Hoover Böyle.</p>
<p>Eyalet sağlık müdürlüğü kayıtlarına göre ölü, ama bir şey demiyorum.</p>
<p>Helen arabayı kullanıyor. Mona’yla İstiridye arka koltukta uyukluyorlar. Ya uyukluyor, ya da bizi dinliyorlar. Ben önde, yolcu&#160;tarafında oturuyorum. Kapıya yaslanıp Helen’dan mümkün olduğunca uzakta duruyorum. Kolumu kafamın altına yastık yapıp ona</p><div><img src="main-6.jpg" alt=""/></div>
<p>bakmadan dinliyorum.</p>
<p>Helen da bana bakmadan konuşuyor zaten. İkimiz de doğrudan arabanın farlarıyla aydınlanan yola bakıyoruz.</p>
<p>“Patrick New Continuum Tıp Merkezi’nde,” diyor Helen. “Ve bir gün tamamen iyileşeceğine yürekten inanıyorum.”</p>
<p>Helen’in kırmızı deri kaplı ajandası ön koltukta, ikimizin arasında duruyor.</p>
<p>Kuzey Dakota ve Minnesota’dan geçerken, ona ölüm şarkısını nasıl keşfettiğini soruyorum.</p>
<p>Karanlıkta, pembe tırnağıyla bir düğmeye basıp arabanın süratini sabitliyor. Başka bir düğmeye basıp uzun farları yakıyor.</p>
<p>“Bir zamanlar Cilt Tonu Kozmetik’te müşteri temsilcisiydim,” diyor. “Yaşadığımız karavan pek güzel değildi,” diyor. “Yani kocamla oturduğumuz karavan.”</p>
<p>Eyalet sağlık müdürlüğü kayıtlarında adının John Böyle olduğu yazıyor.</p>
<p>“İlk çocuğun doğduğunda nasıl olur bilirsin,” diyor. “İnsanlar öyle çok kitap vc oyuncak getirirler ki. Kitabı kimin getirdiğini bile bilmiyorum. Kitap yığınının arasında öylesine bir kitaptı işte.”</p>
<p>Eyalet kayıtlarına göre bu olay yirmi yıl önce olmuş olmalıydı.</p>
<p>“Sana neler olduğunu anlatmama gerek yok aslında,” diyor. “Ama John hep bunun benim hatam olduğunu düşündü.”</p>
<p>Polis kayıtlarına göre altı aylık olan Patrick Raymond Boyle’un ölümünden sonraki birkaç hafta boyunca Boylelar’ın Buena Noche&#160;Karavan Parkı’nın 175 numaralı parselindeki evlerinden altı kez&#160;acil yardım çağrısı yapılmış.</p>
<p>Wisconsin ve Nebraska’dan geçerken Helen “Kapı kapı dolaşıp Cilt Tonu için doğrudan satış yapıyordum,” diyor. “Hemen işe dönmem mümkün olmadı. Tanrım, Patrick’in... yani Patrick’i bulduğumuz sabahın üzerinden bir buçuk yıl geçmişti herhalde.”</p>
<p>Yaşadıkları karavan parkında dolaştığını söylüyor. Tavuk desenli mutfak önlüğü giyen kadına benzeyen genç bir kadınla tanışmış, Bu kadının evinde de mezardan getirilmiş aynı solmuş çiçekler varmış. Ve aynı boş beşik.</p>
<p>Helen gülümseyerek “Fondöten ve kapatıcı satarak çok para ka-</p>
<p>zanabiliyordum,” diyor. “Özellikle de paraya sıkıştığımız ay sonlarında.&quot;</p>
<p>Yirmi yıl önce tanıştığı o kadın Helen’la aynı yaştaymış. Konuşurlarken kadın Helen’a bebek odasını ve bebeğin resimlerini göstermiş. Kadının adı Cynthia Moore’muş. Bir gözü de mormuş.</p>
<p>“Bizdeki kitabın aynısından onlarda da olduğunu gördüm,” diyor Helen. <span style="font-style:italic;">“Dünyadan Şiir ve Tekerlemeler</span>.”</p>
<p>Bu diğer insanlar kitabın çocuklarının öldüğü gece açık olan sayfasını açık tutuyorlarmış. Kitap, beşikteki nevresimler, her şeyi&#160;aynen olduğu gibi korumaya çalışıyorlarmış.</p>
<p>“Bizimkiyle aynı sayfaydı elbette,” diyor Helen.</p>
<p>Evde, John Böyle her gece bol miktarda bira içiyormuş. Helen’a güvenmediği için başka çocuk yapmak istemediğini söylüyormuş.&#160;Helen’in yaptığı hatanın ne olduğunu bilmemesi başka bir çocuk&#160;için de risk teşkil ediyormuş.</p>
<p>Elimi arabanın ısınmış deri koltuğuna koyduğumda sanki başka birine dokunuyormuşum gibi hissediyorum.</p>
<p>Colorado, Kansas ve Missouri’den geçerken Helen “Karavan parkındaki bu kadın bir gün evlerinin önünde bebekle ilgili ne var&#160;ne yoksa sattı. Her şeyi bahçeye çıkarıp üzerlerine yirmi beş sent&#160;yazdı. Kitap da bu eşyaların arasındaydı, ben de satın aldım,” diyor.&#160;“İçerideki adama Cindy’nin niye her şeyi sattığını sordum ama&#160;adam sadece omuz silkti.”</p>
<p>Eyalet sağlık müdürlüğü kayıtlarına göre Cynthia Moore çocuğunun ölümünden üç ay sonra kireç çözücü içerek yemek borusu kanaması ve solunum yetmezliğinden ölmüş.</p>
<p>“John mikroplardan endişelendiği için Patrick’in bütün eşyalarını yakmıştı,” diyor. “Şiir kitabını on sente aldım. Hatırlıyorum da çok güzel bir gündü.”</p>
<p>Polis kayıtlarında Buena Noche Karavan Parkı’nın 175 numaralı parselinden karavandan üç kez'Öaha acil yardım çağrısı yapıldığı yazıyordu. Cynthia Moore intihar ettikten bir hafta sonra John Böyle ölü bulunmuş; görünür bir sebep yokmuş. Eyalet kayıtlarına göre kanındaki yüksek alkol seviyesi uyku apnesine sebep olmuş olabilirdi. Bir diğer olası sebep ise duruştan kaynaklanan soluk yetmezliğiydi. Çok alkollü olduğu için soluk almasını engelleyecek&#160;bir pozisyonda bilincini kaybetmiş olabilirdi. Sebep ne olursa olsun&#160;vücudunda herhangi bir iz yoktu. Ölüm belgesinde de kesin ölüm&#160;sebebi yazmıyordu.</p>
<p>Illinois, Indiana ve Ohio’dan geçerken Helen “John’u kasten öldürmedim,” diyor. “Sadece merak etmiştim.”</p>
<p>Ben ve Duncan gibi.</p>
<p>“Sadece bir teoriyi test ediyordum,” diyor. “John, Patrick’in hayaletinin bizimle olduğunu söyleyip duruyordu. Ben de ona Patrick’in hâlâ hayatta ve hastanede olduğunu söylüyordum.”</p>
<p>Yirmi yıl geçti ama bebek Patrick hâlâ hastanede, diyor.</p>
<p>Kulağa deli saçması geldiği için herhangi bir şey söylemiyorum. Yirmi yıl komada veya yaşam destek ünitesine bağlı kaldıktan sonra bir bebeğin nasıl görüneceğini hayal edemiyorum.</p>
<p>İstiridye’yi yaşamının büyük kısmı boyunca dışarıdan takılan yemek tüpü ve sonda ile hayal edin.</p>
<p>Sevdiğiniz insanlara onları öldürmekten daha kötü şeyler yapabilirsiniz.</p>
<p>Mona arka koltukta doğrulup geriniyor. “Antik Yunan’da insanlar en kuvvetli büyüleri batık gemilerden çıkardıkları çivilerle yazarlardı,” diyor. “Denizde ölen denizcilere doğru düzgün bir cenaze merasimi yapılmazdı. Yunanlılar gömülmeyen ölülerin ruhlarının en huzursuz ve yıkıcı ruhlar olduğunu biliyorlardı,” diyor.</p>
<p>Helen “Kapa çeneni,&quot; diyor.</p>
<p>Batı Virginia, Pennsylvania ve New York’tan geçerken Helen “Hortlak gördüğünü iddia eden insanlardan nefret ederim,” diyor.&#160;“Hayalet diye bir şey yoktur. Öldüğün zaman ölüp gidersin. Ölümden sonra yaşam diye bir şey yoktur. Hortlak gördüğünü iddia eden&#160;insanlar sadece dikkat çekmeye çalışıyorlar. Reenkamasyona inanan insanlar kendi hayatlarını ertelemekten başka bir şey yapmıyorlar.”</p>
<p>Gülümsüyor. “Neyse ki ben şanslıydım,” diyor. “Hem bu insanları cezalandırmanın, hem de bunu yaparken tonla para kazanmanın bir yolunu buldum.”</p>
<p>Cep telefonu çalıyor.</p><div>
<p>129</p></div>
<p>F9ÖN/Ninni</p>
<p>“Patrick konusunda bana inanmıyorsan, sana bu ay hastaneden gelen faturayı gösterebilirim,” diyor.</p>
<p>Telefonu tekrar çalıyor.</p>
<p>Bunu söylediği sırada Vermont’tan geçiyoruz. Bir kısmını karanlıkta Louisiana’dan geçerken, geri kalanım ise Arkansas ve Mis-sissippi’den geçerken söylüyor. Bazı geceler doğudaki bu küçük eyaletlerden iki veya üç tanesini geçtiğimiz oluyordu.</p>
<p>Telefonunu açıp “Ben Helen,” diyor. Bana bakıp gözlerini devirerek “Yatak odanızın duvarında görünmeyen bir bebek mi var? Bütün gece ağlıyor mu? Gerçekten mi?” diyor.</p>
<p>Bu hikâyenin diğer kısımlarını eve dönüp biraz araştırma yapana dek bilmiyordum.</p>
<p>Telefonu göğsüne bastıran Helen “Sana anlattığım her şey kesinlikle aramızda kalacak,” diyor. “Gölgeler Kitabı’nı bulana dek olanları değiştirenleyiz. O kitaptan bir büyüyü kullanarak Pat-rick’in tamamen iyileşmesini sağlayacağım.”</p><div><div>
<p>130</p><img src="main-7.jpg" alt=""/></div></div>
<p>FÜARK-VNinrıi</p>
<p>Orta Batı’da ilerlerken radyoda bir AM kanalını dinliyoruz. Bir erkek sesi Dr. Sara Lovvenstein’ın modern yaşamın çorak topraklarında umut ve ahlâkın temsilcisi olduğunu söylüyor. Dr. Sara&#160;değişmeyen erdemli davranışlardan başka bir şeyi kabul etmeyi&#160;reddeden, onurlu ve sıkı bir ahlâkçıymış. Yüksek standartların kalesi, dünyanın kötülüklerini ortaya çıkarmak için parlayan bir ışıkmış. Adam, Dr. Sara’nın her zaman kalbimizde olacağını çünkü&#160;onun ruhunun çok güçlü olduğunu ve....</p>
<p>Ses kesiliyor.</p>
<p>Mona ön koltuğa bir tekme savuruyor, tekme böbreklerimin arkasına isabet ediyor. “Bunu bir daha sakın yapma,” diyor. “Şahsi sorunlarının acısını masum insanlardan çıkarmaktan vazgeç.”</p>
<p>Beni suçlamaktan vazgeçmesini söylüyorum. Belki de sadece güneşin üzerindeki lekeler yüzünden ölmüştür.</p>
<p>Ah şu çene-kolikler. Ah şu dinleme-fobikler.</p>
<p>Ölüm şarkısı kafamdan öyle hızlı geçti ki, ben bile farkına varmadım. Uyukluyordum. Bu denli kontrolden çıktı. Uykumda bile adam öldürebilirim.</p>
<p>Birkaç kilometrelik bir sessizlikten, yani televizyoncuların ölü yayın dedikleri şeyden sonra başka bir adamın sesi Dr. Sara Lo-wenstein’ın milyonlarca radyo dinleyicisinin kendi hayatını kıyasladığı ahlâki bir kıstas haline geldiğini söylüyor. O, Tanrı’nın yanan&#160;meşalesiymiş ve kötülükleri uzaklaştırmak için...</p>
<p>Ve bu adamın da sesi kesiliyor.</p>
<p>Mona bu kez gerçekten çok sert bir biçimde koltuğumun arkasına vuruyor ve “Hiç komik değil. Bu radyo konuşmacıları gerçek insanlar!” diyor.</p>
<p>Ben bir şey yapmadım ki, diyorum.</p>
<p>Helen ve İstiridye kıkırdıyorlar.</p>
<p>Mona kollarını göğsünde kavuşturup kendini koltuğa geri bırakıyor. “Hiç saygınız kalmamış. Hiç. Oyun oynadığınız bu şey milyon yıllık bir güç,” diyor.</p>
<p>Ellerini İstiridye’nin göğsüne koyup öyle hızlı itiyor ki, İstiridye kapıya yapışıyor. “Sen de onlardansm,” diyor. “Bir radyo spikeri de en az bir inek veya domuz kadar önemlidir.”</p>
<p>Radyoda dans müziği çalmaya başlıyor. Helen’in cep telefonu çalıyor, telefonun kapağını açıp telefonu saçına bastırıyor. Kafasıyla radyoyu işaret edip ses çıkarmadan, yalnızca ağzını oynatarak&#160;<span style="font-style:italic;">Sesini kıs,</span> diyor.</p>
<p>Telefona “Evet,” diyor. “Hıı hı evet, kim olduğunu biliyorum. Şu anda nerede olduğunu söyleyin bana. Tam olarak yerini belirtirseniz daha iyi olur.”</p>
<p>Radyonun sesini kısıyorum.</p>
<p>Helen bir süre dinledikten sonra “Hayır,” diyor. “Yetmiş beş karat, kalite kesim, mavi-beyaz bir pırlanta istiyorum. Cenevre’deki Bay Drescher’i arayın. Tam olarak hangisini istediğimi o biliyor.”</p>
<p>Mona yerden sırt çantasını alıyor, içinden bir kutu renkli keçeli</p>
<p>kalem ve koyu yeşil brokar kaplı kalın bir defter çıkarıyor. Defteri açıp kucağına yerleştiriyor ve mavi keçeli kalemle bir şeyler yazmaya başlıyor. Mavi kalemin kapağını kapatıp san olanla devam ediyor.</p>
<p>Helen “Ne kadar kapora alındığının bir önemi yok. İş bir saate bitmiş olacak,” diyor. Telefonu kapatıp koltuğa bırakıyor.</p>
<p>Ön koltukta ikimizin arasında duran ajandasını açıp içine bir isimle, bugünün tarihini yazıyor.</p>
<p>Mona’nın kucağındaki defter, Ayna Defteri. Tüm gerçek cadılar Ayna Defteri tutar, diyor. Büyü ve ayinlerle ilgili öğrendiğiniz şeylerin yazılı olduğu bir çeşit günlük ve yemek kitabı.</p>
<p>“Mesela,” diyerek Ayna Defteri’nden okumaya başlıyor. “De-mokritos meşe ağacıyla yakılmış bir ateşe bukalemun kafası atmanın şimşekli fırtınaya sebep olacağını söylermiş.”</p>
<p>Öne eğilip tam kulağıma “Demokritos’u biliyorsun değil mi? <span style="font-style:italic;">Demokrasinin</span> mucidi,” diyor.</p>
<p>1, 2, 3 diye saymaya başlıyorum.</p>
<p>Birinin çenesini kapamak için, diyor Mona, yani konuşmasını engellemek için, bir balık alır, ağzını dikersin.</p>
<p>Kulak ağrısını dindirmek için, diyor Mona, erkek domuzun dişi domuzun vajinasından akan menisini kullanmak gerekir.</p>
<p>Musevilerin büyü koleksiyonu <span style="font-style:italic;">Sepher ha-Razim'c</span> göre, kara bir eniği gün ışığı görmeden öldürmen gerekiyor. Sonra büyünü bir&#160;tablete yazıp tableti köpeğin kafasının içine yerleştirmelisin. Köpeğin ağzını balmumuyla kapatıp kafasını birinin evinin arkasına saklarsan o kişi bir daha asla uyuyamaz.</p>
<p>“Theophrastos’a göre,” diyor Mona, “şakayıkları sadece gece toplayacaksın çünkü bunu yaptığın sırada bir ağaçkakan seni görürse kör olursun. Ağaçkakan şakayıkların kökünü kestiğini görürse,&#160;anüsün sarkar ”</p>
<p>Helen “Keşke bir balığım olsaydı,” diyor.</p>
<p>Mona’ya göre insanları öldürmemen gerekiyor çünkü bu seni insanlıktan uzaklaştırır. İşlediğin cinayetlerin haklı olabilmesi için&#160;kurbanını önce kendine düşman etmen gerekiyormuş. Herhangi bir&#160;suçu haklı çıkarmak için kurbanı kendine düşman etmen gerekiyormuş.</p>
<p>Yeteri kadar zaman geçtikten sonra dünyadaki herkes düşmanın olacaktır.</p>
<p>İşlediğin her suçta, diyor Mona, dünyaya biraz daha yabancılaşırsın. Gün geçtikçe bütün dünyanın sana karşı olduğunu düşünmeye başlarsın.</p>
<p>“Dr. Sara Lovvenstein ilk başladığında radyo programım arayan herkese saldırıp azarlamıyordu,” diyor Mona. “Programının süresi&#160;çok kısaydı, dinleyici kitlesi çok azdı ve o insanların dertleriyle&#160;gerçekten ilgileniyormuş gibi görünüyordu.”</p>
<p>Belki de yıllar boyu istenmeyen hamilelikler, boşanmalar ve aile içi şiddetle ilgili benzer telefonlara yanıt vermekten böyle oldu. Belki de dinleyici kitlesi genişlediği ve programı dinleme oranının&#160;en yüksek olduğu saatlere alındığı için böyle oldu. Belki de daha&#160;fazla para kazandığı için böyle oldu. Belki de güç insanı bozuyor,&#160;ama her zaman kaltağın teki değildi o.</p>
<p>Tek çıkış yolu, diyor Mona, Helen’la senin teslim olup işlediğiniz suçlara karşılık dünyanın sizi öldürmesine izin vermektir. Yada kendinizi öldürebilirsiniz.</p>
<p>Bu da mı Vika saçmalıklarından, diye soruyorum.</p>
<p>Mona “Hayır. Aslında Kari Manc’tan,” diyor.</p>
<p>“Birini öldürdükten sonra insanlıkla yeniden bir bağ kurabilmenin yollan sadece bunlar,” diyor defterine bir şeyler karalamaya devam ederken. “Dünyanın sadece senden intikam almak için beklediği bir noktaya dönmek istemiyorsan tek yol bu. Yapayalnız kalmak istemiyorsan.”</p>
<p>“Bir balık,” diyor Helen, “bir de iğne iplik.”</p>
<p>Yalnız değilim.</p>
<p>Helen yanımda.</p>
<p>Seri katillerin çoğunun çift olarak çalışması belki de bundandır. Kurban veya düşmanlarla dolu bir dünyada yalnız hissetmemek iyi&#160;oluyor. AvusturyalI Ölüm Meleği Waltraud Wagner’in onunla birlikte cinayet işlemeleri için arkadaşlarını ikna etmesine şaşmamalı.</p>
<p>Oldukça doğal görünüyor.</p>
<p>Şenle ben, dünyaya karşı...</p>
<p>Gary Levvingdon’ın yanında kardeşi Thaddeus vardı. Kenneth</p>
<p>Bianchi’nin yanında Angelo Buono vardı. Larry Bittaker’ın yanında Roy Norris vardı. Doug Clark’ın yanında Carol Bundy vardı. David Gore’un yanında Fred Waterfield vardı. Gwen Graham’ın&#160;yanında Cathy Wood vardı. Doug Gretzler’in yanında Bili Steel-man vardı. Joe Kallinger’in yanında oğlu Mike vardı. Pat Kear-ney’nin yanında Dave Hill vardı. Andy Kokoraleis’in yanında kardeşi Tom vardı. Leo Lake’in yanında Charles Ng vardı. Henry Lu-cas’ın yanında Ottis Toole vardı. Albert Anselmi’nin yanında John&#160;Scalise vardı. Ailen Michael’ın yanında Cleamon Johnson vardı.&#160;Clyde BaiTO\v’un yanında Bonnie Parker vardı. Doug Bemore’un&#160;yanında Keith Cosby vardı. lan Brady’nin yanında Myra Hindley&#160;vardı. Tom Braun’un yanında Leo Maine vardı. Ben Brooks’un yanında Fred Treesh vardı. John Brovvn’un yanında Sam Coetzee vardı. Bili Burke’ün yanında Bili Hare vardı. Erskine Burroıvs’un yanında Larry Tacklyn vardı. Jose Bux’un yanında Mariano Macu&#160;vardı. Bruce Childs’ın yanında Henry McKenny vardı. Alton Cole-man’ın yanında Debbie Brown vardı. Ann French’in yanında oğlu&#160;Bili vardı. Frank Gusenberg’in yanında kardeşi Peter vardı. Delfi-na Gonzales’in yanında kız kardeşi Maria vardı. Dr. Teet Haerm’ın&#160;yanında Dr. Tom Allgen vardı. Amelia Sachs’ın yanında Annie&#160;Walters vardı.</p>
<p>Kayıtlı seri katillerin yüzde on üçü ekip olarak çalışıyordu.</p>
<p>&quot;Skor Çetelesi Katili” lakaplı Randy Kraft, San Quentin’de idam sırasında beklerken “Günbatımı Katili” lakaplı Doug Clark,&#160;“Kerpeten” Larry Bittaker ve Otoban Katili Bili Bonin’le briç oynuyordu. Dördünün toplamda tahminen 126 kurbanı vardı.</p>
<p>Helen Hoover Boyle’ın da yanında ben varım.</p>
<p>Bonin bir keresinde gazetecilere “Öldürmekten kendimi alamıyordum,” demişti. “Her seferinde daha da kolaylaşıyordu.”</p>
<p>Bu konuda ona katılmam gerek. Gerçekten de kötü bir alışkanlık halini alıyor.</p>
<p>Radyoda Dr. Sara Lovvenstein’ın eşi benzeri olmayan bir güç ve tesir meleği, Tanrı ’nın şanlı eli, çevresindeki günah ve zalimlikle&#160;dolu dünya için bir vicdan... olduğu söyleniyor.</p>
<p>Daha çok insan öldükçe, her şey daha da aynı kalıyor.</p>
<p>“Haydi durma, ispatla kendini,” diyor İstiridye ve kafasıyla radyoyu işaret ediyor. “Bu orospu çocuğunu da öldür.”</p>
<p>37, 38, 39 diye saymaya devam ediyorum.</p>
<p>Evden ayrıldığımızdan beri şiir kitabının yedi kopyasını etkisiz hale getirdik. İlk baskı 500 kopyaydı. Bu durumda 306 kopya yok&#160;edilmiş oldu, geriye 194 kopya kaldı.</p>
<p>Gazetede, yaya geçidinden geçerken bana çarpan siyah deri trençkotlu adamın ayda bir kan bağışında bulunduğu yazıyor. Barış&#160;Müfrezesi’yle üç yıl boyunca denizaşırı bir ülkede cüzamlılar için&#160;kuyu kazmış. Botswana’da zehirli mantar yiyen bir kıza karaciğerinin bir parçasını vermiş. Ne olduğunu şimdi unuttuğum, sakat bırakan bir hastalığı önlemek için düzenlenen bağış kampanyasında&#160;telefon başında çalışmış.</p>
<p>Yine de ölmeyi hak etti. <span style="font-style:italic;">Bana göt herif dedi.</span></p>
<p>Beni itti!</p>
<p>Gazetede, üst kattaki komşumun tabutuna sarılarak ağlayan annesiyle babasının resmi var.</p>
<p>Yine de <span style="font-style:italic;">müzik setinin sesi hayvan gibi açıktı.</span></p>
<p>Gazetede, Denni D’Testro adlı bir mankenin bu sabah şehir merkezindeki apartman dairesinde ölü bulunduğu yazıyor.</p>
<p>Her nedense cesedi almak için Nash’i göndermemiş olmalarını umuyorum.</p>
<p>İstiridye radyoyu işaret ederek “Öldür onu babalık, öldürmezsen adisin,” diyor.</p>
<p>Sahiden de bu dünya göt heriflerle dolu.</p>
<p>Helen cep telefonunu açıp Oklahoma ve Florida’daki kütüphaneleri arıyor. Şiir kitabının bir kopyasını Orlando’da buluyor.</p>
<p>Mona bize antik Yunanlıların <span style="font-style:italic;">defix,iones</span> diye adlandırdıkları büyü tabletlerini nasıl yaptıklarını okuyor.</p>
<p>Yunanlılar bronz, balmumu veya kilden yaptıkları ve <span style="font-style:italic;">kolossi</span> dedikleri bebeklere çivi batırır veya kafalarını ya da ellerini kopararak bebeklere zarar verirlermiş. Kurbanlarından yoldukları saçları veya papirüs üzerine yazıp kıvırdıkları büyüleri bebeğin içine koyarlarmış.</p>
<p>Louvre Müzesi’nde M S ikinci yüzyıldan kalma bir Mısır hey-</p><div><div><img src="main-8.jpg" alt=""/></div></div>
<p>\</p>
<p>\</p>
<p>keli var. Elleriyle ayakları bağlanmış bu çıplak kadın heykelinin gözlerine, kulaklarına, ağzına, göğüslerine, ellerine, ayaklanna, vajinasına ve anüsüne çiviler batırılmış. Portakal rengi keçeli kalemle defterine yazmaya devam eden Mona “O bebeği yapanlar şenle&#160;Helen’ı tanısalardı muhtemelen çok severlerdi,” diyor.</p>
<p>Büyü tabletleri ince kurşun veya bakır levhalarmış, bazen de kilden yapılıyorlarmış. Büyüleri bu tabletlerin üzerine batık gemilerden çıkardığın çivilerle yazıp, tableti rulo yaptıktan sonra ortasından çiviyi geçiriyorsun. Büyünün ilk satırını soldan sağa, İkincisini sağdan sola, üçüncüsünü soldan sağa yazıyorsun, Mümkünse&#160;büyü tabletini kurbanın bir tutam saçı veya giysisinden alman bir&#160;parçanın etrafına sarıyorsun. Büyüyü, göl, kuyu veya deniz gibi bir&#160;yere atıyorsun ki yeraltındaki şeytanlara ulaşsın, onlar da orada yazan emri yerine getirebilsin.</p>
<p>Hâlâ telefonda olan Helen kısa bir süreliğine telefonu göğsüne yaslıyor ve “İnternetten sipariş vermeye benziyor,” diyor.</p>
<p>346, 347, 348 diye saymaya devam ediyorum.</p>
<p>Mona, girekoromen edebiyat geleneğinde gece cadılarıyla gündüz cadıları olduğunu söylüyor. Gündüz cadıları iyi ve şefkat dolu. Gece cadıları ise gizemli ve tüm medeniyeti yok etmeye meyilli.</p>
<p>Mona “Siz ikiniz kesinlikle gece cadılarısınız,” diyor.</p>
<p>Büyü, diyor Mona, bize demokrasi ve mimariyi öğreten insanların günlük yaşamının bir parçasıydı. İşadamları birbirine büyü yaptırıyordu. Komşular komşulara büyü yapıyordu. Olimpiyat&#160;oyunlarının ilk oynandığı yerde yapılan kazı çalışmalarında arkeologlar atletlerin diğer atletlere yaptığı büyülerle dolu eski kuyular&#160;buldular.</p>
<p>Mona “Bunları uydurmuyorum,” diyor.</p>
<p>Antik Yunan’da karşı cinsi kendine âşık etme büyülerine <span style="font-style:italic;">agogai </span>deniyordu.</p>
<p>Bir ilişkiyi bozmak için yapılan büyülere <span style="font-style:italic;">diakopoi</span> deniyordu.</p>
<p>Helen sesini yükselterek cep telefonuna “Mutfak duvarlarınızdan kan mı akıyor? Elbette öyle bir şeyle yaşamak zorunda değilsiniz,” diyor.</p>
<p>İstiridye ise telefona <span style="font-style:italic;">“Miami Telegraph Observer</span> gazetesinin</p>
<p>seri ilanlar bölümünün numarasını alabilir miyim?” diyor.</p>
<p>Radyoda çalmaya başlayan kornonun sesi tüm konuşmaları bastırıyor. Pes bir erkek sesi duyuluyor, arkadan da otomatik yazı makine sisteminin tıkırtısı.</p>
<p>Ses “Güney Amerika’nın en büyük uyuşturucu kartelinin şefi olduğu sanılan Gustave Brennan Miami’deki evinin çatı katında&#160;ölü bulundu,” diyor. “Otuz dokuz yaşında olan Brennan’ın bu yıl&#160;yapılan yaklaşık üç milyar dolarlık kokain satışının arkasındaki kilit isim olduğu sanılıyor. Polis ölüm sebebi anlaşılamadığı için cesede otopsi yapmayı planlıyor...” diyor.</p>
<p>Helen radyoya bakarak “Duydunuz mu? Saçmalık,” diyor. “Dinleyin,” deyip radyonun sesini açıyor.</p>
<p>Radyodaki ses “Brennan yirmi dört saat FBI tarafından gözetim altında tutulan, ayrıca silahlı korumalarla çevrili bir kalede yaşıyordu,” diyor.</p>
<p>Helen bana “Hâlâ şu otomatik yazı makinelerini kullanıyorlar mı?” diye soruyor.</p>
<p>Mavi-beyaz elmasla ilgili telefon görüşmesinden sonra Helen’in ajandasına yazdığı isim Gustave Brennan’dı.</p>
</body>
</html>