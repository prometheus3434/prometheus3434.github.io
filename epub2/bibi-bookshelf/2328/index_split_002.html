<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Memduh Şevket Esendal _ Ayaşlı İle Kiracıları </title>
    <meta name="generator" content="pdftohtml 0.36"/>
    <meta name="author" content="Fatma Erten"/>
    <meta name="date" content="2009-05-27T21:14:57+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">- Şaşılacak şey... Hiç anlamadım! Bu adam her gün böyle iş peşinde koşan birtakım adamlarla beraberdir. Bu bilmiyorsa bile, onlar pek güzel bilirler ki, benim ona bir yardımım olamaz, olsa da ben böyle işlere sokulmak istemem. </p>
<p class="calibre1">Evet, banka müdürü beni sever ve tutar da, ama o da iş yapmadığımı bildiği içindir. Bunu da herkes bilir. </p>
<p class="calibre1">- Bana "Faika'nın ablasını yollayayım mı?" diye sordu, ben de "Kendisinden sor!" dedim. </p>
<p class="calibre1">- Güzel!.. Ben Faika'nın ablasıyla bir kere olsun konuşmadım. O kadın hakkında ne derlerse desinler, benim ona karşı hürmetten başka bir duygum olamaz. Bana böyle birini yollarlarsa ona hakaret ederim. </p>
<p class="calibre1">- Bilmiyor. İdare et. Bir tatsızlık olmasın. </p>
<p class="calibre1">- Ben onu daha akıllı sanırdım. </p>
<p class="calibre1">- Biraz başı dardadır, sanırım. </p>
<p class="calibre1">138 </p>
<p class="calibre1">- Olabilir ama... </p>
<p class="calibre1">- Yanlış yol tutturmuş... </p>
<p class="calibre1">Süsen ile Berin ayrıldılar, gittiler. Biz Turan'ın odasına geçtik. Hâki orada idi. Turan Hanım ona aldırmayarak, </p>
<p class="calibre1">- Büsbütün de bir şey bilmez sanma, dedi, birtakım adamlara kendini tanıtmak için, seni bulması bir görüştür. </p>
<p class="calibre1">- Ben ona... </p>
<p class="calibre1">- Yok, bak dinle: Onu çok adamlar sizin müdüre tanıtabilirler. Onları istemiyor. </p>
<p class="calibre1">Sonra müdürden başka kimseler de var ki, sen onu takdim edersen başka türlü olur. </p>
<p class="calibre1">Onun görüşü doğrudur. </p>
<p class="calibre1">Paravana arkasında elbise değiştiren Hâki olduğu yerden söze karıştı. </p>
<p class="calibre1">- Ona o aklı Baba verdi, dedi, ben orada idim. İskender, geçen hafta yeni otelde bir ziyafet vermiş. Gelenler içinde iş yapan adamlar da varmış, İskender umutlanıyor, bunları Babaya anlatıyordu. Baba ona sizi söyledi. "İsterse para da bulur, iş de çıkarır ama, bilmem ister mi?" dedi. Bilmem hangi tüccar iflas ediyormuş da onun işini size vermişler, herif iflastan kurtulmuş. </p>
<p class="calibre1">Şaştım. İş nereden nereye!.. Bir büyük tacir iflas edecekti, bizim bankanın da ilişiği vardı, bu adamı kurtarmak için çare arandı, müdüre aklıma gelen bazı yollar göstermek istedim, işin bakılmasını bana verdiler. Hesaplarına baktık, hiç benim düşündüğüm tedbirlere de hacet kalmadı. Adamların mallan borçlarını kapadı. Bak iş nasıl duyuluyor! </p>
<p class="calibre1">Bunu Turan'a da anlattım. Hâki, Babanın daha-başka şeyler de yumurtladığını söylüyor: Telefon elinde, demiş, bir dediği iki olmuyor. Müdür ona sormadan hiçbir kâğıda imza komaz. </p>
<p class="calibre1">139 </p>
<p class="calibre1">- Yalancı şöhret beni korkutuyor, dedim. Turan, </p>
<p class="calibre1">- Neye yalancı olsun, dedi, siz bankanın en hatırlı memurlarından birisiniz, yaşınız da daha gençtir, işiniz de bu yaşta adamlara göre büyüktür. </p>
<p class="calibre1">- Bu başka şey, ben bankada beni tutmazlar, sevmezler, demiyorum ki... </p>
<p class="calibre1">- Eh işte, Baba da ona böyle bakar. Ben Hâki'ye sordum: </p>
<p class="calibre1">- Faika'nın ablasını da o mu söyledi? </p>
<p class="calibre1">- Yok orada böyle lakırdı geçmedi, onu İskender kendi dirayeti ile bulmuş </p>
<p class="calibre1">olacak!.. </p>
<p class="calibre1">Turan dedi ki: </p>
<p class="calibre1">- İskender'e ben akılsız demiyorum, ancak böndür. Oyun oynarken çok </p>
<p class="calibre1">kurnazdır. Sonra öyle şeyler de söyler ki, insan şaşar kalır. İşte gelip bana sorması gibi! </p>
<p class="calibre1">- Ben bu Faika ile ablasına acıyorum dedim. Turan, </p>
<p class="calibre1">- Acınacak da kızlardır, dedi. Faika kendini kurtarmak için ne kadar çalışır, bilseniz. Ama talihi yok. Faika bugün istese istediğini yapar. Kocası hiç onunla uğraşmaz. O varsa karısından para çeksin. Kadın başkasına gitmiş, gitmemiş hiç umurunda değildir. </p>
<p class="calibre1">Turan bunları nasıl vicdan rahatı içinde söylüyor! Odada üçümüz varız. </p>
<p class="calibre1">Üçümüzün de birbirimizi bilmemiz lazım! Hadi tutalım ki Hâki bilmiyor, Turan'la ben de bilmiyor muyuz? Oturduk, biz namuslu insanlar, zamanın kötülüğünden, ahlak düşkünlüğünden, yana yana şikâyetler ettik, Faika'ya, ablasına acıdık, Ayaşlıya Fuat'a kızdık... Böyle konuşmak da bir ihtiyaç mı? </p>
<p class="calibre1">Bilmem, belki o çekiştirdiğimiz adamlar da bizim gibi oturup ortah-| ğın ahlaksızlığından şikâyet ederler! </p>
<p class="calibre1">140 </p>
<p class="calibre1">Biz konuşurken, dışarda bir çocuk ağlaması, bir sesler oldu. Hâki dinledi, </p>
<p class="calibre1">- Eyvah, dedi, Abdülkerim geldi, çocuğu da getirdiler. </p>
<p class="calibre1">Arkadan İffet Hanımın sesi de duyuldu. Hamal, eşya; Abdülkerim'in sesi. </p>
<p class="calibre1">- Koy sen onu buraya, hani küçük çanta? Parayı o gelsin alsın. Nerede arkadaşın? </p>
<p class="calibre1">Hâki ile ben kapı önüne çıktık. Çocuk ağlıyor. İffet Hanım Turan'ın odasına atıldı. İki kadın öpüştüler. İffet Hanım şapkasını, mantosunu çıkarmadan bir koltuğa oturdu, ağlamaya başladı. Turan Hanım, bilmem, biraz soğuk durur gibi oldu. Hiç sesini çıkarmadı. Masanın üstünden bir sigara aldı yaktı, hafifçe gülümseyerek bana baktı. Sanki İffet Hanımla dargınmışlar da barışıyorlar-mış </p>
<p class="calibre1">gibi yüzünde gizli bir kırgınlık okunuyordu. </p>
<p class="calibre1">İffet Hanım biraz ağladıktan sonra, burnunu silerek dedi ki: </p>
<p class="calibre1">- Bu çocuk beni öldürecek; İstanbul'dan çıktık, başladı işte daha ağlıyor. Ne kendi uyudu, ne bizi uyuttu. </p>
<p class="calibre1">Turan, </p>
<p class="calibre1">- Buna bir adam tutunuz, başka türlü çare bulamazsınız, dedi. </p>
<p class="calibre1">- Ölse de biz de kurtulsak, kendi de kurtulsa... Abdülkerim odaya geldi. Turan Hanımın elini öptü. </p>
<p class="calibre1">Turan ona dedi ki: </p>
<p class="calibre1">- Bana bak beyefendi, bu kadına da yazık, bu senin çocuğunla kimse başa çıkamaz, </p>
<p class="calibre1">buna şimdi git bir adam bul. </p>
<p class="calibre1">Abdülkerim durdu, karısına baktı, yavaşça, </p>
<p class="calibre1">- Bulalım, dedi. </p>
<p class="calibre1">141 </p>
<p class="calibre1">Ben düşündüm: Acaba kadın hastalığı savdı mı? Niçin geldiler? Niçin çocuğu getirdiler. Ziynet dışarda çocuğu susturmak istedi. Olmadı, yere yatmış </p>
<p class="calibre1">ağlıyordu. Bir aralık biz farkında olmadık, sesi kesilmiş, o yattığı yerde uyumuş. Uyanır korkusuyla yerinden kaldırmadılar, üstüne bir örtü örtüp olduğu yerde bıraktılar. </p>
<p class="calibre1">Süsen Hanımın bana gelip bir kız için iş istediği gü-1 nün ertesi, sabah erken, giyindim, odamdan çıkacağım | sırada, Ziynet kapıyı açtı: </p>
<p class="calibre1">- Sizi bir kız görmek istiyor, dedi. </p>
<p class="calibre1">- Kimmiş? </p>
<p class="calibre1">- Bilmem, burada kapı önünde duruyor, lsterse-1 niz adını sorayım? </p>
<p class="calibre1">- Çağır bakalım. </p>
<p class="calibre1">Kapıdan, orta boylu, beyaz bereli, ince muşamba? pardösülü bir kız girdi. </p>
<p class="calibre1">Bunun, dün adı geçen kız olacağını kestirdim. Beresini sol kulağına giymiş, sağ </p>
<p class="calibre1">tarafından saçlarını kabartmış, dalgalandırmış, sarkıtmış; belinin kemerini sıkmış, ellerini pardösünün ceplerine sokmuş, gözleri yerde, yavaş yavaş, sanki korka korka odadan girdi, ilerledi. Ben de iki adım geriledim. Duruşunda, gelişinde, filmlerden alınmış terbiyenin biraz bozulmuş bir şeklinin kalın izleri göze batıyordu. </p>
<p class="calibre1">Ben, geleni hemen ayaktan savup işime gitmek istiyordum. Bu hanımı görünce ayaktan sayamayacağımı, oturup biraz uzunca konuşmak isteyeceğini anladım. </p>
<p class="calibre1">Süsen'le Berin'in hatırları için buna katlanmaktan başka yapacak olmadığını gördüm. </p>
<p class="calibre1">142 </p>
<p class="calibre1">- Buyurmaz mısınız, diye bir sandalye gösterdim. Bir milyonerden iş istemeye gidip de sonunda onun </p>
<p class="calibre1">karısı olan yoksul kız rolünde yıldız nasıl korka korka oturursa, o da öyle oturdu. Bu oturuş, o kadar sinema oturuşu oldu ki, benim karyolanın kenarına dayanamayıp bir şarkı okayacağım geldi! </p>
<p class="calibre1">- Yanılmıyorsam, siz dün bana Süsen Hanımın söylediği hanımsınız, dedim. </p>
<p class="calibre1">- Evet, dedi. </p>
<p class="calibre1">- Bankaya daktilo girmek istiyormuşsunuz! Çimdik yemiş gibi olduğu yerde irkildi, bana bakarak, </p>
<p class="calibre1">- Kim? Ben mi, dedi. </p>
<p class="calibre1">- Yaa, siz! Bana öyle söylediler. Süsen Hanım öyle söyledi. </p>
<p class="calibre1">Dudaklarını büktü: </p>
<p class="calibre1">- Süsen Hanım... dedi, ben daktilo olmak istemiyorum, ben memur olmak istemiyorum, her gün de onlara söylüyorum! </p>
<p class="calibre1">- Bana ne kadar yanlış anlatmışlar, dedim, bunun arkasından ne çıkacağını, kızın ne istediğini kestiremedim. </p>
<p class="calibre1">- Yalnız size değil, herkese de beni yanlış anlatıyorlar. </p>
<p class="calibre1">Ne diyeceğimi bilemedim. Rolünü unutmuş aktörler gibi etrafıma bakmaya başladım. O biraz önüne baktıktan sonra, </p>
<p class="calibre1">- Ben daktiloluk istemek değil, çalışmaktan nefret ediyorum. Beni bunlara hayat mecbur ediyor. </p>
<p class="calibre1">- Haaaa, eveeet! Benim gibi... dedim. Ben de çalışmaktan hiç hoşlanmam!.. Bir kolayını bulabilsem hemen işi bırakırım. </p>
<p class="calibre1">143 </p>
<p class="calibre1">Bu sözlerim hoşuna gitmedi. Gücenir gibi oldu. Onunla alay ediyorum sandı. </p>
<p class="calibre1">Karşılık vermedi, ben de sustum. </p>
<p class="calibre1">Biraz durduktan sonra, </p>
<p class="calibre1">- Bu ne gün olur, diye sordu. </p>
<p class="calibre1">- Ne? </p>
<p class="calibre1">- Yani ben ne gün işe başlayabilirim? </p>
<p class="calibre1">- Bilmiyorum. Süsen Hanım dedi ki, bizim bankadaki daktilo hanımlardan biri gidecekmiş, onun yerine... </p>
<p class="calibre1">Sözümü kesti: </p>
<p class="calibre1">- Onu bırakınız, dedi, onun gitmesi belli bir şey değil ki. O gitmezse başka memur almıyorlar mı? </p>
<p class="calibre1">- Bilmem, ben bu işlerle hiç uğraşmadım. Elbette aldıkları da olur! </p>
<p class="calibre1">Sustu önüne baktı. Ben düşünüyor sanıyordum, o ağ-lıyormuş. Bir söz söylemeli mi? Ne söylemeli, diye düşündüm. Niçin ağladığını bilmiyorum. Çalışmak istemiyor, hayat onu mecbur ediyor, bu sefer de işin olup olmayacağı belli değil. </p>
<p class="calibre1">Bunun için mi ağlıyor? Başka bir derdi var da söylemek mi istemiyor? Biraz düşündükten sonra, </p>
<p class="calibre1">- Niçin ağlıyorsunuz, dedim. </p>
<p class="calibre1">Hiç cevap vermedi, cebinden küçük mendilini çıkarıp burnunun ucunu sildi, sonra yavaşça ayağa kalktı, gözleri yerde, dudakları arasından birkaç söz mırıldandı, boynu bükük, elleri cebinde yavaş yavaş yürüdü, çıktı gitti. </p>
<p class="calibre1">Arkasından düşündüm: Ona karşı pek kuru mu davrandım? Turan'a, Süsen </p>
<p class="calibre1">Hanıma karşı biraz kabalık mı oldu? Ağladı! Bu da numara mı? </p>
<p class="calibre1">O gece Turan Hanıma, </p>
<p class="calibre1">- Süsen Hanımın söylediği kız bu sabah bana geldi, dedim. </p>
<p class="calibre1">- Ha, ne söyledi? </p>
<p class="calibre1">144 </p>
<p class="calibre1">- Ben çalışmak istemiyorum, hayat beni mecbur ediyor, dedi. </p>
<p class="calibre1">- İyi ya! Ne çıktı bundan? </p>
<p class="calibre1">- Bilmem, sonra iş hazır sanıyormuş. Hazır olmadığını anlayınca biraz da ağladı. </p>
<p class="calibre1">- Hıı, şımarıklık! Ne oldu onun işi, sen bir şey anladın mı? </p>
<p class="calibre1">- Hiçbir şey anlamadım, sormadım da. Eğer siz isterseniz, sorar anlarım, belki bir iş de buluruz ama, kendisi devam eder mi? Bu tavırla... Bana o numara yapıyor gibi geldi. </p>
<p class="calibre1">- Haaa, evet, biraz öyledir. Ama siz ona bakmayınız. Eğer bir iş bulunabilirse fena olmaz, çünkü ben onu baştan kara gidecek gibi görüyorum. </p>
<p class="calibre1">- Peki, yarın bakarım. </p>
<p class="calibre1">Hiç beklemiyorken, ertesi sabah Cavide gene odama geldi. Bere başında, gene o bere, arkasına eskice bir palto giymiş, elinde bir siyah çanta. Onu görünce şaşırdım: Suratını değiştirmişe benziyor, yüzü gülüyor. Bugün on beş yaşında mektepli kız olmuş. Gülerek içeri girdi, bana elini uzattı. </p>
<p class="calibre1">- Sizi de çok rahatsız ediyorum, dedi. </p>
<p class="calibre1">- Yok, rahatsızlık yok, dedim, bugün iyisiniz! Güldü. Dün oturduğu sandalyeye, ben söylemeden oturdu, ayağını ayağı üstüne atıp: </p>
<p class="calibre1">- Ben size bir şey sormak için geldim. Bilmem, beni pek şımarık mı </p>
<p class="calibre1">buluyorsunuz? Ben merasimden kendim hoşlanmıyorum da... Benim için sizden ricada bulunanlar, benim buraya gelmemi pek doğru bulmadılar. Yardım </p>
<p class="calibre1">istemek çirkin bir şey midir? </p>
<p class="calibre1">- Neden çirkin olsun, dedim. </p>
<p class="calibre1">- Benim güvenecek bir kimsem yoktur. </p>
<p class="calibre1">145 </p>
<p class="calibre1">Gülümseyerek yüzüne baktım, bir şey söylemedim. </p>
<p class="calibre1">- Siz bana hayat için ne tavsiye edersiniz? </p>
<p class="calibre1">- Nasıl? </p>
<p class="calibre1">- Ben ne yapmalıyım? </p>
<p class="calibre1">- Anlamadım. </p>
<p class="calibre1">- Siz kadınların çalışmalarını doğru buluyor musunuz? </p>
<p class="calibre1">- Yerine, adamına göre. </p>
<p class="calibre1">- İşte benim yerimde bulunan bir kadın çalışmalı mıdır? </p>
<p class="calibre1">- Bilmem ki, çalışmaktan ne anlıyorsunuz? Bence </p>
<p class="calibre1">kimse boş oturmamalıdır. </p>
<p class="calibre1">- Yok, öyle çalışmak değil. Böyle dairelerde, erkekler gibi çalışmak... </p>
<p class="calibre1">- Geçineceği yoksa, aç duramaz ya! </p>
<p class="calibre1">- Aç duramaz ama, o kadının başka vazifeleri yok mudur? </p>
<p class="calibre1">- Çalışmakla kadınlıktan çıkmıyor ya. Gene kadınlığını eder!.. </p>
<p class="calibre1">- Çıkmaz olur mu? Bir daha o kadın evine, salonuna nasıl bakar? İster istemez çocuk doğurmaktan kaçar.... </p>
<p class="calibre1">- Ben kadın olsam kendi ekmeğimi kendim kazanmak ve gönlümün istediği zaman istediğim erkekle yaşamak yolunu tutardım! </p>
<p class="calibre1">- Kadın değilsiniz de onun için böyle düşünüyorsunuz. Kadınlar idare </p>
<p class="calibre1">olunmaktan hoşlanırlar. Kadın çalışır, çalışmaz değil, ama idareyi düşünmek kadınlara ağır gelir. Her zaman kendilerini idare edecek bir erkek ararlar. </p>
<p class="calibre1">- Çalışır parayı kazanırlarsa idare edecek bir adam da tutabilirler. </p>
<p class="calibre1">- Bunları anlamak için, bana kalsa ilkin kadın olmak ister. </p>
<p class="calibre1">146 </p>
<p class="calibre1">- Ama kadınlar görüyorsunuz ki erkeklere iş bırakmamaya çalışıyorlar. </p>
<p class="calibre1">-Yokluktur, kocaları "Para kazan" diyorlar. Bundan başkası inanınız ki özenciktir. Ben çoklarını biliyorum. </p>
<p class="calibre1">- Belki! </p>
<p class="calibre1">- Ben kadınım, ben size söylüyorum ki, hiç çalışmak istemem. İsterim ki, bir evim olsun, ben eve bakayım. </p>
<p class="calibre1">- Bunun kolayı var. Bir koca bulur, ona varırsınız. </p>
<p class="calibre1">- Bu kolay mı? En güç olan şey bu!.. </p>
<p class="calibre1">- Pek kolay olmayabilir, ama sonunda herkes buluyor. </p>
<p class="calibre1">- Ben o sonu bugün gelsin diyorum! </p>
<p class="calibre1">- Bu bir koca bulmak işi olunca, daha yaşlı, daha tecrübeli insanlardan sormalH </p>
<p class="calibre1">Bana kalırsa koca bulmak, biraz beklemek, bir fırsatını kollamak işidir. </p>
<p class="calibre1">- Beklemek para ile olur. Hiç olmazsa insanın biraz olsun bir parası olmalı. </p>
<p class="calibre1">- Eh, olmazsa bir yandan çalışır, bir taraftan da kocayı bekler. </p>
<p class="calibre1">- Bir kere çalışmaya başlayınca istenildiği gibi koca gelmez. </p>
<p class="calibre1">- Niçin? Çalışanlar koca bulamıyorlar mı? </p>
<p class="calibre1">- Buluyorlar ama onlar benim düşündüğüm kocalar olmuyor. </p>
<p class="calibre1">- Ben sizin nasıl koca düşündüğünüzü çok iyi anlamadım. </p>
<p class="calibre1">- Çok basit, bundan evvel nasıl evleniyorlardı? Cavide birdenbire sözünü değiştirerek, </p>
<p class="calibre1">- Belki benim sözlerim size çok çirkin görünüyor, dedi, ancak inanınız ki, gizli hiçbir maksadım yoktur, ne </p>
<p class="calibre1">147 </p>
<p class="calibre1">düşünüyorsam size söylüyorum. Ben sizin söyleyeceğiniz şeylere inanabilirim. </p>
<p class="calibre1">Geçen gün size geldiğim zaman çok... Nasıl diyeyim, ağır işkenceler içinde idim, karşımda kimi göreceğimi de bilmiyordum. Sizin yanınızdan çıktıktan sonra anladım ki, sizinle konuşabilirim. Onun için bunları size soruyorum. Siz de bana cevap veriyorsunuz, çünkü ben hocalarımla bile konuşamazdım. Şimdi dostlarım var, ablalarım var, hiçbiri beni dinlemezler, kendi bildiklerini bana dinletmeye kalkarlar. </p>
<p class="calibre1">Ben gülümseyerek yüzüne baktım, hiçbir şey söylemedim. Çünkü ne demek istediğini bilmiyor, anlamıyordum. Bana gelen düşünce, "Bu hanımın, beni, kendisine çok uygun bir koca bulduğu"dur. Beğenilmek insanı avlar. Cavide'yi haksız, yolsuz bulmadım. Beğendiği bir adama, bir kız, neden, "Seni kendime uygun koca buluyorum, beni al" diyemesin? Kendisini anlatıyor, koca istediğini söylüyor, ev kadını olmak istiyor, bu hanım buraya iş istemeye gelmişti, şimdi koca istiyor, "O kocayı sende buldum" diyor. Ben kendime uygun bir kız bulsam başka türlü mü yaparım? Ben onun işine geliyorum ama, o benim işime gelmez, o da benim bileceğim bir mesele! Kendini anlatıyor, kendini beğendirmeye çalışıyor. Bugün gene sinema yıldızları gibi konuşuyor ve çalışıyor, ancak şimdi o da gözüme o kadar çirkin görünmüyor. Bu kız benim işime gelmez diyorum, ama, acaba gelmez mi? Düşünmeden böyle mühim bir işte bir hüküm verilir mi? </p>
<p class="calibre1">Cavide'yle konuşmamız bitti, bir neticeye, işin bir bitirimine varmadık. </p>
<p class="calibre1">Konuşmuş olduk. O gittikten sonra ben kendimi yokladım, gördüm ki, kız beni kendine birazcık olsun yaklaştırmış. Cavide benim karım olamaz, diye kestirip atamadım. Kim bilir? Kız iyi terbiye almış değil ama, akıllı! </p>
<p class="calibre1">148 </p>
<p class="calibre1">Bugünden sonra bu kız, her gün, yahut iki günde bir bana gelmeye başladı ve konuşmalarımız ilerledikçe Cavide'nin beni beğendiğine daha çok inanmaya başladım. </p>
<p class="calibre1">21 </p>
<p class="calibre1">Cavide geldikçe ne konuşuyoruz? Hiç, şuradan buradan! Artık eskisi gibi evlenmek lakırdıları ettiğimiz de yok. Ona bir iş de aramıyoruz. İki eski arkadaş </p>
<p class="calibre1">gibiyiz. Yanına bile oturmuyorum. </p>
<p class="calibre1">Bana, her gelişinde anlatacak, yahut soracak bir şey buluyor: Şiirden, şairden, edebiyattan, politikadan, iktisattan, resimden, Berin'in hasta sanatından, modadan, her şeyden konuşuyoruz. Bu arada anlıyorum ki Cavide Berin'in gizli ajbümünü de görmüş: Bundan bana bazı şeyler sormak ve bu bahis üzerinde derin derin konuşmak için bir yol arıyor, bulamıyor. Belki ondan soğurum diye korktuğunu anlıyorum. Kendisinden soğumuyorsam da benim üzerimde iyi bir tesiri de kalmıyor. </p>
<p class="calibre1">Her şeyden konuşuyoruz, yalnız kendi yaşayışını bana anlatmıyor. Üstünden başından belli ki parası yok. İşe girmek için de acele etmiyor. Ben de aldırmıyorum. </p>
<p class="calibre1">Bir gece Turan benden soruyor: </p>
<p class="calibre1">- Cavide sana gelip gidiyormuş, diyor. </p>
<p class="calibre1">- Evet, her gün, yahut iki günde bir. </p>
<p class="calibre1">- Ona bir iş bulunmadı değil mi? </p>
<p class="calibre1">- Aramıyoruz ki, kendisi de hiç sormuyor. </p>
<p class="calibre1">- Sormaz, ben onun ne hava çaldığını bilirim, yalnız sen ona bir iş bulsan da başından savsan çok doğru etmiş olursun. Çünkü, biliyor musun, rast gele şu veya bu </p>
<p class="calibre1">149 </p>
<p class="calibre1">arkadaşının evinde yatıp kalkıyor. Artık Süsen'e de uğradığı yok. Bu </p>
<p class="calibre1">serseriliğin başlangıcıdır. </p>
<p class="calibre1">- Ben ona iş bulmaya çalışayım, ancak kendisi istemiyor. "İşe girersem beni istediğim gibi bir koca almaz" diyor. </p>
<p class="calibre1">- Yok devenin başı! Sen ona bir iş bul da o gene isterse gitmesin. Kaçık, dedi. </p>
<p class="calibre1">Turan, Cavide'yi benden kıskanır mı? Kıskanabilir... Sözüne pek aldırmadım, pek de, aldırmamazlık edemedim. İçimde gizli bir nokta kaldı. </p>
<p class="calibre1">Bir gün sonra bizim Fahri'.ye gitmiştim, bana dedi ki: </p>
<p class="calibre1">- Yahu gizli işten ne kadar hoşlanırsın? </p>
<p class="calibre1">- Ne olmuş, dedim. </p>
<p class="calibre1">- Evleniyörmüşsün; benden niye saklıyorsun? Baktım, Fahri bayağı darılır gibi olmuş. </p>
<p class="calibre1">- Kiminle evleniyorum, diye sordum. </p>
<p class="calibre1">- Bilmem bir mektepli kız alıyormuşsun! </p>
<p class="calibre1">- Sana kim söyledi, dedim. </p>
<p class="calibre1">- Hastabakıcı kadınlar söylediler, dedi... </p>
<p class="calibre1">- Sizin hastabakıcı kadınlar beni nereden tanıyorlar? Ben onların hiçbirini tanımam! </p>
<p class="calibre1">- Onlar herkesi tanırlar. Ha, bak ben sana söylemedim, o senin bir hizmetçi vardı ya, hani bana yollamıştın! </p>
<p class="calibre1">- E, bildim, Halide ne olmuş? </p>
<p class="calibre1">- Geçende... geçende dediğim, sen burada yoktun, polis almış onu bana getirmiş... Seni aramışlar, bulamamışlar. Kız beni söylemiş, getirdiler. </p>
<p class="calibre1">- Ne istiyorlar?. </p>
<p class="calibre1">- Efendim, bu bir Ermeni evinin bir odasında oturu-yormuş. Bunun gibi o evde bir kız daha varmış... Bir gece bu senin hizmetçinin herifi sarhoş olur, yanına birkaç sarhoş daha alır getirir. İki kız, birkaç kopuk hepsi bir </p>
<p class="calibre1">150 </p>
<p class="calibre1">odaya dolarlar ve işi o kadar azıtırlar ki ev sahibi karı kendi çocuklarından utanır, gider polise haber verir. Polis de bunları orospu diye yakalar. </p>
<p class="calibre1">Evlerinde yatan kız zaten belli imiş, senin hizmetçiyi de beraber Erzincan'a sürmek isterler. Görsen nasıl ağlıyor? Benim ellerime, ayaklanma kapandı. </p>
<p class="calibre1">Neyse sonra şefaat ettim yollamadı-lar. Ertesi gün geldi teşekkür etti. Senin duyduğunu da hiç istemiyor. </p>
<p class="calibre1">- Gebeydi, çocuğunu doğurmuş mu? </p>
<p class="calibre1">- Yooook, çocuk gitmiş ama yeri boş değil!.. </p>
<p class="calibre1">- Gene mi gebe? </p>
<p class="calibre1">- Öyle sanırım. Hem ağlıyor, hem yalvarıyor, hem herifine sövüyor... Senden de fena halde yılıyor... </p>
<p class="calibre1">Canım sıkıldı, hiç günahım yokken hizmetçilerin, hastabakıcıların, şunun bunun ağzına düştük. Niye ben bu kadınlarla yüz göz oluyorum? Bunları hastabakıcılar bildikleri gibi kim bilir daha kimler biliyorlar! İster misin müdürün karısı da öğrensin? Belki Cavide kendisi de bu sözleri çıkarıyor! Ben sokak ortasında yaşayan bir adama döndüm, nem varsa herkes biliyor. Halide mi bunları hastabakıcılara söylüyor? Halide nereden biliyor? Bu dedikoduların arkasını kesmek için ilkin Cavide'ye bir iş bulup ondan kurtulmalı. Cavide'nin benden kolayca el çekeceğini sanmıyorum. Bunun sonu ne olacak? Boş yere onu da belki umutlandırmış oluyorum. Bu işi tatlı yerinde kesmek doğrudur... </p>
<p class="calibre1">Bir sabah Cavide benim odamda iken Hasan Bey kapıyı açtı. Beni Cavide ile görünce saygı etti, gelmedi. </p>
<p class="calibre1">- Ben sonra gelirim, dedi. </p>
<p class="calibre1">Ben biraz sıkıldım... Cavide gittikten sonra arattım, gitmiş. Ertesi gün geldi. </p>
<p class="calibre1">Bir işi varmış, onu anlattıktan sonra, </p>
<p class="calibre1">151 </p>
<p class="calibre1">- Abe, alacak mısın o kızı, diye sordu. </p>
<p class="calibre1">- Yook! </p>
<p class="calibre1">- Sümüklünün biri o be! Ben onu görmemiştim... </p>
<p class="calibre1">- Alacağım diye kim dedi? </p>
<p class="calibre1">- Ne bileyim ben, hepsi söylüyorlar. </p>
<p class="calibre1">- Turan bunu başıma sardı. Her gün geliyor, ben de kovamıyorum. </p>
<p class="calibre1">- Öyle ellenilmiş karıyla evlenilir mi? </p>
<p class="calibre1">- O kendini kız diye satıyor! </p>
<p class="calibre1">- Bah, anasının kızı! Onun suratına bir baksana? O ellenmiş. Ondan karı olmaz. </p>
<p class="calibre1">Görüşürsen görüşür geçersin! </p>
<p class="calibre1">- İnan ki, eli elime değmemiştir. </p>
<p class="calibre1">- E ne çekiyorsun onun kahrını ya be? </p>
<p class="calibre1">- Eh işte... </p>
<p class="calibre1">- Azatla gitsin. </p>
<p class="calibre1">- Bir iş bulmalı; çok uzattık, kabahat bende oldu... </p>
<p class="calibre1">- Ah, ona bu memlekette iş mi yok? Senden umudunu kessin, akşama kadar otuzunu bulur!.. </p>
<p class="calibre1">- Benim başımdan gitsin de... </p>
<p class="calibre1">- Öteki karı buna sesini çıkarmıyor mu? </p>
<p class="calibre1">- Hangi karı? </p>
<p class="calibre1">- Te be, Turan be... </p>
<p class="calibre1">- Ne diye sesini çıkaracak? O bunları benim başıma çıkardı ya!.. </p>
<p class="calibre1">- O da bethuy köpoğlu, ama hakkını yemem, karının malı var! </p>
<p class="calibre1">- Sen onun ne yüzsüz olduğunu bilmezsin!.. </p>
<p class="calibre1">- Orospu bu be, karı değil ya! Ne yapsa ona helal olsun! </p>
<p class="calibre1">- Bilmem benim hoşuma gitmez. </p>
<p class="calibre1">- Öyle olunca ne evlenmiyorsun be çocuğum? Yiyecek ekmeğin mi yok? </p>
<p class="calibre1">152 </p>
<p class="calibre1">- Var ama Hasan Bey, kolay mı? Kime inanırsın? </p>
<p class="calibre1">- Eh, sen buraya bakma, evlenecek olduynan bulunur. </p>
<p class="calibre1">Bundan sonra Cavide kendiliğinden, bizim b.ankada bir iş alacak olsa ben bırakmam. Bin dedikodu çıkarırlar. Buna bir iş bulmalı, ama nerede? Buna bir başka şehirde, bir şirket yahut gene bir bankada bir iş olsa... </p>
<p class="calibre1">Bizim bankada tanıdığım ve sevdiğim arkadaşlardan birine yalvardım, bir iş </p>
<p class="calibre1">aramasını söyledim. </p>
<p class="calibre1">Hasan Bey benim gözümü açtı, ben Cavide'ye kız gözüyle bakıyor, onu kız görüyormuşum, şimdi başka gözle baktım, Hasan Beyin hakkı var. Cavide yakın sokulacak bir mal değil. Yalnız ben baştan boş bulundum, buna fazla sokuldum. </p>
<p class="calibre1">Şimdi çekildiğimi de belli etmek istemiyorum. Bir iş bulunursa buna söylemek de kolay değil. Cavide eğer bana varmak umuduna düşmüş ise bundan kolay kolay vazgeçmez, sahne yapmaya kalkabilir, ağlar, kim bilir neler çıkarır. Ben ona bir iş bulduğumu söylemeden evvel onun gelip bana açıkça, "Seni seviyorum, sana varmak istiyorum, beni al!" demesinden korkarım. Cavide bütün bunları yapabilir; gidip bir şişe tentürdiyot içebilir, kendi istediğine yetişebilmek için neleri faydalı görüyorsa hepsini yapar; insanı gazetelerin dillerine düşürebilir! </p>
<p class="calibre1">Ben bunları düşünürken, benim Cavide ile evleneceğim havadisi de gittikçe artıyordu. O kadar ki Turan'ın bile buna inanacağı gelmiş, bir gün bana soruyor: </p>
<p class="calibre1">- Nedir kuzum, seni Cavide ile evlenecek deyip duruyorlar, herkes benden soruyor, doğru mu? </p>
<p class="calibre1">- Sen de inanıyor musun? </p>
<p class="calibre1">- İnanmakla inanmamak arasındayım! İstesen buna bir iş bulabilirdin! </p>
<p class="calibre1">153 </p>
<p class="calibre1">- Bu kadar lakırdı olduktan sonra ben buna bizim bankada iş bulamam. Biraz daha bekle, görürsün. Ben öyle sanıyorum ki, bu lakırdıyı kendisi çıkarıyor. </p>
<p class="calibre1">- Yapabilir, bu Ziynet'in çıkarması da akla gelir. </p>
<p class="calibre1">- Başkaları çıkarsalar "Evleniyor" diye çıkarmazlar, "Eğleniyor" diye çıkarırlar. </p>
<p class="calibre1">- Yanlış var, bugün "eğlenmek" mesele değil "evlenmek" bir hadisedir. </p>
<p class="calibre1">Eğlenmek dedikodusu çıkarsalar seninle benim aramda çıkarırlar! Hiç işitiyor musun? </p>
<p class="calibre1">- İşitmedim. </p>
<p class="calibre1">- Gördün mü? Neden? Çünkü mesele değildir! </p>
<p class="calibre1">- Belki bilmiyorlar! </p>
<p class="calibre1">- Çocuksun... Öğle karanlığında buraya girip kapıyı kapıyoruz! Mızrak çuvala sığar mı? </p>
<p class="calibre1">- Bunu Hâki'de biliyor mu dersin? </p>
<p class="calibre1">- Bilir, bilmez olur mu? Ama kibar adamdır, sesini çıkarmaz. Yiğittir o... </p>
<p class="calibre1">- Bari alay etme! </p>
<p class="calibre1">- Niçin alay olsun, gece gündüz tepemde nöbet beklese daha mı iyi? Sonra onu boşamaya kalkarım! Yaaaa. Hem o seni çok sever, kaç kere bana seni methetti. </p>
<p class="calibre1">Ben başkalarıyla olmaya kalkışmayayım da, o senden çekinmez! </p>
<p class="calibre1">- Tuhaf söylüyorsun, Hâki çok acı tecrübeler geçirmişe benziyor! </p>
<p class="calibre1">- Yok, o kadar da değil ama sen de benim ilkim değilsin ya! Ben akıllı kadın olmayı severim, acıklı şeylerden hoşlanmam!.. </p>
<p class="calibre1">- Ben ilkin olmak isterdim. </p>
<p class="calibre1">- Eh, ne yapalım, o talih işidir. Hem onun ilki o kadar iyi midir sanırsın? Bana kalırsa iş ilerledikçe daha iyidir! </p>
<p class="calibre1">154 </p>
<p class="calibre1">- Demek işin benden sonrası da var? Turan güldü: </p>
<p class="calibre1">- İlkim olamadın sonuncum olmak istiyorsun. </p>
<p class="calibre1">- Seni başkasıyla düşünmek bana ağır gelir! Turan kahkaha ile güldü. </p>
<p class="calibre1">- Aşık maşuk mu oluyoruz, dedi, bırak böyle şeyleri, sen Hâki değilsin, ben de senin karın olacak kadın değilim... Ben hiçbir şeyi ölçüsünden dışarı çıkarmak istemem. Burada sen bekâr oturuyordun, ben de bekâr sayılırım, sen de iyi bir delikanlısın, ama şımarma sakın, senden istifade etmemek bana alıklık olurdu. </p>
<p class="calibre1">Yoksa ölünceye kadar birlikte yaşayacak, ağzımızı harama mü-hürleyecek değiliz ya! </p>
<p class="calibre1">Biraz durduktan sonra, </p>
<p class="calibre1">- İnanır mısın, ben şimdiye kadar kimseye âşık olmadım! Akılsız değilim ki!.. </p>
<p class="calibre1">Dışarda İffet Hanımın çocuğunun ağladığı duyuluyordu, Turan onu dinleyerek, </p>
<p class="calibre1">- Bak akılsız kadına dedi, iki eliyle bir başını toplayamaz. Bak bu âşık olur. </p>
<p class="calibre1">Günün birinde evini de bırakır sokaklara düşer. </p>
<p class="calibre1">- Bir hastalık almış diyorlar. </p>
<p class="calibre1">- Almış ya... Bereket versin herif iyi. Hiç Cevat gibi adama inanılır da... Bak Faika onun gibi değildir. Adamakıllı birini bulsa tez kendini toplar. </p>
<p class="calibre1">22 </p>
<p class="calibre1">Turan'la konuştuktan birkaç gün sonra bankada, odamda oturuyordum. Cavide için kendisinden, iş aramasını rica ettiğim arkadaş geldi. </p>
<p class="calibre1">155 </p>
<p class="calibre1">- Şey, dedi, hım, hani o hanım için söylüyordunuz ya, şimdi bir Amerikalı hanım, bir el işleri atölyesi açacakmış, ama İstanbul'da! Yemesi, içmesi, yatması onlardan, kırk lira da aylık veriyor. Bu hanım gider mi oraya? </p>
<p class="calibre1">- Gider sanırım, niye gitmesin! Gitmezse de kendi bilir. </p>
<p class="calibre1">- Parası az da! Karı fazla vermiyor. </p>
<p class="calibre1">- Gider, gider. Şimdi ne yapmalı? Bu kadına bir mektup mu yazmalı?.. </p>
<p class="calibre1">- Hangi kadına? Yok canım, ben eline bir kâğıt veririm gider. </p>
<p class="calibre1">- Nerede bu kadın? Şimdi İstanbul'da mı? </p>
<p class="calibre1">- Buradaydı, dün akşam gitti! </p>
<p class="calibre1">- Kızı yollarız da sonra bir aksilik çıkmasın. </p>
<p class="calibre1">- Merak etme, karı kendisi istiyor, benden rica etti. O ne zaman gidecek? </p>
<p class="calibre1">- Bilmem, söylerim bugün mektubu ver. </p>
<p class="calibre1">- Âlâ, ne zaman giderse mektup hazır. Ha, bu kız biraz İngilizce bilir mi? </p>
<p class="calibre1">- Bilmez, biraz Fransızca becerir ama o da az... </p>
<p class="calibre1">- Eh ziyanı yok, o karı ona İngilizceyi tez öğretir. Düşündüm, Cavide'yi göndermekle bir fırsat mı kaçırıyorum. Bir gün gelir Cavide'yi arar mıyım? </p>
<p class="calibre1">Büsbütün kırıp ayrılmasam... Neler aklıma geliyor! Yok, bırakayım gitsin, eğer kısmetim ise gene yoluma çıkar. </p>
<p class="calibre1">İşi Cavide'ye nasıl açmalı? Bunu tamam bir gün bir gece düşündüm, bir kolay yolunu bulup kestiremedim. Çünkü inanıyordum ki Cavide beni kendine koca olarak düşünüyor ve beni kolay kolay bırakmaz. Buna inanıyor ve korkuyordum. </p>
<p class="calibre1">Ertesi gün Cavide odama geldiği zaman yüreğim çarpıyordu. Daha lakırdıya başlamadan, </p>
<p class="calibre1">156 </p>
<p class="calibre1">- Dün, dedim, bir iş kendi kendine önümüze çıktı! Gözleri parladı, sanki onu bekliyormuş, </p>
<p class="calibre1">- Benim için mi, diye sordu. </p>
<p class="calibre1">- Evet, dedim, parası biraz kıt amma! , </p>
<p class="calibre1">- Nasıl iş? </p>
<p class="calibre1">Anlattım, biraz düşündü... </p>
<p class="calibre1">- Acaba yapabilir miyim? Fransızcam da pek kıttır ama... Zarar yok kadınla dilsiz oyunu oynarız. </p>
<p class="calibre1">- İstanbul'da olması size güç gelmez mi, dedim. </p>
<p class="calibre1">- İstanbul'da olması iyi, şunlardan yakamı kurtarırım. Bilmezsiniz siz, ben neler çekiyorum. Hiç kimsenin kardeşleri benimkiler gibi olamaz. Bunlar bana yardım edecek yerde, ben şaşırayım, düşeyim diye bakıyorlar. </p>
<p class="calibre1">Cavide gitmek sözünü böyle karşılayınca, ben biraz bozuldum. Sanki Cavide benim akşamdan ve günlerden beri düşündüklerimi biliyormuş ve benimle alay ediyormuş gibi geldi. Sıkıldım. İşin ekini belli etmemek için ben de Cavide'nin gideceğine seviniyormuş gibi görünmeye çalıştım. </p>
<p class="calibre1">- Bugün hazırlanıp yarın akşam yola çıkabilir misiniz, dedim. </p>
<p class="calibre1">- Çıkamam, dedi, belki öbür gün. Ben şimdi gideyim, yarın sabah size haber getiririm. </p>
<p class="calibre1">Gitti. Arkasından ben de bankaya gittim. Bu kızın beni istediğine bu kadar inanmış ve aldanmış olmak bana ağır geldi. İş gördüm, ama içimde bir sıkıntı eksik olmadı. </p>
<p class="calibre1">O gece Turan'ın odasında idim, Süsen Hanım geldi. Bana teşekküre gelmiş. </p>
<p class="calibre1">- Nasıl, yarın gidiyor mu, dedim. </p>
<p class="calibre1">- Evet, yarın akşam gidecek, dedi. Turan, oyun oynuyordu, söze karıştı. </p>
<p class="calibre1">157 </p>
<p class="calibre1">- Çok iyi oldu, dedi, o kız bir zaman daha buralarda kalsaydı bozulacaktı. Yarın istasyona gidelim. Süsen yarın buraya uğra, beraber ineriz. </p>
<p class="calibre1">Sonra bana döndü: </p>
<p class="calibre1">- Sen de gelir misin? Gezmiş oluruz! </p>
<p class="calibre1">- Gelirim, dedim. </p>
<p class="calibre1">- Süsen buraya gelecek, sen de buraya gel, burdan gideriz. </p>
<p class="calibre1">Ertesi gün Cavide'nin bana gelebileceği saatlerde ben savuştum. Onunla baş </p>
<p class="calibre1">başa bulunmak istemedim. Gelmiş, beni bulamayınca bir mektup yazıp </p>
<p class="calibre1">bırakmış. İstasyonda beni görünce sevindi, teşekkür etti: </p>
<p class="calibre1">- Beni buradan kurtardınız, iyiliğinizi ölünceye kadar unutmam, dedi. </p>
<p class="calibre1">Cavide'nin sözüne bakılırsa, ona ablalarının, hısımlarının, herkesin düşman olduğuna inanmak lazım geldi. İstasyonda baktım: Kız kardeşleri, enişteleri, hısım akrabası, dostları hepsi orada. Geçirmeye gelenler epeyi kalabalık. </p>
<p class="calibre1">Gelenler içinde benim tanıdıklarım: Süsen, Berin, Turan'ın arkadaşlarından Afife Hanım adında biri, onun kocası Yüzbaşı Hayri Bey, Hâki Bey, İhsan Bey adında biri, sonra Cavide'nin ablam diye orada benimle tanıştırdığı birkaç hanım ve kocaları, tanımadığım kızlar. Yirmi, otuz kişilik bir kalabalık. Bu kalabalık Cavide için çok değil mi? </p>
<p class="calibre1">Ben, istasyonda birkaç kişi yalnız kalacağımızı sanıyordum. Cavide ile benim evleneceğimi herkes duyduğu için öyle sandım ki, bütün gözler beni aradı, beni birbirlerine soranlar oldu. Geldiğime sıkıldım. </p>
<p class="calibre1">Ayrılırken Cavide yeniden bana teşekkür etti. Başka bir söz söylemedi. Gelenler içinde ağlayanlar oldu, men-158 </p>
<p class="calibre1">diller sallandı. Gitti. Bende bir yorgunluk, bir durgunluk, görseniz sanki sevgilisinden ayrılmış âşık gibiyim! Niçin? Bilmem niçin! Cavide'ye aldandığını için olacak. </p>
<p class="calibre1">Biz de döndük. Otomobile Turan, Süsen, ben bindik. Berin şoförün yanına oturdu. Hâki de binmek istedi, kadınlar, yer yok diye almadılar. </p>
<p class="calibre1">Turan ile Süsen otomobile binmeden başladıkları dedikoduyu otomobil içinde de bırakmadılar. Süsen dedi ki: </p>
<p class="calibre1">- Dün gece gitmiş, sabaha karşı gelmiş. </p>
<p class="calibre1">- Sen adamı tanıyor musun? </p>
<p class="calibre1">- Tanımam, Fikret tanır. </p>
<p class="calibre1">- Şimdi istasyonda görmüşler mi? </p>
<p class="calibre1">- Sanki ablası görmüş. Herifi beraber götürür diye korkuyorlardı. Kendi Fikret'e yemin etmiş, "Artık her şey bitti," demiş. Sanki konuşmuyormuş. </p>
<p class="calibre1">- E, dün gece nerede imiş! </p>
<p class="calibre1">- Sanki Nermin'in evinde imiş! </p>
<p class="calibre1">Anlaşılan Cavide için konuşuyorlar! Sordum: </p>
<p class="calibre1">- Ne o, Cavide'nin bir de herifi mi varmış? Turan, </p>
<p class="calibre1">- Varmış, biz de yeni öğreniyoruz, dedi, kendi kabına sığmayan insanlardandır. </p>
<p class="calibre1">- Bu taşkınlıkları gittiği yerde de yaparsa! </p>
<p class="calibre1">- Yok canım o kadar idaresiz değildir, çalıştığı zaman da canla başla çalışır. </p>
<p class="calibre1">Cavide'nin sevdiğinin kim olduğunu Turan'dan sordum. Ağzında çiğnedi, söylemek istemedi. Sonra evde Berin'den öğrendim: Belediye memurlarından bir adammış, evli, çoluk çocuk sahibi olan bu adam Cavide için karısından ayrılmış, çocuklarını bırakmış. Cavide, söylediklerine bakılırsa, ta mektebin dokuzuncu sınıfından be-159 </p>
<p class="calibre1">ri bu adamı tanıyormuş. Ben de Cavide'yi biraz tanıdım, kendi kendime soruyorum: Cavide bunları yapabilir mi? Doğru mudur? Bilmem, belki yapar! </p>
<p class="calibre1">Hayatın en fena zamanlan insanın kendini beğenmediği zamanlardır. Cavide beni pek insafsızca aldattı! </p>
<p class="calibre1">Kendimi pek zavallı, pek saf buluyorum, iskender beni değerli buluyor, herkes beni beğeniyor, Turan bana bayılıyor, Faika benden hoşlanıyor, Cavide bana varmak istiyor, hizmetçiler beni baba gibi tanıyorlar, diye bildiğim ve düşündüğüm günler hayat ne kadar tatlı idi! Bugün her şeyi olduğu gibi görüyorum: Cavide bana hiç... Yani metelik bile vermiyormuş, Turan beni kullanıyor. O erkek, ben kadın... Aşk filan bunlar saçma, doğrusu bu ki, ben onun zevkine hizmet ediyorum. Müdür bana kıymet verir, kendi işinin çıkarı için! Bankadaki arkadaşların çoğu beni sever gibi görünürler, hiçbiri beni çekemezler. Beni yerimden atmak, arkamdan gülmek için yanlış bir işimi arar dururlar. Küçük memur arkadaşların beni sevmeleri onlara yardım edeyim diyedir. Faika da beni severmiş! Boş laf. Ne onlar beni sever, ne ben onları. Ben Cavide'yi sevdim mi? Turan'ı seviyor muyum? İnsan sevmek ne demek </p>
<p class="calibre1">olduğunu unutuyor da beni seviyorlar diye kendini avutuyor! </p>
<p class="calibre1">Ben yalnız Fahri'yi severim, o da beni sever. Severim. Niçin? Bunun niçini yok. </p>
<p class="calibre1">O da beni sever, onun sevgisinin de niçini yoktur. İşte sevgi bu. Kalanı yalan. </p>
<p class="calibre1">Kalanını biz uydururuz. </p>
<p class="calibre1">Bütün Cavide hikâyesini Fahri'ye anlattım. Onda beni evlendirmek sabit fikir, sanki bir hastalık olmuş. Ne desem, bana, </p>
<p class="calibre1">- O evden çık, buraya gel, Melek Hanımla seni evlendireyim, diyor. </p>
<p class="calibre1">160 </p>
<p class="calibre1">- Oğlum, sen kendi sevdiğin ve sevdiğinin farkında olmadığın bir kadını bana almak istiyorsun. Bakalım ben onu sever miyim? </p>
<p class="calibre1">- Niçin fena kız mı? . </p>
<p class="calibre1">- Fena ya. Bir kere iri, ben iri kadından hoşlanmam. Şimdiden boyu senin boyun kadar, yarın o kadın olunca Allah saklasın, atlar anası, Adana düvesi olur. Ben öyle kat kat kadından hoşlanmam vesselam. Senin zaten tabiatın yoktur ki. Ben senin sevdiğin, hoşlandığın kadınların çoğunu bilirim. </p>
<p class="calibre1">- Sen de Turan gibi Çingene maşasına benzeyen karılardan hoşlanırsın. </p>
<p class="calibre1">- Yanlışın var: Bir kere ben Turan'ı beğenmedim, o beni beğendi. Sonra ben ona karı gözü ile bakmadım. Aramızdaki alışverişin şeklini de sana anlattım. </p>
<p class="calibre1">- Ama gene karıdan ayrılmıyorsun! </p>
<p class="calibre1">- Ayrılmıyorum, çünkü temizdir. </p>
<p class="calibre1">- Orasını karıştırma, ben sana kırk kere söyledim. İlaç kullan diye, sen gene kendi bildiğine gidiyorsun. </p>
<p class="calibre1">- Canım, bırak kardeşim, beni söyletme. Ben öyle şey yapamam. </p>
<p class="calibre1">- Yapamazsın ama, sen benim bildiklerimi bilsen! </p>
<p class="calibre1">- Ne olursa olsun, yapamam. Bu ruhani bir iştir, bu öyle ilaçla filan olmaz! </p>
<p class="calibre1">- Olmazsa evlenirsin. </p>
<p class="calibre1">- Evlenirim canım. Sen hoşlandığın bir kız buldun da, ben mi evlenmedim? Sen kendi kendine benim adımı evlenmeze çıkardın. Ama Fahri, bak bil ki, "Evlen, evlen!" diye beni tesir altında bırakıyorsun, başımı bir belaya sokarsın, ben karıyı da bırakamam, ölünceye kadar sana okurum! </p>
<p class="calibre1">- Sen korkma. Sen yalnız evlenmeyi kafana koy. </p>
<p class="calibre1">161 </p>
<p class="calibre1">Hem sen bu kıza fena diyorsun ama inan ki, haksızsın. Böyle ahlaklı kız sen her zaman nerede bulursun? </p>
<p class="calibre1">- Sahi anlamıyor musun, yoksa inadına mı söylüyorsun? Yalnız ahlak ile evlenmek olur mu? İriyarı bir hanım... Ben karı alacağım, kapıcı yapacak değilim! </p>
<p class="calibre1">- Canım neresi iriyarı, dal gibi kız! Niye doğru söylemiyorsun? </p>
<p class="calibre1">- İki-üç sene geçsin, ben sana sorarım. </p>
<p class="calibre1">23 </p>
<p class="calibre1">Ben bizim dairenin kapısını kapalı tutmayı bunlara öğrettim. Arasıra açık kalırsa önüme gelene bağırdım, sonunda hepsi öğrendiler. Eskisi gibi rast gelen dalmaz oldu. Orhan da bir daha Turan'ın odasına gelmedi. Kumar için de rast gele adamları sokaktan toplayıp getirmez oldular. Gelenler: Eş dost, aileler, temiz adamlardı. Çok yüksek kumar da oynandığı olmuyordu. Yalnız benim Cavide ile çokça başım karışmış olduğu son günlerde birkaç gece yüksek kumar olmuş, bir gece de dışardan bir pis kumarcı getirmişler. </p>
<p class="calibre1">O gecelerde neler olduğunu, kimlerin kazanıp kimlerin kaybettiklerini Ziynet bana anlattı. </p>
<p class="calibre1">Bir gece de, nasıl oluyorsa, İskender toplu bir para kaybediyor. İskender İhsan Beyle sözleşmiş, misafiri ortaya almak için İskender fazla gitmiş. İstediklerini yapamamışlar. İskender ortak olduklarını söyleyince İhsan Bey sözünü dönmüş </p>
<p class="calibre1">inkâr etmiş, paraları da İskender'in vermesi acıklı olmuş. Ertesi günü, bu işten canı yanan Şefik Bey Ayaşlının odasına gelir dert yanar. Hasan Bey hiç üstüne borç değilken tutar Şefik Beye çıkışır. </p>
<p class="calibre1">162 </p>
<p class="calibre1">- Yol kesin be! Siz düpedüz eşkıyalığa çıkmışsınız, der. </p>
<p class="calibre1">Bu lakırdıyı da gider Turan'a söyler? O da Şefik Beyi azarlar, "Niçin burada olan şeyleri başka yerde 'söylüyorsun" der. Bu azarı işitince Şefik Bey coşar, İskender'in verdiği paraların kendi parası olduğunu, ödünç aldığını, şimdi vermediğini, parasız aç gezdiğini anlatır, anlatırken de ağlar. İş ağlamaya binince hepsi bir olur, Şefik Beyi avutur, sustururlar. </p>
<p class="calibre1">Ben bunları işitiyorum, kendi kendime kızıyorum, ama sesim çıkmıyor. Turan'la bozuşmadıkça bu işlerin arkasını almanın yolu yok. Turan'ı kırmaya da kıyamıyorum. </p>
<p class="calibre1">İş böyle gidip dururken bir gece bir büyük kavga oldu. Ben o gece Fahri'ye gitmiştim, gece yarısından biraz sonra, döndüm. Evde hiç ses yoktu. Benim ayak sesime Turan'ın hizmetçisi ile Ziynet mutfaktan çıktılar. </p>
<p class="calibre1">- Ziynet Abla, sen daha yatmamışsın, dedim. </p>
<p class="calibre1">- Yatmadım. Buna yardım ediyorum. </p>
<p class="calibre1">- Misafir mi var? </p>
<p class="calibre1">- Evet. </p>
<p class="calibre1">- Çok mu? </p>
<p class="calibre1">- Üç kişi. </p>
<p class="calibre1">- Kimler, yabancı mı? </p>
<p class="calibre1">- Biri İhsan Bey, biri de Fevzi Bey, birini tanımıyorum. </p>
<p class="calibre1">Bu Fevzi ile İhsan kumarcıdırlar. Arasıra Turan'a gelirler. Anladım, gene dışardan adam getirmişler? Odama girdim. Bir zaman okudum, sonra </p>
<p class="calibre1">uyumuşum. Uykumun arasında bir sesler işitiyorum, kendimi açamıyorum. </p>
<p class="calibre1">Biraz sonra uyandım. Benim kapımın önünde bir boğuşma oluyor. Bir adam, 163 </p>
<p class="calibre1">- Bırakın beni, diye bağırıyor. Gene o ses: </p>
<p class="calibre1">- Soyguncu herif... Bırak ben ona öğretirim! </p>
<p class="calibre1">- Çekme ulan. Polis yok mu? </p>
<p class="calibre1">- Vay avradını... </p>
<p class="calibre1">Ben yataktan kalkıp kapıyı açıncaya kadar boğuşanlar Ayaşlının odasına girdiler. Ben koridora çıktığımda Turan'ı şaşkın, kapısının önünde gördüm. </p>
<p class="calibre1">Birisine söyler gibi, </p>
<p class="calibre1">- Dışarı, dışarı, sokağa atsınlar, diyordu. </p>
<p class="calibre1">Beni görünce odasına çekildi, gene kapıya geldi, sonra içeri girdi, kapısını da örttü. O sırada Ziynet'i gördüm: </p>
<p class="calibre1">- Ne oluyor, diye sordum. </p>
<p class="calibre1">Bu işlerin kökeninde alışmış karı, bana karşı idare etti: </p>
<p class="calibre1">- Biri biraz fazla içti de... </p>
<p class="calibre1">Turan'ın hizmetçisi Ayaşlının odasına su götürdü. Pek az sonra gürültü kesildi, yüksek sesle konuşmalar işitiliyordu. Uykum kaçtı. Ziynet'ten kahve istedim. </p>
<p class="calibre1">Biraz sonra da birtakım adamlar Ayaşlının odasından çıkıp gittiler. </p>
<p class="calibre1">Ziynet kahve getirirken, Ayaşh ile Hasan Bey de, benim uyanık olduğumu anlamışlar, geldiler. </p>
<p class="calibre1">Onlar akşamdan içmişler, yatmışlar. Gürültü çıkınca, Ziynet gelmiş, onları kaldırmış. - Mesele neymiş, dedim. </p>
<p class="calibre1">Ayaşlı anlattı. Kumar kavgası. Bu kavgayı çıkaran herif bir kere daha gelmiş. </p>
<p class="calibre1">Kâğıt yapıyormuş, söylemişler. Bu gece gene kâğıt yapmak istemiş, </p>
<p class="calibre1">yakalamışlar. O da suçunu bastırmak için gürültü etmiş. Ayaşlı kabahati İhsan Beye buluyor. Sonra da polisten korkar görünü- </p>
<p class="calibre1">164 </p>
<p class="calibre1">yor. Ben inanmadım. Karısı bir ev işleten, karısının işlettiği eve kendi adını vermekten çekinmeyen, korkmayan, dağda eşkıyalık, kuldurluk etmekten </p>
<p class="calibre1">korkmamış olan bir adamın evinde, bir kiracısının odasında kumar </p>
<p class="calibre1">oynanmasından korkacağına aklım ermedi. Onu dinledikten sonra, </p>
<p class="calibre1">- Burasını kumarhaneye çevirdiniz, dedim. Ayaşlıya bu sözüm ağır geldiyse de bozmadı: </p>
<p class="calibre1">- Hiç sorma, dedi. </p>
<p class="calibre1">Akşamki dövüşmede Hâki düşmüş, kafası duvara gelmiş, derisi sıyrılmış. Şefik Beyin eli burkulmuş. </p>
<p class="calibre1">- Zavallı Şefik Bey, dedim. Hasan Bey dudağını büktü: </p>
<p class="calibre1">- Ben böyle antika herif görmedim, dedi, kahveye gider para vermez, tütün alır para vermez. Tütüncü sokakta yakasına yapıştı, elinden zoruna aldık. Bilirsin ya, o kızın da parasını vermediydi. Şimdi bu Ziynet'e sordun mu? Buna da borç etmiş, parayı vermiyor, "alacağın varsa mahkemeye git" diyormuş. Ama bak Allanın işine: Yutturmuş İskender'e paraları, çıra gibi yanıyor! </p>
<p class="calibre1">Ayaşlı söze karıştı: </p>
<p class="calibre1">- İskender'den onun çok umudu vardı ama, boşa çıktı, dedi, İskender onu karı ile barıştıracaktı. Karı yanaşmadı. </p>
<p class="calibre1">- İskender kadını nereden tanıyormuş? </p>
<p class="calibre1">- Karının erkek kardeşini tanırmış. O adam bir gün buraya da geldi. Şefik Bey onu gördükten sonra İskender'e büsbütün bağlandı, ama tutmadı. </p>
<p class="calibre1">Hasan Bey, </p>
<p class="calibre1">- Allah bu, fıkaranın hakkını kor mu, dedi. Sabah kahvelerini de bizim odada içtik. Akşamüstü bankadan döndüğüm zaman Turan'ı gördüm. Neşesizdi. </p>
<p class="calibre1">165 </p>
<p class="calibre1">- Nen var, dedim. </p>
<p class="calibre1">- Bu Baba dedikleri herif beni kızdırıyor, dedi, gözü paraya doymaz. Gene benden para koparmak için türlü ağız yapıyor. Ondan çok da bizim Hâki'ye kızıyorum. O da aptallığından ötekiyle beraber oluyor. Ben kumar evi işletip ganyot almıyorum ki, onlara dağıtayım. Ben kendim oynuyorum. Bunun </p>
<p class="calibre1">kazanması varsa, kaybetmesi de var! Bundan evvel de çingenelik etti, oda kirasını artırdım, herkes ne veriyorsa ben iki katını veriyorum. Şimdi kocamı da önüne katmış, gene benden para istemeye gelmişler. Beş para vermem, buradan da çıkmam. Zaten onun kontratı yakında bitecek. Bu daireyi ben tutarım, o bana kiracı olsun! Yahut çıkar, gider. </p>
<p class="calibre1">Ben sesimi çıkarmadım. Turan biraz sustuktan sonra, sanki gece beni kapı önünde görmemiş gibi, </p>
<p class="calibre1">- Akşam olan rezaleti duydun mu, dedi, efendim, bu İhsan laf anlamaz adamdır. </p>
<p class="calibre1">Bu oyun kibar adamlarla oynanır. Buraya ikide birde bir ayı alır gelir. Neymiş? </p>
<p class="calibre1">Oyuncuymuş! Akşam kendi de anladı ya... </p>
<p class="calibre1">Ben gene sesimi çıkarmadım, bu sefer Turan sordu: </p>
<p class="calibre1">- Senin nen var, dedi, öyle bir küskün duruyorsun? Bana kızıyorsun, değil mi? </p>
<p class="calibre1">Hakkın da var. Benim adamlarım eğer iyi adamlar olsa, hiçbir şey olmaz! </p>
<p class="calibre1">Bakalım kafamda bir şeyler var ama, becerebilirsem... </p>
<p class="calibre1">Nedir düşündüğün, diye sormadım. Bu kadın kumar oynamadan duramaz. Ne söylersen boşuna! Yalnız bu kavgaları yaptırmasa! İnanırım ki, Ayaşlı bunları düşünmüş, bir yolunu da bulmuştur, ama belli olur mu? Günün birinde bakarsın bir pot çıkar, bizi mahkemeye kadar sürükler. </p>
<p class="calibre1">Ayaşlı ile Turan arasındaki anlaşmamazlık, Turan'ı başlıbaşına bir ev açmaya ve işini ileri götürmeye isteklendirdi. Düşündüklerini bana da açtı: </p>
<p class="calibre1">166 </p>
<p class="calibre1">- Bir ev tutmak istiyorum. Şimdiye kadar bu bir oda içindeki sıkıntıya katlandığım Hâki, yarın dışarda bir iş alırsa evi dağıtmak kolay olmaz, diye idi. </p>
<p class="calibre1">O zaman ben de birlikte gitmeyi düşünüyordum. Şimdi burasj bana daha iyi geliyor. Hâki, vazife alır giderse, kendi gitsin. Ben de burada bu sefaleti çekmekten kurtulayım. Bir küçük ev bulabilsem, diyordu. </p>
<p class="calibre1">Anladım, bir kumarevi açacak. Kumarı hem kendi seviyor, hem de kârlı </p>
<p class="calibre1">buluyor, kocasıyla Avrupa'ya bir yere gitmekten de vazgeçiyor. </p>
<p class="calibre1">Aradan çok geçmedi, bu ev tutuldu, döşendi, hazırlandı. Bir akşamüstü bankadan geldiğim zaman Turan'ın odasını boş, kapısını da açık gördüm. </p>
<p class="calibre1">Turan giderken, beni evine çağırdı: </p>
<p class="calibre1">- Sen, vaktin oldukça, sabahları bana gelirsin. Gel ama! Başka eve çıktım diye beni unutma! </p>
<p class="calibre1">Gülerek, </p>
<p class="calibre1">- Peki, dedim, ama çağırışın soğukluğu buz gibi damarlarımdan aktı. </p>
<p class="calibre1">Turan da çağırışının pek soğuk kaçtığını anladı, tamir etmek istedi: </p>
<p class="calibre1">- Bu cuma gelir misin? Seni bekleyeyim mi, dedi. </p>
<p class="calibre1">- Bu cuma için söz veremem, dedim. </p>
<p class="calibre1">- Eh, ne zaman istersen. Sen misafir değilsin ya! Karşılık yok! Böylece ayrıldık. </p>
<p class="calibre1">Tabii gitmedim, bir daaha da Turan'ı görmedim. </p>
<p class="calibre1">Ondan boş kalan odaya Faika kendi odasındaki fazla eşyayı getirdi, birkaç gün sonra da Ayaşlının oğlu orada yatmaya başladı. </p>
<p class="calibre1">İlk boş kaldığı gün gittim, odaya baktım: Paravanın, yatağın, divanın yerlerini gezdim. Bu kadarcık yere, sırasına göre, altı-yedi kişi nasıl sığmış, oturmuşuz? </p>
<p class="calibre1">Oda bo- </p>
<p class="calibre1">167 </p>
<p class="calibre1">saldıktan sonra büyüyeceğine küçülmüş. Duvarda benim Turan'a verdiğim fotoğrafın iliştirildiği çiviler duruyor. </p>
<p class="calibre1">Keşke o. fotoğrafı da ona vermeseydim! İçimde gizli bir tasa, bir hüzün de yok değil. Turan gitti, burada hepimizin gönlünde bir boşluk bıraktı. Bu boşluktan başka Ayaşlıda derin bir pişmanlık da kaldı. Turan Hanımın ev tutması, çıkması doğrulaştıkça Ayaşlıyı, gözle görünür bir telaş aldı. Onun evden çıktığını hiç istemedi. Hele bir zaman sonra, Turan Hanımın evini düzüp kapısını kibar misafirlere açtığı duyulmaya başladıktan sonra Turan Hanımın elden kaçırılacak karı olmadığını söylemeye koyuldu. Hasan Beye demiş ki: </p>
<p class="calibre1">- O apartıman gibi bir karı idi, yazık ben idare edemedim; şimdi gitti, etek dolusu para kazanıyor! </p>
<p class="calibre1">Turan gittiği günlerde İffet Hanımı da "Bakım Yurdu" Hastanesine kaldırdılar. </p>
<p class="calibre1">İstanbul'dan geldiğinin ertesi günü İffet Hanım sancılarla yatmış, hastalanmıştı. </p>
<p class="calibre1">Hekimler birkaç gün evde bakmak istediler ise de evde bakılmasının çok güç olacağı anlaşıldığından hastaneye götürülmesini istediler, kocası da hemen o gün kadını kaldırdı. Çocuk için bir kadın tutmuşlardı, gündüz o kadın, gece de babası oğlana bakmaya başladılar. Çocuk gündüzleri evde bulunmuyor; </p>
<p class="calibre1">Abdülkerim yatıp uyuyor, geceleri de oğlan uyandıkça avutmaya çalışıyor ve çocuk onun elinde kaldıkça büsbütün huysuzlaşıyordu. Gece tutturup saatlerce ağlıyor, ne kadar alışık olsa da babasını canından bezdiriyordu. Çocuk ağladığı geceler Abdülkerim uykusuz kaldığı için gündüz olunca çocuğu kadına verip kendisi uykuya yatıyor, sonra kalkıp karısına uğruyor, oradan da işine gidiyor ve beni gördükçe çıldırmak üzere olduğunu anlatıyordu. </p>
<p class="calibre1">Turan gittikten sonra, İffet Hanım da hastaneye </p>
<p class="calibre1">168 </p>
<p class="calibre1">girdiği için, eğer geceleri çocuğun sesi duyulmasa dairemiz büsbütün sessiz kalacaktı. </p>
<p class="calibre1">Turan'ın çıkacağını Fahri'ye haber vermiştim. O gittikten bir gün sonra Fahri'nin evine gittim, kendisine, </p>
<p class="calibre1">- Hadi, dedim, beni evlendirecek misin, ne yapacaksın! Karı gitti! </p>
<p class="calibre1">- Karı gitti, yani başka eve çıktı, gene burada değil mi? </p>
<p class="calibre1">- Burada olsun, bana ne? </p>
<p class="calibre1">- Gene evine gidersin! </p>
<p class="calibre1">- Gidemem. Rahat ol, gidemem. Çünkü öyle yarım ağız bir çağırdı ki, hiç sorma!.. Yani senin anlayacağın, beni bıraktı, boşadı... Ne dersen de! </p>
<p class="calibre1">- Ben o karının senin yakanı bırakacağına hiç inanmam! </p>
<p class="calibre1">- İnan. Ben bir daha onun evine gitmem. </p>
<p class="calibre1">- O sana gelir! </p>
<p class="calibre1">- Gelmez. Gelse böyle ayrılmazdı. </p>
<p class="calibre1">- Adam sen de. Böyle karıların ölçüsü terazisi olur mu? Yarın bakarsın, gene azar, gelir seni bulur. </p>
<p class="calibre1">- Azarsa gider başkalarını bulur, bak görürsün. </p>
<p class="calibre1">- Eh, görürüz. </p>
<p class="calibre1">24 </p>
<p class="calibre1">Turan gitti, bir ay kadar başımız dinç yaşadıktan sonra, günün birinde ansızın bir büyük tasaya düştük. Hasan Beye inme indi. </p>
<p class="calibre1">O gün, öğleden sonra, bankada çalışıyordum, bir telefon; Ayaşlı telefon ediyor: </p>
<p class="calibre1">- Ben İbrahim. </p>
<p class="calibre1">169 </p>
<p class="calibre1">- Anladım İbrahim Efendi, ne var? </p>
<p class="calibre1">- Siz biraz buraya gelseniz... </p>
<p class="calibre1">- Orası neresi? </p>
<p class="calibre1">- Burası Merkez eczanesi... </p>
<p class="calibre1">- Geleyim ne var? </p>
<p class="calibre1">- Hiç. Hasan Bey biraz keyifsizlendi de... </p>
<p class="calibre1">- Şimdi geliyorum. Sen orada mısın? </p>
<p class="calibre1">- Buradayım. </p>
<p class="calibre1">Telefonu kapadım, koştum. Hasan Bey eczanede yok. </p>
<p class="calibre1">- Nerede Hasan Bey? . </p>
<p class="calibre1">- Hasan Bey kahvede, buraya getirecektik, doktor bey, "Yerinden kaldırmayın" </p>
<p class="calibre1">dedi. </p>
<p class="calibre1">Ayaşlı bu sözü söylerken, orada oturan genç bir adamı gösterdi. </p>
<p class="calibre1">- Nedir, doktor bey hastalık, dedim. </p>
<p class="calibre1">- Bir baygınlık geçiriyor, dedi, yerinden kaldırılsa bile çok ihtimam etmeli. </p>
<p class="calibre1">Ayaşlı dedi ki: </p>
<p class="calibre1">- Belediye hekimi de orada, gidelim bakalım. Ben hemen telefona sarıldım. </p>
<p class="calibre1">Fahri'yi buldum. </p>
<p class="calibre1">- Ha, şimdi geliyorum, ben gelinceye kadar bir şey yapmayın, dedi. </p>
<p class="calibre1">Ayaşlı ile gittik. Orada yakında bir kahvenin arkasında bir odada Hasan Bey kendinden geçmiş yatıyor. O kadar fena oldum ki, utanmasam ağlayacaktım. </p>
<p class="calibre1">Ayaşlı benden beş beter. </p>
<p class="calibre1">- Nasıl olmuş, diye sordum. </p>
<p class="calibre1">- Burada kahvede oturuyormuş, fenalık gelmiş düşmüş, buraya kaldırmışlar. Bu kahveci beni tanır, hemen bir adam koşturmuş, geldim, bunu böyle buldum. Size telefon ettim. </p>
<p class="calibre1">170 </p>
<p class="calibre1">Belediye hekimi yok, dışarıya çıkmış. Biraz sonra Fahri geldi. Etrafına bakındı, hastaya baktı. Bana dedi ki: </p>
<p class="calibre1">- Bunu yerinden kaldırmak doğru olma^ ama, bu viranede de bırakamayız, ben telefon edeyim de hastaneye kaldıralım. </p>
<p class="calibre1">Telefon etti, otomobil geldi. Hademe geldi. Hasan Beyi elden geldiği kadar kımıldatmadan, sarsmadan otomobile koyduk, hastanenin alt kat odalarından birine yatırdık. Belediye hekimi Hasan Beyden biraz kan almış. Hastaneye gider gitmez gene kan aldırdılar, kâfuru şırınga ettiler, daha bilmem neler yaptılar, hasta açılmadı. </p>
<p class="calibre1">Fahri'ye sordum. </p>
<p class="calibre1">- Açılır mı, dedim. </p>
<p class="calibre1">- Açılabilir, dedi. </p>
<p class="calibre1">Ayaşlı, hastane idare müdürünün odasına gitmiş, kapının yanına oturmuş, hem uzaktan hasta odasını gözetliyor, hem de cigarının birini yakıp birini söndürüyor. </p>
<p class="calibre1">Başhekim işitmiş, geldi baktı. Başhekim de babamın pek yakın dostlarından olduğu için tanışırız. Beni odasına götürdü, konuştuk, biraz avundum, ama içimdeki coşkunluğu yenemiyorum. </p>
<p class="calibre1">Biz konuşurken Fahri geldi, </p>
<p class="calibre1">- Açılıyor, dedi. </p>
<p class="calibre1">- Ben yanına gideyim mi, dedim. </p>
<p class="calibre1">- Yarın sabah görürsün, dedi. </p>
<p class="calibre1">Başhekim Hasan Beyi tanımıyor, kim olduğunu benden soruyor, ben </p>
<p class="calibre1">söylüyorum, Fahri de ayakta duruyordu. Aklıma geldi: </p>
<p class="calibre1">- Hasan Beyin, bir kızı vardır, ona haber versek mi, diye sordum. </p>
<p class="calibre1">Fahri, </p>
<p class="calibre1">171 </p>
<p class="calibre1">- E, vermeli ya, dedi. </p>
<p class="calibre1">- Bu hastalık Hasan Beyi götürür mü dersiniz? Başhekim cevap verdi: </p>
<p class="calibre1">- Götürmez inşallah, ama kızına haber verilse bence iyi olur. </p>
<p class="calibre1">- Ya gelir de babasının ölüsünü bulursa! Fahri dedi ki: </p>
<p class="calibre1">- Böyle bir şey bilmem olur mu? Belki ölür, belki de daha beş yıl, on yıl yaşar! </p>
<p class="calibre1">Harber vermezsen babasının ölüsünü de bulamaz ya! </p>
<p class="calibre1">Fahri ile başhekimin yanından çıkıp aşağı" indik, hekimlerin odasına girdik... </p>
<p class="calibre1">Ayaşlı da geldi. Orada yeniden kızına haber verip vermemek konuşuldu. Bizi dinleyenlerin hepsi kızına haber verilmesini doğru buldular. Yazmak kararlaştı ama bu sefer de ben kızın adresini bilmiyorum. </p>
<p class="calibre1">Biri sordu: </p>
<p class="calibre1">- Kızın adı ne? </p>
<p class="calibre1">- Onu da bilmem... </p>
<p class="calibre1">- Oraya polise bir mektup yazılsa! Bir başkası: </p>
<p class="calibre1">- Olmaz, gider bir biçimsiz lakırdı ederler!.. </p>
<p class="calibre1">- Hasan Bey açılmış ise ondan soramaz mıyız? </p>
<p class="calibre1">- Olmaz!.. </p>
<p class="calibre1">Gene benim aklıma geldi: </p>
<p class="calibre1">- Yahu, orada bizim bankanın şube memuru var, ona yazarım! </p>
<p class="calibre1">- Olur, dediler. </p>
<p class="calibre1">Hasan Beyin üstünden çıkan bir posta varakasından da kızın adının Selime olduğunu öğrendik. Banka memuruna yazacak olduktan sonra kızın adını </p>
<p class="calibre1">bilmesek de olabilirdi. </p>
<p class="calibre1">172 </p>
<p class="calibre1">Hemen telgrafı yazdık, Ayaşlı aldı götürdü. Hekimlerden birkaçı gittiler, kalanlar da oyuna oturdular. Fahri ile biz yemeğe eve gittik. Eve gidince Fahri bana dedi ki: </p>
<p class="calibre1">- Sana ilaç vereyim mi? Çok sinirlisin? Haydi biraz yemek yiyelim, sonra gene hastaneye gideriz... </p>
<p class="calibre1">- Yiyelim, ama benim hiç isteğim yok. </p>
<p class="calibre1">- İki dolu içelim mi? İyidir... </p>
<p class="calibre1">- İçelim... Şimdi kızına da yazdık, bu adam da ölürse!. </p>
<p class="calibre1">- Bana bak, nasıl olsa günün birinde bu adam ölecek, kızı da bunu görecek... Bu, bugün olmuş yahut yarın ne fark eder? </p>
<p class="calibre1">- Canım bırak, acıklıdır ya, çekeceğiz... Getir sen içelim, bu gönül ağrısı başka türlü uyumaz!.. </p>
<p class="calibre1">Fahri yüzüme baktı. </p>
<p class="calibre1">- Sen ne tuhaf adamsın, dedi. </p>
<p class="calibre1">- Bana sorar mısın sen: Böyle geceleri de yaşadım diye hayat defterine yazmamalı!.. </p>
<p class="calibre1">Bunlar ne laflar canım, yaz yazma yaşayacak değil misin? Yazarsan ne olur, yazmazsan ne olacak? </p>
<p class="calibre1">- Kendi kendini aldatmış olursun. </p>
<p class="calibre1">- Haydi canım, bırak bunları. İç şimdi. </p>
<p class="calibre1">Biz yemek yerken telefon çaldı. Fahri gitti. Bizim müdür telefon ediyormuş.. </p>
<p class="calibre1">Neredense haber almış, soruyor. Anlattık. </p>
<p class="calibre1">Yemekten sonra yeniden hastaneye gittik. Hasan Beyin uyuduğunu söylüyorlar. </p>
<p class="calibre1">Biz idare müdürünün odasında otururken hastabakıcı geldi. Hasan Beyin inlediğini haber verdi. Nöbetçi hekim gitti, geldi. </p>
<p class="calibre1">- Bir şey yok, dedi. </p>
<p class="calibre1">Gece yarısından iki saat sonraya kadar hastanede </p>
<p class="calibre1">173 </p>
<p class="calibre1">kaldıktan sonra eve geldim. Kötü! Karanlık, kimseler yok. Abdülkerim'in çocuğu uluyor. Ben böyle çocuk görmedim. Tıpkı kurtlar gibi uluyor... </p>
<p class="calibre1">Ertesi sabah, ilkin Ayaşlı geldi, sonra Faika geldi, Hasan Beyi sordu, Fuat geldi, Şefik Bey, İskender odama geldiler. </p>
<p class="calibre1">Ayaşlı diyor ki, birkaç gün evvelden Hasan Beyde bir dalgınlık varmış. Sözünü bile şaşmyormuş, Ayaşlıya, </p>
<p class="calibre1">- Burası Samsun değil mi, diye sormuş... Ayaşlı şaşırmış. Biraz sonra gene düzeltmiş, </p>
<p class="calibre1">- Ben şaşırdım, bana birdenbire Samsun'dayım gibi geldi, demiş. </p>
<p class="calibre1">Biz konuşurken dün yazdığımız telgrafın karşılığı geldi. "Selime Hanım hemen yola çıktı" yazılıyor. </p>
<p class="calibre1">Hastaneye gittim, Hasan Beyin kendini bildiğini ve uykuda olduğunu söylediler. </p>
<p class="calibre1">Fahri gelmemiş. Evine gittim, telgrafı gösterdim. Fahri dedi ki: </p>
<p class="calibre1">- Sen istasyona gitmelisin, istersen onu doğru buraya getirme... Belki sinirli bir şeydir. Başka bir yere indirelim... </p>
<p class="calibre1">- Nereye götürebiliriz? Bir otele filan! Ben kızı da tanımıyorum... </p>
<p class="calibre1">- İstersen yanına bir hademe de al. </p>
<p class="calibre1">- Hademe tanır mı? </p>
<p class="calibre1">- Yok onun için değil, sana yardım eder. </p>
<p class="calibre1">- İstemem... </p>
<p class="calibre1">O akşam trenine gittim, kimse çıkmadı, ertesi sabah gene kimse yok. Akşam trenden genç bir kadın çıktı, oraya iki çanta koydu, beklemeye başladı. Yanına sokuldum konuşacaktım, o sırada vagondan bir erkek indi, ikisi birlikte gittiler. </p>
<p class="calibre1">Acaba bu muydu? Bir erkekle birlikte gelmiş olabilir. Uzun boylu bir kadın, Hasan Beye de </p>
<p class="calibre1">174 </p>
<p class="calibre1">benziyordu. Eğer bunlarsa şimdi beni aramaya gitmişlerdir! Başka yolcu yok... </p>
<p class="calibre1">Dönecektim, şoför Etem Efendi, beni tanır, koşarak geldi. </p>
<p class="calibre1">- Burada bir hanım sizin evi arıyor, dedi. </p>
<p class="calibre1">- Hani, ben de onu bekliyorum. </p>
<p class="calibre1">Otomobilin yanında, koyu nefti mantolu genç bir kız duruyordu. </p>
<p class="calibre1">- Hoş geldiniz!.. </p>
<p class="calibre1">- Hoş bulduk, babam nasıl? </p>
<p class="calibre1">- Hastadır, dedim. </p>
<p class="calibre1">- Sizde mi? </p>
<p class="calibre1">- Hastanededir. </p>
<p class="calibre1">- Bana gösterirler mi? </p>
<p class="calibre1">- Niçin göstermesinler? </p>
<p class="calibre1">- Gidelim, kendisini göreyim. </p>
<p class="calibre1">Selime Hanım babası gibi sarışın, mavi yahut yeşil gözlü, yalnız Hasan Bey gibi uzun boylu değil, kadının orta boylusu, incerek bir kız... Uzunca bir yolculuk yapmış, birçok da ağlamış, geceyi uykusuz sabah etmiş, yorgunluk yüzünden okunuyor, bunla beraber kendini bırakmış değil. Otomobilde birazcık daha ağladı. </p>
<p class="calibre1">Birlikte hasta yoklama odasına girdik. Fahri geldi. Selime Hanımı görür görmez babasını görebileceğini söyledi ve bizi başhekimin odasına götürdü. Giderken yolda Selime Hanıma dedi ki: </p>
<p class="calibre1">- Daha tehlike vardır. Hastalık bugünlerde hafifleyebilir. Hasta hiç </p>
<p class="calibre1">kımıldamamalı, yorulmamalı ve müteessir olmamalıdır. Siz hastanın yanında sanki </p>
<p class="calibre1">çoktan burada imişsiniz gibi bulunursunuz!.. </p>
<p class="calibre1">Selime başhekimle konuşurken Fahri bana dedi ki: </p>
<p class="calibre1">- Aklı başında bir kız, geldiği babası için daha iyi oldu. </p>
<p class="calibre1">175 </p>
<p class="calibre1">Biraz sonra Hasan Beyin yanına gittik. Selime Hanım oda kapısında durdu, sonra gitti yatağın yanına oturdu. Zavallı bizim Hasan Bey, Berin'in resimlerine model olmuş. Sakalı uzamış, gözleri çukura kaçmış, burun kanatları yapışmış, elleri yorganın üstünde, yarı baygın yatıyordu. Bu baygınlığı içinde de kendini biraz biliyor olmalı ki, Selime Hanımın geldiğini anladı ve sol elini kaldırıp onun başına kodu, doğrulmak ister gibi kımıldadı. Hastabakıcı kadın bırakmadı. </p>
<p class="calibre1">Hasan Beyin dalgın ruhunun gizli bir köşesinde, hasta olduğunu, ölümle yüz yüze durduğunu bilen ve kızını düşünen bir nokta uyanık kalmış. </p>
<p class="calibre1">Odadan çıktıktan sonra Fahri'ye, </p>
<p class="calibre1">- Nasıl anladı, dedim. </p>
<p class="calibre1">- Zaten akşamki kadar değil, biraz duyuyor, dedi. </p>
<p class="calibre1">25 </p>
<p class="calibre1">Ertesi günü Hasan Beye uğradığım zaman onu çok değişmiş, iyileşmiş gibi gördüm: </p>
<p class="calibre1">Açılmış, gözleri iyi bakmaya başlamış, lakırdı bile etmiş. Sözleri daha pek iyi anlaşılmıyormuş. Hastabakıcı kız Hasan Beyin gece dalgınlık içinde türkü çağırdığını söylüyor. Selime Hanım uyumuş, dinlenmiş, rengi biraz yerine gelmiş, hastabakıcılar gibi arkasına bir gömlek giymiş, babasının yanında iken bizim yanımıza, hekimlerin odasına indi. </p>
<p class="calibre1">Fahri, Selime Hanım, nöbetçi hekimi Cemal Bey, ben oturduk, birlikte yemek yedik. Yemekte Selime Hanım bana yolculuğunu anlattı: Ayvalık'tan Karaköy'e kadar otomobil ile gelmiş, Ayvalık'tan yanına aldığı kadın yolda hastalanmış, onu Bursa'dan geri çevirmiş. Selime </p>
<p class="calibre1">176 </p>
<p class="calibre1">Hanım konuşurken biraz gülüyor, sonra biraz susup düşününce yeniden yüzü bulutlanıyordu. </p>
<p class="calibre1">Bir aralık ikimiz odada yalnız kaldık, Hasan Beyin işlerini konuştuk. Babası kızına hiçbir şey haber yermemiş, Selime Hanım babasının işlerinden hemen hiçbir şey bilmiyor. </p>
<p class="calibre1">- Babam, ne anneme kendi işlerini söylerdi, ne de bana. Ben kendi işlerimizi, dışardan, komşulardan öğrenirim. </p>
<p class="calibre1">Eski terbiye öyle idi ya, benim babam da, beni hangi mektebe vereceğini bile bana söylemezdi. </p>
<p class="calibre1">Buradan söz açıldı, biraz da memleketlerimizden ve memleketlilerimizden, tanıdıklarımızın nerelerde olduklarını, nasıl yaşadıklarını, konuştuk. Selime Hanım bizim memleketi, hemen hiç bilmiyor ama, İstanbul'da oldukları zaman orada yerleşmiş olanlarla İstanbul'a sık sık gelip gidenler ile tanışmış olduğu için, birçoklarını benden iyi tanıyor. Ablam sağ iken bize bile geldiğini söylüyor. Beni de görmüş. Ben onu hiç hatırlamıyorum. </p>
<p class="calibre1">- İstasyonda trenden inince bakındım, sizi göremedim, görseydim, hemen tanırdım, hiç değişmemişsiniz, diyor. </p>
<p class="calibre1">Ben onu görseydim, hiç tanımazdım, sonra bu endam, bu kıyafette Hasan Beyin kızı olacağını da sanmazdım! </p>
<p class="calibre1">Kocasını sordum. </p>
<p class="calibre1">- Ayrıldıktan sonra, hiç bilmiyorum, dedi. </p>
<p class="calibre1">- Bilmem, hiçbir münasebet düştü de size söyledi mi? O benim mektep </p>
<p class="calibre1">arkadaşımdı. </p>
<p class="calibre1">- Biz onunla bir kere olsun oturup, konuşmadık ki! Zaten tamam üç hafta üç gün evli durduk, sonra ayrıldık. </p>
<p class="calibre1">177 </p>
<p class="calibre1">- O daha mektepte iken işi azıtmıştı, içerdi. Siz evleneceğiniz sıralarda ben Samsun'a gelmiştim. Siz İstanbul'a gitmiştiniz. Hasan Beye söyledim, "Bu iyi çocuktu ama geçti, şimdi buna kız verilmez" dedim. Bana "Hepimiz içerdik, sarhoştan kötülük gelmez" dedi! </p>
<p class="calibre1">- Ha, evet, babamda da, annemde de böyle bir fikir vardı! Bu adamı bize orada başkaları da söylediler. İşlerimiz bozuldu, babam beni bir ayak evvel evlendirmeye bakıyordu. Orada bir Karaferyeli de babamın aklını çeldi, kim ne dedi ise kulak vermedi. "Hasan Bey bir gece bu adamla iç, otur, sonra kızını ver" </p>
<p class="calibre1">dediler, ona da aldırmadı. İşte sonrası böyle oldu. </p>
<p class="calibre1">- Bu sefer burada konuştuğumuz zaman söz açıldı da kendisi de söylüyor: "Ben yaptım" diyor. </p>
<p class="calibre1">- Babamdan çok, annem rahmetli yaptı. Eğer annem istemeseydi, önüne geçirdi. </p>
<p class="calibre1">Sonra o da anladı ama ne fayda! Güveyleri, gelin odasına girer girmez, yıkılarak gitti, divanın üstüne sızdı. Biliyorsunuz, odaya seccade korlar, güvey namaz kılar! Ne namazı, ayakta duramıyor. Ben de kapıyı açtım-. "Yardım ediniz, bunu soyalım da yatıralım" dedim. Annem şaştı. Pek bozuldu. Bana belli etmek istemedi. Gündüz içer, gece içer, baktılar ki, başa çıkacak gibi değil, ayırdılar. </p>
<p class="calibre1">- Hasan Bey onun bu kadar sarhoş olacağını bilememişti. </p>
<p class="calibre1">- Evet, babam onu herkes gibi sandı. Babam benimle konuşmazdı ki. Ben mektebe bile annemin zoru ile gittim. Babama kalsa beni mektebe de </p>
<p class="calibre1">yollamazdı. Eğer babam beni dinleseydi... Çünkü ben bunun böyle olacağını biliyordum. Arkadaşları buna acıdıkları için işinden çıkarmıyorlarmış. </p>
<p class="calibre1">Evlendirmeleri de, belki sarhoşluğu bırakır diye olmuş. Neyse bunlar geçmiş </p>
<p class="calibre1">şeyler! </p>
<p class="calibre1">178 </p>
<p class="calibre1">Selime Hanım, yavaş yavaş konuşuyordu. Lakırdı anlatması, bakışı, beni okşadı, bana pek tatlı geldi. </p>
<p class="calibre1">Selime Hanımın dediğine bakılırsa, babasına bir yol daha inme inmiş; </p>
<p class="calibre1">Samsun'da bir akşam yemeğinde kavun yerken ağzı çarpılmış. İki hafta az çok çarpıklık kaldıktan sonra geçmiş. O zaman hekimler içkiyi, tütünü içirmemişler. </p>
<p class="calibre1">Bir zaman sonra yeniden başlamış. </p>
<p class="calibre1">- Bunu Fahri'ye söylediniz mi, dedim. </p>
<p class="calibre1">- Söyledim, dedi. </p>
<p class="calibre1">- Ne diyor? </p>
<p class="calibre1">- Bu sefer de atlatacak, diyor. </p>
<p class="calibre1">Biz Selime Hanımla konuşurken Fahri ile Cemal Bey de odaya geldiler. Fahri bana, "Eve gidelim" diye tutturdu. </p>
<p class="calibre1">- Eve şimdi gidip ne yapacağız, geçtir. Ben od.ama gideceğim. </p>
<p class="calibre1">- Odanda kara gözlülerin beklemiyorlar ya, bize gidelim işte. </p>
<p class="calibre1">- Size gidince lakırdı uzar, sonra ben uykusuz kalıyorum! </p>
<p class="calibre1">- Bizde kalırsın. Bak sana neler anlatacağım! </p>
<p class="calibre1">- Ne anlatacaksın? </p>
<p class="calibre1">- Havadisler vereceğim. </p>
<p class="calibre1">- Ben senin vereceğin havadisleri bilirim, gece yarısından sonra dinlenmez. </p>
<p class="calibre1">- Sen bana söz vermedin mi? </p>
<p class="calibre1">- Ne sözü? </p>
<p class="calibre1">- Bak, nasıl sözünden cayıyor! </p>
<p class="calibre1">- Ne sözü canım? </p>
<p class="calibre1">- Sen bana söz vermedin mi, "Kız bulalım, evlenirim" demedin mi? </p>
<p class="calibre1">- Eve gidelimin altından bak ne çıkıyor? E, dedim. </p>
<p class="calibre1">179 </p>
<p class="calibre1">Şimdi niye sözünden dönüyorsun? </p>
<p class="calibre1">Gece yarısı eve gidip evlenmek lakırdısı mı edeceğiz. </p>
<p class="calibre1">- Ederiz ya, ne olur? </p>
<p class="calibre1">- Acelesi ne, arkamızdan atlı mı kovalıyor? </p>
<p class="calibre1">- Sana yeni haberlerim var. </p>
<p class="calibre1">- Kimden? Gene o hanımdan mı? </p>
<p class="calibre1">- Ondan! </p>
<p class="calibre1">- Dinlemiyorum. </p>
<p class="calibre1">- Canım bırak şimdi, gidelim eve, dinlemezsen gene orada dinleme. </p>
<p class="calibre1">- Sana kapının önüne kadar arkadaşlık ederim. </p>
<p class="calibre1">İçeri girmem. </p>
<p class="calibre1">- Razıyım, yürü. </p>
<p class="calibre1">Fahri ile çıktık. Yolda bana gene Melek Hanımın lakırdısını açacak sanıyordum, açmadı, Selime Hanım için bir koca çıkmış, onu söyledi: </p>
<p class="calibre1">- Bana bak, bu senin hısım kocaya varmaz mı? </p>
<p class="calibre1">- Benim hısım kim oluyor? </p>
<p class="calibre1">- Hasan Beyin kızı be! </p>
<p class="calibre1">- Ha, e? </p>
<p class="calibre1">- Kocaya varmaz mı? </p>
<p class="calibre1">- Bilmem, belki varır, ne olacak? </p>
<p class="calibre1">- Ona bir koca çıktı da! -Kim? </p>
<p class="calibre1">- Bizim mikropçu! Halit Ahmet. </p>
<p class="calibre1">-Hı. </p>
<p class="calibre1">- Bana geldi, "Acaba istesem bana varır mı?" diyor. </p>
<p class="calibre1">- Bilmem, belki varır ama, babası hasta iken... </p>
<p class="calibre1">- Babası ölmese bile yarım adam sayılır. Bunun başka kimsesi var mı? </p>
<p class="calibre1">180 </p>
<p class="calibre1">- Yoktur. </p>
<p class="calibre1">- Geçineceği malı, mülkü var mı? </p>
<p class="calibre1">- İşte mübadeleden birkaç parça yer verirlerse. </p>
<p class="calibre1">- Ah, mübadeleden mal verecekler! Onu geç, nasıl olsa kocaya varacak </p>
<p class="calibre1">demektir. </p>
<p class="calibre1">- Malı da olsa gene kocaya varamaz mı? </p>
<p class="calibre1">- Varır ya, ama babası ölürse yahut yarım olursa... </p>
<p class="calibre1">- Bu güzel ama, söylenir mi? </p>
<p class="calibre1">- Hem o kız değilmiş! </p>
<p class="calibre1">- Duldur. </p>
<p class="calibre1">- Hiç benzemiyor, ben onu kız sanmıştım. </p>
<p class="calibre1">- Sana dul olduğunu kim söyledi? </p>
<p class="calibre1">- Mikropçu! Hemen her şeyini öğrenmiş. Kızla da konuşmuş. </p>
<p class="calibre1">- E, kızla da konuştuysa, bize ne soruyor? </p>
<p class="calibre1">- Yok, kıza evlenmek lakırdısı etmemiş, belki onu da edecekti de babasının hasta olmasından çekindi. </p>
<p class="calibre1">- Kız buraya geleli daha iki gün oldu, ne çabuk gördü, sevdi, almaya kalktı? </p>
<p class="calibre1">- Sen herkesi kendin gibi mi sanıyorsun. Sana bir sene oldu yalvarıyorum nazlanıyorsun, daha da Allah bilir ne kadar nazını çekeceğiz! </p>
<p class="calibre1">- Yok, ciddi bir iş olması noktasından; bu doktor nasıl şeydir, sen bunu tanıyor musun? Bu sizin sınıftan mı? </p>
<p class="calibre1">- Yok, bizden sonradır. Ben kendisini burada tanıdım. Kötü çocuk değildir sanırım. Geçen sene bir hastabakıcı ile bir ilişiği olduydu, ama kulak asma. </p>
<p class="calibre1">Biraz... Nasıl diyeyim, tahtası eksikçe gibidir. Bununla alay ederler. Bu bir aralık, "Yeni bir spiroket buldum" diye tutturmuştu. Öteye beriye layihalar verdi. Avrupa hekimlerine mektuplar yazdı. Bunu burada dinlediler, söyledi, bir 181 </p>
<p class="calibre1">iş çıkaramadı. Böyle taşkınlığı vardır. Ancak koca olarak nasıldır? Fena olmasa gerek! </p>
<p class="calibre1">- Eğer kendisi kız ile konuşur, uyuşursa hiç söz yok; biz kıza, "Buna varma" </p>
<p class="calibre1">demeyiz ama, kız gelir de bizden sorarsa? O zaman bir şey söylemek ister! Değil mi? </p>
<p class="calibre1">- Mal meydanda; baksın, işine gelirse varsın. İsterse bir ay, iki ay denesin, konuşsun. Bizden ne soracak? </p>
<p class="calibre1">- Olur mu canım? Kız geldi, sordu diyelim, ne diyeceksin? Bak kendin </p>
<p class="calibre1">beğenirsen var denilmez ya. Sen bunun nereli olduğunu, anasını, babasını biliyor musun? </p>
<p class="calibre1">- Bilmiyorum ama, kendinden sorar, öğrenirim, sonra da istersen bir tahkikat yaparız. Elbette bilenler vardır. </p>
<p class="calibre1">- Ya, böyle bir şeyler yapmalı. Yalnız, böyle birkaç gün içinde görüp, sevip evlenmeye kalkışmak, ne bileyim, bana biraz aykırı geliyor. </p>
<p class="calibre1">- Herkes de senin gibi, bir kadın alacağım diye oturup senelerce düşünmez ya, evlenecek evlenir. Bir yanı pot gelirse bir kolayına bakar, yahut katlanır, oturur! O sana göre, elini şakağına dayayıp yıllarca düşüneceksin; olmadı, danışacaksın. Hü, ona insanın ömrü yetişmez! </p>
<p class="calibre1">- Eğer kız gelir de bizden sorarsa, ben bu işi kendi işimden çok düşünürüm. </p>
<p class="calibre1">Anladın mı? </p>
<p class="calibre1">- Yandılar desene!.. </p>
<p class="calibre1">- Yanarsa yanar. O da Hasan Beyin kızı olduğu için. Başka birisi olsa, hiç karışmam. Hem senin anlattığına göre, bu adamın pek dengi yerinde değil, ha? </p>
<p class="calibre1">- Canım bu çatlaklık karısı için belki daha iyidir, herifi istediği yana çeker götürür! Akıllı koca olup da onun kahrını çekeceğine... </p>
<p class="calibre1">- Bilmem, düşünmeli. Sen ona ne dedin? </p>
<p class="calibre1">- Ben bir şey demedim. Benden, "Kıza açayım mı?" </p>
<p class="calibre1">182 </p>
<p class="calibre1">diye soruyordu. "Babası hastadır, eğer kızı müsait bulursan sor" dedim. </p>
<p class="calibre1">- İyi demişsin, sorsun. Eğer kız bize sorarsa o zaman düşünürüz. Babası açılırsa aralarında işi konuşsunlar. Yalnız Hasan Bey böyle hasta iken kızın bu işe razı olacağını hiç aklım kesmez. </p>
<p class="calibre1">- Nene gerek, o kızın damarını bulur, gönlünü yaparsa yapar, yapamaz da azar işitirse onu da kendi bilir. Ha? </p>
<p class="calibre1">Fahri evine girdi, ben de odama gittim. </p>
<p class="calibre1">26 </p>
<p class="calibre1">Ertesi günü hastaneye gittim. Hasan Beyin beni görmek istediğini söylediler. </p>
<p class="calibre1">Onu iyileşmiş, daha açılmış buldum. Beni görünce sevindi, ağlar gibi oldu. </p>
<p class="calibre1">Odada bulunan Selime Hanım ile hastabakıcı bizi yalnız bıraktılar. Hasan Beyin yatağı yanına oturdum. Dili dolaşıyor, her söylediği kolaylıkla anlaşılmıyordu. </p>
<p class="calibre1">Bana dedi ki: </p>
<p class="calibre1">- Ben iyiyim ya, eh gene artık evvel Allah sonra sen!.. Hah, işte bu kadar... </p>
<p class="calibre1">Gayri sen nasıl bilirsen... İşte bu! Ana da sen, baba da sen. Davranırım belki... </p>
<p class="calibre1">Baksan zararım yok ama kulak asma... Evvel Allah sonra sen... </p>
<p class="calibre1">Elini öptüm. </p>
<p class="calibre1">- Ömrün uzun olsun, dedi. </p>
<p class="calibre1">Odadan çıktım. Gözlerimden yaş geldi. Selime ile hastabakıcı kapı önünde idiler. İdare müdürünün odasına girdim. Orada kendimi topladım. Biraz sonra Selime geldi, yanıma sokularak, </p>
<p class="calibre1">- Babamı nasıl buldunuz, diye sordu. </p>
<p class="calibre1">183 </p>
<p class="calibre1">- Artık açılıyor, dedim. </p>
<p class="calibre1">- Ben de öyle görüyorum, dedi, daha çabuk açılacak ama çok düşünüyor, çok üzülüyor. </p>
<p class="calibre1">- Evet. </p>
<p class="calibre1">- Dün gece siz gittikten sonra sizi sordu. "Çağıralım" dedim, istemedi. </p>
<p class="calibre1">- Beni ne zaman sorarsa, siz kendisinden sormayınız, bana telefon ediniz, yahut Fahri'ye haber verin. </p>
<p class="calibre1">Biz konuşurken Fahri geldi. </p>
<p class="calibre1">- Eh, artık büyükbaba da oldun, uğurlu kademli olsun, dedi. </p>
<p class="calibre1">- Kim? Ben mi? </p>
<p class="calibre1">- Sen ya! </p>
<p class="calibre1">- Baba olmadan? </p>
<p class="calibre1">- Kısmetin gür!.. </p>
<p class="calibre1">- Nasıl oldu da oldum? </p>
<p class="calibre1">- Senin kızın bir oğlu oldu! </p>
<p class="calibre1">- Hangi kızın? </p>
<p class="calibre1">- Hizmetçi yok muydu, hani bana yollamıştın? </p>
<p class="calibre1">- Ha, Halide olacak. İkinci çocuğu mu? </p>
<p class="calibre1">- Öyle ya. Birinciyi çalışa çalışa yolladı. </p>
<p class="calibre1">- Şimdi burada mı? </p>
<p class="calibre1">- Yok, doğumevinden bana telefon ettirmiş. "Burada bir kadın var, kurtulduğunu size haber vermemizi istiyor" dediler. Ben yanlış bir şey olacak diye düşündüm. </p>
<p class="calibre1">Doktora telefon ettim. Anlaşıldı. Kendi çok sevinmiş de biz de seviniriz diye telefon ettirmiş. Biz ona "Düşürme" demiştik ya! </p>
<p class="calibre1">- Bana acıklı geldi, dedim. </p>
<p class="calibre1">- Eh, biraz! </p>
<p class="calibre1">- Sen ona bir demet çiçek yolla! Nedense benden çekiniyor. </p>
<p class="calibre1">184 </p>
<p class="calibre1">- Ha, polis meselesinden sonra senden çekiniyor. </p>
<p class="calibre1">- Çiçekleri yolla ama unutma. </p>
<p class="calibre1">- Yollarım! </p>
<p class="calibre1">- Belki sana da telefon etmiştir. ' </p>
<p class="calibre1">- Hiç sanmam! </p>
<p class="calibre1">- Sen onun herifini hiç gördün mü? </p>
<p class="calibre1">- Görmedim. </p>
<p class="calibre1">- Görecek şey, hani, haylaz, orta mektep kaçkınları vardır. Onlardan. Ben onu görünce kendimden soğudum!.. </p>
<p class="calibre1">- Niçin? </p>
<p class="calibre1">- Bak kimler baba oluyorlar da biz olamıyoruz. Hele sen! Bu kadar da sana yalvarıyorum! </p>
<p class="calibre1">- Ne yalvarıyorsun? Evvel sen evlen de beni utandır. Biz Fahri ile konuşurken Ayaşlı geldi. Bana, </p>
<p class="calibre1">- Nasıl Hasan Bey, diye sordu. </p>
<p class="calibre1">- Bugün her günkünden biraz daha iyidir, dedim. </p>
<p class="calibre1">- Onun bir alacağı vardı, ben onu bugün alıverdim. Şimdi ona nasıl verelim? </p>
<p class="calibre1">- Bilmem, verelim. İstersen sen kendin ver. </p>
<p class="calibre1">- Bir imza ister de... </p>
<p class="calibre1">- İmza da atar bence, ama bir yol Fahri'ye soralım. </p>
<p class="calibre1">- Kızı babasının yerine imza etse olmaz mı? </p>
<p class="calibre1">- Eğer verecekli razı olursa eder. </p>
<p class="calibre1">- Verecekli burada, dur bir sorayım. Ayaşlı gitti, geldi, </p>
<p class="calibre1">- Razı oluyor, dedi. </p>
<p class="calibre1">Selime Hanımı çağırdık. İmza etti. Götürdü, babasının da parmağını bastırdı; onu da başhekime tasdik ettirdi. Oldu. </p>
<p class="calibre1">Hasta olalıdan beri Hasan Beye gösterdiği sevgi ve dostluk, Ayaşlıyı bana sevdirdi. Eskiden de onu sevmez-185 </p>
<p class="calibre1">dim, desem yalan olur. Ayaşlı haydut adamdır, sert adamdır, zor zamanda kendisine güvenilir adamdır, sevgisinde, kendisince iyi bildiği, hak bildiği şeylerde kuvvetli, canlı bir adamdır. Ahlak telakkileri herkese uymaz. Onun bu tarafına bakmamalı.. </p>
<p class="calibre1">Hasan Bey hasta düştükten sonra Ayaşlı işini gücünü bırakıp onun </p>
<p class="calibre1">toplanabilecek işleri arkasından koşmaya başladı. En az günde iki kere Hasan Beyi yokluyor ve Hasan Beyi kaybetmek korkusu gözlerinden okunuyordu. </p>
<p class="calibre1">- Hasan Beyin işinin kâğıtları sizde varsa bana verin, ben dairelerden çıkartayım, size haber vereyim, dedi. </p>
<p class="calibre1">- İyi olur, dedim. </p>
<p class="calibre1">Hasan Beyin mübadeledeki işini takip etmeye başladı. </p>
<p class="calibre1">Ayaşlı gittikten sonra ben gene hastanede kaldım ve kahvesini içmek için başhekimin odasına çıktım. Nöbetçi hekimi Şevki Beyle Fahri de oraya geldiler. </p>
<p class="calibre1">Yanlış gelmiş bir ilaç üzerine konuşmaya başladılar. Eczacıyı çağırdılar, bilmem nereye telefon ettiler. Selime Hanım bir aralık geldi, Fahri'den bir şey sordu, gitti. Babası için bir şey sormuş olsa gerek. </p>
<p class="calibre1">Başhekim vilayete gidecekmiş, bizden izin istedi. Ben de aşağı, Fahri'nin odasına indim. Şevki Beyle Fahri oraya geldiler, gene bu yanlış gelmiş ilaç lakırdısı ediliyordu. </p>
<p class="calibre1">Hasan Beye bugün her günden fazla acıyordum. İçimde onun öleceği korkusu vardı, herkes konuşuyor, ben onları dinlemiyordum. Yalnız kalmak istemiyor, onun için buradan ayrılmıyordum. </p>
<p class="calibre1">Odaya, gözüne cam batmış bir adam getirdiler, göz hekimini beklemeye başladı. </p>
<p class="calibre1">Kimse onunla meşgul değil. Giren, çıkanlar hep yanlış gelmiş ilaç derdine düşmüşler, onun lakırdısını ediyorlar. Şevki Bey, nedense, bu yanlış </p>
<p class="calibre1">186 </p>
<p class="calibre1">gelmiş ilaçlar işine takılmış, kendini ayıramıyordu, herkesi de beraber sürüklüyor. İçim sıkıldı, yaklaştım, yavaşça Fahri'ye dedim ki: </p>
<p class="calibre1">- Bana bak, bırak şimdi bu ilaçları, bana küfür ettireceksin, herifin gözüne cam batmış, bir saattir burada uğunuyor, siz de mühim bir işmiş gibi, bu Allanın belası ilaç peşine düşmüşsünüz! Kim bilir Şevki'nin ne dalgası-dır. </p>
<p class="calibre1">Fahri o adamın orada olduğunun da farkında değilmiş. </p>
<p class="calibre1">Hademeyi çağırdı, </p>
<p class="calibre1">- Bu adamı burada ne bekletiyorsunuz, diye sordu. Hademe bilmiyor ve yanlış </p>
<p class="calibre1">anladı, o adamı dışarı çıkarmaya kalkıştı. </p>
<p class="calibre1">- Ulan dışarı çıkarıp ne yapacaksın? </p>
<p class="calibre1">- Siz buyurdunuz! </p>
<p class="calibre1">- Ben sana dışarı çıkar mı dedim? Bak gözü hasta, bunu buraya kim getirdi bıraktı? </p>
<p class="calibre1">- O da belli değil. </p>
<p class="calibre1">- İrfan Bey nerede? </p>
<p class="calibre1">Onu da bilmiyorlar. Bağrış çağrış, azar en sonunda anlaşıldı ki, göz hekimi İrfan Bey gelmiş, hastalarına bakmış, işini bitirmiş, gitmiş. Ne olacak şimdi? </p>
<p class="calibre1">Telefon, İrfan Beyi arıyorlar. Yok! Nereye gitmiş, kimse bilmiyor. Hasta da uğunuyor. </p>
<p class="calibre1">Bu aralıkta Şevki Bey gene, gelip gidiyor, ilaç lakırdısı ediyor. En sonunda Fahri de bıktı. </p>
<p class="calibre1">- Ne yapayım birader, dedi, hem ne düşüyorsun bunun üstüne bu kadar? Bu cenabet kırk yılda bir kullanılmaz. Bir hasta mı var? </p>
<p class="calibre1">Şevki Bey gitti, gelmedi, göz hekimini de sonunda evinde buldular, hastayı yolladılar, ortalık biraz dinlendi. </p>
<p class="calibre1">187 </p>
<p class="calibre1">Ben de Fahri'yi yalnız bulup Hasan Beyin bana vasiyet ettiğini anlatmak istiyordum. Olmadı, odaya Selime geldi, arkasından da Doktor Halit Ahmet kapıdan girdi. </p>
<p class="calibre1">Fahri'ye dedim ki: </p>
<p class="calibre1">- Ben bugün öğle yemeğine sendeyim. </p>
<p class="calibre1">- Hadi gidelim, dedi. </p>
<p class="calibre1">- Hadi. </p>
<p class="calibre1">Gördüm ki, Selime Halit Ahmet'le odada yalnız kalmaktan çekindi. </p>
<p class="calibre1">- Siz de bizimle gelir misiniz, dedim, yemeği yer döneriz. </p>
<p class="calibre1">- Babam ararsa? </p>
<p class="calibre1">- Çok kalmayacağız ki. Uyanık mı? </p>
<p class="calibre1">- Uyuyor. </p>
<p class="calibre1">- Sorarsa yemekte olduğunuzu söylerler, bize de telefon ederler. </p>
<p class="calibre1">- Olur, dedi. </p>
<p class="calibre1">Selime Hanım giyinmeye gitti, ben Fahri'ye eledim ki: </p>
<p class="calibre1">- Senin mikropçunun işini bozdum! </p>
<p class="calibre1">- Onun işi zaten pek düzgün değil, dedi. </p>
<p class="calibre1">- Ne gibi? Kıza açılmış mı? </p>
<p class="calibre1">- Ya, açılmış da "olmaz" demiş, yahut açılmak istemiş, kız yüz vermemiş! </p>
<p class="calibre1">- O da çok üstüne düşmesin. </p>
<p class="calibre1">- Âşık be... Başka işe baktığı yok! </p>
<p class="calibre1">- Güzel ama, kızın da kocaya varacak günü değil. </p>
<p class="calibre1">- Eeee, dinler mi elin oğlu? </p>
<p class="calibre1">- Eh, denesin bakalım!.. </p>
<p class="calibre1">- Deniyor. Gece gündüz düşündüğü bu... </p>
<p class="calibre1">- Ama kızı da çok rahatsız ediyorsa, ona da bizim yol vermememiz lazım gelir. </p>
<p class="calibre1">188 </p>
<p class="calibre1">- Kız kendisi ses çıkarmadıkça bize karışmak düşer mi? </p>
<p class="calibre1">- Kız olur ki, sıkılır da söyleyemez. </p>
<p class="calibre1">- Olmaz öyle şey! </p>
<p class="calibre1">- Ben bugün kızı rahatsız gibi gördüm de onun için yemeğe çağırdım. </p>
<p class="calibre1">- Yanlış etmişsin; bu iş kaçıp kovalamadan da olur mu? Kedileri görmüyor musun, dişleye dişleye evlenirler! O kaçıp kovalamayı tabiat idare eder. Sorsan biri niçin kaçtığını, öteki niçin kovaladığını bilmez! </p>
<p class="calibre1">- Demek şimdi bunları bırakacağız, birbirini dişlesinler, ha? </p>
<p class="calibre1">- Evet bırakmalı, erkek bir koku almasa bu kadar peşine düşmezdi. </p>
<p class="calibre1">- E hadi bakalım, koklaşsınlar! </p>
<p class="calibre1">Selime bu son sözlerindi işitti ve sorar gibi de yüzüme baktı. Dilimin ucuna geldi, az daha söyleyecektim. Kendimi zor tuttum. </p>
<p class="calibre1">Yemekte Fahri gene Melek Hanım lakırdısını etmeye başladı. Ben artık </p>
<p class="calibre1">inanıyorum ki, Fahri bu kıza tutulmuştur. Onun lakırdısı olmadıkça duramıyor. </p>
<p class="calibre1">Benim evlenmem lakırdısı da bahanesi. Bugünlerde onun bir buhran, bir derin tereddüt içinde olduğunu anlıyorum. Acaba Melek Hanım onu ister mi? Sever mi? Fahri kendisini, ta çocukluğundan beri çirkin bulur, kadınların kendisine iltifat etmediklerini sanır, bu da onun hastalığıdır. Bana kalsa Melek Hanım ona isteye isteye varır. Doğrudur, belki Fahri güzel bir erkek değildir, ancak onun kadar sevimli adam az bulunur. Bunlar aklıma gelince gülümsedim. Dedim ki: </p>
<p class="calibre1">- Söylediklerin doğru ama ben koku almıyorum! Biraz evvel söylediklerin aklında mı? </p>
<p class="calibre1">189 </p>
<p class="calibre1">- Hastasın, nezle olmuşsun! </p>
<p class="calibre1">- Sen hele dur, Hasan Bey biraz daha iyileşsin de ben sana evlenmek nasıl olur anlatırım, dedim. </p>
<p class="calibre1">Fahri kendim için söylüyorum sandı: </p>
<p class="calibre1">- Sen sözünde durmazsın ki, dedi. </p>
<p class="calibre1">- E, bakalım görürüz! </p>
<p class="calibre1">Selime uyanık gözlerle bir bana bir Fahri'ye bakarak bizi dinliyor ve işittiklerini anlamak istiyordu. Onun yanında bu sözleri daha ziyade uzatmak istemedim, lakırdıyı değiştirdim. </p>
<p class="calibre1">27 </p>
<p class="calibre1">On gün kadar iyi gittikten, bizi umutlandırdıktan sonra, Hasan Bey, bir gece, birdenbire bozularak, uzun süren bir can çekişme devresi geçirip, bir ikindiüstü öldü. </p>
<p class="calibre1">Kızı, ben, Ayaşlı yas içinde kaldık. </p>
<p class="calibre1">Fahri bana dedi ki: </p>
<p class="calibre1">- Bu kızın burada kalması doğru değil, cenaze kalkarken görmesin. Onu buradan götürmeli. </p>
<p class="calibre1">- Nereye götürelim? Otele götürmeli. </p>
<p class="calibre1">- Otel bence olmaz. Gene bir eve götürmeli. </p>
<p class="calibre1">- Hangi eve? Bizim apartımana götürmek istemem. </p>
<p class="calibre1">- Müdürün evine götürsen olmaz mı? </p>
<p class="calibre1">- Müdürün evi... Olmaz. Ne münasebet! Babası ölmüş bir kadın, ağlayacak, sızlayacak. Onlar da ağlayacaklar, yahut bunu avutmaya çalışacaklar; beylik bir sürü lakırdılar. Hem ben hususi işlerimi müdüre açmak bile istemem. Senin aklında başka bir şey var da hep müdürün evi deyip duruyorsun! </p>
<p class="calibre1">- Canım ne olur, dedi ama Fahri bana hak verdi. </p>
<p class="calibre1">190 </p>
<p class="calibre1">- Gider pekâlâ otelde kalır. Ben ona en iyi otelde bir yer tutarım, dedim. </p>
<p class="calibre1">Sonra Selime'ye söylerken, isterse müdürün evine de gidebileceğini de anlattım. </p>
<p class="calibre1">- Aman kimsenin evi olmasın, benim kimseyi görecek vaktim yok, dedi. </p>
<p class="calibre1">"Sine Palas"a telefon ettim, ikinci katta bir oda hazırlattım. Selime'yi götürmek istedim, gitmedi. Babasının tabutu çıkıncaya kadar bekledi. Bütün bizim arkadaşlar, Fahri'nin arkadaşları, Ayaşlı ile kiracıları, bizim umum müdür bile hep cenazeye geldiler. </p>
<p class="calibre1">Cenaze çıktıktan yarım saat sonra Selime Hanımı otele götürdüm. Hemen hiç durmuyor, ağlıyordu. </p>
<p class="calibre1">Otele girince Selime, ilkin benden kurtulmak, yalnız kalmak istedi. </p>
<p class="calibre1">- Siz rahatsız olmayınız,, ben de biraz yatayım, dedi. Çekildim, içime de gizli bir korku geldi: Umutsuz </p>
<p class="calibre1">kaldı da kendini öldürmek ister mi? </p>
<p class="calibre1">Ben de odama gittim. Abdülkerim'le Şefik Bey geldiler, bana, "Başın sağ olsun" </p>
<p class="calibre1">dediler. Cenazede imişler. Onlar gidince ben de uzandım. Üzüntü, gönül yorgunluğu beni hasta gibi etti... </p>
<p class="calibre1">Selime ne olacak, diye düşündüm: Kimsesi yok, ama kimsesiz kadın az mı? Bir işe girer, hocalık eder, dil dersleri verir. Bir kısmeti çıkarsa kocaya gider ama, kocaya giderse ben kıskanırım! Bu kız başkasının olursa çekemem! Ben onu kimseye veremem. Uyumak için yattım ama uyuyamadım. Hasan Beyin ölüsü gözümün önünden gitmedi. İnsan ölünce ne kadar çirkin oluyor! Niçin her şey doğarken adama güzel görünüyor da ölürken çirkin? Biraz da sıtmam var! </p>
<p class="calibre1">Sabahleyin Ayaşlı ile Hasan Beyin odasını açtık, ne- </p>
<p class="calibre1">191 </p>
<p class="calibre1">si varsa gözden geçirdik. Defterlerini, kâğıtlarını topladık. Aradan biraz geçince bunları Selime'ye vermeli. İşlerine bakmak için kâğıtlarını gözden geçirdim. Ayaşlı, Hasan Beyin bütün işlerini biliyor, bana da anlattı. Mübadele işi bitse kalan işleri kolay. </p>
<p class="calibre1">Selime'ye gittim. Erken kalkmış, giyinmiş, pencerenin önüne oturmuş, elinde mendil ıslak, gözleri şiş, kan içinde, rengi uçuk. </p>
<p class="calibre1">- Nasılsınız, dedim. </p>
<p class="calibre1">- İyiyim, teşekkür ederim, dedi. Biraz durduktan sonra, </p>
<p class="calibre1">- Biri olsa da, bugün beni babamın mezarına kadar götürse. Bir daha kim bilir ne zaman görürüm, dedi. </p>
<p class="calibre1">Şaştım. </p>
<p class="calibre1">- Niçin? Siz buradan gitmek mi istiyorsunuz, diye sordum. </p>
<p class="calibre1">Gözleri yaşardı, başını çevirdi: </p>
<p class="calibre1">- Evet, dedi. </p>
<p class="calibre1">- Orada kimsen var mı? </p>
<p class="calibre1">- Yook, kim olacak! </p>
<p class="calibre1">- E burada kalsanız daha iyi değil mi? Hiçbir söz söylemedi, önüne baktı. </p>
<p class="calibre1">- Hiç olmazsa burada iki kişiyiz, benim de kimsem yok. Bana sorarsanız, ben gittiğinizi istemiyorum. Burada birlikte kalırız. </p>
<p class="calibre1">Biraz sustuktan sonra gene ben, </p>
<p class="calibre1">- Siz bilirsiniz, hiç olmazsa birkaç gün düşününüz. Burada isterseniz ayrı bir ev tutarsınız, istediğiniz gibi yaşarsınız! Bence düşünseniz iyi olur, sonra isterseniz gene gidersiniz. Değil mi? </p>
<p class="calibre1">Biraz düşündükten sonra, </p>
<p class="calibre1">- Müsaade etseniz de ben gitsem, dedi. </p>
<p class="calibre1">192 </p>
<p class="calibre1">- Siz bilirsiniz, dedim, yalnız hatırınıza fena şeyler gelmesin. Bugün yalnız kaldınız sanmayınız; sizi tanıdıktan sonra Hasan Bey sağ da olsaydı gene burada kaldığınızı isterdim. </p>
<p class="calibre1">Elindeki mendilin ucunu bükerek, </p>
<p class="calibre1">- Teşekkür ederim, dedi, siz yabancı değilsiniz, benim gitmem hayırlıdır. </p>
<p class="calibre1">Bana söyleyecek söz kalmadı: </p>
<p class="calibre1">- Siz bilirsiniz, dedim. </p>
<p class="calibre1">Benim gücenmiş gibi olduğumu anlayarak, gönlümü almak, beni avutmak için hemen yüzüme gülümsedi. </p>
<p class="calibre1">Nasıl bundan evvel Cavide'nin beni bırakıp gitmeyeceğine inanmış isern şimdi de Selime'nin beni bırakıp gitmeyeceğine öyle inanmıştım. Ben kendimi ne kadar değerli görüyorum! Beni kadınlar bulunmaz bir koca bilirler ve </p>
<p class="calibre1">bırakmazlar sanıyorum. Cavide gibi daha liseden yeni çıkmış bir kızın bir gözdesi olmaz mı? </p>
<p class="calibre1">- Öyle ise ne zaman gitmek istiyorsunuz? Ben ona göre her şeyi hazırlatayım, dedim. </p>
<p class="calibre1">- Bilmem bu akşam olur mu? </p>
<p class="calibre1">- Neden olmasın? Ben bankadan erken çıkarım, sizi kabre götürürüm, oradan doğru istasyona ineriz. </p>
<p class="calibre1">- Size de çok zahmetim oluyor, dedi. </p>
<p class="calibre1">Hiç karşılık vermedim. Belki benim gönlümü almak için birkaç kelime söylerdi, beni kırgın, incinmiş bırakmak istemezdi, ama öyle tez davrandım ki sözleri dudaklarında kaldı. </p>
<p class="calibre1">Selime babasının mezarında ağladı, sonra otomobilde de biraz gözyaşı döktü. </p>
<p class="calibre1">Bana da bir şeyler söylemek istedi. O kadar kırgın gözlerle baktım ki, belki bir soğuk karşılık veririm diye korktu, söylemedi. </p>
<p class="calibre1">İstasyonda Ayaşlı bizimle beraber bulundu, ben bilet </p>
<p class="calibre1">193 </p>
<p class="calibre1">alınmasını, eşyanın yükletilmesini bahane ederek, dolaştım, ona söz söylemeye zaman bırakmamak istedim. Belki de hiçbir şey söylemeyecekti, ben kendimi aldatıyordum. </p>
<p class="calibre1">Tren artık kalkarken dedim ki: </p>
<p class="calibre1">- Her ne zaman bir ihtiyaç olursa, ya yazarsınız, yahut bir şey de yazmak istemezseniz, oradaki banka memuru her emrinizi yapacaktır. </p>
<p class="calibre1">Tren kalkmıştı, o bana cevap verdi, bir şeyler söyledi, ben anlamadım. </p>
<p class="calibre1">Ağlıyordu. Öylece gitti! Gitsin! Kendi istedi... Hasan Beyin vasiyeti böyle mi tutulacaktı? İdare edemedim... Bir ufak şeyden hemen dargınlık çıkarıyorum. </p>
<p class="calibre1">Salıvermemeliydim. Şimdi yeryüzü bana boş geliyor. Bana bu kadınlar içinden gene Turan'dan başkası sokulmadı. Selime'yi ne kadar seviyordum, ne kadar beğeniyordum, ne güzel kadın, bana ne kadar uygun! Kim bilir orada bir sevdiği mi vardır? Yoksa benden mi hoşlanmadı? Şimdi Selime'yi sevmiş olduğumu ne iyi anlıyorum. </p>
<p class="calibre1">Ayaşlı yanıma sokuldu. </p>
<p class="calibre1">- Gitmeyelim mi, dedi. </p>
<p class="calibre1">- Gidelim. Sonra otomobilde, </p>
<p class="calibre1">- Bu hanım şimdi oraya kimine gidiyor, diye sordu. </p>
<p class="calibre1">- Hiç kimsesi yok ki. Ayvalık'a, evine gitti. </p>
<p class="calibre1">- Gitmeseydi. Ne yapacak şimdi orada? </p>
<p class="calibre1">- Bilmem. Gitme, kal dedim, dinlemedi. </p>
<p class="calibre1">- Yanlış etmiş. </p>
<p class="calibre1">- Ben yolunca söyledim, akılsız kadın, yahut çocuk değil ki, zorla oturtayım. </p>
<p class="calibre1">Elbet onun da bir bildiği vardır. </p>
<p class="calibre1">- Karı kısmının aklından ne olacak, ya birine gönül verir, yahut bir başka karıya körlüğüne gider. İşte bu... </p>
<p class="calibre1">194 </p>
<p class="calibre1">- Ben söyledim, babasının vasiyeti vardı. Gene de bir işi düşerse bakarız, bizden bu kadar. </p>
<p class="calibre1">- Hasan Beyin buradaki işlerine kim bakacak? </p>
<p class="calibre1">- Bilmem. Hiçbir şey konuşmadık. Ben bakarım. Sana ne kadar borcu var. </p>
<p class="calibre1">- Helal ü hoş olsun, bana borcu yok. </p>
<p class="calibre1">- Nasıl yok, ben biliyorum. </p>
<p class="calibre1">- O sağ kalsaydı, ben gene almazdım. </p>
<p class="calibre1">Ben bilirim ki, Hasan Bey Ayaşlıdan elden de para almıştı. Öyle sanırım ki, Hasan Beyin buna borcu iki yüz liraya yakındır. Bu paraları Ayaşlıya vermek istedim, almadı. </p>
<p class="calibre1">- Valla almam. Ölen adamın hatırı yok mu? Biz fı-karayız ama, gönlümüz zengindir, diye bir de övündü. </p>
<p class="calibre1">Ayaşlı ile kapıya kadar birlikte geldik. O eve çıktı, ben de Fahri'ye gittim. </p>
<p class="calibre1">Fahri beni görünce Selime'yi sordu. </p>
<p class="calibre1">- Hani Selime Hanımı ne yaptın, dedi. </p>
<p class="calibre1">- Gitti, dedim. </p>
<p class="calibre1">- Gitti mi? Nereye gitti? </p>
<p class="calibre1">- Evine, Ayvalık'a... </p>
<p class="calibre1">- Ben, onu burada sanıyordum da "Ziyaretine gidelim" diyecektim. </p>
<p class="calibre1">- Selime Hanım, iyi akıllı kızdı, ben sevdim. Kendisine, "Gitme" dedim. Çünkü orada da kimsesi yok. Hiç olmazsa birkaç gün kal, diye söyledim, dinlemedi. </p>
<p class="calibre1">- Desene bizim Halit'in işi suya düştü. O zavallı hazırlanıyordu. Kızı kendisinden resmen isteyecekti. Şimdi duyarsa arkasından gitmeye kalkar. </p>
<p class="calibre1">- Eh, âşıka Bağdat yakın! </p>
<p class="calibre1">- Seni bugün gene pek yorgun görüyorum. Bu ölüm </p>
<p class="calibre1">195 </p>
<p class="calibre1">seni çok hırpaladı. Bankadan birkaç gün izin alsan da, dinlensen! </p>
<p class="calibre1">- Birkaç gün sonra düzelirim, korkma. Beni gönül üzüntüsü yorar, bu kılığa sokar. </p>
<p class="calibre1">Beni bankanın işi yormaz. </p>
<p class="calibre1">- İnanırım, ama dinlenmek sana iyi gelir. </p>
<p class="calibre1">- Bakalım, bir sırası düşerse izin de alırız! </p>
<p class="calibre1">28 </p>
<p class="calibre1">Hüseyin Beyden kalan odayı tutan fotoğrafçılar, Abdülkerim'in çocuğunun ağlamasından bezmiş. Ayaşhya haber yollamışlar. Sonra da kendileri gelip söylemişler. Günün birinde de bavullarını alınca gitmişler. </p>
<p class="calibre1">Ayaşlı, bu fotoğrafçıların gitmesinden tutturup Abdülkerim'e söylenebilirdi, odanın kirasını da isterdi. Hiç sesini çıkarmadı. Ziynet'ten anladığıma göre Ayaşlı, Hasan Beyden kalan odayı da Abdülkerim'e vermek ve bu oda için para da istememek fikrinde imiş. iffet Hanımla hastanede böyle konuşmuşlar. </p>
<p class="calibre1">Birkaç gün sonra İffet Hanım hastaneden çıktı, konuşulan iş de yapıldı. Çocuğa geceli gündüzlü bir dadı tuttular ve oğlanı dadı ile bu yeni odaya </p>
<p class="calibre1">yerleştirdiler. Bir hafta sonra da İffet Hanımın odasında kumar başladı! </p>
<p class="calibre1">Anlaşılıyor ki, Ayaşlı İffet Hanımı, Turan'ın boş bıraktığı yere koymak istiyor. </p>
<p class="calibre1">Yalnız, İffet Hanım, Turan'ın yerini tutabilecek mi? Ayaşlı tutacağını anlamış </p>
<p class="calibre1">olmalı ki, bu işe başladı. Bana sorarlarsa İffet Hanım bu kumar işini idare edecek akılda bir kadın değildir. Faika ondan daha çoz zeki, çok akıllı ve idarelidir. Ancak ne-196 </p>
<p class="calibre1">dense Ayaşlı Faika'ya o kıymeti vermiyor, İffet Hanımı daha elverişli buluyor. </p>
<p class="calibre1">Bir gece İskender de birkaç yabancı misafirle gelmiş. Oynamışlar ama, Ziynet'in sözüne bakılırsa bir şey çıkaramamışlar. </p>
<p class="calibre1">İskender, Turan Hanımın da evine gidip geliyormuş. Ayaşlı bunu istemiyor, İskender'i İffet Hanıma alıştırmaya uğraşıyormuş. </p>
<p class="calibre1">İskender hiç çalımını bozmuyor. Sanki parası varmış gibi nereye giderse otomobille gidiyor. En iyi yerlerde yiyip içiyor. Ziynet'in söylediğine bakılırsa, her sabah Şefik Bey onun odasına gidip ağlıyor, İskender, o ne söylese dinlemiyormuş. </p>
<p class="calibre1">Bu dedikodular arasında Ziynet'in ağzında bir söz daha dolaşıyor: Ayaşlı gelecek yıl için gene bu daireyi tutarsa odanın birini İffet--Hanıma salon döşeyecekmiş. Eğer tutmazsa, bir ev tutacak, İskender'le Abdülkerim'i birlikte alıp orada oturacak imiş. Demek Ayaşlı bu işi kazançlı buluyor. Turan Hanımdan öğrenmiş, özenmiş olacak. İffet Hanım, Turan gibi bu işi </p>
<p class="calibre1">çevirebilecek mi? </p>
<p class="calibre1">Turan, Süsen Hanımı, Beliga Hanım adında bir başka genç kadını, sonraları İffet Hanımla Faika'yi odasında göstermelik gibi bulundururdu. Şimdi İffet Hanım da kendi odasında böyle hanımlar bulundurmak istiyor. Son günlerde bir akşam kimseyi bulamamış, Faika'nın anasının evinden iki kız getirmişler. </p>
<p class="calibre1">Turan Hanım odasında kadınlar bulundurur, ancak işi kumarcılıktan ileri götürmezdi. Bunlar kadın bulundurmaya kalkınca nereye kadar gideceklerini kendileri de bilemezler. </p>
<p class="calibre1">Faika bugünlerde hasta ve isteksiz olmasa belki bunları biraz daha iyi idare ederdi. O da geceleri bulunursa </p>
<p class="calibre1">197 </p>
<p class="calibre1">da gönülsüz ve isteksiz davranıyor, yalnız Ayaşlının hatırı hoş olsun diye gelip gidiyor ve kimse bulunmadığı geceler odasından dışarı çıkmıyordu. Fuat, efendisinin metresinin kız kardeşi ile yaşamaya başlamış, birkaç gece arka arkaya eve gelmediği oluyor, geldiği geceler de karısından para çekmek istediğinden aralarında kavga eksik olmuyordu. Bunun için Faika çok zaman ortada görünmüyor, görünür ise de, istemeyerek gülüyor ve kocasından </p>
<p class="calibre1">umudunu kesmiş bulunuyordu. </p>
<p class="calibre1">Fuat'ın anasına bir gün bizim bankanın önünde rast geldim. </p>
<p class="calibre1">- Vay, siz daha burada mısınız? </p>
<p class="calibre1">- Ah evladım, başıma gelenleri sorma: Şimdiye kadar Fuat beni salıvermiyordu, şimdi onun gönlü oldu, bu evlerde oturduğum hanımlar yollamıyorlar. Bunlar İstanbul'dan benim kırk yıllık komşularım. Sizden iyi olmasınlar, pek iyi hanımlardır; ben buraya geldiğim zaman kızlarını kocaya vermişlerdi, şimdi o hanım ilkini doğuracak. Yavrucak yalvarıyor, "Ah hanım teyzeciğim, benim ilkimde bulun da, öyle gidersin" diyor. Olsun, benim tabiatım, kimsenin yüzüne duramam, hem yavrucak benim elimde doğdu. Kendi evladım sayılır. Annesiyle benim yaşça hiç farkımız yoktur. Düğünlerimiz de ikisi bir hafta ara ile oldu. </p>
<p class="calibre1">Ben o sene rahmetli yavrucağımı doğurdum, bunun anası tamam altı sene doğurmadı. Ne lavtalara, ne hekimlere, ne hocalara gitmediler. Sonunda o da bir oğlan doğurdu, yavrucak ömürsüzmüş, haftasında, evlerden ırak </p>
<p class="calibre1">"selamünkavlen" geldi, çocuk gitti. Rahmetli annem okumamıştı, ama, pek akıllı bir kadındı, bunlara söyledi: "Vakitli vakitsiz bu oğlanı dışarı çıkarıyorsunuz, sonra ben karışmam" dedi. Nur içinde yatsın, anacığım, bu bizim Fuat doğduğu zaman da... </p>
<p class="calibre1">198 </p>
<p class="calibre1">Kocakarının lakırdısı bitmiyor, beni bir saat ayakta tuttu. </p>
<p class="calibre1">- Demek şimdi gidemiyorsunuz? </p>
<p class="calibre1">- Ah nasıl gideyim yavrum, komşu hatim.. </p>
<p class="calibre1">Gene başlayacaktı. Ben izin aldım savuştum. </p>
<p class="calibre1">Ziynet'in sözüne bakılırsa kocakarı oğlunun metresinin evinde imiş. Faika bir kere yakalamış getirmiş, kocakarı tekrar kaçmış. "Artık o evin şenliği kalmadı" </p>
<p class="calibre1">diyormuş. </p>
<p class="calibre1">Ziynet de onun gibi düşünüyor. </p>
<p class="calibre1">- Turan Hanım gününde burası böyle miydi, diyor. </p>
<p class="calibre1">- Nasıldı ya? </p>
<p class="calibre1">- A, kadın herkesi avcunun içine almıştı. Bak siz bile İffet Hanımın odasına gidiyor musunuz? Turan Hanım burada iken onun odasından çıkmazdınız! </p>
<p class="calibre1">Şimdi burası suyu çekilmiş değirmen gibi kaldı. Baba çalışıyor, İffet Hanımı ortaya çıkarmak istiyor, ama ilkin bir kere kadın hasta. İyi oldu diye gittiler, hastaneden çıkardılar. Hiç de iyi olmamış. Hekimler yeniden, ameliyat yapacaklarmış. Onun başına bu işleri Cevat açtı. Ben bilirim. </p>
<p class="calibre1">- Nasıl Cevat? </p>
<p class="calibre1">- Cevat açtı ya, ben hepsini bilirim. </p>
<p class="calibre1">- Cevat, Turan Hanımın da baş gözdesiydi. </p>
<p class="calibre1">- Turan hanım onu uşak gibi kullanırdı, hiç de gözdesi değildi. Turan Hanım işini bilirdi!.. </p>
<p class="calibre1">Ziynet gülümsedi: </p>
<p class="calibre1">- Turan Hanım başkasına tutulmuştu, ama tez kurtuldu! </p>
<p class="calibre1">- Kime tutulmuştu? </p>
<p class="calibre1">- Siz herkesten iyisini bilirsiniz. Sahi, siz şimdi hiç Turan Hanıma gitmiyor musunuz? </p>
<p class="calibre1">- Gitmiyorum. </p>
<p class="calibre1">199 </p>
<p class="calibre1">Ziynet yüzüme baktı, sözüme inandı, niçin gitmediğimi de kestirdi. </p>
<p class="calibre1">- Çok akıllı hanımdır, ama onun da kusuru kumarcılıktır. </p>
<p class="calibre1">Ben hiç sesimi çıkarmadım. Biraz durduktan sonra gene Ziynet, </p>
<p class="calibre1">- Bu sefer eskisinden çok iyi imiş, dedi, hep büyük adamlar evine gidiyorlarmış. </p>
<p class="calibre1">- Sen nereden biliyorsun?. </p>
<p class="calibre1">- İskender Beyle, Baba konuşuyorlardı, işittim. İskender Bey oraya gitmiş de Baba onun gittiğini istemiyordu. </p>
<p class="calibre1">- Niçin? </p>
<p class="calibre1">- Elbet istemez, o da oraya gidecek olursa İffet Hanımın elinde kim oynayacak? </p>
<p class="calibre1">Şefik Bey mi? </p>
<p class="calibre1">- İskender'in de Şefik Beyle başı dertte diyordun! </p>
<p class="calibre1">- Öyle ya. Şefik Beyle kimin başı dertte değil, sizin değil mi? Faika'nın değil mi? </p>
<p class="calibre1">- Bana ne? </p>
<p class="calibre1">- Olsun, her sabah gelip dinletiyor ya! </p>
<p class="calibre1">Ziynet'in söyledikleri doğrudur: Şefik Bey artık eskisi gibi İskender'e borç verdiğini gizlemiyor, her sabah benim odama gelip İskender'i, Ayaşlıyı çekiştiriyor. </p>
<p class="calibre1">- Benim paralarımı kumarda yediler, kabahat hep Ayaşlıdadır! </p>
<p class="calibre1">- Niçin? </p>
<p class="calibre1">- İskender'i kumara o alıştırdı. </p>
<p class="calibre1">- Senin İskender'in buraya alışık geldi. </p>
<p class="calibre1">- İskender buraya geldiği zaman elinde koca fabrikası vardı. </p>
<p class="calibre1">- E, şimdi yok mu?. </p>
<p class="calibre1">- Var ama, bizim paralar gitti. </p>
<p class="calibre1">200 </p>
<p class="calibre1">- Ne demek? Şimdi fabrika sözünün manası var mı? </p>
<p class="calibre1">- Manası olsun olmasın, bizim paralar gitti ya! </p>
<p class="calibre1">- Gider elbette. Gelip de keseden zorla almadılar ya, sen verdin onlar da yediler! </p>
<p class="calibre1">- Ben hiç vermedim, İskender beni kandırdı, iğfal etti. </p>
<p class="calibre1">- Yok, devenin başı!.. </p>
<p class="calibre1">- Ama ben onlarda paramı bırakmam. İkisini de mahkemeye vereceğim. </p>
<p class="calibre1">Hepinizi de şahit yazdırırım. </p>
<p class="calibre1">- O zaman yandın? </p>
<p class="calibre1">- Niçin? </p>
<p class="calibre1">- E, ben ne biliyorum da neye şahitlik edeceğim? </p>
<p class="calibre1">- Niçin? Benim paramı aldıklarını bilmiyor musun? </p>
<p class="calibre1">- Yoook, sen gelip söylüyorsun. Ben mahkemeye gidersem, "Şefik Bey geldi böyle böyle söyledi" derim. Ya İskender parayı almadım, Şefik Bey yalan söylüyor derse ne yaparsın? Elinde senedin var mı? </p>
<p class="calibre1">- Desin, ben onun da kolayını bilirim. </p>
<p class="calibre1">- Şimdi bana bak, sen saçma söylemekten vazgeç de İskender'i darıltmamaya bak, anladın mı? Yoksa paralar gider gürültüye! </p>
<p class="calibre1">- Ben adama para mı kaptırırım! Onlar bilmezler. Sen bak ben nasıl paralarımı alırım! </p>
<p class="calibre1">- Eh, hadi bakalım! </p>
<p class="calibre1">Şefik Beyin bu tutumla İskender'den para koparabileceğini hiç ummazdım. </p>
<p class="calibre1">Aldanmışım. Şefik Bey her sabah onun odasına gidip ağlayarak, her rasgeldiğine paralarını yediklerini anlatarak İskender'i biraz korkutmuş, yıldırmış olmalıdır ki, son günlerde ona biraz para verildiğini Ziynet bana anlattı. Sanırım yüz lira vermiş. Bu parayı aldığından olmalıdır ki Şefik Bey bu son günlerde söylenmeyi araladı. Eskiden İskender'den ayrılmaz, İs-201 </p>
<p class="calibre1">kender oyun oynarken yanına sokulur, Ona Rusça söylemeye yeltenirken şimdi onu bıraktı. Bugünlerde o, Abdülkerim'le anlaşmış, bağdaşmış görünüyor. </p>
<p class="calibre1">Birlikte gidip içiyorlar, gece yarısından sonra eve geliyorlardı. </p>
<p class="calibre1">İffet Hanım oyuna başlayalı, çocuğa da bir dadı tutulup odası ayrılalı Abdülkerim, boş bir odaya bir tek karyola koydurmuş, çok yıllardan beri görmediği rahatı görmeye başlamıştı. Abdülkerim işinden de para çıkarıyordu. </p>
<p class="calibre1">Bozüyük'ten odun getirtiyor, burada fırıncılara satıyor. İstasyondaki deposunda kok kömürü bulunduruyor, şehirdeki dükkânında kesilmiş odun, mangal kömürü satıyor, geceleri de Şefik Beyle sarhoşluk, hovardalık etmeye yetişiyordu. </p>
<p class="calibre1">Öyle sanıyorum ki Ziynet'le de araları kötü değildi! Ziynet'e de söyledim: </p>
<p class="calibre1">- Yeni âşığını tebrik ederim, kutlu olsun, dedim. </p>
<p class="calibre1">- Kimmiş o yeni âşığım, dedi. </p>
<p class="calibre1">- iffet Hanımla ortak oluyorsunuz ya, dedim. </p>
<p class="calibre1">- Aman ne kötü heriftir, sen bilsen, dedi, ben onun karısı olsaydım bir gün çekip oturmazdım. Hani İffet Hanıma sırasında kabahat buluyoruz ya, valla haksızdır. Böyle kocası olan kadın ne yapsa ona helaldir. Adam mı o? O </p>
<p class="calibre1">kadından anlamaz! </p>
<p class="calibre1">Ziynet bunları söyledi ya, hemen inanmak da biraz alıklık olur. Çünkü ben Ziynet'i tanırım, paraya hiç yüzü yoktur, hem söylenir, hem yapar. O Halide olmalıydı ki hoşuna gitmeyen bir iş oldu mu, vursun tekmeyi aksın gitsin! </p>
<p class="calibre1">Ben Ziynet'i pek söyletmek istemedim, çünkü keyfim yerinde değildi, biraz sıkıştırsaydım, ondan her şeyi öğrenirdim. </p>
<p class="calibre1">Bir gece de ben Şefik Beyle Abdülkerim'i gördüm, </p>
<p class="calibre1">202 </p>
<p class="calibre1">gece yarısından sonra Fahri'den geliyordum, Emniyet pazarının önünde ikisi durmuş konuşuyorlardı... İçmişlerdi. Yanlarına sokulunca ikisi birden irkildiler, beni başlarından savmak istediler. </p>
<p class="calibre1">- Hadi yürüyün bakalım, eve gitmiyor musunuz, dedim. </p>
<p class="calibre1">Şefik Bey asık surat, </p>
<p class="calibre1">- Bizim işimiz var dedi. </p>
<p class="calibre1">- Bu saatte iş olur mu? En kötü işlerin bile saati geçti! </p>
<p class="calibre1">Abdülkerim sırıttı, Şefik gene, </p>
<p class="calibre1">- Bizim azıcık işimiz var, dedi. </p>
<p class="calibre1">- E anladık canım, dalganız olduğu meydanda! Bırakın da eve gidelim, diyorum. </p>
<p class="calibre1">- Sen git, biz geliriz! Bıraktım, yürüdüm. </p>
<p class="calibre1">29 </p>
<p class="calibre1">Benim yaşayışım gün geçtikte tatsızlaşıyor. Ne ben kimseyi seviyorum, ne kimse beni arıyor. Kendimi avutacak bir Turan bile yok. Günlerim evle banka, Atlas lokantası arasında geçiyor. Evde bulundukça polis romanları okuyorum. </p>
<p class="calibre1">Yazılacak, okunacak şeylerim var, hepsi duruyor. Boş, tatsız günler geçip duruyor. Arasıra Fahri beni arar. Telefon: </p>
<p class="calibre1">- Yahu, nerelerdesin, hasta mısın, sağ mısın? </p>
<p class="calibre1">- İçim sıkılıyor! </p>
<p class="calibre1">- Elbette sıkılır. Adam yüzü gördüğün yok ki! </p>
<p class="calibre1">- Ben adam yüzü de görmek istemiyorum! </p>
<p class="calibre1">- Yabanileştin mi? </p>
<p class="calibre1">203 </p>
<p class="calibre1">- Hıı! </p>
<p class="calibre1">- Yazık oldu, iyi adamdın!.. Bana bak, bu akşam bankada beni bekle, seni bankadan alıp bize getireceğim. </p>
<p class="calibre1">- Ben gelecek olunca yolu bilirim. </p>
<p class="calibre1">- İyi ya, kendin gel. </p>
<p class="calibre1">- Ben yorgunum, yorgun. Anladın mı? Gönlüm bomboş! </p>
<p class="calibre1">- Kabahat kimde? </p>
<p class="calibre1">- Evlenmek lakırdısı edeceksen telefonu kaparım, evine de gelmem. </p>
<p class="calibre1">- E, gördün mü ya iki gözüm. Böyle bir adamın gönlü dolar mı? Neyse gel sen, evlenmek lakırdısı etmem! </p>
<p class="calibre1">- Bakalım, dedim. </p>
<p class="calibre1">- Gel rica ederim, densizlik etme! </p>
<p class="calibre1">Doğrusu da gitmek istemiyordum. Bilmem böyle bir kırgınlığım var. Her yer bana boş ve hüzünlü geliyor. Yeryüzü bana eskimiş görünüyor, her yeri toz kaplamış. Bundan evvel özenip yazmaya başladığım bir eserin müsveddeleri de masanın üstünde tozlanıyor. Sevmek, sevilmek de boş! İnsan korkunç bir yalnızlık içindedir. Kimsenin ne düşündüğünü bilemezsiniz! Bu yalnızlığı ben her zaman duymam. </p>
<p class="calibre1">Kendim tatsız yaşıyorum, yanımdakiler için de tatsız oluyorum. Fahri'nin evine gitmek istemiyordum, ama bankadan çıkınca ayaklarım beni sürükledi. Çünkü kendisini severim. Bugünlerde de benimle yapılacak işleri olduğunu sanıyorum. </p>
<p class="calibre1">Gittim. Salonu kalabalıktı. Bizim müdür, karısı, Melek Hanım, hastane başhekimi, karısı, güveyleri, bir-iki genç doktor, Atıf Bey adında bir diş hekimi ile güzel karısı, orada idiler. </p>
<p class="calibre1">204 </p>
<p class="calibre1">Ben çoktan müdürün evine uğramadığım için karısı beni görünce sitem edecek sanıyordum. Etmedi. O bana taziyet için kendini borçlu sanıyormuş. "Hasan Beyi hiç görmediğini, kimsesiz kalan kızına bir kere olsun gidemediğini" </p>
<p class="calibre1">söyledikten sonra, </p>
<p class="calibre1">- Fahri Beyin anlattığına bakılırsa, çok kibar bir kız-cağızmış dedi, ne yapıyor şimdi zavallı? </p>
<p class="calibre1">- Bilmem, dedim, gitti, bir daha da bir şey yazmadı. </p>
<p class="calibre1">- Siz de yazmadınız mı? </p>
<p class="calibre1">"Yazmadım" demek ağrıma geldi. "Kendisine dargınım, gitme dedim de beni bıraktı gitti" diyemezdim. </p>
<p class="calibre1">- Bizim oradaki banka memuru arkadaşa yazdım, daha bir haber alamadım, dedim. </p>
<p class="calibre1">Müdürün karısı sesini çıkarmadı; bana öyle geldi ki, beni çok duygusuz ve kayıtsız buldu. Kendine iş edip de Hasan Bey için ona söylediği sözlere ve Hasan Beyin kızına gösterdiği alakaya benim kıymet vermediğimi sandı. Ona her şeyi olduğu gibi anlatamam, Selime'yi alıkoymak istediğimi, onun </p>
<p class="calibre1">kalmadığını, beni bırakıp gittiğini, ona dargın olduğumu, gitti gideli bir mektup yazıp yollamadığını söyleyemedik! Ben haksız mıyım? Bunları olduğu gibi anlatsam müdürün karısı bana hak vermez mi? O beni bırakıp gittikten sonra gene bir mektup yazmalı, gene ben yalvarmalı mıyım? "Seni istesem orada kalırdım, benim yakamı niye bırakmıyorsun" demez mi? "Oradaki arkadaşa yazdım" dedim, yalan, yazmadım. Niçin yazmadım? Çünkü oraya vardığını bildirir bir mektup olsun yollamadı. Yol bu değil miydi? Beni istemiyorsa gene istemesin! Selime bunları bilmez kadın değil ki. Bunları müdürün karısı bilmez. </p>
<p class="calibre1">Yalnız ne var ki babasını kaybetmiş, kendini şaşırmış bir kimsesiz kızdır; onun eksik yaptığı işlere aldırmayarak ve Hasan Beyin toprağını sayarak hiç 205 </p>
<p class="calibre1">olmazsa oradaki banka memuru arkadaşa bir mektup yazar, Selime'den haber sorabilirdim. Bugün de sormak gene doğrudur. O ne düşünürse düşünsün, </p>
<p class="calibre1">"Yalvarıyor" desin, "Yakamı bırakmıyor" desin, ne beğenirse desin... </p>
<p class="calibre1">İstiyorum da: Hiç olmazsa bir arkadaş gibi mektup-laşacak, onun işlerine bakacak, ona elinden gelen yardımı edecek, sevimli bir kadın arkadaşım olduğunu istiyorum! Selime niçin böyle olmadı? Birini mi seviyor? Sevse de bizi bu kadar yakadan atacak ne vardı? Ancak bunlara bakmayıp gene bir mektup yazılabilir. Ona bir mektup yazayım. Hem bu akşam yazayım, postaya yetişir. Yalnız kendisine yazmam, gene bizim oradaki arkadaşa yazarım... Evet, kendisine yazmam. </p>
<p class="calibre1">Fahri'ye, </p>
<p class="calibre1">- Yavrum, ben gidiyorum, dedim. Fahri bir şeye canım sıkıldı sandı: </p>
<p class="calibre1">- Ne oldu? Dur bakayım. </p>
<p class="calibre1">- Hiçbir şey olmadı, birine bir mektup yazacaktım unuttum. Şimdi gider yazarım, gene postaya yetişir. </p>
<p class="calibre1">- E, niçin burada yazmıyorsun? </p>
<p class="calibre1">- Bilmem. </p>
<p class="calibre1">- Git şu odaya gir! Bak burada her şey var. Mektubu da ver Fethullah'a götürür. </p>
<p class="calibre1">Mektupta, kendisine söylemeyerek Selime Hanımın nasıl yaşadığını, ne halde olduğunu bana bildirmesini, arkadaşa yazdım. Buradan gitti gideli hiçbir haberini alamadığımızı da ilave ettim. </p>
<p class="calibre1">Benim günlerden beri çektiğim iç sıkıntıları sanki bu mektubu yazmamaktan ileri geliyormuş! Birdenbire kendimi şen, hafiflemiş, iyileşmiş buldum. Bu mektubu yazmak için asgın suratla girdiğim yazı odasından içim gülerek çıktım. </p>
<p class="calibre1">206 </p>
<p class="calibre1">Salonda bir köşede poker oynuyorlardı. İki doktorla yeşiller giymiş bir hanım da radyoyu karıştırıyorlar. Melek Hanım evin hanımı olmuş, misafirleri ağırlıyor, hizmet eden uşağa emirler veriyor. Baktım, hoşu.ma gitti. Fahri "Seni evlendireceğim" diye diye kendi evleniyor. Kız kendini ona mal etmiş. Fena da olmamış. Artık Fahri evlenmiş sayılır. </p>
<p class="calibre1">Yanımda, kırmızılar giymiş genç bir kız oturuyor, benimle konuşmak istiyordu. </p>
<p class="calibre1">Ev sahipleri misafirlerini tanıştırmakta pek kayıtsız olduklarından ben kendimi kıza tanıttım, konuşmaya başladık. Bu hanım, oradaki genç doktorlardan birinin kardeşi imiş. Demiryolu istasyon memurlarından olan bir başka kardeşi ile yakın zamana kadar Konya istasyonunda oturuyormuş. Şimdi kardeşini yeni açılan yollardan birinde bir istasyona kaldırmışlar. Bu hanım oraya gitmeden evvvel hem bu doktor kardeşini, hem buradaki dostlarını görmeye gelmiş. Birkaç gün kalıp gidecekmiş. Bunları kendisinden öğrendikten sonra sordum: </p>
<p class="calibre1">- Nasıldır istasyonlarda yaşayış? </p>
<p class="calibre1">- Sıkıntılıdır ama, işle güçle geçer, dedi. "Bozkırlar ortasında, bir istasyonda memur olsam, </p>
<p class="calibre1">bu hanım da benim karım olsa!" diye düşündüm... Hoşuma gitti. Kadın olur ki, yalnızlıkta sevilir! Burnuma kırların kokusu geldi. Güzün ovalarda esen rüzgârlar kuru ot kokulan getirir. Bir kadın kırların o esmer renkleri üstünde ne canlı durur! Ben, viski kokan, radyosu öten, dans edilen bol ışıklı bir salonda bu hanımı sevmek istemem. </p>
<p class="calibre1">- Kır ortasında, yapayalnız bekleyen istasyonları ben çok severim, dedim. </p>
<p class="calibre1">- Alıştık da, şimdi bana da iyi geliyor, dedi. </p>
<p class="calibre1">- İnsanın kafa dengi bir kocası, yahut karısı olmalı! </p>
<p class="calibre1">207 </p>
<p class="calibre1">- Olmasa olmaz mı? </p>
<p class="calibre1">- Olabilir; ama, olması hoştur. Kırların sessizliğinden kaçar, birbirine sokulurlar! </p>
<p class="calibre1">Kız güldü, o da, </p>
<p class="calibre1">- Olabilir... dedi. </p>
<p class="calibre1">- Benim çocukluğum kırlarda geçti. Oraların tadını bilirim. </p>
<p class="calibre1">- Kırda büyümüş adamlara hiç benzemiyorsunuz! </p>
<p class="calibre1">- Öyle, bu şehirler, şehircikler beni bozdu. </p>
<p class="calibre1">- Kırda büyümüş insanlar bu sizin düşündüklerinizi düşünmezler! </p>
<p class="calibre1">- Şehirler insanları rahatsız eder! </p>
<p class="calibre1">- Burada mı? Bilmem! Gönül rahatsızlığı. Burada rahatsızlıkların neden ileri geldikleri pek belli olmaz. </p>
<p class="calibre1">- Siz şehirleri sevmiyorsunuz galiba? </p>
<p class="calibre1">- Bilmem, gün oluyor ki, ne şehri seviyorum ne köyleri. </p>
<p class="calibre1">Fahri yanımıza geldi: </p>
<p class="calibre1">- Bana bak, sakın bu hanıma gönül vereyim deme, nişanlısı var, dedi. </p>
<p class="calibre1">- Gönül vermek, yahut vermemek benim elimde mi? Senin elinde oldu mu? </p>
<p class="calibre1">- Ne demek? Sanki birine gönül vermişim gibi söylüyorsun, dedi. </p>
<p class="calibre1">Bu hanımın yanında gevezelik ederim, diye de korktu. </p>
<p class="calibre1">- El ayak çekilsin de, konuşuruz, dedim. Fahri gülümsedi. </p>
<p class="calibre1">- Suratsızlığın geçsin de, her ne saçma söylesen, ben katlanırım, dedi. </p>
<p class="calibre1">O sırada Melek Hanım çağırmıştı, ondan yana gitti. </p>
<p class="calibre1">Arkasından baktım. </p>
<p class="calibre1">- Doktor, sizin çok yakın arkadaşınız olmalı? </p>
<p class="calibre1">208 </p>
<p class="calibre1">- Öyledir... Hemen çocukluktan beri arkadaşız. Beni evlendirmeye çalışıyordu, şimdi ben onu evlendireyim de anlasın! </p>
<p class="calibre1">- Siz, evlenmek istemiyor musunuz? </p>
<p class="calibre1">- İstiyorum ama, ilkin bir evlenecek hanım bulmak ister. Kolay mı? Siz kiminle evleniyorsunuz? </p>
<p class="calibre1">- Bir istasyon memuru... </p>
<p class="calibre1">- Ooooh, ne iyi! Yalnızlık içinde bir istasyon, sanki yeryüzünde ikiniz yalnız kalmışsınız, gece sabaha karşı kalkıp tereyağlı ekmekle çay içmek!.. Dışarda kar! Çaylıkta kaynayan suyun dumanları çıkar. Yaz günü, ikindi-üstü yerlere bir hüzün çöker. İnsan dalgınlaşır, gözleri dalar. Bir kuru kengelin dikenli başını salladığına bakar, kalırsınız. Ne iyidir! </p>
<p class="calibre1">- Siz, bunları seversiniz demek? </p>
<p class="calibre1">- Ben, her şeyi severim ama, eğer birini seversem! </p>
<p class="calibre1">- Kimi? </p>
<p class="calibre1">- Kim olduğunu bilmem, bir kadını, bir hanımı! </p>
<p class="calibre1">- O hanım yok mu? -Yok. </p>
<p class="calibre1">- Demek siz, şimdi kimseyi sevmiyorsunuz? </p>
<p class="calibre1">- Sevmiyorum. Sevmediğim için de, hiçbir şeyi sevmiyorum. </p>
<p class="calibre1">- Şimdi, ikindi zamanlarını, tereyağlı ekmeği severim, diyordunuz! </p>
<p class="calibre1">- Ben, sizin hesabınıza düşünüp, söyledim! Benim, sizin gibi bir sevdiğim olsa, o zaman tereyağlı ekmeği de severim. </p>
<p class="calibre1">- Ben tereyağlı ekmekten hoşlanmam! </p>
<p class="calibre1">- Ben, misal söyledim; onu sevmezsiniz de, ona benzer başka bir şeyi seversiniz; mesela ne bileyim ben, </p>
<p class="calibre1">209 </p>
<p class="calibre1">soğuk hindi budu. Efendim?.. Yahut sevdiğiniz neyi severse! </p>
<p class="calibre1">- Onun sevdiğinden bana ne? </p>
<p class="calibre1">- Ooooo, ben yemeyeyim, o yesin. O yerse, size süt olur! </p>
<p class="calibre1">Melek Hanım yanımıza sokuldu, kırmızılı hanıma: </p>
<p class="calibre1">- Çay almadınız, efendim! </p>
<p class="calibre1">- Aldım teşekkür ederim. Bana: </p>
<p class="calibre1">- Siz çay almadınız? </p>
<p class="calibre1">- İçtim. </p>
<p class="calibre1">- Viski? </p>
<p class="calibre1">- Sizin gibi hanımın elinden içilmez mi? </p>
<p class="calibre1">- Çok teşekkür ederim. </p>
<p class="calibre1">- Bana teşekkür edecek zaman da gelecek... </p>
<p class="calibre1">- Ne gibi? </p>
<p class="calibre1">- Bu gece, Fahri ile konuşayım, sonra söylerim. </p>
<p class="calibre1">- Anlamadım, dedi, ama anladı. </p>
<p class="calibre1">30 </p>
<p class="calibre1">Herkes çeklip gittikten sonra Fahri'ye, </p>
<p class="calibre1">- Yavrum, bu iş olmuş, dedim, şimdi yalnız kızı istemek kalıyor ki, onu da yarın ben yaparım. </p>
<p class="calibre1">Fahri yüzüme baktı, </p>
<p class="calibre1">- Sen neler söylüyorsun, dedi. </p>
<p class="calibre1">- Ağız yapma, kızarım. Adam gibi konuşalım. </p>
<p class="calibre1">- Oğlum, deli olma; ben daha evlenmeye bile karar vermiş değilim. Düşünüp, taşınalım, yangından mal kaçınmıyoruz ya! </p>
<p class="calibre1">- Evlenmeye karar vermeyen herif, elin kızını evine </p>
<p class="calibre1">210 </p>
<p class="calibre1">alıp da herkese, "Karım olacak" diye tanıtmaz, anladın mı? Kız, kendini bu evde ev hanımı sayacak kadar burasını benimsesin, her gün ya sen orada, ya onlar burada, sonra ne olur: Fahri Bey evlenmeye karar vermemiş... Olur mu öyle maskaralık? Ben yarın kızı gider isterim. Bitti! Sait, bir viski getir! </p>
<p class="calibre1">- İçme, şimdi yemek yiyeceğiz. </p>
<p class="calibre1">- Getir sen, getir! </p>
<p class="calibre1">- Ben, ona umduracak hiçbir söz söylemedim. Gidip geldimse, evlerinin hekimiyim! </p>
<p class="calibre1">- Sen, yalnız onların mı hekimisin? Başka müşterilerin yok mu? Niçin onlara gidip, gelmiyorsun? Bana bak, sen bu kızı almazsan, boş yere elin evladının adını çıkarmış olursun! İşte bu kadar! </p>
<p class="calibre1">- İşi öyle acıklı şekle sokma. Otur da konuşalım. Ben kızı, "Almam" </p>
<p class="calibre1">demiyorum, "Düşünelim" </p>
<p class="calibre1">diyorum. Düşünmek de istemez mi? </p>
<p class="calibre1">- Ne düşüneceksin? Ben anlamıyorum. Sen bu kızı sevmiyor musun? </p>
<p class="calibre1">- Bilmem! </p>
<p class="calibre1">- Nasıl bilmem yahu? Seviyorsun, bayılıyorsun, ölüyorsun. Yoksa farkında değil misin? Bunun düşünecek nesi var? </p>
<p class="calibre1">- Bakalım, kız beni seviyor mu? Bu düşünülmez mi? </p>
<p class="calibre1">- Düşünülmez ya, sevmeyen hanım gelip de babasının evi gibi ortalıkta dolaşıp hizmet etmez. Utanmasa, "Ben de burada kalayım, siz evinize gidin" diyecek! İş </p>
<p class="calibre1">buraya geldikten sonra düşünülmez, kız istenir, onlar da verirler! </p>
<p class="calibre1">- Ya vermezlerse. Ya verirler de, kıza sormazlarsa! </p>
<p class="calibre1">- Oğlum, aşk seni sersem etti. Kıza sormazlar olur mu? Ne zamandayız? Hem sormak ister mi? Kızın gözle-211 </p>
<p class="calibre1">rinden sevinç akıyor. Senin galiba nezlen var, burnun koku almıyor. Bana bak, çok gevezeliğe lüzum yok. Benim yazım var, gideceğim, yarın da kızı istiyorum. </p>
<p class="calibre1">Artık sen istediğini söyle! </p>
<p class="calibre1">- Yarın isteme, anladın mı? Yarın bir daha konuşalım. Öbür gün istersin. Ha? </p>
<p class="calibre1">Olur mu? Söyle, olur mu? </p>
<p class="calibre1">- Olur, dedim. </p>
<p class="calibre1">Ertesi günü öğleye doğru bankada oturuyordum. Telefon... Fahri: </p>
<p class="calibre1">- Ben mi geleyim, sen mi gelirsin? </p>
<p class="calibre1">- İş oldu, dedim, müdüre söyledim ve resmen kızı istedim. </p>
<p class="calibre1">- Hay Allah cezanı vermesin, müdür ne dedi? </p>
<p class="calibre1">- Biraz geç kaldı, dedi. </p>
<p class="calibre1">- Yalan! </p>
<p class="calibre1">- Çocuk musun? </p>
<p class="calibre1">- E, şimdi ne olacak? </p>
<p class="calibre1">- Evde konuşacaklar, bize de haber verecekler. </p>
<p class="calibre1">- Biz bir kere kızın kendine sorup, sonra istemeliydik. </p>
<p class="calibre1">- Hadi canım sen de, işin yok mu?.. </p>
<p class="calibre1">Fahri ile bu konuşmamızdan sonra müdürün yanına gittim. Odasında yalnızdı, yazı yazıyordu. Beni görünce bir söz söylemek için geldiğimi anladı, bana karşısındaki sandalyeyi göstererek, </p>
<p class="calibre1">- Buyurun, dedi. Cigara verdi. </p>
<p class="calibre1">- Bizim Fahri, elbette anladınız, çok insan çocuktur, dedim. </p>
<p class="calibre1">Müdür bir saniye, gözlerimin içine baktıktan sonra: </p>
<p class="calibre1">- Hı anlıyorum, galiba! </p>
<p class="calibre1">- Kimsesi de yoktur. </p>
<p class="calibre1">212 </p>
<p class="calibre1">- Anladım... Çok güzel, nasıl yapalım? </p>
<p class="calibre1">- Bilmem, hanımefendi ile siz bilirsiniz. </p>
<p class="calibre1">- Olur, ben sorar, size haber veririm. </p>
<p class="calibre1">- Teşekkür ederim. '. Kalkmak istedim, alıkoydu. Banka işlerini konuştuk. </p>
<p class="calibre1">Oradan çıkınca doğru Fahri'nin evine gittim. Yalnızdı. Odada enine boyuna geziniyordu. Beni görünce dedi ki: </p>
<p class="calibre1">- Bir işe atıldık ama, bilmem sonu nasıl gelir? </p>
<p class="calibre1">- Karın ve sen sağ oldukça, hiç korkma; ikinizden biri hastalanırsa, onu bilmem. </p>
<p class="calibre1">- Sen, acele ettin, ben olsam, daha düşünürdüm. </p>
<p class="calibre1">- Nesini düşüneceksin? Sen kızı seviyorsun. O da senden hoşlanıyor, anası, babası da senden iyi güvey bulamayacaklarını pekâlâ biliyorlar. Daha ne?.. </p>
<p class="calibre1">- Şimdi ne oluyor, kıza sormuşlar mı? </p>
<p class="calibre1">- Bilmem, müdür evde karısına danışacak, bize bildirecek. </p>
<p class="calibre1">- Yarın öğrenir miyiz, dersin? </p>
<p class="calibre1">- Bilmem. </p>
<p class="calibre1">- Eğer, "Veririz" derlerse, ne yapmalı? </p>
<p class="calibre1">- Ne yapacaksın, alırsın! </p>
<p class="calibre1">- Yok, bir teşekkür istemez mi? </p>
<p class="calibre1">- Kadınlar, onu bilirler, bize de öğretirler. </p>
<p class="calibre1">- Ya "vermeyiz" derlerse? </p>
<p class="calibre1">- Turşusunu kursunlar! </p>
<p class="calibre1">- Dost arasında pek soğukluk olmaz mı? </p>
<p class="calibre1">- Kızlarını vermezlerse, utanmak bize mi düşer? Hem bu zamanda kim kızına senin gibi koca bulur ki, "Olmaz" desinler! Kolay mı? </p>
<p class="calibre1">Fahri ile hem konuştuk, hem yemek yedik. Biz daha kahveleri beklerken telefon. </p>
<p class="calibre1">Fethullah açtı, bana, </p>
<p class="calibre1">- Sizi istiyorlar, dedi. </p>
<p class="calibre1">213 </p>
<p class="calibre1">Gittim, bizim müdür: </p>
<p class="calibre1">- Sizin orada olduğunuzu iyi kestirdim, dedi, zahmet olmazsa, bize kadar teşrif buyurmaz mısınız? </p>
<p class="calibre1">- Emredersiniz. Fahri'ye dedim ki: </p>
<p class="calibre1">- Ben gidiyorum, erken çıkarsam, gene sana uğrarım! </p>
<p class="calibre1">- Geç de çıkarsan gel, yahu ne yapıyorsun? Ben burada meraktan ölürüm be! </p>
<p class="calibre1">Hiş, </p>
<p class="calibre1">bak. Allah aşkına şaka etme, e mi? </p>
<p class="calibre1">- Olur, olur... </p>
<p class="calibre1">Müdürün evinde beni orta salona aldılar. Biraz sonra müdür, karısı, kızın anası, babası geldiler, oturdular. Biraz konuştuktan sonra müdür dedi ki: </p>
<p class="calibre1">- Bugün, Fahri Bey namına Melek Hanımın desti izdivacını talep etmek için pederinin ve validesinin muva-fakatlarını almak işini bana bırakmıştınız. Ben anasının, babasının, teyzesinin muvafakatlarını aldım. Biz razı oluyor ve kızımızı Fahri Beye veriyoruz. Şimdi, kaldı başka şartlarımız: İlkin, bu bir söz kesimidir. Kızın Aydın'da büyükanası ve hısımları vardır. Nişan ve nikâh, ancak bunların da rızalarını aldıktan sonra olacaktır. Bu bir, ikincisi Fahri Bey kızımızı hiçbir hısımı, akrabası yanında oturtmayacak, kendi başına evi olacaktır. Evi de Fahri Bey döşeyecektir. </p>
<p class="calibre1">Sonra biz kızımızı size güvenerek ve Fahri Beyin temiz ahlakına inanarak veriyoruz. Fahri Beyin soyu, sopu hakkında hiçbir şey bildiğimiz yoktur. </p>
<p class="calibre1">Kızımız ana ve baba tarafından Aydınlıdır, Fahri Bey, elbette orada tahkikatını yapmıştır. </p>
<p class="calibre1">Söz sırası bana gelince dedim ki: </p>
<p class="calibre1">214 </p>
<p class="calibre1">- İlkin, arkadaşım adına size, hanımefendilere, beyefendiye teşekkürler ederim? </p>
<p class="calibre1">İlk şartlarınızı şimdiden kabul ediyoruz. Fahri'nin soyuna gelince: Fahri'nin babası kendisi gibi hekimdi. Askerlikte çok yerleri dolaştıktan sonra İstanbul'da Cihangir'deki evinde öldü. Adına Rıza Bey derlerdi. Rıza Beyin babası Kavaklı imiş. Ana tarafı Yenizağralıdır. Orada kimlerden olduklarını bilmem. Şunu da haber vereyim ki, Fahri bu asırda eşine güç rasge-linir, günahı az olan temiz gençlerden biridir. Bunu yalnız ben değil, her arkadaşı da bilir. Ben sizleri yürekten tebrik ederim. </p>
<p class="calibre1">Kızın anası dedi ki: </p>
<p class="calibre1">- Nişan ve nikâh beraber olur, sonra düğün için bizim hiç tedarikimiz yoktur. </p>
<p class="calibre1">Hiç olmazsa iki ay sonraya kalmalı. </p>
<p class="calibre1">Ben, hiç ses çıkarmadfm. Müdürün karısı, düğünün geç kalmasını doğru </p>
<p class="calibre1">bulmuyor, kız anası ile aralarında bir münakaşa açıldı. Müdür, bu münakaşaya aldırmayarak bana dedi ki: </p>
<p class="calibre1">- Güveyi çağıralım da, hem kaynanasının, kaynatasının elini öpsün, hem şerefine içelim. </p>
<p class="calibre1">Telefona koştum, Fahri'ye, </p>
<p class="calibre1">- Hemen, şimdi buraya gel, dedim. </p>
<p class="calibre1">- Ben utanırım, gelemem, diyor. </p>
<p class="calibre1">- Yediği halta bak, şimdi gel, diyorum sana! Telefonu kapadım. Yarım saat sonra Fahri geldi. </p>
<p class="calibre1">Müdür karşıladı: </p>
<p class="calibre1">- Gel doktor, dedi, kaynananın elini öpeceksin, bizde âdet böyledir. </p>
<p class="calibre1">Doktor, el öptü, onlar da Fahri'yi öptüler. Başımı çevirdim, salonun kapısında hizmetçisinden hanımına </p>
<p class="calibre1">215 </p>
<p class="calibre1">kadar bir sürü kadın gördüm. Birçokları ağlıyorlardı. Bende de bir gönül coşkunluğu vardı. Fahri boynuma sarılıp, gönlümü temiz ana, baba, kardeş </p>
<p class="calibre1">sevigisinin sıcaklığı ile doldurunca, dayanamadım, içimden zamanlardan beri toplanıp kalmış olan acıları tatlı gözyaşları ile yıkadım. Müdürle ben Fahri'nin şerefine içtik. Başkaları içmediler. Kahveler, şerbetler çıkarıldı. Melek Hanımı da çıkarırlar, sanıyordum. Bir aralık müdür de çıkarmak istedi, müdürün karısı çıkartmadı. </p>
<p class="calibre1">Biraz daha oturduktan sonra izin aldık. Çıktık. </p>
<p class="calibre1">Sokakta Fahri ile yalnız kalınca, </p>
<p class="calibre1">- Gördün mü, dedim, senden herkes bunu bekliyordu, başka türlü de olamazdı. </p>
<p class="calibre1">Karının da seviçten ağzı kulaklarına varıyordu. Sana kalsaydı kim bilir ne zamana kadar geveleyecekti? </p>
<p class="calibre1">- Sen Melek'i gördün mü? </p>
<p class="calibre1">- Müdürle gidip şerefine içtik ya... </p>
<p class="calibre1">- Hı ne dedi? </p>
<p class="calibre1">- He diyecek, gülüp duruyordu! </p>
<p class="calibre1">- Ona sorduklarına emin misin? </p>
<p class="calibre1">- Hadi oradan sen de aptal! </p>
<p class="calibre1">- Ne darılıyorsun, sordum. </p>
<p class="calibre1">- Sorduğun söz değil ki... </p>
<p class="calibre1">Fahri belki bütün ömründe bu kadar dalgın olmamıştır. Eve yaklaştığımız zaman bana dedi ki: </p>
<p class="calibre1">- Beni yalnız bırakma, ben şimdi uyuyamam, yalnız kalınca çıldırırım... </p>
<p class="calibre1">- Bir şeycik olmazsın, benim uyku gözlerimden akıyor; gidip eve yatacağım. </p>
<p class="calibre1">Fahri'nin kapısında bir otomobil duruyordu. </p>
<p class="calibre1">- Hah, bak seni hastadan bekliyorlar, dedim. </p>
<p class="calibre1">216 </p>
<p class="calibre1">Fahri şoförden sordu: Halil Cemil Paşa hastaymış, birkaç hekim götürmüşler, Fahri'yi de istiyorlarmış. </p>
<p class="calibre1">İçeri girdik, Fethullah, başhekimin üçtür telefon ettiğini söyledi, Fethullah bizim nerede olduğumuzu biliyordu, dirayet göstermiş söylememiş! Fahri, </p>
<p class="calibre1">- Ben bu kafa ile gider de hastadan ne anlarım, diye söyleniyordu. </p>
<p class="calibre1">Ayrıldım, eve geldim. Bizim koca daire uyuyor. Ab-dülkerim'in oğlu bile susmuş. Girdim yattım. Bir zaman uyuyamadım. Kulağıma ağlayan bir kadın sesleri gelir gibi oluyor. Sonra biri koridordan yürüdü çıktı kapıya da vurdu gibi geldi. Kendimi açamadım. Sabahleyin de unutmuştum. Ziynet kahve getirdiği zaman sordu, </p>
<p class="calibre1">- Akşam olanları işittiniz mi, dedi. </p>
<p class="calibre1">- İşitmedim, ne olmuş? </p>
<p class="calibre1">- Fuat karısını dövdü"! Az daha gözünü çıkarıyordu. Ama siz benden duymuş </p>
<p class="calibre1">olmayın; Faika sizin duyduğunuzu istemiyor. Siz sorarsanız yalan söyleyecek! </p>
<p class="calibre1">- Bu da tuhaf! Sen bilirsin ne olacak? </p>
<p class="calibre1">- Kızı çok fena dövmüş. Ben olsam bir gün bile durmam, ayrılırım! </p>
<p class="calibre1">- Kimse çıkıp kurtarmadı mı? </p>
<p class="calibre1">- Kim kurtaracak? Baba burada yok, köyde. İskender Bey daha şimdi geldi yattı... Abdülkerim ile Şefik burada idiler, ama onlar çıkmazlar ki. Siz de duymamışsınız! </p>
<p class="calibre1">- Ben uyku arasında gürültüler işittim sanıyorum, ama kendimi açamamışım. </p>
<p class="calibre1">Yazık kıza! </p>
<p class="calibre1">- Yazık ki yazık. Bana kalsa ayrılmalı. </p>
<p class="calibre1">- Çocukları var. </p>
<p class="calibre1">- Adam sen de, böylesinin çocuğu... Yüzünü gördükleri mi var? Nasılsa yanlışlıkla olmuş!.. </p>
<p class="calibre1">217 </p>
<p class="calibre1">Selime Hanım için yazdığım mektuba on gün sonra cevap geldi. Anlaşıldı ki, buradan giderken Selime, üzüntüden, yorgunluktan hastalanmış, orada da epey zaman hasta yatmış. Şimdi iyi imiş. Hastalığı bana yazdıklarını istememiş. </p>
<p class="calibre1">Kendi yazacağını söylemiş. Her gün bizleri anıyor, babasını hatırlayıp ağlıyormuş. Bizim arkadaş Nedim Beyin karısı ile araları iyi olduğundan hemen her gün buluşuyor, görüşüyorlarmış. Arasıra çok kederli görünürmüş. Hocalık etmek, dil dersleri vermek için İstanbul'a yahut İzmir'e gitmek istediğini söylüyormuş. Beni yakında evlenecek sanıyormuş. Nikâh olduğunu öğrenmek için burada birine yazmak ve haber vermesini rica etmek istemiş, sonra vazgeçmişler. Mübadeledeki işleri pek ağır gidiyormuş. Mektupta bu işler için uzun tafsilat var. </p>
<p class="calibre1">Bunları yazdıktan sonra Nedim Bey, kendisinin de kurs sırası yaklaştığını, yakında burada bulunacağını bildiriyor. Kaleminden sordum. Çağrılmış. </p>
<p class="calibre1">Selime'ye bir mektup yazmak için bir kere de Nedim Beyle görüşmek doğru olacağını düşündüm, bekledim... </p>
<p class="calibre1">Arkadaş geldi, konuştuk. Anlaşılıyor ki Selime, oraya gitmiş ve evvelce verilmiş </p>
<p class="calibre1">bir karar olmadığından ne yapacağını şaşırmış, sıkıntı, üzüntü içinde çırpınıp duruyor. Varmak istediği, yahut sevdiği, tanıştığı kimsesi de yoktur. Bütün günlerini Nedim Beyin evinde, Nedim Beyin hanımı ile geçiriyor, dertleşiyor, belki beni düşünüyor, ama düşündüğünü söylemiyor ve beni de yakında </p>
<p class="calibre1">evlenecek diye bekliyor. Burada kalmak istememesinin başlıca sebebi de bu olsa gerek. Ben başkasını alırsam o burada, benim yanımda sığıntı gibi kalacak! </p>
<p class="calibre1">218 </p>
<p class="calibre1">Burada iken ona ne söylediğim aklımda değil, ama başkası ile evlenmek fikrinde olmadığımı, kendisini sevdiğimi açıkça anlatmıştım sanıyorum. Bilmem, ya ben söyleyemedim, yahut o anlayamadı. Bir kere beni kırıp gittikten sonra da oradan mektup yazmak ona ağır gelmiş olmalıdır! </p>
<p class="calibre1">Benim yakında evleneceğimi düşünmekte de onu haksız bulmuyorum. Onun </p>
<p class="calibre1">yanında Fahri'nin bir sürü gevezelikleri oldu. Ben o zaman Selime ile evlenmeyi aklımdan geçirmiş olsam bile böyle bugünkü gibi, onu sevdiğimi açıkça bilmiyordum. Onu ben babası öldükten sonra sevmeye başladım sanırım. Bunun için Fahri'nin gevezeliklerinin Selime tarafından nasıl telakki olunacağına aldırmamış olabilirim. Zaten ben, Fahri'nin beni evlendirmekten ziyade, kendisinin evlenmeye çalıştığını biliyor ve işi alay geçiyordum... Selime'ye bunları anlatmak isterdim. Ben ona burada kalınız dediğim zaman o kendisine acıdığımı, onunla evlenirsem bile sevdiğimden değil acıdığımdan, fedakârlık edip onu alacağımı düşünmüş olabilir! </p>
<p class="calibre1">Şimdi ne yapmalı? Gidip Selime ile görüşeyim, bunları anlatayım mı? Yoksa onu mu yeniden buraya çağırayım? Ya gelmezse! Yahut bir mektupla yalnız hatırını sorsam! Cevap verirse o cevabına göre bir yol bulmaya çalışsam! </p>
<p class="calibre1">Birçok mektup karalamaları yazdım, bozdum. Bunlar beni daha büyük bir kararsızlığa düşürdü: Ayvalık'a kadar gideyim mi, yoksa yazayım mı? </p>
<p class="calibre1">Bilmiyorum... Nedim Beyin sözüne bakılırsa, çağırsam gelecek, istesem bana varacak gibi görünüyor, ancak onun görüşü acaba doğru mu? Bir mektup </p>
<p class="calibre1">yazsaydı ben ondan bir mana çıkarır, bir karar verebilirdim! </p>
<p class="calibre1">219 </p>
<p class="calibre1">Bu kararsızlıktan, iç sıkıntısından, yalnızlıktan ölüyorum. Fahri bile burada yok ki günde iki kere telefonu açıp karşıma çıksın, onun sıcak kardeş sevgisi ile kendimi avutayım. Fahri büyük kaynanasının elini öpmeye Aydın'a gitti, üç hafta oralarda kalacak... </p>
<p class="calibre1">Geceler bitmek bilmiyor. Kitap okursam anlamıyorum. Hiç yaptığım şey </p>
<p class="calibre1">değilken bir gece yalnız başıma içtim. Eve geldiğim zaman ayakta duramayacak kadar sarhoştum. Ziynet beni soydu, yatırdı. Ertesi gün, iç sıkıntılarına bir de baş </p>
<p class="calibre1">ağrısı, mide bozukluğu karıştı. İffet Hanım hasta, Faika, kocasının derdine düşmüş, hiç kimseyi görecek gözü yok. Turan evini kibar kumarhanesi yaptı, benden de elini eteğini çekti. Hiç olmazsa Turan arasıra uğrasaydı... </p>
<p class="calibre1">Ben bu derin üzüntüler içinde boğulur dururken Şefik Beyin ölümü evdekileri şaşırttı, bana da kendi düşüncelerimi unutturur gibi oldu. </p>
<p class="calibre1">Şefik Bey bir gece eve gelmemiş, Ayaşlı merak etmiş sabahleyin benim odama geldi. </p>
<p class="calibre1">- Şefik Bey bu gece gelmedi, dedi. </p>
<p class="calibre1">- E ne olur, dedim. </p>
<p class="calibre1">- Hiç dışarıda kalmazdı. Geç, erken eve gelirdi. </p>
<p class="calibre1">- İskender'e sordun mu? Birlikte bir yere gitmiş olmasınlar? </p>
<p class="calibre1">- Yok, İskender görmemiş. </p>
<p class="calibre1">- Sakın karısı ile anlaşmış olmasın! </p>
<p class="calibre1">- Hiç ummam, karı onu eve bile almıyordu. </p>
<p class="calibre1">- Belki bir yolunu bulmuştur! </p>
<p class="calibre1">- Bir yerde düşüp ölmesin de! Ben ondan korkarım... </p>
<p class="calibre1">- Polisten sormalı. </p>
<p class="calibre1">220 </p>
<p class="calibre1">- Ben gideyim onun uğradığı yerlere bir bakayım. Ayaşlı gitti, aramış </p>
<p class="calibre1">bulamamış. Dün, çalıştığı elçiliğe </p>
<p class="calibre1">gitmiş, sokakta da kendisini görenler olmuş. Polisten sormuş, bir haber yok. </p>
<p class="calibre1">Şefik Bey o gece de eve gelmedi. Ayaşlı polise haber verdi. Akşama doğru, bana bankaya telefon ettiler. Polis adli kısmı reisi, beni polis müdürlüğüne çağırıyor. Anladım, Şefik Bey için tahkikat başlıyor. Gittim. </p>
<p class="calibre1">Polis dairesi kapısında Ayaşlı ile İskender beni karşıladılar. </p>
<p class="calibre1">- Ne var? Bir haber var mı, diye sordum. Ayaşlı, </p>
<p class="calibre1">- Bir haber yok, dedi, bugün Çay deresinde bir ceset bulmuşlar, onu "Şefik Bey mi" diye bize gösterdiler, size de gösterecekler. </p>
<p class="calibre1">- Ceset, Şefik Beyin değil ya? </p>
<p class="calibre1">- Bilmem, bize kalsa değil. Tanınmıyor. Başı yok. </p>
<p class="calibre1">- Adli kısım reisi nerede? </p>
<p class="calibre1">- Burada. </p>
<p class="calibre1">Ayaşlı, orada gezinen bir polise, adli kısım reisine haber vermesini söyledi. </p>
<p class="calibre1">Polis, </p>
<p class="calibre1">- Girin. Odasındadır, haber vermek istemez, dedi. </p>
<p class="calibre1">Polis müdürlüğü altındaki geniş taşlıkta, gece sokaktan toplanmış, merkezlerden yollanmış adamlar bekliyorlardı. </p>
<p class="calibre1">Ayaşlıya sordum: </p>
<p class="calibre1">- Siz, gidiyor musunuz? </p>
<p class="calibre1">- Evet. </p>
<p class="calibre1">- E, biraz bekleyin, beraber gidelim, dedim. </p>
<p class="calibre1">- Olur, dediler. </p>
<p class="calibre1">Reisin odasının kapısını vurdum, girdim. Uzun boy- </p>
<p class="calibre1">221 </p>
<p class="calibre1">lu, kıpışık gözlü bir polis komiseri pencerenin önünde, ayakta duruyordu. Adımı söyledim. </p>
<p class="calibre1">- Bankadan geliyorsunuz, değil mi? </p>
<p class="calibre1">- Evet. </p>
<p class="calibre1">- Buyurun, oturun. </p>
<p class="calibre1">Kendisi de masasının başına oturdu: </p>
<p class="calibre1">- Siz de Ayaşlı İbrahim Efendinin tuttuğu apartı-manda oturuyormuşsunuz. </p>
<p class="calibre1">- Evet. </p>
<p class="calibre1">- Orada oturan Şefik Beyi tanıyor muydunuz? </p>
<p class="calibre1">- Tanırdım. </p>
<p class="calibre1">- Kendisiyle konuşur muydunuz? </p>
<p class="calibre1">- Konuşurduk. </p>
<p class="calibre1">- Birkaç gecedir eve gelmiyormuş! </p>
<p class="calibre1">- Evet, evde bana da söylediler. </p>
<p class="calibre1">- Nerede olabilir? </p>
<p class="calibre1">- Bilmem ki; onun bir karısı da vardı. </p>
<p class="calibre1">- karmış, sorduk oraya gitmemiş. </p>
<p class="calibre1">- Bilinmez ki, o bir tuhaf adamdı. Aramalı... </p>
<p class="calibre1">- O, birtakım münasebetsiz adamlarla da düşüp kalkıyormuş? </p>
<p class="calibre1">- Olabilir. Bizden gizlerdi. </p>
<p class="calibre1">- Bugün bir ceset bulundu, Şefik Beyin cesedi olup olmadığını tespite çalışıyoruz; size de bir kere gösterelim, diye sizi rahatsız ettik. </p>
<p class="calibre1">- Neden rahatsızlık olsun, görelim. </p>
<p class="calibre1">Komiserle odadan çıktık, orada bekleyen insanlar arasından geçip, dipte bir kapı önünde durduk. Komiser polislerden birine seslendi. </p>
<p class="calibre1">- Baksana, nerde Kadri? Söyle bu odanın anahtarını getirsin. </p>
<p class="calibre1">Ayakta bekledik. Orada duran adamlar arasından, </p>
<p class="calibre1">222 </p>
<p class="calibre1">benim yemek yediğim Atlas lokantası garsonlarından biri de vardı. Arkasında smokin, yakalığı, kravatı, lokantada çalıştığı gibi alıp gelmişler. Uzaktan, "Beni kurtar" diyen gözlerle bana bakıyordu. </p>
<p class="calibre1">Biraz sonra Habeş bir polis koşarak geldi, kapıyı açtı. Ufak penceresine kalın parmaklık konulmuş olmasına bakılırsa hapishane gibi de kullanıldığı anlaşılan bu odanın ortasında, üstüne eski bir battaniye örtülmüş, ufak bir tümsek duruyordu. Habeş polis battaniyeyi kaldırdı, altından az yan üstü devrilmiş, kolları bacakları sanki biraz çekilmiş, başsız bir insan gövdesi göründü. </p>
<p class="calibre1">Omuzlarında kanlar kurumuş, kararmıştı. Kollarında, göğsünde ufaklı, büyüklü, bıçak yaralarına bakılırsa, öldürmeden evvel bu adama işkence edildiğine inanılabilir. </p>
<p class="calibre1">Hafif bir titreme geçirdim. Cesette koku başlamıştı. Yanına sokuldum, dolaştım. </p>
<p class="calibre1">İlk bakışta bu cesedin Şefik Beyin gövdesi olduğuna inanılamazdı. Çok ufak bedenli bir adamın gövdesi gibi duruyordu. Tanıyamadım. Aradan birkaç dakika geçince insan daha serinkanlı bakmaya başlıyor. Cesedin kollarında kan oturmuş </p>
<p class="calibre1">yerler var. </p>
<p class="calibre1">Ellerine bakmak aklıma geldi. Evet, elleri Şefik Beyin ellerine benziyor. </p>
<p class="calibre1">Komisere de söyledim: </p>
<p class="calibre1">- Elleri Şefik Beyin ellerine benziyor, dedim, onun da parmaklarında tütün zifirinden böyle lekeler vardı. Bu olmasa da elleri onun elleri. Dışarda İbrahim Efendi ile İskender Bey vardır, müsaade ederseniz onlar da gelsinler, birlikte bakalım. </p>
<p class="calibre1">Komiser polisi yollayıp onları çağırttı. Ayaşhya cesedin ellerini gösterdim: Baktı, yüzünü buruşturdu: </p>
<p class="calibre1">- Evet, dedi benziyor. Doğru, onun da elleri böyle idi. </p>
<p class="calibre1">223 </p>
<p class="calibre1">İskender de uzandı baktı, hiç sesini çıkarmadı. </p>
<p class="calibre1">Şimdi baktıkça, ben daha çok benzetiyorum. Komisere söyledim: </p>
<p class="calibre1">- Çok yazık ki Şefik Beye benziyor, dedim, bu eller onun eli olacak. </p>
<p class="calibre1">Komiser İskender'e sordu: </p>
<p class="calibre1">- Siz ne diyorsunuz, dedi. </p>
<p class="calibre1">- Bilmem, ben benzetemiyorum. </p>
<p class="calibre1">- Siz de, Şefik Beyle konuşuyordunuz değil mi? </p>
<p class="calibre1">- Evet konuşurdum. </p>
<p class="calibre1">Ayaşlı, cesedi çevirdi. Baktık. Ben kandım ki, bu Şefik Beydir. Komisere de söyledim: </p>
<p class="calibre1">- Bence bu Şefik Beydir, dedim. </p>
<p class="calibre1">- Pek güzel, çıkalım, dedi. </p>
<p class="calibre1">Çıktık. Ertesi sabah, erkenden beni uyandırdılar, tahkikat için gelmişler, beni istiyorlarmış. Kalktım. Şefik Beyin odasını arıyorlar ve kimsenin evden çıkmasına izin vermiyorlardı. </p>
<p class="calibre1">Şefik Beyin odasını aramak bitince, bizleri birer birer çağırıp sormaya başladılar. Ben, Şefik Bey için neler biliyorsam, eksiksiz hepsini anlattım. </p>
<p class="calibre1">Bana bir mendil ile bir cep çakısı, bir kurşunkalemi gösterdiler. Bunların Şefik Beye ait olup olmadığını sordular. Baktım, bilemedim. Benden sonra Ziynet mendili görmüş, tanımış. Bu mendili polis, bize gösterilen cesedin bulunduğu yerde bulmuş. </p>
<p class="calibre1">Dışardan getirttikleri bazı adamları da orada sorguya çektiler, Ayaşlı ile, İskender ile karşılaştırdılar. Bunların hiçbirini bizimkiler tanıyamadılar. </p>
<p class="calibre1">Sorgu üç dört saat sürdü. Adliye heyeti, polisler gittikten sonra, ben de bankaya gittim. Bugünkü bu sorgudan ne çıktı? Anlayamadık. </p>
<p class="calibre1">224 </p>
<p class="calibre1">Gece Ayaşlı odama geldi. Öteden, beriden öğrendiklerini bana anlattı. Kafa, daha bulunamamış. Ölenin Şefik Bey olduğuna Ayaşlı artık inanıyor. Şefik Beyi öldürdükten sonra sırtında ne varsa soyup yakmışlar. Yaktıkları yer de ölünün bulunduğu yerden elli adım ötede imiş. Birini tutmuşlar, çok sıkıştırmışlar, söylememiş... Ayaşlı dedi ki: </p>
<p class="calibre1">- Bir gece evvel burada, o deli Cevat'la Abdülkerim bir oldular, rahmetliye esrar içirdiler. Ben vazgeçirmek istedim, dinlemediler. Sonra kendileri de korktular. Gözleri kaydı, ağzından köpük geldi. Bir gece sonra eve gelmeyince bir yerde düştü, kaldı sandım. </p>
<p class="calibre1">- Esrar içenin ağzından köpük gelir mi? </p>
<p class="calibre1">- Bilmem, geliyor zahar! Buna çok mu içirdiler, ne oldu? </p>
<p class="calibre1">- Keşke esrardan öleydi! Öldürünceye kadar ona etmedik işkence komamışlar. </p>
<p class="calibre1">- Ha, o da doğru, ama kabahat kimde? Peşinden gezmediği it köpek mi vardı? </p>
<p class="calibre1">- Dün Ziynet'i götürmüş, yanık çamaşır parçalan göstermişler. Sana söyledi mi? </p>
<p class="calibre1">- Söyledi. Rahmi diye de birini arıyorlardı. </p>
<p class="calibre1">- Bir ipucu bulacaklar mı, dersin? </p>
<p class="calibre1">- Bulamadılarsa da bulacaklar. Bu iş gizli kalmaz, tez meydana çıkarırlar. </p>
<p class="calibre1">32 </p>
<p class="calibre1">O başı kesik insan gövdesi, gecelerce, gözümün önünde yuvarlandı, horladı, bağırdı durdu. Ağır kokusu, günlerle, burnumdan gitmedi. Günlerce hep Şefik Beyin </p>
<p class="calibre1">225 </p>
<p class="calibre1">öldürüldüğünü, kafasının kesildiğini düşündüm. Kendi derdimi unutur gibi oldum. Sabah, akşam Ayaşlı bana uğruyor, cinayet tahkikatından neler </p>
<p class="calibre1">öğrenebilmişse onları anlatıyordu. </p>
<p class="calibre1">Üç dört gün böyle gittikten sonra bir sabah bankada yeni gelen mektupları açarken elime bir telgraf verdiler. Açtım, telgraf Selime'denmiş. Şu iki kısa cümleyi yazıyor: </p>
<p class="calibre1">"Yanınıza gelebilir miyim? Lütfen cevap." </p>
<p class="calibre1">Biraz şaşaladım, sevindim. İşleri bırakıp odanın içinde gezinmeye başladım. </p>
<p class="calibre1">"Yanınıza gelebilir miyim?" ne demek? Buraya gelmiyor da benim yanıma gelecek, yani birlikte yaşayacağız, demek mi? Benim evlenmek üzere olduğumu sanıyordu, şimdi işin doğrusunu öğrendi mi? . Sakın Nedim Bey yazmış </p>
<p class="calibre1">olmasın? </p>
<p class="calibre1">Nedim Beyi arattım, geldi. Ondan sordum: </p>
<p class="calibre1">- Siz Ayvalık'a benim için bir şey yazdınız mı, dedim. </p>
<p class="calibre1">- Hayır yazmadım. Niçin? Bir şey mi var? </p>
<p class="calibre1">- Selime Hanımdan bir telgraf aldım, buraya gelmek istiyor da... </p>
<p class="calibre1">- Ben size arz ettim ya, o çoktan istiyordu ama yazmaya çekiniyordu. Şimdi kararını vermiş demek! Belki evde sizin bana yazdığınız mektubu bulmuşlardır! </p>
<p class="calibre1">Kadınlar, bilirsiniz ya, tuhaftırlar, eğer bizim hanım bulmuşsa Selime Hanıma göstermiştir. O da kendisini sorduğunuzu gördü, gelmeye karar verdi. </p>
<p class="calibre1">Sebep aramak ister mi? Selime buraya gelmek istiyor! Niçin olursa olsun! </p>
<p class="calibre1">Hemen gelmesini yazmalıyım. Nedim Beyi savdım, Selime'ye, "Sizi </p>
<p class="calibre1">bekliyorum, yola çıktığınızı bildiriniz" diye bir cevap yazdım, yolladım. </p>
<p class="calibre1">Telgraf gitti, ben gene çalışmaya oturdum ama iş çıkaramıyorum. Kâğıtlar birbirine karışıyor. Dünden kal-226 </p>
<p class="calibre1">mış bir sürü iş var. Bunların bazılarına ben cevap yazacağım; müdürün notları vardı, arıyorum, bulamıyorum. Kalemden bir arkadaş çağırdım. </p>
<p class="calibre1">- Gel azizim, seninle bunları bir ayıklayalım, dedim. O efendinin yardımı olmadıkça işin içinden çıkamadım. İyi oldu ki bizim müdür de gelmedi. Ziraat Bankasında banka müdürleri toplanıp konuşacaklarmış, oraya gideceğini telefonla haber verdi. Ben de işi bıraktığım gibi hemen sokağa çıktım. Nereye gideyim? Selime'yi burada oturtacak bir yer bulmalı. İlkin bir ev tutmak aklımdan geçti. Ben de gidip o evde oturur muyum? Öyle olursa Selime benim yanıma gelmiş olur. Kendisinin istediği de bu değil mi? Yalnız onu rahat ettirecek bir ev bulup hazırlayabilecek miyim? Eşya ister, adam ister. Selime yarın gelmeye kalkarsa bunlar yetişir mi? Bir ev kuruyoruz' demektir. Olunca iyi olmalı. Selime'yi bir otele indiririm. Temiz bir otelde güzel döşeli bir oda tutarım! Onu emme almadım diye bana darılır ve benden incinir mi? Evim olmadığını ona anlatırım. Daha olmazsa ben de onun olduğu otele taşınırım. </p>
<p class="calibre1">Hem aramızda hiçbir söz geçmeden onu, evim olsa bile, götürmek doğru mu? </p>
<p class="calibre1">Ne var ki ona ufak, temiz bir ev hazır bulundurmak şık olurdu! Gelince kendi evine gelecek, kendi hizmetçisine emir verecek, kimse karışanı olmayacak! </p>
<p class="calibre1">Acaba istediğim gibi bir ev bulup döşeyebilir miyim? Kimden sormalı? Bizim bankada birini bulur sorarım diye düşündüm, yeniden bankaya döndüm. Herkes yemeğe çıkmaya hazırlanıyordu. Kambiyoda bir efendi tanırım ki bu gibi işlerde beceriklidir. Onu buldurdum, anlattım. Dedi ki: </p>
<p class="calibre1">- Feyyaz Beyin bir evi var, daha yeni yaptırdı. Eğer kiraya vermemişse onu size tutarız. </p>
<p class="calibre1">227 </p>
<p class="calibre1">- Feyyaz Bey kimdir? </p>
<p class="calibre1">- Burada, bizim bankada. </p>
<p class="calibre1">Hatırladım; bu Cemile'nin dostu olan ihtiyar olacak! </p>
<p class="calibre1">- Çıkmamışsa gidip, sorar mısınız, dedim. </p>
<p class="calibre1">Gitti, geldi, Feyyaz Beyi de yanında getirmiş. Feyyaz Beyi ben nasıl tanıyorsam, şüphesiz o da beni öyle tanıyor ve bana bir hizmette bulunmak istediği de tavrından anlaşılıyor. Dedi ki: </p>
<p class="calibre1">- Ev, emrinize hazır, yalnız bir haftalık bir işi var. Su, gaz alıyoruz. Bugün başlayacaklar. Badanası da bitmedi ama bunlar yapılırken o da biter. </p>
<p class="calibre1">- Bir hafta... Bana çoktur. Ben hazır, bugün içine girilecek gibi bir ev istiyorum. </p>
<p class="calibre1">- E, siz bugünden girin. Kapısı, penceresi, her şeyi hazır. Gene siz bilirsiniz! </p>
<p class="calibre1">- Bugün, taşınılacak gibi bir ev bulunmaz mı? </p>
<p class="calibre1">- Bakalım, arayalım, dediler. </p>
<p class="calibre1">O gün bakıp, akşama bana haber verecekler. Ayrıldık. Yemekten sonra eve uğradım, Ayaşlı bana Şefik Bey işi için havadis veriyor. Ben, şimdi ondan ne kadar uzağım! Dün oturup saatlerce Şefik Beyin lakırdısını ediyorduk, bugün artık aldırmıyorum! Ayaşlı da farkına vardı, şaşkın şaşkın yüzüme baktı. </p>
<p class="calibre1">O gün akşamüstü, bir ev bulmanın kolay olmayacağını anladık. Ev bulunacak, döşenecek, hizmetçi aranacak! Bu işler haftalara bakar... Selime gelince, bir temiz oda ister. Gene en kestirme yolu bir otele gitmek! </p>
<p class="calibre1">Ertesi sabah, yeni açılan Belveder oteline gittim, ikinci katta iki odalı bir dairecik buldum, beğendim. Odalardan biri binanın köşesine gelmiş, geniş, aydınlık bir oda... Burası salon olacak. Yanındaki küçük oda ya-228 </p>
<p class="calibre1">tak odası. Salon olacak odanın takımları değiştirilecek, iki-üç sandalye getirilecek. Yatak odasındaki şezlong kaldırılacak, onun durduğu yere geniş bir divan yerleştirilecek. Bir geniş paravan, salon olan odadaki musluk ile aynayı kapatacak. Yerdeki halıları beğendim, oldukları gibi kalacaklar. Her şeyi konuştum, bir aylık kirayı da peşin verdim; akşama gelip odayı hazır bulacağım. </p>
<p class="calibre1">Akşama otele giderken kitaplar aldım, benim odamdaki divanın güzel </p>
<p class="calibre1">yastıklarını seçtim, onları götürdüm, kolonya suları, şekerlemeler aldım, moda gazeteleri aldım! "Selime süse düşkün bir kadın değilse de gene bunlardan hoşlanır" diye düşündüm. </p>
<p class="calibre1">Salon odaya alçak şık bir masa, üstüne de güzel bir çiçeklik koymuşlar. Selime gelinceye kadar bu çiçekliğin boş beklemesini doğru bulmadım, çiçek aldırdım. </p>
<p class="calibre1">Kitapları yerleştirdim. Her şey yerli yerine konduktan sonra odayı beğendim: Benim" odam da geniş, temizdir ama, burası kadar sevimli değildir. Bu oda, benim hayatımın en tatlı, en aziz günlerini, saatlerini yaşayacağım yer olacak! </p>
<p class="calibre1">Eğer aldanmıyorsam, artık bekârlık, yalnızlık hayatım bitiyor. Bakalım Selime bu yeni yaşayışı nasıl karşılayacak! Yalnız, niçin telgrafıma hemen cevap vermedi? Ya sözünden cayar da, gelmezse!.. Birkaç gün geçirdikten sonra </p>
<p class="calibre1">"Şimdilik gelemiyorum" diye bana bir ikinci telgraf yazarsa!.. O zaman, buraya getirdiğim kitapları, eşyayı alıp çekilmek, gitmek ne acıklıdır!.. Olmadık bir iş </p>
<p class="calibre1">mi? Kaç gün oldu, ben ona telgraf yazalı? Üç mü, iki mi? Üç gün olacak, niye şimdiye kadar bir cevap vermedi? Eğer tez gelecek olsaydı, bugüne kadar bir telgraf daha yazması iktiza ederdi. Yoksa, gene mi tereddüt ediyor, gene düşünüyor mu? </p>
<p class="calibre1">Yoksa, ben mi çok acele ediyorum? Hemen umut- </p>
<p class="calibre1">229 </p>
<p class="calibre1">suzluğa düşecek ne var? Onu alıp, gelmek için keşke ben oraya gitseydim!.. </p>
<p class="calibre1">Belki de o bunu beklerdi. </p>
<p class="calibre1">Ben Selime'yi. istediğim gibi tanımıyorum. Onu pek az gördüm, onunla pek az konuştum. O zamanlar, doğrusu, Selime'ye alıcı gözüyle de bakamadım. Gelirse, onu bu sefer tanıyacağım. Bakalım beni görünce, nasıl davranacak? </p>
<p class="calibre1">Geceden epeyce geçti, ben Selime'nin odasında bunları düşündüm, kaldım. </p>
<p class="calibre1">Sabahı bu odada edecek değilim ya? Yemek zamanı geçti. Kalktım, Atlas lokantasına gittim. Lokanta yarı yarıya boşalmış. İçenler var... Bizim banka arkadaşlarından bir iki kişi bir masada kalmışlar. Onların yanlarına gittim. </p>
<p class="calibre1">Gece yarısını iki saat geçinceye kadar onlarla kaldım ve eve gelince, hemen yatağıma girdim, ama ancak sabaha karşı uyuyabilmişim. </p>
<p class="calibre1">Bu gece benim yarı umutsuz geçirdiğim gecelerin sonuncusu oldu. Ertesi günü bankada çalışırken Selime'nin yola çıkacağı telgrafını aldım. Telgraf şudur: </p>
<p class="calibre1">"Dokuz, salı sabahı, orada olacağım. Selime." </p>
<p class="calibre1">Bugün ne? Perşembe. Dört gün var demek. Bu dört gün nasıl geçer? Bir ufacık seyahat yapsam! Acaba ben çıldırıyor muyum? Neden bu Selime'ye bu kadar bağlandım? </p>
<p class="calibre1">Müdüre girdim, bir hafta izin istedim. </p>
<p class="calibre1">- Neniz var? Bir zamandır, dalgın görünüyorsunuz, dedi. </p>
<p class="calibre1">- Ne arz edeyim? Hiçbir şeyim yok, yalnız yorgunluk duyuyorum, dedim. </p>
<p class="calibre1">- Ben biliyorum, bu yalnızlıktan ileri geliyor. Bundan bir ayak evvel kurtulmalısınız, dedi. </p>
<p class="calibre1">Gülüştük. İzin de verdi. </p>
<p class="calibre1">230 </p>
<p class="calibre1">Bankadan çıktım, ayaklarım beni Selime'nin odasına götürdü. Uzun yol yürümüş </p>
<p class="calibre1">gibi yorgunum. Aşk acaba bu mudur? Çiçekler bana güzel görünüyor! Aklıma şiir parçaları, beyitler, mısralar geliyor! Çocukluktan ezberimde kalmış bir şarkıdan yahut türküden bir mısra, saçma bir şey, ama bence yanık, dokunaklı, anlatılmamış, anlatılamaz duyguların bir ifadesi... </p>
<p class="calibre1">İçimde gizli bir sevinçle karışık tatlı bir ezginlik var ki, az çok rahatsızlık veriyor. Selime'nin oturacağı, dolaşacağı, yatacağı yerleri gördükçe bu rahatsızlık artıyor. </p>
<p class="calibre1">Selime'nin odasında biraz kaldıktan sonra otelden çıktım, kırlara doğru yürüdüm. Tozlu bir yol... İki yanında fırınlar, kahveler, büyük ambarlar var. </p>
<p class="calibre1">Sonra kırlar! Önüme suları kokan, pis bir dere çıkıyor. Dar bir yerini bulup atlıyorum. Uzaktan söğüt ağaçları görünüyor. Akşam olmadan oraya kadar gidebilir miyim? Güneş batmaya yaklaşıyor. Havada tatlı bir serinlik, bir incelik var. Önüme demiryolu çıktı. Orada bir hendeğin kenarına oturup bu </p>
<p class="calibre1">demiryolunun uzanışını seyre başladım. Sazlar, böğürtlenler arasında gömgök suları ağır akan bir dereye bakmaktan insan nasıl hoşlanırsa, ben de şimdi demiryoluna bakmaktan öyle hoşlanıyorum. </p>
<p class="calibre1">Güneş battı, her yerde ışıklar yandı, ben burada kaldım ve ondan sonra, ta Selime gelinceye kadar her gün buraya gelip, bu demiryolunu doya doya seyrettim... </p>
<p class="calibre1">Salı sabahı, hemen uykusuz bir gece geçirdikten sonra istasyona indiğim zaman, daha kimse gelmemişti. Uzaktan, makine deposu tarafından dumanlar çıkıyor ve sabahın durgun, serin havası içinde göğe uzanıyor, karşımda bir manevra makinesi çalışıyor, yük vagonlarını bu hattan alıp ötekine götürüyor, öteden buraya getiri-231 </p>
<p class="calibre1">yor ve ne yapmak, bunları nasıl sıralamak istediği anlaşılmıyordu. </p>
<p class="calibre1">Sinirliyim, büfeden bir kahve içmek istedim. Kahveyi içip bitirinceye kadar oturmaya katlanamadım, gene dışarıya çıktım. Yavaş yavaş istasyon </p>
<p class="calibre1">kalabalıklaştı, otomobiller, arabalar dışarda dizilmeye başladılar, benim gibi yolcularını karşılamaya gelenler çoğaldı. Saate bakıyorum, daha bir çeyrek var. </p>
<p class="calibre1">Arası epeyce geçiyor, gene bakıyorum, gene bir çeyrek var!.. </p>
<p class="calibre1">Tren makastan göründüğü zaman ben, nasıldım, bilmiyorum! Vagonlar durdu, ben, baştan başa koştum, Se-lime'yi göremedim. Yüreğimde, "Gelmedi mi?" </p>
<p class="calibre1">suali düğümlendi. Geri döndüm, pencereyi kapamış iki adamın arkasından Selime bana elini salladı. </p>
<p class="calibre1">- Buradayım, buradayım, diye seslendi. </p>
<p class="calibre1">Koştum, o, iki adamı zorlayıp, aralayarak onların arasından bana elini uzattı: </p>
<p class="calibre1">- Eşyam pek çok, dedi. </p>
<p class="calibre1">- Bu hamala gösteriniz, siz aşağı geliniz... Bavullarını, çantalarını otomobile götürdüler, biz de yürüdük. </p>
<p class="calibre1">- Benim, bagajda da sandığım var. </p>
<p class="calibre1">- Biletini veriniz, onu da getirirler. Otomobil yürüyünce, bana baktı, gülümsedi. </p>
<p class="calibre1">- İşte geldim, dedi. </p>
<p class="calibre1">- Keşke hiç gitmeseydiniz, dedim. </p>
<p class="calibre1">- Siz, Nedim Beye yazıp, beni sormasaydınız, hiç gelemeyecektim, dedi. </p>
<p class="calibre1">- Ben, size burada iken gitmeyin, diye yalvarmıştım. </p>
<p class="calibre1">- O zaman başka!.. </p>
<p class="calibre1">Otelin önünde durduğumuz zaman sordu: </p>
<p class="calibre1">232 </p>
<p class="calibre1">- Burası, geçen sefer indiğim yer değil, dedi, siz de burada mı oturuyorsunuz? </p>
<p class="calibre1">- Yok, burada oturmuyorum, dedim, ancak biraz sonra ben de burada oturacağım için, sizi de buraya getirdim. : </p>
<p class="calibre1">Odasını gözden geçirdi, mantosunu, şapkasını çıkardı, yatak odasına bıraktı, geldi, bir koltuğa oturdu. Yorgun ve uykusuz olduğu gözlerinden belli oluyordu. </p>
<p class="calibre1">- Yorgunsunuz, sizi yalnız bırakayım mı, diye sordum. </p>
<p class="calibre1">- Yok, daha sonra, dedi. </p>
<p class="calibre1">- Söyleyeyim, çay getirsinler mi? </p>
<p class="calibre1">- Süt varsa, süt içsek... </p>
<p class="calibre1">Süt ısmarladık, Konuşmaya başladı: </p>
<p class="calibre1">- Bir vagonda yalnız iki kadındık, rahat rahat uyuyabilirdik, arkadaş hanım ne kendi uyudu, ne beni uyuttu. Oğlu burada, lisede talebe, kocası İzmir'de memurmuş, buraya gelse, kocası İzmir'de haşarılık ediyormuş, İzmir'e gitse, oğlu haylazlığa başlıyormuş, hanım ikisine de kumanda etmek istiyor, şaşırmış </p>
<p class="calibre1">kalmış! Eskişehir'den buraya kadar oğlu ile kocasının hikâyelerini dinledik. </p>
<p class="calibre1">Ben görmeyeli Selime biraz solmuş, süzülmüş, dinlenirse belki kendini biraz toplar. </p>
<p class="calibre1">Aklımdan geçeni anlamış gibi, Selime benden sordu. </p>
<p class="calibre1">- Beni nasıl buldunuz, dedi, çok bozulmuşum değil mi? </p>
<p class="calibre1">- Biraz dinleniniz de, sizden soracak hesap çok, dedim. </p>
<p class="calibre1">Gülümsedi. </p>
<p class="calibre1">- Nasıl hesap, dedi. </p>
<p class="calibre1">- Buradan gidersiniz, hiçbir şey yazmazsınız, hasta olursunuz, bize haber vermezsiniz, Nedim Beye de yaz-233 </p>
<p class="calibre1">dırmazsınız! Bunların hesapları sorulmayacak mı? </p>
<p class="calibre1">Güldü, cevap vermedi. Nedim Beyle karısının iyiliklerini, kendisine </p>
<p class="calibre1">yardımlarını anlatmaya başladı. Lakırdıyı uzattık, iki saat konuşmuşuz. Ben kalktım, izin istedim. O yatıp uyuyacak, ben de gidip dinleneceğim. Akşamüstü gene burada buluşacağız. </p>
<p class="calibre1">33 </p>
<p class="calibre1">İki üç gün Selime ile konuştuk ve çok iyi anlaştık, yalnız aramızda evlenmek lakırdısı olmadı. Her gün ben ona gidiyorum, oturup konuşuyoruz. Onu </p>
<p class="calibre1">bıktırmamak için yanında çok kalmıyorum. Akşamüstleri uğrayıp onu gezmeye çıkarıyorum. Bir gece de Anadolu Palasın terasında yemeğe götürdüm. İlk defa bir erkekle yemeğe gittiğini söylüyor, ama hiçbir şeyi yadırgamıyor. İki eski arkadaş gibi geziyor, konuşuyoruz. </p>
<p class="calibre1">Bugünlerde, ben, bankaya uğramıyorum, kimseyi de gördüğüm yok. Fahri </p>
<p class="calibre1">Aydın'dan gelmiş, beni aramış, bulamamış, eve bir mektup bırakmış. Eve gitmiştim, Ziynet ilkin bu mektubu verdi, sonra da İskender'i hapsettiklerini söyledi. </p>
<p class="calibre1">- Niçin hapsetmişler, dedim. Bilmiyor. </p>
<p class="calibre1">- Yanlış bir şey olmasın, sen hapsolduğunu nereden biliyorsun? </p>
<p class="calibre1">- Biliyorum, dün burada konuşuyorlardı. </p>
<p class="calibre1">- Baba burada mı? </p>
<p class="calibre1">- Burada. </p>
<p class="calibre1">- Çağırsana bana. Ayaşlı geldi. </p>
<p class="calibre1">234 </p>
<p class="calibre1">- Ne o, İskender'i hapis mi etmişler, diye sordum. </p>
<p class="calibre1">- Evet, dedi. </p>
<p class="calibre1">- Niçin? </p>
<p class="calibre1">- Bunun, bir fabrika gibi bir şeysi vardı ya, orada ortakları afyon hulasası yapıyorlarmış. Oraası da İskender'in üstünde görünüyor. Yapanlar da bunun ortakları. </p>
<p class="calibre1">- İskender'in bundan haberi yok muymuş? </p>
<p class="calibre1">- İskender'in ağzına baksan, yokmuş diyor, ama ortakları bu işte de ortaklığı vardır, demişler. Hem başkaları da bu işe karışıyor, sanırım. </p>
<p class="calibre1">- Hımm. E, ne yapıyor şimdi, İskender? </p>
<p class="calibre1">- Hiç, tıktılar, içerde oturuyor. Ortaklan İstanbul'dan bir avukat tutmuşlar, avukat geldi, bununla da konuştu. Ben artık ne konuştunuz, diye sormadım. Ona sorsan "Ben korkmam, bize bir şey yapamazlar" deyip duruyor. </p>
<p class="calibre1">- Ko, öyle olsun, alna benim bildiğim biraz üzerler! </p>
<p class="calibre1">- Bana da sorsan, öyle ama, eh, kim bilir!.. </p>
<p class="calibre1">- Bizim eve ne oldu? İlkin Hasan Bey, arkasından Şefik Bey, şimdi de </p>
<p class="calibre1">İskender... </p>
<p class="calibre1">- Doğru. Allah beterinden saklasın! </p>
<p class="calibre1">- Senin konturat ne oldu? Yeniden verecekler mi? </p>
<p class="calibre1">- Bilmem. Bu yıl isteyenler çok... Artırırlarsa, ben tutmam. Kim alırsa mübarek olsun. </p>
<p class="calibre1">- Konturatın bitmesine daha çok var mı? </p>
<p class="calibre1">- Yirmi, yirmi beş gün olmalı. Bu ay sonunda konturat bitiyor, ama yeniden ilan etmeleri de birkaç gün sürer. Biz tutamazsak, siz ne yapacaksınız? </p>
<p class="calibre1">- Ben, bir ev tutmak istiyorum. Bir başka niyetim de var, bakalım, eğer olursa... </p>
<p class="calibre1">Ayaşlı, niyetimin ne olduğunu sormadı. Selime ile evlenmek istediğimi ben ona söyledim. </p>
<p class="calibre1">235 </p>
<p class="calibre1">- Uğurlu, kademli olsun, dedi, benim, valla aklımdan geçti, ama size </p>
<p class="calibre1">söylemedim. </p>
<p class="calibre1">Elbet yakışık alanı da odur. </p>
<p class="calibre1">- Ama ben daha kızın kendisine bile açmadım. Yalnız sana söylüyorum. </p>
<p class="calibre1">Bakalım kendi isterse. </p>
<p class="calibre1">- İster ister, istemez olur mu? Daha o zaman bile olmalıydı! Bize bir hizmet varsa, siz söylersiniz. İsterseniz ben, size bir ev de bakayım... </p>
<p class="calibre1">- Yok, daha değil, ben söylerim. Kendisiyle bir kere konuşalım da... </p>
<p class="calibre1">- Siz oraya kadar gidecek misiniz? </p>
<p class="calibre1">- Yok, Selime Hanım, burada... Geldi... </p>
<p class="calibre1">- Ya eh, çok iyi... </p>
<p class="calibre1">Ayaşlı ile sokağa çıktık, o işine gitti, ben de Selime Hanımın yanına çıktım. </p>
<p class="calibre1">Fahri, bana yazıp bıraktığı mektupta yalvarıyor, beni çağırıyor, "Yahu nikâhımız olacak, sen daha şaka sanıyorsun" diyor. "Ele güne karşı rezalet oluyor." Beni bankadan sormuş, izinli demişler, müdüre sormuş, "Ben de merak ediyorum" </p>
<p class="calibre1">demiş. "Eve gittim, yoktun, gece yarısı gittim, gene bulamadım. Allah, o karının belasını versin, şimdi de seni eve mi kapıyor? Ne yapıyor bilmem ki?" diye yazıyor, beni Turan'ın yanında sanıyor. </p>
<p class="calibre1">O gece yemekten sonra Selime'nin odasında otururken telefonu açtım. Fahri, benim sesimi alır almaz, </p>
<p class="calibre1">- Aşkolsun sana, dedi, yahu ele güne karşı rezalet, maskaralık oluyor be! </p>
<p class="calibre1">Nikâhım olacak, sen ortada yoksun. Bana bak, neredeysen, şimdi buraya gel. </p>
<p class="calibre1">Yoksa bozarım o karının keyfini. Anladın mı? </p>
<p class="calibre1">Ben hiç istifimi bozmadan yavaş sesle sordum: </p>
<p class="calibre1">- Fahri, nikâhın günü kararlaştı mı, dedim. </p>
<p class="calibre1">- Seni bekliyor, iki gözüm, daha anlatamadık mı? </p>
<p class="calibre1">236 </p>
<p class="calibre1">Bana bak, Allah aşkına buraya gel. Sana anlatacak bir sürü lakırdı var, anladın mı? </p>
<p class="calibre1">- Gelemem, misafirim var... </p>
<p class="calibre1">- Misafirin kimdir? Bırakılmaz bir adam mı? </p>
<p class="calibre1">- Bir hemşerim gelmiş, nasıl bırakırım? İstersen onunla birlikte gelelim! </p>
<p class="calibre1">- Ben, seni yalnız görmek istiyorum. Hemşerinin yanında her şeyi söyleyemem ki... </p>
<p class="calibre1">- Doğru ama, ne yapayım? </p>
<p class="calibre1">- Eh, bari hemşerinle gel! </p>
<p class="calibre1">- Dur, ona da sorayım da! </p>
<p class="calibre1">Telefonu ağzımdan çekip Selime'ye sordum: </p>
<p class="calibre1">- Fahri bizi çağırıyor, gidelim mi? </p>
<p class="calibre1">- O, benim burada olduğumu bilmiyor, değil mi? </p>
<p class="calibre1">- Haber alamamış! </p>
<p class="calibre1">- Gidelim... </p>
<p class="calibre1">Ben, Selime ile konuşurken Fahri de telefondan benim söylediklerimi işitiyordu. </p>
<p class="calibre1">- Fahri, geliyoruz, dedim. </p>
<p class="calibre1">- Bana bak, sen kiminle konuştun? </p>
<p class="calibre1">- Anlattık ya, misafirimle... </p>
<p class="calibre1">- Bu adam, beni tanıyor mu? </p>
<p class="calibre1">- Tanır... </p>
<p class="calibre1">- Nereden tanıyor? </p>
<p class="calibre1">- Buradan. </p>
<p class="calibre1">- Evvelce buraya gelmiş miydi? </p>
<p class="calibre1">- Evet. </p>
<p class="calibre1">- Öyleyse ben de onu tanırım. </p>
<p class="calibre1">- Tanırsın ya! </p>
<p class="calibre1">- Adı ne? </p>
<p class="calibre1">- Ama, artık masal ediyorsun! Gelince görürsün! </p>
<p class="calibre1">- Peki, peki darılma... </p>
<p class="calibre1">237 </p>
<p class="calibre1">Fahri'nin kapısını çaldık, Fethullah açtı. Fahri, kendisi de koridorun kapısından bakıyordu. İlkin kara mantolu bir hanım girdiğini gördü, tanımadı. </p>
<p class="calibre1">Sonra ben girdim! Bu kadının kim olduğunu, bunu niçin getirdiğimi anlayamadı. </p>
<p class="calibre1">Bana "Bu kadını niye getirdin?" demek ister gözlerle bakıyordu. </p>
<p class="calibre1">Selime bana döndü, gülerek, </p>
<p class="calibre1">- Doktor beni tanımadı, değil mi, dedi. </p>
<p class="calibre1">- Tanımadın mı Fahri? </p>
<p class="calibre1">- Dur bakayım, o siz misiniz? Tanımadım valla! Hoş geldiniz! Ne zaman geldiniz? Bunun "Hemşeri" dediği siz miydiniz? Nereden aklıma gelirdi? Hadi içeri, içeri. İçerde soyunursunuz! </p>
<p class="calibre1">Biz, içeri giderken arkamızdan geliyor ve söyleniyordu: </p>
<p class="calibre1">- Ben, poturlu, kuşaklı birini getirecek diye bekliyordum. Bana "Hemşerim geldi, seni de tanır" diyor! </p>
<p class="calibre1">- Selime Hanım, benim hemşerim değil mi? Seni de tanımaz mı? </p>
<p class="calibre1">- E, "Selime Hanım geldi" desene. </p>
<p class="calibre1">- Beni telefonda sorguya çekersin: Niçin geldi? Ne zaman geldi? </p>
<p class="calibre1">- Sorguya, şimdi de çekerim. Siz, hele soyunun bakalım. </p>
<p class="calibre1">Selime soyundu: Kara şapkanın altından uçları altın gibi parlayan, açık kumral saçlar çıktı. Sevimli, güler yüzlü, içi gülen akıllı, alaycı gözler, düzgün vücut, düz bacak ve alçak ökçeli bir sokak iskarpini içinde küçük ayaklan olan bu kadına güzel demekte belki birçokları düşünürler, ancak hiç kimse, onun çok sevimli, çok kanı sıcak bir kadın olduğunu söylemekte durup düşünmez. Fahri, onu bu kıyafette, böyle şen, güler yüzlü hiç gör-238 </p>
<p class="calibre1">memişti. Paltoları, şapkaları Fethullah'a verdikten sonra durdu, Selime'ye, sonra da bana baktı: </p>
<p class="calibre1">- Hanım, çoktan mı burada, diye sordu. </p>
<p class="calibre1">- Bilmem, dört-beş gün olmalı! </p>
<p class="calibre1">- Ne adamsın be, dedi, gizli işlerden ne kadar hoşlanırsın! </p>
<p class="calibre1">- Niçin? Ne gizlisi, dedim. </p>
<p class="calibre1">- E, hanım geldi de, bana ne haber vermedin? </p>
<p class="calibre1">- Sen burada miydin? Ben seni Aydın'da biliyordum. </p>
<p class="calibre1">Fahri, bizimle konuşmaya başladı ama, içine de kuruntu girdi: Selime buraya niçin geldi, onu anlamak istiyor. Birbirimizi seviyor muyuz? Yoksa Selime başka birine varmak için mi geldi? Babasının işlerini düzeltmeye de gelmiş </p>
<p class="calibre1">olabilir. Acaba hangisi? Fahri açıkça sormak istemiyor, bir bana, bir Selime'ye bakıyor ve yüzümüzden bir şey anlamaya çalışıyordu. Anlayamadı. Bir aralık dışarı çıktı ve Fethullah'ı yollayıp beni çağırttı. Selime güldü. </p>
<p class="calibre1">- Doktor benim niçin geldiğimi anlayamadı, sizden onu soracak, dedi. </p>
<p class="calibre1">- Evet, dedim, isterseniz çağırtalım, soracağını burada sorsun! </p>
<p class="calibre1">- Yok, siz gidiniz, daha iyi! Belki başka bir şey de sormak istiyor! </p>
<p class="calibre1">Fahri yazı odasında, ayakta, beni bekliyordu. Beni görünce dedi ki: </p>
<p class="calibre1">- Bana bak, ben meraktan çatlayacağım, bu hanım buraya niçin geldi? </p>
<p class="calibre1">- Bilir miyim? Kendisine sorsana? </p>
<p class="calibre1">- Canım, kırk yılda bir de şeytanın ayağını kır da, doğru bir cevap ver, ne olursun! </p>
<p class="calibre1">- Fahri, sen delisin, buraya gelmiş bir kadına, "Sen, niye geldin?" diye sorulur mu? </p>
<p class="calibre1">239 </p>
<p class="calibre1">- Sen, bu kızı alacaksın, benden saklama! </p>
<p class="calibre1">- Varırsa, hiç durmam, alırım. Bunun nesini saklayayım? </p>
<p class="calibre1">- E, varmıyor mu? </p>
<p class="calibre1">- Bilmem, sormadım. </p>
<p class="calibre1">- Sorsana! </p>
<p class="calibre1">- Bir sırası gelirse, sorarım. </p>
<p class="calibre1">- Ben sorayım mı? </p>
<p class="calibre1">- İstersen sor. </p>
<p class="calibre1">- Bana bak, akılsızlık edip de, bu kızı kaçırma. Anladın mı? </p>
<p class="calibre1">- Tuhaf, Selime'yi yeni görüyormuş gibi söylüyorsun! </p>
<p class="calibre1">- Valla ben ona, o zaman iyi bakmamışım. Sen böyle kız, zor bulursun! Ben gidip, ona soracağım. "Varırım" derse alacaksın ya? </p>
<p class="calibre1">- Alırım. </p>
<p class="calibre1">- Gülme, bana bak, söz mü? </p>
<p class="calibre1">- Söz. </p>
<p class="calibre1">Fahri, tereddüt etti, dedi ki: </p>
<p class="calibre1">- Aranızda konuşmuş, almış vermişsinizdir, şimdi benimle alay edeceksiniz!.. </p>
<p class="calibre1">- Konuşmadık, diyorum sana! İstersen sorma... </p>
<p class="calibre1">- Sorarım da, alay edersiniz! Çünkü o da senin gibi antika! </p>
<p class="calibre1">- Hadi, yalnız bırakmayalım, içeri gidelim... </p>
<p class="calibre1">- Doğru söyle, sorayım mı? </p>
<p class="calibre1">- Sor, dedik ya! Ne laf anlamaz oldun! </p>
<p class="calibre1">- Hiş, bana bak, ilk akşam evime geldi, ayıp olmasın. </p>
<p class="calibre1">- E, olursa sorma. </p>
<p class="calibre1">- Sorma ama, ben bu işin olduğunu istiyorum. </p>
<p class="calibre1">240 </p>
<p class="calibre1">- Artık saçmalıyorsun Fahri! Hadi, yürü bakalım, odaya. </p>
<p class="calibre1">Fahri önüme düştü, Selime'nin olduğu odaya giderken dalgın, düşünceliydi. s Odaya girdik, Selime yüzüme baktı, sanki "Ne diyor?" diye sordu. Ben de gülümsedim, "Söylediğiniz şeyleri soruyor" demek istedim. </p>
<p class="calibre1">Fahri biraz durdu. Ne yapacağına karar veremiyordu. Gördüm ki, kendisine kalırsa soramayacak, yardım etmek gerekiyor, dedim ki: </p>
<p class="calibre1">- Hani, sen bizi buraya niçin çağırdın? Nikâh işini konuşacaktık. </p>
<p class="calibre1">- Konuşacaktık ama, şimdi daha büyük bir iş çıktı! </p>
<p class="calibre1">- Ne işi? </p>
<p class="calibre1">- Bilmem, söyleyeyim mi? Pek ayıp olmasın, diye korkuyorum! </p>
<p class="calibre1">Selime'ye baktım, gözleriyle "Anlıyorum" diyor sandım. </p>
<p class="calibre1">Fahri dedi ki: </p>
<p class="calibre1">- Size şaka gelir ama içimi bilseniz bana inanırsınız, ben ikiniz için de ayrı ayrı üzüntüde imişim. Onu şimdi ikinizi bir yerde görünce anlıyorum. Bana bir söz söyleseniz ben bu gece yeryüzünün en bahtiyar adamlarından olurum. </p>
<p class="calibre1">Fahri gönlü geniş, kanı sıcak bir adamdır. Onun yüreğinin sıcaklığı Selime'yi yumuşattı ama ne söyleyeceğini bilemedi. Fahri sorduğunu o kadar üstü örtülü soruyor ki, ben de bir cevap düşündüm bulamadım... Selime kızardı ve dedi ki: </p>
<p class="calibre1">- Ben sizin ne sorduğunuzu bilmiyorum. Yanlış bir söz söylemiş olmaktan da korkuyorum. Siz aramızda bir </p>
<p class="calibre1">241 </p>
<p class="calibre1">şey var mı diye soruyorsunuz değil mi? Belki var, ama biz daha hiçbir söz konuşmadık! Fahri ayağa kalktı. </p>
<p class="calibre1">- Anladım, dedi, ben şimdi bizimkileri buraya çağıracağım. Bu iş artık aranızda konuşulmuş demektir. </p>
<p class="calibre1">- Dur canım kimi çağırıyorsun... demek istedim. </p>
<p class="calibre1">- Sen karışma, dedi, sen beni karıştırdın mıydı? Telefon olan odaya gitti. Biz Selime ile yalnız kaldık. </p>
<p class="calibre1">- Sıkılacaksınız diye korkuyorum, dedim. </p>
<p class="calibre1">- Kimleri çağıracak, diye sordu... </p>
<p class="calibre1">- Bilmem, nişanlısını çağıracak, belki bizim müdürü çağırır. </p>
<p class="calibre1">- Bırakınız çağırsın nasıl olsa tanışacağız, dedi. Birbirimize bakıştık. </p>
<p class="calibre1">- Ayrıca konuşacak bir sözümüz var mı, diye sordum... </p>
<p class="calibre1">- Benim bir sözüm yok, dedi. </p>
<p class="calibre1">Elini istedim, uzattı. Aldım, öptüm, böylece Selime ile nişanlanmış olduk. </p>
<p class="calibre1">Biraz sonra Melek Hanım geldi, anası, babası geldiler. Müdür beyle hanımı geldiler. Tanımadığım iki delikanlı ile üç-dört hanım da getirdiler. Müdür beyin akşamdan misafirleri varmış, fazlaca kaçırmış, Fahri ile birlikte de içtiler ve oldular, ondan sonra bizi yan yana oturttular, nutuklar söylediler, Fahri nutkunu söylerken ağladı, kadınlar da ağladılar, türlü sarhoşluklar ettiler. </p>
<p class="calibre1">34 </p>
<p class="calibre1">Selime ile evlendik. Nikâhımız Fahri'in nikâhı ile birlikte oldu. Fahri'nin düğünü üç ay sonra olacak. Biz Seli-242 </p>
<p class="calibre1">me ile düşündük, ayrıca düğün yapmak bize elvermeye-cek; nikâhımız olduğu günün gecesi, otelde odalarımızı birleştirmeye sözleştik. O güne kadar ayrı kalacağız! Selime öyle istedi. İstediği gibi de oldu. </p>
<p class="calibre1">Bizim nikâhı Fahri'nin kaynatasının evinde yaptılar. Gecesi de müdürün evinde büyük bir ziyafet verildi. Ziyafet değil, bir büyük düğün balosu! </p>
<p class="calibre1">Bizim müdür Selime ile, vekil bey Melek Hanımla dans ederek baloyu açtılar. </p>
<p class="calibre1">Sonra ben müdürün karısı ile, Fahri vekilin hanımı ile oynadık. Daha sonra herkes ayaklandı. Artık dans salonunda dans edecek değil, kımıldayacak yer kalmadı! Herkes gelinlerle oynamaya meraklı... Bize de birtakım hanımları dansa kaldırmak düştü. İçlerinde tanıdıklarım da var! Birçoklarını tanıştırmaya bile vakit kalmıyor... „ Bir aralık Fahri'yi gördüm. </p>
<p class="calibre1">- Şu halime bak, terden boğulacağım. </p>
<p class="calibre1">Yüzü ıstakoz gibi kızarmış, yakalığı terden yumuşamış, göğsü buruşmuş, boyunbağı yana kaçmış... </p>
<p class="calibre1">- Ben eve gidip çamaşır değiştirmezsem ölürüm, dedi. Eve gidip geleceğim, Melek'i bul da söyle: Beni sorarlarsa idare etsin. </p>
<p class="calibre1">Gitti! Ben Selime'yi gözden kaçırmamak istiyorum, ama olmuyor. Çok </p>
<p class="calibre1">kalabalık, dansa kaldırıyorlar, bulamıyorum. </p>
<p class="calibre1">Ben onları ararken onlar da Melek Hanımla beni arıyorlarmış. Buluşunca Melek Hanım, </p>
<p class="calibre1">- Fahri yok, dedi. </p>
<p class="calibre1">- Şimdi gelecek, dedim, gömleği, yakalığı bozuldu da değiştirmeye gitti. Sizi bulup söyleyeyim diye bana tembih etti. Ben de sizi arıyorum ve bulamıyordum. </p>
<p class="calibre1">243 </p>
<p class="calibre1">Melek Hanım inanmamış gibi durdu. </p>
<p class="calibre1">- Bir şeye canı sıkılmış olmasın da, dedi. </p>
<p class="calibre1">- Hiç merak buyurmayın, dedim, bu gece eğer terle-meseydi, kocanızdan mesut adam olamazdı. Ben zayıf olduğum için belli olmuyor. Muhterem kocanız dört tane aspirin yutup tere yatmış gibi idi. Ben zavallı da dans etmekten paçavraya döndüm. </p>
<p class="calibre1">Melek Hanım, </p>
<p class="calibre1">- A, ya biz, dedi. </p>
<p class="calibre1">Bir yanda dans olabildiğine giderken bir yanda da, başta bizim müdür, bazı hatırlı beyler kendilerini viskiye vermişlerdi. İçkinin hızı, o zamana kadar yalnız kımıldayan, oynayan halkı biraz da nutuklandırdı. Odalardan birinde şişmanca, esmerce bir bey elinde kadeh nutuk söylüyordu. "Düğünde bu gece esen sıcak ve samimi karşılıklı sevgi ve saygı havasından tutturarak cumhuriyet hükümetinin bu ulu millete verdiği yüksek açılma ve genişlemeyi kutlayan" </p>
<p class="calibre1">siyasi bir nutuk... </p>
<p class="calibre1">Politika böyledir; her fırsattan istifade! Sesli sözlü, hareketli, canlı bir millet olmak için her ne yapmak lazımsa hepsini bu millet yapacak. Bunu şiirinde, şarkısında, türküsünde, yazısında, halkın gözüne, kulağına, beynine söylemek, bağırmak, anlatmak lazımdır! Bunun için her toplantıdan, her insan kalabalığı olan yerden istifadeyi kaçırmamalıdır. </p>
<p class="calibre1">Nutuk alkışlandı. Eskiden hocalık etmiş, şimdi hem gazeteci, hem mebus olduğu söylenen orta boylu, sarışın, güler yüzlü bir bey ki üç-dört seneden beri bir genç hanıma tutkun olduğu ve cesaret edip de söylemediği ve kadın kendisi anlasın da gelsin bir lütufta bulunsun diye beklediği, arkadaşları arasında söylene söylene nihayet sevdiğinin kocasının bile kulağına gittiği halde hâlâ kadı- </p>
<p class="calibre1">244 </p>
<p class="calibre1">na açılamadığı işitilen bir bey, kısa, herkesin hoşuna giden bir cevap nutku söyledi. Alkışladılar. </p>
<p class="calibre1">- Nerede gelin hanımlar, şereflerine içilecek! Gelin hanımları arıyorlar. </p>
<p class="calibre1">Örfi Bey isminde bir avukat güzel zeybek oynuyor-muş. "Frakla zeybek oynanmaz" dediler. Frak çıktı. </p>
<p class="calibre1">Başına saracak bir şey yok mu? </p>
<p class="calibre1">Başına saracak bir ipekli de buldular. </p>
<p class="calibre1">Müdürün hanımı gidiyor, geliyor, her şeyi idare ediyor. Bu kadar yorgunluk üstüne zavallıyı arada dansa da kaldırıyorlar. Hatır kırmıyor. </p>
<p class="calibre1">O zamana kadar müdürün hanımı, Selime'yi çok güzel bulmamış ve ben ona acıdım da alıyorum sanmış. Bunu söylemiyor ama, sözlerinden anlaşılıyor. Bu gece, idaresi, güler yüzlülüğü, kendisine fazla hürmet ve sokulganlık ile Selime ona güzel görünmüş. Bir aralık bana dedi ki: </p>
<p class="calibre1">- Hanımın düğünde bir tane, beyefendi, kızın kıymetini bil! </p>
<p class="calibre1">- İltifat buyuruyorsunuz, teşekkür ederim, dedim. Zeybek bir tek derken bir çift, iki çift, daha sonra </p>
<p class="calibre1">birçok çift oldu. Bir aralık baktım Fahri gelmiş, onu yakalamışlar. </p>
<p class="calibre1">- Sen Aydın kızı aldın, zeybek oynayacaksın, diyorlar. </p>
<p class="calibre1">Yalvarıyorlar, "Bilmem" diyor. Dinlemiyorlar. Karısı imdadına yetişti. Doktoru kurtardı. </p>
<p class="calibre1">Kenarda oturan hanımlardan üst üste, derin derin esneyenler var. Arasıra burnuma ağır ter kokuları geliyor. Otuz yaşlarında kadar bir hanımla dans ettik, eğer çok ayıp olmasa oyunu yarıda bırakacaktım. Ben bu kadar iğrendirici, çirkin koku hiç duymamıştım. Bazı insan-245 </p>
<p class="calibre1">ların derisi kokar derler, doğru olacak. Her ter kokusunu bastıran baygın bir şey! </p>
<p class="calibre1">Selime'yi aradım. Bir odada Melek Hanımın anasıyla konuşuyordu. Telli duvağı, ona ağırlık değil. Yorgunluk, bezginlik göstermiyor. Beni görünce, </p>
<p class="calibre1">- Artık yetmez mi, dedi, müdür beyden izin alalım da gidelim, dedi. </p>
<p class="calibre1">- Bilmem, izin verirler mi, dedim. </p>
<p class="calibre1">- Gel, bir deneyelim, dedi. </p>
<p class="calibre1">Zeybek ortaya çıkalı dans tavsamıştı. Saat ilerlediği için, birtakımları da savuşuyorlardı. Biz, odadan çıkarken salonda yeniden caz coşmuş, bulundu. </p>
<p class="calibre1">Gençten bir efendi bana doğru gelerek, </p>
<p class="calibre1">- içerden sizi istiyorlar, dedi. </p>
<p class="calibre1">- Beni mi? </p>
<p class="calibre1">- Sizi de, gelin hanımı da! </p>
<p class="calibre1">Gittik. Bizim müdür nutuk söylemeye kalkmış. Bizi görünce, </p>
<p class="calibre1">- Hah, dedi, işte bunlar benim çocuklarım. Melek de benim evladım, ama onun muhabbetini benden çalacaklar var. Bu, yok mu? Buna dikkatli bakmanızı isterim. Bu, bu cumhuriyet maliyesinin yarınki büyük adamıdır. Yakında göreceksiniz... Yakında, bak, görürsünüz. Biz, onun dirayetine muhtacız. Bu, huzurunuzda ve bütün bu muhterem huzurlarda, bu saygıya değer vücutlar karşısında ben, diyorum ki, o, göreceksiniz... Onu siz göreceksiniz, efendiler! </p>
<p class="calibre1">Bunların kimsesi yoktur, onların babası, yalnız ben varım. Bu da benim kızımdır. Bu geline, siz, dikkatli baktınız mı? Onun karşısında ben derin bir hürmetle eğilmenizi tavsiye ederim. Çünkü ben, onların nasıl evlendiklerini biliyorum. </p>
<p class="calibre1">Uzun nutuk bitince, müdür beni, Selime'yi kucakla- </p>
<p class="calibre1">246 </p>
<p class="calibre1">di, biz de onun elini öptük... Alkışlar... Müdür mahzun oldu, gene ağlamaya başladı. Onu görünce, </p>
<p class="calibre1">- Hadi bakalım, gelinler, güveyler dans edecek, dediler, t </p>
<p class="calibre1">Dans edenler oturdular, ortada biz kaldık. Fahri ile Melek Hanımı buldular, onları da ortaya attılar. </p>
<p class="calibre1">Selime'nin nasıl dans ettiğini bu geceden evvel görmemiştim. Alman </p>
<p class="calibre1">mektebinde iken ona eski danslar da öğretmişler. Oyuna başlamadan evvel bana dedi ki: </p>
<p class="calibre1">- Bakalım, beraber nasıl oynayacağız? </p>
<p class="calibre1">Benim karım, emsalsiz bir kadındır. Çoklarından iyi oynar, çoklarından iyi piyano çalar. Ben onun iyi piyano çaldığını, evlendiğimizden iki ay sonra İstanbul'dan Trabzon'a giderken, gemide eski bir piyano bulduğumuz zaman öğrendim. </p>
<p class="calibre1">Bu gece de, kendisini kollarıma bıraktı, süzüldü. Başka zaman, başka yerde olsa belki insan bu kadar denk, böyle dalgalar üstünde uçarmış gibi oynayamaz. Eğer bir yerde yalnız olsaydık, belki saadeti böyle canlandıramazdık. Bu dansın, ne biz bittiğini istedik, ne başkaları! </p>
<p class="calibre1">Bizi alkışladılar. Selime, beni elimden çekerek salondan çıkardı. Boş olan odalarda müdürü, hanımını aradık. Müdür çok olduğu için aşırmışlar. Hanımını bulduk, elini öptük. Melek'in anasına teşekkür ettik, ayrıldık. </p>
<p class="calibre1">Odamıza girince aynada kendi yüzümü gördüm, rengim uçmuş, zayıflamışım. </p>
<p class="calibre1">Selime'ye baktım, o da yorgun, soluk. Hayatımızın en değerli zamanlarını yaşıyoruz. </p>
<p class="calibre1">Selime'nin tülünü, çiçeklerini başından ben çıkardım. Sonra yandaki odaya geçip soyundum. Yanıyorum... Sorhoşluk, yorgunluk, sinir gerginliği, susuzluk hep birbirine karışıyor. Sırtıma pijamayı giyip, yerdeki halının üstüne kıvrıldım. </p>
<p class="calibre1">Biraz sonra Selime geldi. </p>
<p class="calibre1">247 </p>
<p class="calibre1">- Niçin yerde yatıyorsun, dedi. </p>
<p class="calibre1">- Bana, kuru yer hoş geldi. Susuzluktan ölüyorum. Otelin gece hademesini çağırdık, bize soğuk su, gazoz ne bulursa, getirmesini söyledik. </p>
<p class="calibre1">Dışarda sabah oluyordu. Kalktım, odanın pancurlarını, perdelerini sıkı sıkı kapadım. Selime bana bakıyordu. </p>
<p class="calibre1">- Niçin kapıyorsunuz, diye sordu. </p>
<p class="calibre1">- Bana, gündüz olduğunu görmek iyi gelmiyor! Geniş sedire uzandım. Selime de yanıma oturdu. </p>
<p class="calibre1">- Sen ne güzel oynuyorsun, dedim. </p>
<p class="calibre1">- Seninle iyi oynadık, dedi, güzel oldu. Bir hatıradır! Aman yarabbi, bu gece kaç kişi ile dans ettim! Hepsi ayaklarımın üstünde gezindiler. Hele biri ayağımı kırıyordu. Düşecektim. Bereket versin, kendi de anladı, beni senin yanına getirdi. Kimdi, o şişman kadın? Hani sarı kadifeler giymişti? </p>
<p class="calibre1">- O, sanırım Hasip Beyin karışıdır. Omzunda kara tül vardı, o değil mi? </p>
<p class="calibre1">- Evet. </p>
<p class="calibre1">- Hasip Beyin karışıdır. Burada Hasip Bey derler, biri vardır, bir şirketin komiseridir, sanırım. Çenesi yaralı bir adam! </p>
<p class="calibre1">- O, beni nereden tanıyor? </p>
<p class="calibre1">- Bilmem! </p>
<p class="calibre1">- Pek dostluk gösterdi... </p>
<p class="calibre1">- Kim bilir! </p>
<p class="calibre1">- O, doktor da geldi. Çok terbiyeli davrandı... </p>
<p class="calibre1">- Hangi doktor? </p>
<p class="calibre1">- Hani hastanede bir, operatör yok muydu? O, bana Ayvalık'a mektuplar yazmıştı, cevap vermedim... Geldi, benden özür diledi. Sen, bir sarışın hanımla iki defa dans ettin, o kimdi? </p>
<p class="calibre1">248 </p>
<p class="calibre1">- Ben mi? </p>
<p class="calibre1">- Evet... </p>
<p class="calibre1">- Bir sarışın, uzun boylu, genç hanım? </p>
<p class="calibre1">- Evet. </p>
<p class="calibre1">- Melek Hanımdan sor. İki kere de onun ihtarı üzerine dans ettik. Bu hanımlar zaten benim tanıdığım kadınlar değil. Bunları, bu gece görüyorum. Bu gece gördüğünüz insanlar, buranın burjuvaları! </p>
<p class="calibre1">- Uzun boylu bir adam vardı, bilmem gözüne çarptı mı? Yaşı ellilik olmalı, kuru, kamburca suratı hadım ağalarına benziyor. Hariciyede memurmuş, beni büfeye götürdü, "Madam, itimat ediniz ki, bir Alman kontesinden farksızsınız" diyor! </p>
<p class="calibre1">"Ya, Alman kontesleri de demek, güzel oluyorlar!" diyecektim, başkalarından utandım. "Siz de beyefendi, bir Alman baronundan farksızsınız" dedim. "Aman efendim, estağfurulllah" diyor! Biri de, oynarken kulağıma, "Hangi bahtiyar size malik oluyor hanımefendi?" diye soruyor. Seni gösterdim, "İşte bu genç bana varmaya razı oldu" dedim. </p>
<p class="calibre1">- Ne diyor? </p>
<p class="calibre1">- Beni tebrik ediyor. Sana bir kompliman yapayım mı? </p>
<p class="calibre1">-Yap! </p>
<p class="calibre1">- Seni, akşam bütün hanımlar, müdürün karısı bile çok yakışıklı buluyorlardı. </p>
<p class="calibre1">- E, seni? </p>
<p class="calibre1">- Beni? Ben çirkin değilim! -E?.. </p>
<p class="calibre1">- Güzel de değilim, sevimsiz de değilim! Koluma yattı, başını göğsüme saklayarak, </p>
<p class="calibre1">- Bilmem, dedi. Kucakladım, sevdim. </p>
<p class="calibre1">249 </p>
<p class="calibre1">Biz, böyle konuşur, gevezelik ederken, Selime kolumun üstünde uyudu. Divanın üstünde, karı-koca sızmışız! Biraz sonra uyandım, baktım, Selime kollarımın arasında uyuyor. Hiç kımıldanmadım. </p>
<p class="calibre1">İkimiz de uyandığımız zaman gün akşamlıyordu. Giyindik, biraz hava almaya çıktık. </p>
<p class="calibre1">Selime'yi insan tanıdıkça, sever... Yaradılışı şen bir kadındır, içini sıkmaz, kendine bir iş bulur, oyalanır. </p>
<p class="calibre1">Bilmeyenler, onu açık saçık, kayıtsız sanırlar, beni bir ana-baba gibi sevdiği zamanlar başka ışığı söndürme-dikçe, bana muhabbet gösterdiğini, bilmem. </p>
<p class="calibre1">Kendisini açık saçık da hiç görmemişimdir. </p>
<p class="calibre1">Yabancı bir yerde uslu uslu oturur, görenler, "Ne ağırbaşlı, sessiz kadın" </p>
<p class="calibre1">derler. Onu evde, benimle yalnız kalınca görmeli... Birini taklit eder, yansılarken sanatkârdır. Çok şükür ki, başı ağrıyan, içi sıkılan bir kadına düşmedim. </p>
<p class="calibre1">Bir gün bankadan biraz erkence çıkmıştım. Selime odada yoktu. Diktiği dikiş </p>
<p class="calibre1">masanın üstünde duruyordu. Ben ne diktiğine dikkat etmedim. Biraz sonra Selime odaya gelince hemen dikişini kaldırdı. O zaman sordum. </p>
<p class="calibre1">- Ne dikiyordun? Niçin sakladın? </p>
<p class="calibre1">- Bilmem, sakladım işte, içimden öyle geldi! </p>
<p class="calibre1">- Bakayım, merak ettim, ne olur? </p>
<p class="calibre1">- Göstereyim ama, alay etme! E mi? </p>
<p class="calibre1">- Etmem! </p>
<p class="calibre1">Diktiği şeyleri kanapenin üstüne sıraladı. Şaştım, ipekli bebek gömlekleri dikmiş! İlkin bunları bir çocuk için çok ufak buldum, sonra anladım: </p>
<p class="calibre1">- E, çok ufak değil mi Selime? </p>
<p class="calibre1">- Ne olacak, bu kadar olur. Bunlar ilk çamaşırı... Hoşuma gitti, anlaşılan bir duygusu var. </p>
<p class="calibre1">250 </p>
<p class="calibre1">- Bir şey var mı, Selime, diye sordum... Yüzünü göğsüme kapamış, oradan cevap veriyor: </p>
<p class="calibre1">- Daha yok! -E? </p>
<p class="calibre1">- Yok, ama olur!.. : Biraz sonra oturduk, konuşuyoruz. </p>
<p class="calibre1">- Sabahlara kadar ağlamaya başlarsa, ne yaparsın, diyorum. </p>
<p class="calibre1">- Hasta olmazsa, ağlamaz. Ben bilirim diyor. Anlaşılmaz bir istek. Biz erkekler, hiç sanmam ki, bunu anlayabilelim... </p>
<p class="calibre1">35 </p>
<p class="calibre1">Ayaşlı bu sene de o daireyi tutabilseydi, üç ay daha eşyamı orada bırakacaktım. </p>
<p class="calibre1">Çünkü ben izin alıyorum, üç ay gezeceğiz. Ayvalık'a uğramak istiyorum, Karadeniz kenarında bir köyde, bir zaman kalacağız. Ormanlarda gezeceğiz. </p>
<p class="calibre1">Ancak dönüşte bir ev tutmayı düşünüyoruz. Ayaşlı orayı tutamadı. Başkaları birkaç daireyi birden tutmak için konuşmaya başlamışlar. Bu konuşmak uzadı. </p>
<p class="calibre1">Tek tek daire tutmak isteyenlere beklemek düştü. Sonunda da ne olacağı belli değil! E, herkes parasını bağlayıp, bekler mi, tek daire tutanlar, kendilerine yer bulup, taşındılar. Bunlar arasında Ayaşlı da yukarı şehirde bir ev bulmuş. Oraya taşınacak. Gene Faika, Ayaşlının yanında oturacak. Fuat, Faika'yı bırakıp kaçmış. Nereye savuştuğunu bilen yok. Eğer yerini öğrenebilseler, mahkemeye verecekler. </p>
<p class="calibre1">Ayaşlı, yeni tuttuğu eve taşındığı gün bana, otele gelmişti. Eşyamı kaldırmak için dairenin anahtarını getir-251 </p>
<p class="calibre1">miş. Oturdu, biraz da konuştuk: Abdülkerim Alman pazarına çıkan yolun köşesindeki yeni apartımanın ikinci katında bir daireye taşınmış. İffet Hanım gene hasta imiş. Hekimler "Ameliyat yapılmalı" diyorlarmış. </p>
<p class="calibre1">Dilimin ucuna geldi: "Kadın kırk yılda bir günah işleyecek oldu, başına gelmedik kalmadı" diyecektim, vazgeçtim. İyi bilmediğim bir şey... Kim bilir, doğru mu, yalan mı? </p>
<p class="calibre1">- Çocuk nasıl acaba, dedim. </p>
<p class="calibre1">- Nasıl olacak, gene bildiğin gibi. Onların başlarının belası! Abdülkerim, o karıya yol vermişti. Oğlan İffet Hanımın başına kaldı. Hastalığı biraz da ondandır. </p>
<p class="calibre1">Ayaşlı, İffet Hanımı Turan Hanımın yerine komak istedi, ama, bir yandan çocuk bir yandan kadının hastalığı ve becereksizliği bu projeyi geri bıraktırdı. Bunun için Ayaşlı bunları yanına alıp, birlikte oturmaktan vazgeçmiş bulunuyor. </p>
<p class="calibre1">Ayaşlıya İskender'i sordum. </p>
<p class="calibre1">- İskender'in eşyası ne olur, diye sordum. </p>
<p class="calibre1">- Faika, onları topladı, kendi çıkıncaya kadar bizde kalacak, dedi. </p>
<p class="calibre1">- Kendisi ne oluyor, dedim. </p>
<p class="calibre1">- Kendisi ne olacak? Yatıyor işte! </p>
<p class="calibre1">- E sahi, bunun karışıklığı var mı acaba? </p>
<p class="calibre1">- Olmaz olur mu? Bunların işleri uzun işler. Çok para kazanmak, tez zengin olmak istiyorlar. Ben, kırk kere İskender'e söyledim: "Girme bu işlere" dedim. </p>
<p class="calibre1">Dinlemedi. Hatırınızda mı, geçen sene İskender, fabrikaya gidiyorum, diye gitmişti? O zaman bunlar Rusya'ya bir büyük parti mal kaçırdılar; bunun orada tanıdıkları var. Malı sürdüler. Bunun eline oradan epeyce para geçti. Onun tadı damağında kaldı, tuttu, bu Yahudileri buldu. </p>
<p class="calibre1">252 </p>
<p class="calibre1">Burada ortak oldular. Ben söyledim: "Girme bu işlerin içine" dedim. "Bu işte başka büyük adamlar da var, ben korkmam" dedi. Ben, ne yaptıklarını bilmiyordum. İşte şimdi anlaşıldı, afyon hulasası yapıyorlarmış. Bu işlerden epeyce para da eline geçti sanırım, ama aldığı parayı bir işe yatırmaz ki! Paranın bir kısmını gitti, Turan Hanımın evinde yedi. Burada bir doktor var, biraz parasını da ona çektirdi. Ne olacak! Şimdi kendisi de girdi içeri. Onun bütün umudu o Yahudilerde. Onlar bir iş çevirebi-lirlerse, bu da kendini kurtaracak! </p>
<p class="calibre1">İskender, kendi iyi çocuktur, ben severim ama, hiç hesabı kitabı yoktur. </p>
<p class="calibre1">Piyasaya da borçludur. </p>
<p class="calibre1">- Şefik Beye de borcu vardı, onları da vermedi, sanırım. </p>
<p class="calibre1">- Şefik Beyden çok para çekmişti ama, sonra parça parça verdi. Toplasan borcu sekiz, dokuz yüz liranın içinde idi. </p>
<p class="calibre1">- Şefik Beyin öldürülmesi de, ortaya kaynadı, gitti. Hiçbir şey çıkaramadılar, sanırım? </p>
<p class="calibre1">- Çıkmadı. İsteseler çıkardı, gevşek tuttular. Ayaşlı ile bir saat konuştuk. </p>
<p class="calibre1">Giderken sordum: </p>
<p class="calibre1">- Demek şimdi o dairede kimse yok. Ben, eşyamı yarın orada bırakamaz mıyım? </p>
<p class="calibre1">- Boştur, bırakmasanız daha iyi olur, dedi. </p>
<p class="calibre1">- Anahtarı kime vereyim? </p>
<p class="calibre1">- Ben gelir, alırım. Siz evde bulunmazsanız, otelin kapıcısına bırakın, ben ondan alırım. </p>
<p class="calibre1">Eşyamı almaya gittiğim gün, o daireyi sanki eskimiş, yıkılmış buldum. Ev tutmak, yeni bir daire kiralamak, bu eskiliği siz de çok evlerde görmüşsünüzdür: Duvarlarda çiviler, çivi yerleri, lekeler... İskender'le Faika odalarını fotoğraflar, açık kadın resimleriyle süslemişlerdi! Turan </p>
<p class="calibre1">253 </p>
<p class="calibre1">Hanım da odasının duvarlarına ipekli, işlemeli örtüler germişti; bu çivilerin çoğu onlardan kalmıştır. Bu lekeler de yağ lekesidir. Ayaşlı, bu duvarın kenarında yemek pişirirdi. Bu parmak izleri, Ayaşlının oğlunun parmak izleridir. </p>
<p class="calibre1">Pencere kenarındaki parmak izleri de Abdülkerim ile ikisinindir. </p>
<p class="calibre1">Bak, benim odamda, şu ikinci cam çatlaktır, bunu Turan dirseğiyle vurup çatlattı. Nasıl olup da dirseği buraya geldiğinin hikâyesini sormayınız! </p>
<p class="calibre1">Arasam, benim odamda Cavide'nin de bir izini bulurum. Turan, bu daireden çıkıncaya kadar arasıra Cavide'nin haberini alıyorduk. Benim yolladığım yerde iki aydan fazla kalmamıştı. Bir tüccarın yanında çalıştığını söylüyorlardı. </p>
<p class="calibre1">Sonra ne oldu. Bilmem! </p>
<p class="calibre1">Faika'nın odasında bu eski çorap bağı, belki Fuat'tan kalmıştır! </p>
<p class="calibre1">Eski bir kadın korsasının yarısı buruşmuş, atılmış, pis mendiller, kurumuş, büzülmüş, tek bir çocuk patiği, boş pudra kutuları, ilaç şişeleri, kopuk lastik borular, kâğıt parçaları, bunlar Faika'dan, İffet Hanımdan kalmış şeylerdir. </p>
<p class="calibre1">Banyo odasının tam ortasına atılmış duran bu eski, kopuk kasıkbağı Şefik Bey zavallısından kalmıştır. O öldürüldüğü zaman odası aranmış, toplanmış, nesi varsa çıkarılmıştı. Bu kasıkbağı nasılsa bir köşede sıkışmış, kalmış. Şimdi herkes çıkıp giderken ortaya atılmış, Şefik Beyi andırıp duruyor! </p>
<p class="calibre1">Mutfak masasının bir köşesinde, bir deste eski yağlı iskambil kâğıdı bırakmışlar. </p>
<p class="calibre1">Bunlar Ziynet'in fal kâğıtları idi. Faika ile Ziynet ne zaman biraz boş kalsalar, hemen oturup fala bakarlardı. </p>
<p class="calibre1">Bu döküntü, süprüntü içinde gözüme her ne ilişse, </p>
<p class="calibre1">254 </p>
<p class="calibre1">bana bu evde komşuluğunu ettiğimiz adamlardan birini hatırlatıyordu. Bizim gibi bir evde rast gele toplanmış insanların ayrılmaları hiç güç olmadı. </p>
<p class="calibre1">Birbirimizi tezce unuttuk. Yalnız Ayaşlı bizi bırakmadı. Arada bir ^uğrar, beni evde bulursa bir kahvemizi içer, bulamazsa saygı eder, hanımın yanına çıkmaz, giderdi. </p>
<p class="calibre1">Ayaşlı, bir kere olsun, Selime'yi Faika ile Faika'nın anası ile görüştürmek istemedi, Selime'nin yanında onların, Turan'ın, İffet'in adlarını bile anmadı. </p>
<p class="calibre1">Ayaşlı bizi köydeki evine çağırır, dururdu. </p>
<p class="calibre1">- Hanım, ne zaman isterse; şimdi otomobil, dört saatte gidiyor. Bizim oralar çekilir. Bir hava değiştirmiş olursunuz, derdi. </p>
<p class="calibre1">Bir fırsat bulup da gidemedik. Evlendikten sonra, izin alıp gezmeye çıkmak için Fahri'nin düğünü olmasını beklemiştik. Düğün oldu, ertesi gün, havaların biraz kışlaşmış olmasına aldırmayarak yola çıktık. İnebolu kıyılarında bir köyde, bir hafta bizi kar kapadı. Çam kütüklerini yaktık, oturduk. Yeri yosunlu, dökülmüş </p>
<p class="calibre1">yaprakları yaş, dalları çıplak ormanlarda gezdik. Üç ay süren bu gezintimizden döndüğümüz zaman, bizi bir ev bulmak, oraya yerleşmek düşüncesi aldı. Ev bulmakta, eşya bulmakta Ayaşlının bize çok yardımı dokundu. O günlerde Ayaşlı bir yandan bize bir yer bulmaya çalışırken bir yandan da İskender'in davasını İstanbul'a kaldırmak istemişler; burada bakılmasına yardım etmesi için Ayaşlı, Turan Hanıma gitmiş, yalvarmış. Turan, Ayaşlının yanına çıkmamış, Süsen Hanımı yollamış, "Misafirleri var, bırakıp gelemeyecek" dedirtmiş. </p>
<p class="calibre1">Ayaşlı bana, ev İçin sıvacı, camcı, sobacı bulduğu günlerde Turan'ın evini nasıl bulduğunu da anlatıyordu. Yanına çıkmadı, diye Turan'a darılmış, fakat onu gene beğeniyordu. </p>
<p class="calibre1">255 </p>
<p class="calibre1">- Allah versin, onun işi yolunda. Akıllı kadındır. Kazanıyor. Kocası Avrupa'ya gitmiş, kendisi de burada para yapıyorlar. Onun şimdi konuştuğu adamlar, bizim boyumuzda adamlar değil. Kapısının önünde otomobil eksik olmuyor, diyordu. </p>
<p class="calibre1">Ayaşlı, çok yaşlı ve düşkün adam değildi, ama ömrü azmış. Bir gün soğuk almış, birkaç gün içinde de ölmüş. </p>
<p class="calibre1">Biz onun hastalığını ve öldüğünü, gününde haber alamadık. Bir gün Selime babasının kabrine gitmişti; Hasan Beyin mezarının ta yanına birini daha gömmüş olduklarını görmüş. Geldi, bana söyledi: </p>
<p class="calibre1">- Çok da yakın gömmüşler, ben parmaklık yaptırmak istiyordum, dedi. </p>
<p class="calibre1">Ertesi gün, ben gittim, soruşturdum, anlaşıldı ki, gömülen Ayaşlı imiş. İmama vasiyeti varmış, para da bırakmış. Onlar da getirmiş, Hasan Beyin yanına gömmüşler. </p>
<p class="calibre1">SON </p>
<p class="calibre1"></p>
</body>
</html>
