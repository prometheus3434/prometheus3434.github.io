<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Memduh Şevket Esendal _ Ayaşlı İle Kiracıları </title>
    <meta name="generator" content="pdftohtml 0.36"/>
    <meta name="author" content="Fatma Erten"/>
    <meta name="date" content="2009-05-27T21:14:57+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_0">116.BASIM </h2>
<p class="calibre1">BİLGİ YAYINEVİ </p>
<p class="calibre1">Meşrutiyet Caddesi, No: 46/A, Yenişehir 06420 / Ankara Uf : (0-312) 434 49 98 </p>
<p class="calibre1">- </p>
<p class="calibre1">434 49 99 - 431 81 22 Faks: (0-312)431 77 58 </p>
<p class="calibre1">İstanbul Temsilciliği </p>
<p class="calibre1">İstiklâl Cad., Beyoğlu İş Mrk. No: 365, A Blok, Kat: 1/133 Beyoğlu 80070 / </p>
<p class="calibre1">İstanbul Tlf : (0-212) 244 16 51 - 244 16 53 Faks: (0-212)24416 49 </p>
<p class="calibre1">BİLGİ KİTABEVİ </p>
<p class="calibre1">Sakarya Caddesi, No:8/A, Kızılay 06420 / Ankara Tlf : (0-312)434 41 06-434 </p>
<p class="calibre1">41 07 </p>
<p class="calibre1">Faks: (0-312) 433 19 36 </p>
<p class="calibre1">BİLGİ DAĞITIM </p>
<p class="calibre1">Narlıbahçe Sokak, No: 17/1, Cağaloğlu 34360 / istanbul Tlf : (0-212) 522 52 01 </p>
<p class="calibre1">- 520 02 59 Faks: (0-212) 527 41 19 </p>
<p class="calibre1">www.bilgiyayinevi.com.tr • info@bilgiyayinevi.com.tr </p>
<p class="calibre1">(M.Ş.E.) </p>
<p class="calibre1">MEMDUH ŞEVKET ESENDAL </p>
<p class="calibre1">Ayaşlı ile Kiracıları </p>
<p class="calibre1">Roman </p>
<p class="calibre1">T.C. Milli Eğitim Bakanlığı 'nın "100 temel eser" listesi kapsamında BİLGİ YAYINEVİ </p>
<p class="calibre1">Kapak Düzeni: Fahri Karagözoğlu </p>
<p class="calibre1">Bu kitabın yayın hakkı, yazarın yasal mirasçılarıyla yapılan sözleşme gereği ilgili Yayınevi'ne aittir. Kaynak gösterilmeden kitaptan alıntı yapılamaz; yayınevinin yazılı izni olmadan radyo ve televizyona uyarlanamaz; oyun, film, elektronik kitap, CD ya da manyetik bant haline getirilemez; fotokopi ya da herhangi bir yöntemle çoğaltılamaz. </p>
<p class="calibre1">Baskı: Cantekin Matbaacılık Yayıncılık Ticaret Ltd. şti. (0-312) 384 34 35 - 384 </p>
<p class="calibre1">34 36 - 384 34 37 </p>
<p class="calibre1">MEMDUH ŞEVKET ESENDAL </p>
<p class="calibre1">Memduh Şevket Esendal, 29 Mart 1883'te Çorlu'da doğdu. Aile çiftçilikle uğraşıyordu. Birbirini izleyen savaşlar yüzünden, düzenli bir öğrenim yapamadı; kendi kendine Fransızca, Rusça, Farsça öğrendi. Girdiği (1906) İttihat ve Terakki Cemiyeti'nde 1908'den sonra müfettiş olarak çalıştı. Birçok yeri bu görevle dolaştı. Balkan Savaşı patlayınca (1912), aile Çorlu'dan İstanbul'a göçtü. </p>
<p class="calibre1">Büyük Millet Meclisi kurulunca Anadolu'ya geçti. Atatürk'ün yanında yer aldı. </p>
<p class="calibre1">Azerbaycan'da (Baku'da) elçilik görevinde bulundu (1920-1924). Sovyet Rusya'nın bu cumhuriyeti kaldırması üzerine İstanbul'a döndü. Galatasaray ve Kabataş liselerinde tarihcoğrafya öğretmenliği yaptı. Muhittin Birgen'in yayımladığı Meslek dergisinde hikâyeler yazdı. "Mustafa Memduh" adıyla Miras adlı bir romanı tefrika edildi. Tahran Elçisi (1925-1930), Elazığ </p>
<p class="calibre1">Milletvekili (1931-1933), Kabil Elçisi oldu (1933-1941). Bilecik Milletvekili (1941) seçildi, aynı yıl CHP Genel Sekreterliğine getirildi. 1945 yılında CHP </p>
<p class="calibre1">Genel Sekreterliğinden ayrıldı. Bilecik Milletvekilliğine yeniden seçildi (1946). </p>
<p class="calibre1">16 Mayıs 1952 tarihinde, Ankara'da dünyamızdan ayrıldı. </p>
<p class="calibre1">İlk hikâyelerini ne zaman yazdığı kesin olarak bilinemeyen Memduh Şevket Esendal'ın, yayımlanan ilk hikâyesinin 4 Kânunuevvel 1324 (17 Aralık 1908) tarihli Tanin gazetesinde çıkan Veysel Çavuş olduğunu saptamış bulunuyoruz. </p>
<p class="calibre1">İkinci olarak yayımlanan hikâyesi de elimizdeki bulgulara göre Çığır gazetesinin 1911 tarihli sayısında yer alan İkisinin Arasında adlı hikâyedir. Gene bu derginin 47. sayısında yayımlanan Korku da okurlara sunulan üçüncü hikâyesi sayılabilir. Ağustos 1912 tarihini taşıyan El Malının Tasası daha sonraları Meslek dergisinde Vapur Davası adıyla yayımlanmış (31 Mart 1925), son kez de Temiz Sevgiler adıyla işlenerek aynı adı taşıyan kitabına alınmıştır. </p>
<p class="calibre1">Esendal'ın 1934 yılında yayımlanan Ayaşlı ile Kiracıları adlı romanı CHP </p>
<p class="calibre1">Roman Armağanını kazandı (1946). "M.Ş., M.Ş.E., Mustafa Yalınkat, M. </p>
<p class="calibre1">Oğulcuk" takma adlarını kullanarak Seçilmiş Hikâyeler dergisinde art arda hikâyeler yayımladı. İki kitapta topladığı hikâyelere Birinci Kitap, İkinci Kitap adlarını verdi. Daha sonra TahirAlangu'nun düzenlemesiyle, hikâyelerinin yeni baskıları yapılmaya başlandı. Temiz Sevgiler (1965), Ev Ona Yakıştı (1971) adlı kitaplar bu dizinin yayımlanabilen kitaplarıdır. </p>
<p class="calibre1">Hikâyelerinden 259'u kitaplarında toplanabilen Esendal'ın Ayaşlı ile Kiracıları (1934), Vassaf Bey (1983), Miras (1988) adlı romanları da vardır. </p>
<p class="calibre1">Bilgi Yayınevi "Bütün Eserleri" dizisinde Memduh Şevket Esendal'ın şu kitaplarını yayımladı: 1) Ayaşlı ile Kiracıları (roman), 2) Vassaf Bey (roman), 3) Otlakçı (hikâyeler), 4) Mendil Altında (hikâyeler), 5) Sahan Külbastısı (hikâyeler), 6) Veysel Çavuş (hikâyeler), 7) Bir Kucak Çiçek (hikâyeler), 8) İhtiyar Çilingir (hikâyeler), 9) Hava Parası (hikâyeler), 10) Bizim Nesibe (hikâyeler), 11) Kelepir (hikâyeler), 12) Gödeli Mehmet (hikâyeler), 13) Miras (roman), 14) Güllüce Bağları Yolunda (hikâyeler), 15) Gönül Kaçanı Kovalar (hikâyeler), 16) Tahran Anıları ve Düşsel Yazılar (anı-mektup), 17) Kızıma Mektuplar (mektup), 18) Oğullarıma Mektuplar (mektup), 19) Mutlu Bir Son (hikâyeler). </p>
<p class="calibre1">Yayınevimiz, Esendal'ın bütün eserlerini düzenli bir biçimde okurlarımıza sunmayı sürdürecektir. </p>
<p class="calibre1">MEMDUH ŞEVKET ESENDAL KENDİNİ ANLATIYOR </p>
<p class="calibre1">Yazarın dosyaları arasında bulunan ve hiçbir yerde yayımlanmadığı anlaşılan Yaşam öyküsünü, kendi kaleminden çıktığı biçimde yayımlıyoruz. </p>
<p class="calibre1">Biz de kitaplarımızı basan ve satanlarımızın bu isteklerini yerine </p>
<p class="calibre1">getirmeyi kendimize borç bilerek bu kitaptaki hikâyeleri yazmış olan Meşe'nin yaşayışından bildiğimiz kadarını aşağıda yazıyoruz. </p>
<p class="calibre1">Meşe, on dokuzuncu yüzyılların sonlarında ve yirminci yüzyılların başlarında yaşamış yazıcılarımızdan biridir. Kendisini yakından tanıyanların söylediklerine bakarak Meşe, 1883-84 yıllarında Trakya'nın küçük şehirlerinden birinde, küçük burjuva bir aileden doğmuştur. </p>
<p class="calibre1">Çocukluğu ve gençliği bu ufak şehirde ve köylerde geçmiştir. Aile, elindeki çiftliklerin geliri ile geçiniyordu. Bu geçiniş pek dar olduğu için Meşe'nin gençliği yoksulluk içinde geçmiştir. </p>
<p class="calibre1">Meşe, onun asıl adı değildir. Doğum adı Mustafa idi. Anasının verdiği bu adı sevmekle beraber kullanmak istemez. Ara-sıra kendine yeni adlar takmaktan hoşlanır. Türklerin sık sık ad değiştirmek töreleri olduğunu söylerdi. Meşe, bu adlar arasında en çok sevdiği olmasa bile en çok kullandığı ad olduğu için biz de burada kullandık. </p>
<p class="calibre1">Meşe, doğduğu şehircikte ilk ve belki ortaokulu okumuş olsa gerektir. Ancak o yılların ilk ve ortaokullarının ne kadar cılız olduğu düşünülürse, bu okuyuşun ona hemen hiç okuyup yazmak öğretebildiğini kestirmek güç değildir. Okumak sözü açıldıkça, kendisinin alaylı olduğunu söyler, ancak bu söz üstünde durmak istemezdi. Bildikleri rastgele, yaşadıkça öğrenilmiş şeylerdi. </p>
<p class="calibre1">Meşe, çok genç yaşlarda gizli politika işleri ile uğraşmaya ve gizli kurumlara girip çıkmaya başlamıştır. Politika ile bu bağlılık onda kırk yaşlarına kadar sürmüş, politika kurumlarında hizmet etmiştir. Bu arada öğretmenlik ettiği, gazetelerde yazı yazdığı da olmuştur. </p>
<p class="calibre1">Meşe, gençliğinde, hikâyeler yazmaya uğraşırdı. Bu özenti onda ihtiyar yaşlarına kadar sürmüştür. Bu özenti ile pek çok şeyler yazmış ise de bunların çoklarını ortaya çıkarmamıştır. Birçoklarını da yakmıştır. Denilebilir ki onun isteği yazmaktı. Bastırmak için çalışmazdı. </p>
<p class="calibre1">Kendi başından geçenleri de yazmıştır. Büyük politika işlerinde ve yüksek devlet işlerinde bulunmuş olduğu için bu yazdıkları değerli olsa gerektir. Bunu çocuklarının bastıracaklarını umarız. </p>
<p class="calibre1">Kendisi bir yetmiş beş boyunda, orta gövdeli bir adamdı. Suratında yazılabilecek bellibaşlı hiçbir yükseklik görülmezdi. Yeni yapılmış büyük bir apartımanın dokuz odalı bir bölüğünde oturuyoruz. Bu bölüğü, Ayaşlı İbrahim Efendi adında biri tutmuş, isteyenlere oda oda kiraya veriyor. Odalar, loşça bir koridorun iki yanına sıralanmış, dizilmiş. Koridorun en sonunda banyo odasıyla mutfak var. </p>
<p class="calibre1">Benim odam, koridora girince sağdan birinci kapı. </p>
<p class="calibre1">Ev sahiplerinin bitmek tükenmek bilmeyen karı koca kavgalarını, kontrat bitsin diye, aljı ay çekip oturduğum eski odamın günü yaklaştıkça sevinerek kendime yeni, temiz bir oda ararken dışarıya giden bir arkadaşım bana bu yeni odayı bırakınca çocuk gibi sevindim ve hemen o gün, eşyamı toplayıp buraya </p>
<p class="calibre1">taşındım. </p>
<p class="calibre1">Soluk benizli, arık bir hizmetçi kızın yardımıyla yatağımı kurdum. Eşyamı, kitapları yerleştirmeyi ertesi güne bıraktım. O gece yemekten döner dönmez yatağıma girdim. Yerimi yadırgamam; deliksiz bir uyku çıkarmışım. </p>
<p class="calibre1">Pencerelerin perde gibi kapanan pancurları odaya loşluk verdiğinden uykum biraz da uzunca olmuş. </p>
<p class="calibre1">Yatakta uyanıp kendimi yeni odada bulunca sevindim. Yukarı kattan ayak sesleri duyuluyor. Bizim bölükte hiç ses yok. Bir misafirlikte, bir yabancı yerde imişim gibi içimde bir çekingenlik duyuyorum. Daha ne ev sahibi Ayaşlıyı, ne komşuları tanıyorum. Ne zaman yatar kalkarlar, burada töre nedir? Yavaşça kapıyı açtım, koridora çıktım. Hiç ses yok. Dün bana yardım eden soluk hizmetçi bir sabah kahvesi olsun pişirmez mi? Odama dönerken hizmetçinin kafası mutfak kapısından göründü. Durdum. </p>
<p class="calibre1">- Bir şey mi istediniz? </p>
<p class="calibre1">- İstiyordum ya; sen bana bir kahve pişiremez misin? </p>
<p class="calibre1">- Kahveniz varsa pişireyim. </p>
<p class="calibre1">- Kahvem... Olmalı. Olmazsa birini yollayıp aldıra-maz mıyız? </p>
<p class="calibre1">- Bakayım, kapıcı gelmişse! Odama geldi, para verdim, gitti. </p>
<p class="calibre1">Ben, kapıcı gidecek, gelecek diye beklerken kız kahveyi pişirmiş, getirdi. </p>
<p class="calibre1">- Nereden buldun, diye sordum. </p>
<p class="calibre1">- Faika Hanımlardan aldım, kapıcı geç gelir, dedi. </p>
<p class="calibre1">- Sen bana biraz yardım etsen de odayı toplasak. </p>
<p class="calibre1">- Kahvenizi için de ben gelirim. </p>
<p class="calibre1">Biraz sonra ben kitapları toplamaya, çamaşırlarımı dolaplara koymaya başladım, o da yatağı düzeltmek istedi. Yorganı pencere önüne getirdi, döndü bana dedi ki: </p>
<p class="calibre1">- Çamaşırınız varsa ben yıkarım. </p>
<p class="calibre1">- Hı, kaç paraya yıkarsın, dedim. </p>
<p class="calibre1">- Bir kere yıkıyayım, beğenirseniz... başkalarına ne veriyorsanız, ben de o kadara yıkarım. </p>
<p class="calibre1">- Olur, dedim. </p>
<p class="calibre1">Akıllı bir kıza benziyor. Yalnız bana, hasta, bitkin görünüyor. Bu kız bu arıklığıyla çamaşır yıkar mı? Yıkayabilir mi? Yorganı kaldırmaya gücü yetmiyor. Güçlükle ayakta duruyor gibi görünüyor. Acımaya başladım! Buna hizmet ettirmek yazık... Ayakları topal bir ata araba çektirmek gibi. "Hadi kızım, sen hizmet etme, bırak ben yaparım," desen gücüne gidecek! Buna "Sen hizmet edemezsin, hasta-10 </p>
<p class="calibre1">sın" demek, "Git de bir köşede acından öl, insanlar arasında gezip de onları da üzüntüye uğratma!" demektir. </p>
<p class="calibre1">- Sen hasta mısın? Niçin böyle soluyorsun, diye soracaktım, belki hatırı kalır diye düşündüm vazgeçtim.. </p>
<p class="calibre1">- Senin adın ne?.. </p>
<p class="calibre1">- Halide. </p>
<p class="calibre1">Aradan biraz geçti, o bana sordu: </p>
<p class="calibre1">- Siz maliyede misiniz? </p>
<p class="calibre1">- Yok bankada çalışıyorum. </p>
<p class="calibre1">- A, hangi bankada? Bu büyük bankada mı? Bizim Cemile de şimdi orada </p>
<p class="calibre1">çalışıyor. Eskiden bu üstümüzdeki katta altıncı dairede çalışırdı. İkimiz bir odada otururduk. Çok iyi kızdır. Siz Cemile'yi tanımıyor musunuz? </p>
<p class="calibre1">- Tanımıyorum. </p>
<p class="calibre1">- Fevzi Beyle beraber oturuyorlar. Sizin bankada Fevzi Bey var, işte onunla. </p>
<p class="calibre1">Bizim bankada belki Fevzi Bey var, ama ben tanımıyorum. </p>
<p class="calibre1">- Nasıl adam, genç mi, ihtiyar mı? diye sordum. </p>
<p class="calibre1">- A, yaşlı adam, yetişmiş kızları var. Ama olsun iyi bakıyor ya. Bin gencine değişmem. Gençlere ver ki yesinler. </p>
<p class="calibre1">Biraz durduktan sonra, </p>
<p class="calibre1">- Cemile talihli kızdır, üstü başı, oda kirası hep ondan. Bankadan aldığı yanına kalıyor. </p>
<p class="calibre1">Yan gözle Halide'ye baktım. Eğer böyle ölü benizli olmasa hiç de fena kız değil! </p>
<p class="calibre1">Esmerce, ama kaşı gözü yerinde; sevimsiz de değil. Cemile acaba bundan güzel mi? </p>
<p class="calibre1">- Siz Maliye Tahsil Şubesinde Rasim Beyi biliyor musunuz? </p>
<p class="calibre1">- Rasim Bey!.. Bilmiyorum. Hangi tahsil şubesinde? </p>
<p class="calibre1">11 </p>
<p class="calibre1">- İşte o yeni doldurdukları yerde. </p>
<p class="calibre1">Yeni doldurdukları yeri de bilmiyorum. Neyse. </p>
<p class="calibre1">- Bilmiyorum, dedim, niçin sordun? </p>
<p class="calibre1">- Hiç, çok iyi insanlardır da!.. Ben geçen kış hastalanmıştım, çalışamadım. </p>
<p class="calibre1">Onlar bana baktılar. Kendisi olsun, ablası olsun. Onlar olmasaydı bana kim bakardı? </p>
<p class="calibre1">"Gene hasta düşeceğini biliyor" diye düşündüm. </p>
<p class="calibre1">- Senin kimsen yok mu? diye sordum. </p>
<p class="calibre1">- Yok, dedi hepsi öldüler. </p>
<p class="calibre1">- Buradan kaç para alıyorsun?. </p>
<p class="calibre1">- On lira veriyorlar, dedi, yemeği de onlarla yiyorum. </p>
<p class="calibre1">- Kimlerle?. </p>
<p class="calibre1">- İşte Faika Hanımlarla. </p>
<p class="calibre1">- Faika Hanım kim oluyor? </p>
<p class="calibre1">- Babanın kızlığı yok mu, dedi. </p>
<p class="calibre1">- Ben bilmiyorum. "Baba" dediğin kimdir, onu da tanımıyorum. </p>
<p class="calibre1">- Baba, işte burayı tutan değil mi? </p>
<p class="calibre1">- Burayı tutan Ayaşlı İbrahim Efendi. </p>
<p class="calibre1">- İşte İbrahim Efendi. Onlar "Baba" diyorlar, ben de alıştım. </p>
<p class="calibre1">- Üvey kızı babasının yanında mı oturuyor? </p>
<p class="calibre1">- Kızı dipteki odada, baba sizin bu yanınızdaki odada. Dün taşınırken burada değil miydi? </p>
<p class="calibre1">- Buradaydı ama ben hangi odada oturduğunu nereden bilirim? Babanın kızı tek başına mı oturuyor? </p>
<p class="calibre1">- Kocası var ya! Şoför Fuat. Şimdi İstanbul'dan anasını da getirmiş, hep bir odada oturuyorlar. </p>
<p class="calibre1">- Sen de onların yanında mı kalıyorsun? </p>
<p class="calibre1">- Benim bir odam var. Geceleri giderim. </p>
<p class="calibre1">- Babanın yanında bir genç delikanlı var, o kim? </p>
<p class="calibre1">12 </p>
<p class="calibre1">- Babanın oğlu; köydeki karısından. </p>
<p class="calibre1">Ayaşlı Faika'nın anasını burada almış. Yalnız nedense bu yeni karısı babayla bir yerde oturmuyormuş. Kadının ayrı evi varmış. Arasıra kızını görmeye gelirmiş. </p>
<p class="calibre1">O zaman baba ile de oturup konuşuyorlarmış. Faika da anasını görmeye </p>
<p class="calibre1">gidermiş. Halide'nin dediğine bakılırsa, anası Faika'dan daha güzelmiş. </p>
<p class="calibre1">Bunları konuşurken odayı düzeltiyorduk. Hizmetin çoğunu ben gördüm, o yalnız toz aldı. </p>
<p class="calibre1">Bir aralık sordum. </p>
<p class="calibre1">- Nerelisin, dedim. </p>
<p class="calibre1">- Ben mi?.. Ben Ezirgânlıyım. </p>
<p class="calibre1">- Hı, konuşman hiç Ezirgânlıya benzemiyor. </p>
<p class="calibre1">- İstanbul'da çok kaldım. </p>
<p class="calibre1">Halide'nin anlattığına göre ufak yaşında Ezirgân'da kocaya varmış. Sonra muhacirlikte kocası ölmüş. İstanbul'da bir topçu kaymakamı bunu yanına almış. </p>
<p class="calibre1">İki sene onun yanında kaldıktan sonra hastalanmış, hastaneye yatırmışlar. Bir daha topçu kaymakamının evine dönmemiş. </p>
<p class="calibre1">Bir ebe hanım, "Seni bir kocaya veririz" diye bunu evine götürmüş. Bir zamanlar da onun yanında kalmış, evlendirecekler diye beklemiş. Sonra bakmış </p>
<p class="calibre1">ki evlendirecekleri yok, yalnız çalıştırıyorlar; bir arkadaşı ile sözü bir edip kaçmış, buraya kadar gelmişler. O zamandan beri, burada hizmetçilik edip geçiniyormuş. Yüzüne baktım. Bu kız kaç yaşında olmalı ki bunu muhacirlikte kocaya da vermiş olsunlar? Yalan söylüyor, ama varsın söylesin! </p>
<p class="calibre1">- Nerelerde çalıştın? </p>
<p class="calibre1">- Evlerde çalıştım. Muhittin Beyi tanıyor musunuz? </p>
<p class="calibre1">13 </p>
<p class="calibre1">- Hangi Muhittin Bey? </p>
<p class="calibre1">- Su şirketinde. </p>
<p class="calibre1">- Tanımam. </p>
<p class="calibre1">- İşte onlarda durdum, Gayret otelinde çalıştım. En iyisi gene oteller. Evlerde çalışmak güçtür. </p>
<p class="calibre1">- Niçin? </p>
<p class="calibre1">- Güçtür. Ne erkeğinden rahat vardır, ne kadınından... </p>
<p class="calibre1">- Burada çalışıyorsun, burası ev değil mi? </p>
<p class="calibre1">- Değil ya, burası ev mi? Ev olsun, hanım olsun da bak! Hanım olsa seninle gelip konuşabilir miyim? </p>
<p class="calibre1">- Hımmm, kıskanıyorlar desene! </p>
<p class="calibre1">- Aman kıskanmayanı da... Hizmetçi adam mı seninle konuşsun? </p>
<p class="calibre1">- Demek konuşturmazlar? </p>
<p class="calibre1">- Konuşturmazlar ya! Ben neler gördüm. Eve evlatlık kızlar alırlar; görsen onlara neler yaparlar. Ben İrfan Beyin evinden o evlatlık kızlar yüzünden çıktım. </p>
<p class="calibre1">Senin kışın soğuk suyla taşlık sildiğin var mı? </p>
<p class="calibre1">Halide'yi dışardan çağırmasalar daha söyleyecekti. </p>
<p class="calibre1">Ertesi günü erken, gene bilmem niçin, Halide'yi ararken, mutfakta, kısaca boylu, kısıkça sesli, başı yazma yemeni, sırtı örme hırkalı, ihtiyarca bir hanımla karşılaştık, konuştuk. Bu hanım, şoför Fuat'ın anası, Faika Hanımın kaynanası imiş. İstanbul'dan, yalnız birkaç gün için oğlunu, gelinini görmeye gelmiş, yirmi gün olmuş daha gidemiyormuş. Oğlu, gelini yalvarıyor, salıvermek istemiyorlarmış. Bu hanımın İstanbul'da biri ergen, öteki </p>
<p class="calibre1">14 </p>
<p class="calibre1">taze dul iki kızı varmış. Küçüğü hocalık, büyüğü daktiloluk ediyormuş. </p>
<p class="calibre1">Bana bunları anlattıktan sonra, bu hanımın biraz da gelinini çekiştireceğini sanıyordum, yanılmışım! Gelini için hiçbir şey söylemedi. Onun yerine oğlunu çekiştirdi: Bu hanım zengin bir yağlıkçının kızı, bir polis komiserinin karısı imiş. "O zamanın polis komiserinin de adı, şanı vardı" diyor. Anlaşılıyor ki parası da varmış. Bu hanıma babasından epeyce kırıntı kalmış. Bu kalan mallar arasında; bir bostanın dörtte biri, Ayvansaray'da bir çekek yerinin yarısı da varmış. </p>
<p class="calibre1">Kadın kızlarını okutmuş, yazdırmış, adam etmiş. Oğlunu da okutmak istemiş </p>
<p class="calibre1">ama Fuat okumamış. "Şoför olacağım" diye tutturmuş. Elde ne varsa satmış </p>
<p class="calibre1">savmışlar, kadının gümüş zarflan, gümüş kemeri, bir çift zümrüt küpesi de gitmiş. Bunlarla Fuat'a az kullanılmış bir otomobil almışlar. "Bari bir işe yarasa!" İki hafta geçmeden otomobil bozulmuş. Hadi tamire. En sonunda da Büyükdere yolunda bir hendeğe düşmüş, hurda yerine satmışlar. O zaman Fuat'ın elinde şoför kâğıdı bile yokmuş. Bu hanım gitmiş eşe dosta yalvarmış, çalışmış, kırk lira da para yedirmiş, şoför kâğıdı almışlar. Sonra Fuat, "İş </p>
<p class="calibre1">buldum, Balıkesir'e gidip şoför olacağım!" demiş, çıkmış, gitmiş. O zaman bu hanım çok söylemiş, "Ben sana şoför kâğıdını gitsin, yabanın memleketlerinde sürünsün diye mi aldım?" demiş. Amma Fuat dinlememiş: </p>
<p class="calibre1">- Balıkesir yaban memleketi mi ya? Orası bizim değil mi? </p>
<p class="calibre1">- Gene onlar da Müslüman ama İstanbul hiçbir yere benzemez, dedi. </p>
<p class="calibre1">Kadın yalnız kendi oğlunun değil, hükümetin de İstanbul'u bırakıp buralara gelmesine akıl erdiremiyor, </p>
<p class="calibre1">15 </p>
<p class="calibre1">- O canım İstanbul'u bırakıp bu dağ başlarına gelecek ne vardı, diyor, şimdiki zaman adamlarında da akıl kaldı mı? Ben şu kadın aklımla kendimi onlara değişmem. Bir kadınların kıyafetlerine baksınlar. </p>
<p class="calibre1">- Ne var ya, kadınların kıyafetleri fena mı, dedim. </p>
<p class="calibre1">- İyi mi, dedi, ben hiçbirini beğenmiyorum. Zurafa kadınlar gibi hepsi saçlarını kesmişler. Bizim zamanımızda zurafa kadınlar saçlarını keserlerdi. Saç kadının ziynetidir. Ben ona şaşmıyorum: Birtakım benim gibi kocakarılar da saçlarını kesiyorlar da... </p>
<p class="calibre1">- Yok canım, siz kocakarı mısınız? </p>
<p class="calibre1">- Kocakarı ya, baksanıza mihnet bizi neye döndürdü? Benim akranım hanımları görseniz şaşarsınız. Vallahi daha taze kız gibi duruyorlar. Rahmetli sağ olsaydı ben de böyle olmazdım ya... </p>
<p class="calibre1">- Gene de neniz var! Biz taze hanımları da görüyoruz! </p>
<p class="calibre1">- O tazeleri sorma. Hepsi düzgün, boya güzeli. Ben genç oldum, ihtiyar oldum, bu yaşa kadar rastık nedir, düzgün nedir bilmem. Bir cahillik edip süs yapacak olsak, eve gelince hemen yüzümüzü, gözümüzü yıkardık ki, babamız görüp de bize darılmasın diye. Bir kere sevaptır diye sürme çekmiştim, babam rahmetli görmüş, nur içinde yatsın, hiç böyle şeyleri sevmezdi, hemen anneme söylemiş: </p>
<p class="calibre1">"Bir daha o kılıkta karşıma çıkmasın" demiş. Bir daha kimin haddine düşmüş. </p>
<p class="calibre1">Şimdikilerde o korku, o saygı da yok. </p>
<p class="calibre1">Amma yalnız başkalarınınkiler mi? Değil. Benimkiler de... Bacak kadar çocuklara söz geçmiyor. Benim kızlara o kadar söyledim, "Şu saçlarınızı ben ölünceye kadar olsun kesmeyin" dedim. Dinletemedim. O canım saçları görseydiniz! Oturdum, hep ağladım. Amma güzel olu-16 </p>
<p class="calibre1">yorlar mı? Hepsi maskaraya dönüyorlar. Ben hiçbirini beğenmiyorum! </p>
<p class="calibre1">Allanın bildiğini kuldan ne saklayayım. Bana sorsanız, ben artık kadın kalmadı, diyorum. Niçin mi? Şimdiki kadınların hepsi birer erkek Fatma! Sokak bunlar için, kalem bunlar için, tiyatro, sinema bunların. Gitmedikleri neresi var? Amma kabahat kimde? Gene erkeklerde. Bizim zamanımızda bir kadın dar çarşafla sokağa çıksa, polisler çarşafını yırtarlardı. Bir kadın, bir erkek, bir arabaya binemezlerdi. </p>
<p class="calibre1">Şimdi istersen omzuna al da gezdir, polisler başını bile çevirmiyor. Böyle de polis olur mu? Bunları hep o hürriyet yaptı. Bilmem siz de hürriyetçi misiniz? </p>
<p class="calibre1">- Hayır, değilim, dedim. </p>
<p class="calibre1">- Doğru, o zaman siz daha çocuktunuz dedi, aman Allahım, görseniz neler yaptılar. Bizim rahmetli söyledi, "Bu millet adam olmaz" dedi. Bütün düveller ayağa kalktılar, "İlle hürriyet olmayacak" dediler. Bulgar Çatalca'ya kadar geldi, gene bir şey beceremediler. </p>
<p class="calibre1">Biz ihtiyar kadınla konuşurken Faika Hanım odasından çıktı, geldi kapının kenarına dayandı, bizi dinlemeye başladı. Birbirimizi yeni görüyoruz, bir selam vermeliydi, bir söz söylemeliydi. Sanki çoktan tanışıyormuşuz gibi, biraz sonra söze de karıştı. Bu hanımı alıcı gözüyle süzdüm. Hiç fena değil! Yalnız biraz çocuksu. On üç yaşındaki mektepli kızları andırıyor. Elbisesi, giyinişi de bir şoför karısı giyinişine benzemiyor. İpekli entarisi, yeni berber elinden çıkmış </p>
<p class="calibre1">dalgalı saçları, yüksek ökçeli, atlas terlikleri ile daha çok yosma kızlara benziyor! Bilmeyenler bunun iki çocuk anası olabileceğini akıllarına bile getirmezler. </p>
<p class="calibre1">Faika Hanım şoför Fuat'la evleneli bir buçuk sene olmuş, bu bir buçuk sene içinde Faika bir çocuk doğur-17 </p>
<p class="calibre1">muş, birini de yakında düşürmüş. îlk doğurduğu çocuk Faika'nın anasının yanında bakılıp büyütülüyormuş. Faika'nın bir de ablası var ki, hatırlıca ve paralıca birinin metresi imiş. Bu hanım Faika'ya benzemiyor, çok güzel bir kadın. Çok temiz de giyiniyor. Faika'nın üstü başının düzgün olması da kocasının parası ile değil; anasından, ablasından, üvey babasından aldığı paralarla giyinip, kuşanıyor, kocasına da para veriyor. </p>
<p class="calibre1">Faika Hanımın üvey babasıyla yiyip içmeleri de ayrı. Ayaşlı, Faika'nın odasına giderse, onlarla birlikte yemek yerse misafir gibi gidiyor. Bir iyi yemekleri olursa onu da çağırıyorlar, yahut ona da bir tabak veriyorlar. Ayaşlı oğlu ile beraber yiyip ayrı yaşıyor. Ayaşlı kendisi mutfağa girip yemek pişiriyor. Ekmek, peynir, salata, pastırma ile de günlerini geçirdikleri oluyor. </p>
<p class="calibre1">Ben Faika'nın kaynanasıyla konuşurken mutfak masasının kenarına ilişip oturmuştum. Halide odalardan birinde imiş, biraz sonra o da geldi. Bana sormadan bir kahve pişirip yanıma koydu. Faika da odasından bir hanım sigarası getirdi. </p>
<p class="calibre1">- Kahveniz imansız gitmesin, dedi. Teşekkür ettim, </p>
<p class="calibre1">- Gitmesin, dedim. </p>
<p class="calibre1">İlkin kocakarının dedikodusu, sonra da Faika'nın oraya gelmesi beni mutfakta alıkoydu ve bu üç kadınla aramızda hemen bir dostluk, bir sıcaklık uyandırdı. </p>
<p class="calibre1">Bize kahveyi verdikleri sırada odanın birinden, arkasına uzunca bir hırka giymiş, yaşlı bir efendi çıktı, öksü-rerek banyo odasına girdi. Halide onu görmedi amma öksürüğünden kim olduğunu anladı. Faika Hanımdan sordu: </p>
<p class="calibre1">- Hamama mı girdi? </p>
<p class="calibre1">18 </p>
<p class="calibre1">Faika başıyla "evet" diye işaret etti. Halide suratını ekşitti: </p>
<p class="calibre1">- Daha şimdi temizledimdi, dedi, ben onu gitti sanıyordum. Ben böyle pis adam görmedim. </p>
<p class="calibre1">Faika'nın kaynanası, </p>
<p class="calibre1">- Sus, dedi. </p>
<p class="calibre1">- Yalan söylemiyorum ya, vallahi şimdi, çıksın da gidin bakın! Geçen sabah hem öğürdüm, hem temizledim. </p>
<p class="calibre1">Faika'ya: </p>
<p class="calibre1">- Kimdir bu adam, diye sordum. </p>
<p class="calibre1">- Şefik Bey, dedi, konsolosmuş, şimdi bir sefarette tercümanlık ediyormuş. </p>
<p class="calibre1">- Niçin Halide böyle söylüyor? </p>
<p class="calibre1">- İhtiyarlamış, kendine bakamıyor, banyoyu kirletiyor. Kim bilir hastalığı da mı vardır"nedir! </p>
<p class="calibre1">Faika'nın kaynanası Halide'ye, </p>
<p class="calibre1">- Allanın gücüne gider kızım, dedi, ne oldum dememeli, ne olacağım demeli! </p>
<p class="calibre1">- Aman canım, onunki ihtiyarlıktan mı? Kendisi pis insan. Ne ihtiyarlar var. </p>
<p class="calibre1">Baba ihtiyar değil mi? Hasan Bey ihtiyar değil mi? </p>
<p class="calibre1">Bu sözü söyleyince Halide aklına bir şey gelmiş gibi bana baktı: </p>
<p class="calibre1">- Ha, sahi, dedi. Hasan Bey sizi tanıyormuş, sizi bekledi, uyanmadınız. Onun da işi varmış, gitti. Akşama sizi görecek. </p>
<p class="calibre1">- Hasan Bey kimdir, diye sordum. Halide, </p>
<p class="calibre1">- İşte bizim beş numarada oturan, dedi, sizin hem-şerinizmiş. </p>
<p class="calibre1">19 </p>
<p class="calibre1">- Benim hemşerim... Nasıl adam bu? Uzun boylu bir adam mı? </p>
<p class="calibre1">- Evet, uzun boylu. </p>
<p class="calibre1">- Kalın sesli. </p>
<p class="calibre1">Faika da söze karıştı. </p>
<p class="calibre1">- Evet, evet, güzel davudi sesi var, dedi. </p>
<p class="calibre1">- Ha, tanıdım. E, nerede şimdi? </p>
<p class="calibre1">- İşi varmış, gitti, akşama gelir. </p>
<p class="calibre1">- O, burada mı oturuyor? </p>
<p class="calibre1">- Evet, burada, beş numarada oturuyor. </p>
<p class="calibre1">- Ya! Çok iyi, akşama konuşuruz. </p>
<p class="calibre1">Biz, bunları konuşurken Faika'nın odasından on yedi, on sekiz yaşlarında sanılır bir genç çıktı. Görünce, bunun şoför Fuat olduğunu anladım. Kısa boylu, karısı gibi ufak tefek, açıkgöz olduğu gözlerinden belli bir genç. Kasketi elinde idi. </p>
<p class="calibre1">Başı ile beni terbiyelice selamladı. Faika'ya, </p>
<p class="calibre1">- Beyiniz değil mi, dedim. </p>
<p class="calibre1">- Evet, dedi. </p>
<p class="calibre1">Elimi uzattım. Fuat gene terbiyelice elimi sıktı. Sonra karısına bir şeyler söyledi. Faika, </p>
<p class="calibre1">- Sahi, niçin burada oturuyoruz? Odaya buyurmaz mısınız, dedi. </p>
<p class="calibre1">- Yok, dedim, ben tıraş suyu aramaya gelmiştim, hanımın tatlı sözleri beni alıkoydu, ayrılamadım. Başka bir sabah kahvenizi içerim. </p>
<p class="calibre1">Faika, </p>
<p class="calibre1">- Buyurursunuz, dedi. </p>
<p class="calibre1">- Ah, insan evladı nerede olsa bellidir, diye, kocakarı da beni alkışladı. </p>
<p class="calibre1">Halide: </p>
<p class="calibre1">20 </p>
<p class="calibre1">- Siz kahvenizi içiniz, tıraş suyu hazır. Ama banyoda adam var, o şimdi bir saatte çıkmaz. Siz odanızda tıraş olursunuz, dedi. </p>
<p class="calibre1">- Olur, dedim. Fuat karısına, </p>
<p class="calibre1">- Banyoda kim var, diye sordu. </p>
<p class="calibre1">Faika ne karşılık verdi, bilmem dinlemedim. Ben Fuat'ın yüzüne baktım. Onda becerikli bir adam suratı var. Açıkgöz bir çocuk. Çapkın değildir. Çapkınlıktan anlamaz da denilemez. </p>
<p class="calibre1">Patron otomobile binerken, "Fuat Efendi bizi bir yere götür, biraz eğlenelim!" </p>
<p class="calibre1">dese , "Nereye efendim?" diye sormaz; yanlış kapı önünde de durmaz. "Fuat Efendi, sen bak bir şeyler bulursun! Vakit geçmiyor işte..." denilse, gider bir şeyler bulur, getirir, patronu mahzun etmez! </p>
<p class="calibre1">Burada, beş numarada oturduğunu, sabah erken beni görmek istediğini </p>
<p class="calibre1">Halide'nin söylediği Hasan Bey, doğrudur, benim memleketlim sayılır. En büyük kardeşimiz Rıza Beyin de yakın arkadaşı idi. Biz Hasan Beyle bir şehirden değil isek de biribirine yakın iki şehirdeniz. </p>
<p class="calibre1">Bu adama bizim oralarda Karaçimenlilerin Hasan Bey derler. Babası </p>
<p class="calibre1">Karaçimenli Apti Bey. Bunların büyükbabalarından Haydar Bey adında biri var ki, yiğitliği ile anılır. Kırk gönüllü ile Kırım Muharebesine gitmiş, dönüşte gemide ölmüş. </p>
<p class="calibre1">Bunların, ayrı kazada olmakla beraber, bizim çitfliğimize çok yakın Karaçimen ve Sarıçalı diye, her biri alt-21 </p>
<p class="calibre1">mış, yetmiş bir dönümlük iki büyük çiftlikleri vardı. Buğuluca ormanları da bunların kışlıkları sayılıyordu. </p>
<p class="calibre1">Büyükbabaları gününde bu çiftliklerin her birinde katlı iki üç pulluk döner, yozu, hergelesi, sığırı, koşu hayvanları, sağmalı ile birkaç yüz baş hayvanı çıkarmış. </p>
<p class="calibre1">Yozcusu, hergelecisi, sığırtmaçları, güdücüleri, çoban kâhyaları, nazırı, odacısı, anahtarcısı, çiftçisi, yamakları, hizmetkârları, korucuları ile her çiftlikte bir sürü insan bulunur, hele orak ayında davul zurnalarla Ka-raçimen'in, yahut başka büyük bir çiftliğin orakçıları şehir pazarına inince bir bayram olurmuş. </p>
<p class="calibre1">Biz bugünlere yetişmedik. Biz yetiştiğimiz zaman bu çiftlikler kesimcilere, ortakçılara veriliyordu. Bu devir babalarımızın gençliklerinde başlamış. Benim aklım ermeye başladığı zaman para kimsede kalmamıştı. Bizim </p>
<p class="calibre1">büyükbabalarımızdan sonra zengin olan Rumlar, Ermeniler de varlığı ellerinden kaçırmış bulunuyorlardı. </p>
<p class="calibre1">Araya birçok ölümler de girmesiyle, bizim ailemiz, Hasan Beyin ailesinden daha çabuk dağıldı. Biz, yedisi erkek, biri kız, sekiz kardeştik. Hepsi genç yaşlarında, ya bir hastalığa tutularak, yahut bir kazaya uğrayarak öldüler. </p>
<p class="calibre1">En küçükleri olan ben kaldım. Ablam çocuk doğururken öldü. Kardeşlerimizden birini at tepti, kaşının üstünde ufacık bir yara yaptı, o yaradan gitti. Bir kardeşimiz Balkan Muharebesinde, Edirne'de kayboldu. Biri de Çanakkale'de vuruldu. Ben hepsinin acılarını az çok unuttum, bu Çanakkale'de kalanı unutamam. En büyük kardeşimiz Rıza Bey de bana anlattıklarına göre, bir kız yüzünden, kendini içkiye vermiş, genç yaşında ölmüş, gitmiş. Ben onu pek az hatırlarım: Bir karlı gündü, arkasında uzun gocuk vardı, başında bir şal sarık sarılıydı. </p>
<p class="calibre1">22 </p>
<p class="calibre1">Atla iç avluya kadar girdi. Orada yardım ettiler, attan indi, yanına koştum. </p>
<p class="calibre1">Beni okşadı, </p>
<p class="calibre1">- Ne yaptı bakalım babam oğlu, dedi? </p>
<p class="calibre1">Kara gözleri çukura batmış, uzun kara bıyıkları buz tutmuştu. Beni gocuğu içine aldı eve kadar getirdi. Sonra içeri yolladı. </p>
<p class="calibre1">- Koma Ümmü Ablana süle, benim odama odun getirsin, zere dondum, dedi. </p>
<p class="calibre1">Bunları hatırlıyorum, o kadar. Çocukluk sahneleri içinde başka hiçbir hatırası yok. Bunlar o zaman Hasan Beyle çiğ delikanlı imişler. Beraber çok </p>
<p class="calibre1">sarhoşluklar, çok hovardalıklar yaparlarmış. Hüseyin Nazır diye emektar bir adamımız vardı, o bana anlatırdı: </p>
<p class="calibre1">- O Karaçimenlilerin Hasan yok mu, ağacığını hep o baştan çıkarırdı, dedi. </p>
<p class="calibre1">O zamandan Hasan Beyin adı kulağımda kalmış. </p>
<p class="calibre1">Bir aralık Hasan Bey, niçinse Selanik ve Karaferye taraflarına gitmiş, oradan, aslı Yenişehirfenerli zengin bir hanımla evlenmiş, bir daha memlekete de dönmemiş. Ben de kendisini hiç görmemişim. </p>
<p class="calibre1">Bir gün, bankayı teftiş için Samsun'da bulunuyordu; tanıdıklarımdan biri, </p>
<p class="calibre1">- Burada sizin hemşerilerinizden biri var, dedi. </p>
<p class="calibre1">- Kimdir, dedim. </p>
<p class="calibre1">Anlattılar. Görmek istedim. Bir gün sonra Hasan Beyle buluştuk. Uzun boylu, uzun sarı bıyıkları kırlaşmış, gür, kalın sesli, mavi gözlü bir adam. Beni görünce bir durdu, baktı, sonra, </p>
<p class="calibre1">- Sen kızanım, ağacığına ne kadar okşuyorsun, dedi. </p>
<p class="calibre1">Geldi beni kucakladı, bağrına bastı. Az kaldı ihtiyar ağlayacaktı. Oturduk, konuştuk. Hasan Bey Selanik'ten </p>
<p class="calibre1">23 </p>
<p class="calibre1">mübadil olmuş. Buraya yerleşmeye gelmiş. Karısından, bir kızından başka kimsesi yokmuş. Kızına burada bir kısmet çıkmış. Nikâh etmişler. Karısı ile kızı çeyiz, takım düzmek için İstanbul'a gitmişler. Onlar gelince düğün olacakmış. </p>
<p class="calibre1">Hasan Bey bizim memleket şivesini, Karaferye şivesini karıştırmış, kendine göre bir söyleyişle bunları anlattı. </p>
<p class="calibre1">- Güveyi kimdir, diye sordum. </p>
<p class="calibre1">Ziya Bey adında bir gençmiş. Tütün eksperliği ediyormuş. </p>
<p class="calibre1">- Çok güzel, Allah hayırlı etsin, dedik. </p>
<p class="calibre1">Ertesi gün, bilmem nasıl oldu, bu Ziya'yı da tanıdım. Benim mektep </p>
<p class="calibre1">arkadaşımdır. Onuncu sınıftan mektebi bıraktı çıktı. Daha o zamandan içerdi. İyi çocuktur. Zararsız, sessizdir ama.... Bilmem, belki şimdi içmez. Bı-rakmışsa... </p>
<p class="calibre1">Soruşturdum, </p>
<p class="calibre1">- Eskiden çok içerdi gene içiyor mu, dedim. </p>
<p class="calibre1">- Ooooooo, dediler gece gündüz. </p>
<p class="calibre1">- E, dedim, nasıl olur? Hasan Bey bunu bilmiyor mu? </p>
<p class="calibre1">- Bilmez olur mu, dediler, gizli içmiyor ya! Biliyorsa bile bir kere söylemek benim boynuma borçtur. Hasan Bey bana gelmişti. Dedim ki: </p>
<p class="calibre1">- Senin güveyi, bizim mektep arkadaşı çıktı. Dört beş yıl bir yerde okuduk. İyi çocuktur, ama bilmem sana söylediler mi? Ziya biraz çokça içer!.. Nikâh olmuş, böyle şeye söz karıştırmak doğru değildir ama ben bir yol söyleyeyim dedim. </p>
<p class="calibre1">Hasan Bey dudaklarını büktü: </p>
<p class="calibre1">- Kulak asma, dedi, hangimiz içmezdik? Rıza Ağacı- </p>
<p class="calibre1">24 </p>
<p class="calibre1">ğınla biz nasıldık? Kaç yol ben onu sırtımda eve getirdim! Ben güveyi girdiğim gece yengen şaşırdı kaldı. Sen kızanım sarhoştan korkma. Burada, fabrikada bir Karaferyeli var. bizi tanır. Güveyi de tanıyor. İyi çocuktur dedi. Ko sarhoş </p>
<p class="calibre1">olsun! </p>
<p class="calibre1">Eh sarhoşluk hoş görülünce bana söyleyecek söz kalmadı. Sustum. Susmasan da ne olacak? Bir yol nikâh kıyılmış. </p>
<p class="calibre1">Hasan Bey yerleşmeye uğraşıyor, iş arkasından koşuyor, çalışıyordu. Bir hafta sonra beni, Samsun'dan Adana'ya yolladılar. Şimdi bir yıldan fazla oluyor. Bir daha Hasan Beyi görmedimdi. Bugün yeniden karşıma çıkıyor. </p>
<p class="calibre1">Gece eve geldiğimde Hasan Beyi beni bekler buldum. </p>
<p class="calibre1">- Ben seni Adana'da biliyordum, dedi. </p>
<p class="calibre1">- Şimdi de buraya getirdiler, dedim. </p>
<p class="calibre1">- Ya işittim, dedi, mansıbın da büyümüş! Aferin böyle olmalı. Ben bilseydim seni gelince arardım. Ben iki aydan beri buradayım. Bizi süründürüp duruyorlar. </p>
<p class="calibre1">Olmaz olsaydı, o Samsun'da bir yol aldıktı, daha onun peşinde koşar dururum. </p>
<p class="calibre1">Samsun bizi bıraktı, ben Samsun'u bırakamıyorum. </p>
<p class="calibre1">- Ne o? Sen şimdi Samsun'da değil misin? </p>
<p class="calibre1">- Değilim ya; o zaman bize Samsun'dan yer verdilerdi ya, sonra "Yanlış oldu" </p>
<p class="calibre1">dediler bizi Ayvalık'a kaldırdılar. Oyun oyuncak yoldaşım! Bir yol gene caymasınlar da ben razıyım. Ben o Samsun'u kendim de istemiyordum. </p>
<p class="calibre1">- Güzel ama şimdi de ikiye bölündünüz, güveyi kaldı Samsun'da. </p>
<p class="calibre1">- Ne güveyi? Biz onun yularını çoktan sardık! </p>
<p class="calibre1">25 </p>
<p class="calibre1">- Ne, güveyinden ayrıldın mı? </p>
<p class="calibre1">- Kızı ayırdık be! </p>
<p class="calibre1">- Yaa! </p>
<p class="calibre1">- O düpedüz deliymiş be. Ben onu bizim gibi sarhoş sandımdı. Sahi sen o zaman söyledindi ya, ben anlamadım. O lakırdı edemiyor. Bir hafta, iki hafta baktık a, ah, ne eve ayık geliyor, ne evde ayıyor. İşinde de bir arkası varmış, onun için tutuyorlar. Bizi o Karaferyeli yaktı. Üç haftalık mı, dört haftalık mı gelindi, kızı ayırttık. </p>
<p class="calibre1">- Eh, ne yapalım, olmuş bir şey. </p>
<p class="calibre1">- Ya, sorma başıma gelenleri. Yengen de, onun üstüne hastalandı mı sana! </p>
<p class="calibre1">Karnında ur çıktı. Hekimler burada olmaz dediler. Aldık getirdik İstanbul'a. </p>
<p class="calibre1">Baktılar. Birtakımı "Ameliyat" dediler, birtakımı da "Sakın ameliyat olmaz" </p>
<p class="calibre1">dedi. Viyana'ya götürelim dedik. Neyse kızın dil bilmesi burada işe yaradı; kalktık gittik. Orada baktılar, "Götürün memleketine" dediler? Senin anlayacağın "istiska" olmuş. Getirdik, iflah olmadı, İki hafta sonra öldü. </p>
<p class="calibre1">- Vah vah, başın sağ olsun. Ben bilmiyordum. </p>
<p class="calibre1">- Dostlar sağ olsun. </p>
<p class="calibre1">- E, şimdi kız kiminle oturuyor? </p>
<p class="calibre1">- Hiç, yanında bir kocakarı var. Şimdi Ayvalık'ta evimiz var ya, onu bıraktık eve, biz geldik buraya! On beş gün için geldimdi sanki, iki ay oldu buradayım. </p>
<p class="calibre1">- İşin nerede? Belki benim tanıdıklarım çıkar, sana yardım edeyim, dedim. </p>
<p class="calibre1">- Çok iyilik olur, Allah razı olsun. Benim işim nerede yok ki... İskânda var, Nafıada var, Dahiliyede var, bura beledisinde var. Var de... </p>
<p class="calibre1">- İyi, bunları konuşalım. Ben burada çoklarını tanırım. </p>
<p class="calibre1">Ertesi gün birlikte Nafıaya gitmeye sözleştik. </p>
<p class="calibre1">26 </p>
<p class="calibre1">- Bereket versin bu İbrahim bizim eski tanıdık, yatak kirası için bizi sıkıştırmıyor. Yoksa benim için çok sıkıntı olurdu, dedi. Sen bu ev sahibini tanıyor musun? </p>
<p class="calibre1">- Tanımıyorum. Gördüm, ama konuşmadık. Bîr arkadaşım burasını tutmuş, bana devretti. </p>
<p class="calibre1">- Ben tanırım. Çok erkek oğlandır. Sen de bir yol tanıyınca seversin. Bu eskiden otel tutardı. Ben de o zaman buraya sıkça gelir giderdim. Bunun otelinde kaldım, oradan tanışıyoruz. </p>
<p class="calibre1">Biraz sustuk. Hasan Bey uzun uzun beni süzdükten sonra, </p>
<p class="calibre1">- Beeey, dedi, insan da bu kadar biribirini andırır mıymış? Seninle konuşurken Valla Rıza ile konuşuyorum sanıyorum. </p>
<p class="calibre1">Biraz sonra geçmişleri anlatmaya başladı: </p>
<p class="calibre1">- Buraları ne? Buraları çöl be. Burada tosbağalar susuzluktan geberiyor. Sen Sarıçalı meşelikleri gördün mü? Deh gözüm hey! Ormanın içinde gömgök dere akar, kol gibi turnalar atlar mı!.. Rakıyı okkayla içerdik. Koyun südünü akşamdan sağar, ayaza korlar ki, iki parmak kaymak bağlar. Her sabah kömürcü kulübesinde taze kül pidesi pişirirler. Bu pide ile çiğ balı, çiğ kaymağı yer, tüfekleri alır, ava çıkardık. Sizin orada bir Delice su vardır. Baban orada bir bağ </p>
<p class="calibre1">yaptırmıştı. Sen gördün mü orasını? </p>
<p class="calibre1">- Bilirim. Bağ keleme olmuştu, bakılmamış. </p>
<p class="calibre1">- Haa, orası mamur bağdı. Onun sefasını rahmetli Rıza ile biz sürdük. Oraların dili olsaydı da sana söyleseydi. Yıllar tez geçti aşnam, işine bak, kocadık gitti. </p>
<p class="calibre1">Hasan Bey bu akşam Ayaşlı ile yemek pişirmişler, beraber yiyeceklermiş. </p>
<p class="calibre1">Halide geldi, yemeğin hazır olduğunu söyledi. Hasan Bey, </p>
<p class="calibre1">- Hadi, geliyorum, dedi. </p>
<p class="calibre1">27 </p>
<p class="calibre1">Sonra bana, </p>
<p class="calibre1">- Yemek yemedinse, buyur, yiyelim. Biz, çok akşamlar, İbrahim'le burada pişirip, yiyoruz, burada içiyoruz, dedi. </p>
<p class="calibre1">- Ziyade olsun, ben yedim, dedim, ben de biraz okuyayım. </p>
<p class="calibre1">Hasan Bey gitti. </p>
<p class="calibre1">Ayaşlı benim yanımdaki odada oturuyor. Kapıdan girince insan kendini </p>
<p class="calibre1">Semercinin hanında bir odada sanır: Solda yere serilmiş bir yatak. Bu yatak bazı günler dürülüp köşeye kaldırılır, bazı günler de serili kalır, Ayaşlı üstünde oturur. Kapı arkasında su testisi, ağzında mavi maşrapa kapalı. Kapı karşısında pencerelerin önünde yere serili bir yatak daha... Bunda Ayaşlının oğlu yatar. </p>
<p class="calibre1">Yerde Kırşehir örneği üç halı seccade. Bir köşede üstü renkli teneke kaplı bir sandık, bir eski bavul, kapağını Ayaşlının kendi kösele parçalarıyla mıhladığı bir gaz sandığı. Bunu Ayaşlı çamaşır dolabı gibi kullanır. Üstünde oturduğu zaman soluk pembe yorgan boydan boya yatağın üstüne serilir, daha üstüne de yerdeki seccadelerden biri yayılır. Yatağın başucunda, duvarda asılı bir saz. </p>
<p class="calibre1">Keyfi yerinde oldu mu, Ayaşlı saz çalar. Evde kalorifer, elektrik, mutfakta havagazı varken, Ayaşlı, kahvesini mangalda pişirir. Bu sac mangal Ayaşlının odasıyla mutfak arasında gezer durur, bu yüzden sabahları bütün bizim bölükte kömür kokusu duyulur. Faika söylenir, herkes söylenir, Ayaşlı aldırmaz. </p>
<p class="calibre1">28 </p>
<p class="calibre1">ilkin gördüğüm zaman Ayaşlının odası bu anlattığım gibiydi. Biraz sonra Ayaşlı odaya, iki kişilik çok eski, çok mükellef bir ceviz karyola ile konsolu çok yüksek, gene cevizden çerçeveli bir endam aynası, bir de yuvarlak orta masası getirdi, koydu. Bu yüksek konsol ile aynası ancak bir çifte merdivenin orta sahanlığına konulmak için yapılmış olabilir. Yoksa bir sandalye üstüne çıkmadıkça insan aynada yüzünü göremez. </p>
<p class="calibre1">Ayaşlı birçok işleri arasında yukarı çarşıda da bir eski eşya satan dükkânda ortaktır. Bu karyola ve ayna, konsol oraya kelepir düşmüş. Meraklısına düşerse bunların tatlı satılacağına inanan Ayaşlı işe tav vermek için eve getirmiş. </p>
<p class="calibre1">Satılıncaya kadar da kendisi üstünde yatacak, ömründe bir keyif sürmüş olacak! </p>
<p class="calibre1">Birini getirip aynanın çerçevesine, karyolanın tahtasına, masanın kenarlarına yaldız çektirdi, sonra uzağa çekilip baktı, beğendi. Ayaşlının yatağını, soluk pembe yorganını geniş somyanın ortasına koydular; pek hoş düşmedi ama, eh, o kadar kusur kadı kızında da olur! </p>
<p class="calibre1">Ayaşlı bu yanındaki oğlunu okutmak için getirmiş, ancak nedense onu mektebe yollamaz. Oğlan evde okuyacak, sene sonunda mektebe gidip imtihan verecek. </p>
<p class="calibre1">Haftada bir-iki kere kılıksız bir adam gelir, sanki çocuğa ders gösteriyor. </p>
<p class="calibre1">Babası evden çıkınca, bu oğlan Faika'nın odasındadır. Akşama kadar oradan çıkmaz. Faika'nın misafiri olursa, mutfakta gününü geçirir. Sessiz bir çocuk gibi görünürse de Halide'nin kavlince çok terbiyesiz imiş, kabaca el şakası yaparmış. </p>
<p class="calibre1">Bu çocuğun adı, Numan'dır. Haftanın üç-dört gecesinde Hasan Beyle Ayaşlı oturur, içerler, Ayaşlı çalar, Hasan Bey de o gür sesiyle okur; bu çocuk onların yanında yatağının üstünde, iki büklüm, elinde bir kitap sanki derslerine çalışır. </p>
<p class="calibre1">Birkaç kere, </p>
<p class="calibre1">29 </p>
<p class="calibre1">- Bırakın bu çocuğu, gitsin, başka odada çalışsın, diye işlerine karıştım. </p>
<p class="calibre1">Ayaşlı da benim hatırım için çocuğa izin verdi, ama isteyerek değil. Sonra ben de bu yaşayışa alıştım, söylemez oldum. </p>
<p class="calibre1">Bu oda içinde yaşayan Ayaşlı, kendisi: Hasan Bey gibi uzun boylu, o da Hasan Bey gibi yaşça ellisiyle altmışı arasında, o da dinç, o da uzun bıyıklı, yalnız Hasan Bey kumral, Ayaşlı ise esmerce, Hasan Bey çakır denecek kadar mavi gözlüdür, Ayaşlı ufacık, kara gözlü ve gürce uzun kaşlı. Bu kaşların altından bakarken Ayaşlı sanki gizli bir yerden bakıyormuş gibi sanılır... Ayaşlının yüzünde hafif çiçek bozuğu da vardır. Hasan Beyin ağzında dişleri tamamdır. </p>
<p class="calibre1">Ayaşlı ise bu son yıllarda hemen bütün dişlerini çıkartmış, ağzına takma diş </p>
<p class="calibre1">kodurmuştur. İçlerinden birkaçı altın olan bu takma dişler, Ayaşlının ağzına bol gelir, birini dinlerken ağzında bu dişlerle oynar, konuşurken çok zaman dişleri de düşer, ama Ayaşlı bunlara aldırmaz, yenisini de yaptırmaz. </p>
<p class="calibre1">Bir zamanlar Ayaşlı tepesindeki saçları tıraş ettirdi. Şimdi berberler onu Amerikan usulünde, tepesinde saç bırakarak tıraş ediyorlar. Şapkasını çıkarınca altından seyrelmiş, kirli, yağlı biraz saçın önden arkaya doğru yattığı görülür. </p>
<p class="calibre1">Bunlar yalnız berber dükkânında tarak yüzü görür, kalan zamanlarda Ayaşlı bunları parmaklarıyla tarar. </p>
<p class="calibre1">Ayaşlı üstünün, başının temizliğine de bakmaz. Tıraşı bir haftalık olmuş, aldırmaz. Kendi tıraş olduğu günlerde, çenesinde sakalından kıllar kalır. </p>
<p class="calibre1">Giydiği süpürülmez, ütülenmez. Bir kat temiz elbisesi bulunmaz; arkasında ne varsa, odur. Giydiği pek eskirse, bir yenisini alır, giyer. Yalnız aldığı şeylerin iyisini almaya çalışır. </p>
<p class="calibre1">30 </p>
<p class="calibre1">Üvey babasının temiz gezmemesi Faika'ya dokunuyor. Onun zoru, </p>
<p class="calibre1">yalvarmasıyla Ayaşlının son zamanlarda biraz giyinişi, yaşayışı değişiyor. Bir gün boynunda bir ipekli mendil gördüm. Bir gün de Faika yeni bir kat elbisesini Halide'ye ütületti. </p>
<p class="calibre1">Hasan Beyle Ayaşlının boylarında, soylarında, biri-birine benzeyen yerleri olduğu gibi, yetişip büyümelerinden, huylarında da bir benzerlikleri vardır. </p>
<p class="calibre1">Bunların ikisi de köy beylerinin çocuklarıydılar. Köyde doğmuş, bey olarak büyümüşlerdi. Eğer zaman yaşatmak isteseydi, bunlar ikisi de birer derebeyi olacaklardı. Hayat bu yolları kapadığından Hasan Bey kahve dedikoducusu, kabadayı, işadamı, Ayaşlı da hilekâr, alışverişçi oldular. </p>
<p class="calibre1">Ayaşlı Kastamonu yakınlarında bir köyde doğmuştur. Babası Battal Bey </p>
<p class="calibre1">oğullarından Hüseyin Beydir. Daha bugün bile kendi köyünde Ayaşjıyı İbrahim Bey diye çağırırlar. </p>
<p class="calibre1">Ayaşlı, babasının sağlığında bir aralık Kastamonu'da medresede, birkaç zaman da rüştiye mektebinde okumuş, babası ölünce, anası alıp kendini köye </p>
<p class="calibre1">götürmüştür. Ayaşlı köyde baskısız kaldı, anasını dinlememeye başladı. İçti, haşarılık etti, en sonunda bir düğünde bir kadının, bunun tabancasından çıkan bir kurşun ile yaralanıp ölmesi yüzünden, beş sene hapse mahkûm ettiler, hapse kodular. Bir zaman anası bu ölen kızı Ayaşlı için istemiş, kızın da başkasına varmış olmasını delil tuttular. Bunun bir kaza olduğu kimseye anlatılamadı. </p>
<p class="calibre1">Ayaşlı, beş ay hapiste tutsak kaldıktan sonra dört arkadaşıyla bir gece kaçtı, dağa çıktı. O zaman kendisine Battalın İbrahim diyorlardı. İki yahut üç yıl Kastamonu, Çankırı, Bolu arasındaki dağlarda gezdi. Çoklarının </p>
<p class="calibre1">31 </p>
<p class="calibre1">evlerini basıp paralarını aldı. Para için çocuklarını dağa kaldırdı. Yolları kestiği oldu. Köylülerin işlerine karıştı: Birinin parasını, malını, bir zorbanın elinden alıverdi, bir dul karıya biraz para verdi, iki köy arasında çok eskiden kalma bir baltalık kavgasını bitirdi, kendisince oralarda hükümet eder oldu, ama, bu her gün korku içinde, tetik yaşamak da onu yordu, usandırdı. </p>
<p class="calibre1">Valinin biri bunları dağdan indirmek istiyordu. "Gelsin, teslim olsunlar, suçlarını bağışlatayım" diye haber yolladı. Vali yiğit bir adam diye anılıyordu, ona güvendiler, teslim oldular. Suçlan bağışlandı. Ayaşlıyı zaptiye çavuşu yazdılar. Bugün bile birçoklarının ona, "İbrahim Çavuş" demeleri bundandır. </p>
<p class="calibre1">Ayaşlının uslu durmayacağını, gene dağa çıkacağını söyleyenler oldu, ama aslı çıkmadı. Ayaşlı biraz sonra Ayaş'a kalktı. Orada tahsildar oldu, vergi kâtipliği etti. Biraz daha sonra hükümet hizmetinden çıkıp âşârcılık etmeye koyuldu. Bu sırada Balkan Muharebesi çıktı, askere gitti. </p>
<p class="calibre1">Gelibolu taraflarında bulundu. Dönüşte Ayaş'ta bir arzuhalci dükkânı açtı, bir yandan da köylerden ekin toplamaya, alıp satmaya başladı. Büyük muharebede yeniden asker oldu. Bir hastanede hademelikten başladı, idari memuruna yamaklığa </p>
<p class="calibre1">çıktı. Bugün elindeki paranın anası buradandır. </p>
<p class="calibre1">Askerden çıkınca, birkaç sene, burada bir hanla, bir otel tuttu. O zamanlar otelcilik para bırakıyordu. Sonraları daha yeni, daha temiz oteller açılınca Ayaşlı onlarla yanşamadı, oteli başkasına bıraktı. Elinde yalnız han kaldı. </p>
<p class="calibre1">Şimdi bu hanı işletiyor, kesene işlerine girişiyor, mekteplere ekmek veriyor, Trabzonlu bir ortakla bir eskici, koltukçu dükkânı işletiyor. Bu işler arasında bu </p>
<p class="calibre1">32 </p>
<p class="calibre1">oturduğumuz apartımanı da kiralamış, buradan kazancı yalnız bedava oturmak oluyor. </p>
<p class="calibre1">Ayaşlının yaradılışının en göze çarpan yeri, parayı kazanırken başka, yerken başka adam olmasıdır. Parayı kazanırken Ayaşlı, sert, haydut, aldatıcı, acımaz bir adamdır. </p>
<p class="calibre1">Kazanmak için bu haksızlıkları yapmak da doğru olduğuna inanır, yalansız, dolansız alışveriş olur mu? Doğru alışverişi sen yapsan başkaları yapmaz. O </p>
<p class="calibre1">kazanır, sen ağzını havaya açarsın, der. </p>
<p class="calibre1">Kazanmak için Ayaşlı'nın yaptıklarının yüzde birini Hasan Beye </p>
<p class="calibre1">yaptıramazsınız. Hasan Bey rüşvet alan memurlara kızar, köpürür, Ayaşlı ise, rüşvet almayan, yahut rüşvet alıp da gene işi bitirmeyen memurlara kızar. </p>
<p class="calibre1">- Bunların ellerinden iş çıkmaz ki, der, ne kendilerine hayırları var, ne başkalarına. </p>
<p class="calibre1">Bir gün kendi işlerini anlatırken diyor ki: </p>
<p class="calibre1">- Benden para almadı, sözüm buradan dışarı, be pezevenk, diyesin, başka birinden al da, onun işini yap, hiç olmazsa bir fıkara da, birkaç para kazansın! </p>
<p class="calibre1">Bunlara baksan herkes acından ölmeli! "Fesat karıştı" diye kâğıtları bozmuş... </p>
<p class="calibre1">Ayaşlıya göre, bir memur da pazarda bir dükkâncı gibidir. Rüşvet alıyorsa, eh, o da geçinecek... Bir memur rüşvet alır da, işi yapmazsa, bu, bir bakkalın parayı alıp malı vermemesi gibidir. Gözünü açmalı, malı kaptır-mamalı... Bir iş için başka biri çıkar da, daha fazla verirse, eh, hakkıdır. Sen daha çok vereydin! </p>
<p class="calibre1">- Ben elli kâğıt verecek oldum, altmış diye haber yollamış. Benden sonra Hacının oğlu gider, yetmiş verir, alır. Ertesi gün ben öğrendim, yetmiş beş </p>
<p class="calibre1">verdim, "Ona söz verdim, olmaz" dedi. Seksen de versen doksan da 33 </p>
<p class="calibre1">versen kurtarırdı. "Akşamdır, kimse gitmez" dedim, kabahat bende oldu. Neyse kısmet onunmuş. </p>
<p class="calibre1">Ayaşlı için, "hükümet" demek memurlar demektir. Büyük memurlar, küçük memurlar </p>
<p class="calibre1">toplanır, adına hükümet derler... </p>
<p class="calibre1">- Memurluk kazançlıdır, derler ya kulak asma! Çoğu borçludur. Aldıklarını karıları yer. Onlarda karılar vardır, fil gibidir; birini bir köylü toplansa doyuramaz! </p>
<p class="calibre1">Ayaşlı, bu söylediklerine inanır, ancak inandıklarını her yerde söylemez. Çok konuşmaktan hoşlanmaz. Dinler. </p>
<p class="calibre1">Kalabalık bir yerde, tanımadığı adamlar yanında büsbütün susar ve bu huyunda Hasan Beyden çok ayrılır. Hasan Bey söyleyip, herkesi ağzına baktırmak ister. </p>
<p class="calibre1">Her zaman hükümetten şikâyetçi olması, hiçbir işi beğenmemesi, biraz da bunları herkesin isteyerek dinleme-sindendir. </p>
<p class="calibre1">Hasan Bey dinleyen bulursa, devletler arasındaki yüksek siyasetten de konuşur. </p>
<p class="calibre1">Alman Fransıza demiş ki: "Beş yıla varmaz, gene kapında biterim, ver artık benim kralımı!" Fransız da Almana demiş ki: "Ver sen paralan, al kralını. Eğer sen de bir daha belini doğrultursan, gene gel, buyur!" </p>
<p class="calibre1">Kazandıklarını yerken, bu iki adam, biribirine çok benzerler. Bunların ikisi de yalnız yemekten, içmekten hoşlanmazlar. Birlikte yenilen yemeğin parasını ikisi de kendileri vermek isterler. Hasan Bey olsun, Ayaşlı olsun, yanlarına birini takmadıkça, aşçı dükkânına girmek istemezler, rakı içirirler. Köylülerinden biri gelse, Ayaşlı’dan para istese boş çevirmez, yeter ki, bu alışveriş olmasın... </p>
<p class="calibre1">Kahramanlıktan, batırlıktan, yiğitlik hikâyelerinden </p>
<p class="calibre1">34 </p>
<p class="calibre1">ikisi de coşarlar... Bir gece Ayaşlıya bir misafir gelmişti, İzmir </p>
<p class="calibre1">muharebelerini anlattı, ikisinin de dudakları titredi, az kaldı ağlayacaklardı. </p>
<p class="calibre1">Bu odaya taşındığımın haftasında, bir sabah, işe gitmek için odamdan çıktığım zaman, koridorun loşluğunda, yerde bir kadının yattığını gördüm. Sokuldum. </p>
<p class="calibre1">Halide. Bayılmış, yatıyor. Hemen Faika'nın odasının kapısı vurdum. Ayaşlı, Fuat evde imişler. Koştular, Halide'yi Faika'nın odasına kaldırdık. Biraz sonra ayıldı. </p>
<p class="calibre1">- Bunu bir hekime götürmeli, dedim. </p>
<p class="calibre1">- Evet göstermeli, Fuat gitsin, çağırsın dediler. Fuat da şapkasını aldı, gitti. </p>
<p class="calibre1">Ama ertesi sabah gene </p>
<p class="calibre1">ortalıkta dolaşan Halide'den anlıyorum ki: Fuat gitmiş, onların dedikleri hekimi yerinde bulamamış. Haber bırakmış, hekim de şimdiye kadar gelmemiş. </p>
<p class="calibre1">- Seni, ben bir hekime yollasam gider misin, dedim. </p>
<p class="calibre1">- Giderim. Niye gitmeyeyim, dedi. </p>
<p class="calibre1">Halide'nin eline bir mektup verdim, benim en yakın arkadaşım olan Doktor Fahri'ye yolladım. Ertesi gün Fahri bana şu mektubu yazıyor: </p>
<p class="calibre1">"İki gözüm, </p>
<p class="calibre1">Gönderdiğin kadına baktım, bizim mütehassıs arkadaşlara da baktırdım. Çocuk dört aylık kadardır. Düşürmek için anasının içtiği türlü pisliğe, türlü sü-</p>
<p class="calibre1">pürüntüye aldırmayarak, yerine oturmaktadır. İyi bakılmak ister. Hastanede kalmak istemiyor. Ben kanı kesmek için ilaç verdim. Çocuğu düşürmek için bana </p>
<p class="calibre1">35 </p>
<p class="calibre1">yalvardı. Bundan evvel de bir çocuk düşürdüğünü söylüyor. Ciğerlerinde bir şey yok. Ateşi bugün, yarın düşer, sanırım. Düşmezse gene gelmesini söyledim. </p>
<p class="calibre1">Bu gece bize gel, sana kendi yaptığım şaraplardan içireceğim. En yüksek, Ren şaraplarından daha üstün değilse beş paranı almam. Allah aşkına gel... </p>
<p class="calibre1">Tembellik etme, bekliyorum. </p>
<p class="calibre1">Fahri Rıza" </p>
<p class="calibre1">Halide'nin gebe olacağını nedense hiç düşünmemiştim. Bunu Faika'nın bilmesi gerekti; onlar da hiçbir şey açmadılar. Böyle kadını az, erkeği çok bir yerde, tek başına yaşayan genç bir kadını boş bırakırlar mı? Ben bunu bilmeliydim. </p>
<p class="calibre1">Ertesi gün Halide odama geldi. Ben daha bir şey açmadan, o sordu: </p>
<p class="calibre1">- Doktor, mektup yazacaktı, ne yazmış, dedi. </p>
<p class="calibre1">- Senin çocuğun varmış da, niye söylemiyorsun, dedim. </p>
<p class="calibre1">- Nesini söyleyeyim? Başıma bir kazadır geldi, dedi, ben onu düştü sanıyordum, düşmemiş. Hekim, görünce anladı. </p>
<p class="calibre1">Biraz durduktan sonra, </p>
<p class="calibre1">- Hekim ne yazıyor, diye sordu. </p>
<p class="calibre1">- Hekim diyor ki, çocuk düşerse, anasını da beraber mezara sokar. </p>
<p class="calibre1">- Aman hekimler hep öyle söylerler, bir şeycik olmaz. İstanbul'da olsaydı, ben onu çoktan aldırtırdım. On yedi liraya alıyorlar. Burada otuz beş istiyorlar. O </p>
<p class="calibre1">doktor sizin arkadaşınız, ne olur, sevabına beni kurtarsın! </p>
<p class="calibre1">- Ben yapamam kızım; can pazarı bu. </p>
<p class="calibre1">- E, ben şimdi her gün ölüyorum ya? Acıyorsanız bugün de acıyınız. </p>
<p class="calibre1">36 </p>
<p class="calibre1">Ses çıkarmadım. Gene o dedi ki: </p>
<p class="calibre1">- Beni, kucağımda çocukla kim çalıştırır? Açlıktan ben de ölürüm, çocuk da... </p>
<p class="calibre1">- Sen onu, çocuğu yaparken babasına anlatmalıydın. </p>
<p class="calibre1">- Söylemedim mi? Kaç kere söyledim. Benim çocuğum oluyor, dedim. Bana, </p>
<p class="calibre1">"Olsun, olsun" dedi. Cemile ne iyi: Eskiden hastalık almış, şimdi hiç çocuğu olmuyor. Ben kırk yılda bir halt edecek olsam, yüzüme, gözüme bulaşıyor. </p>
<p class="calibre1">Biraz sustuktan sonra, </p>
<p class="calibre1">- Gelsin, cevabı dikeceğim: Ya bana baksın, yahut otuz beş lirayı verip çocuğu aldırsın. Ben çocukla kimin kapısına sığarım! Eğer dinlemezse ben de müdürüne kadar çıkarım. </p>
<p class="calibre1">- Müdür ne yapacak? Sen başına geleceği, gebe kalmadan düşünmeliydin. </p>
<p class="calibre1">- Gebe kalmadan düşünmedim mi? Söyledim, diyorum ya! Kadın kısmının </p>
<p class="calibre1">elinde ne var? </p>
<p class="calibre1">- Seni zorla dağa kaldırmadılar ya, olmaz diyeydin. </p>
<p class="calibre1">- Söylemek kolay! Hasta oldum, bana bir kış baktılar. Tek başına yaşamak kolay mı? </p>
<p class="calibre1">- Ha, çocuğun babası o maliyedeki adam mı? </p>
<p class="calibre1">- O ya, olamaz olaydı! </p>
<p class="calibre1">Maliyedeki efendi ona bir kış bakmış, ama bedava değil! Bana onun için bu adamı soruyormuş! Meğer bu hanım, o hayır seven adamın çocuğunu karnında taşıdığı için onu düşünüyormuş. Kim bilir daha evvelki hastalığı da nedendi? </p>
<p class="calibre1">- Eh, dedim, adamakıllı bir koca bulup otursaydın! </p>
<p class="calibre1">- Koca nereden bulunur, dedi, alıyorlar mı? "Halide Hanım metres oturalım, sonra nikâh ederiz" diyorlar. Iş- </p>
<p class="calibre1">37 </p>
<p class="calibre1">te bir odacı var, Erzincanlı imiş, peşim sıra dolaşıp duruyor. Metres gideyim mi? </p>
<p class="calibre1">- İşte, gitmişsin ya, buna da git! </p>
<p class="calibre1">- A a, ne zaman gitmişim? </p>
<p class="calibre1">- Karnındaki çocuğun babası nikâhlın mıydı? </p>
<p class="calibre1">- Olmasın. Başıma bir kaza geldi. Metres oturma-dım ya. </p>
<p class="calibre1">- Ne farkı var? </p>
<p class="calibre1">Halide yüzüme baktı, alay edip etmediğimi anlamak istedi. Anlıyorum ki birinin kapatması olmak, birinden nikâhsız bir çocuk almaktan daha ağır, daha çok ağır. </p>
<p class="calibre1">Halide böyle düşünüyor. Ama bunun niçin olduğunu anlayamıyorum!.. </p>
<p class="calibre1">- Ne farkı var olur mu? Ben açlıktan geberirim de gene elin kötü kanlan gibi metres oturmam. Elin itlerinin eğlencesi miyim? </p>
<p class="calibre1">Biraz durduktan sonra, </p>
<p class="calibre1">- Kocaya varmadımsa, kabahat benim mi? Sen bunları çıkaranlara söyle. </p>
<p class="calibre1">- Neleri çıkaranlar, kız! </p>
<p class="calibre1">- İşte boşanma kalktı ya! </p>
<p class="calibre1">- E, boşanma kalktıysa, kötü mü oldu? </p>
<p class="calibre1">- Kötü oldu ya, herifler şimdi almıyorlar işte! </p>
<p class="calibre1">- Almıyorlar mı? Ortalık az evleniyor sanıyorsun! </p>
<p class="calibre1">- Canım, hanım olanlara, anası babası olanlara göre ne var? Bu zaten onlara yaradı. Benim gibi kimsesizleri alan var mı? </p>
<p class="calibre1">- Eskiden alsalardı bile usanınca bırakıyorlardı. Onu da söylesene? </p>
<p class="calibre1">- Bıraksın, alıyordu ya. Hiç olmazsa çocuğun babası olurdu. </p>
<p class="calibre1">- Sana da şimdi bu çocuğun babasını belli et diyen </p>
<p class="calibre1">38 </p>
<p class="calibre1">mi var? İstediğinizi yapıyorsunuz, istediğiniz yerden çocuğu alıyorsunuz, karışan, görüşen yok. Sonra da kabahat başkalarının oluyor. </p>
<p class="calibre1">- Olur ya, bu serbestliği kim istedi? s </p>
<p class="calibre1">- Kim istedi? </p>
<p class="calibre1">- Siz, beyler istediniz. Gene de sizlere yaradı. Sizin hanımlar bir çocuk aldırmak istese, hekimler, birbirini çiğnerler. Ben yalvarıyorum da kimse aldırmıyor. Bunun babası benden sıska, bu çocuk doğacak da çok düğün, bayram olacak. Bana çocuğu düşüremezsin, diyorlar, bakalım, doğurabilir miyim? Yarın lohusa olunca, bir tas çorba getirecek var mı? </p>
<p class="calibre1">- Olsa gerek... </p>
<p class="calibre1">- Kim? Babası mı? Allah onun canını alsın. O, beni düşünseydi, bugüne kadar kor muydu? </p>
<p class="calibre1">Biraz durdu, sonra, </p>
<p class="calibre1">- Adamın kısmeti olmalı, dedi, bak Cemile'ye! </p>
<p class="calibre1">- Ama, Cemile metres oturuyor, dedim. </p>
<p class="calibre1">- Korkma, nikâhları var, dedi, eğer bıraksalar, herif onu karısının üstüne alacak. Bırakmıyorlar. Onlar da imam nikâhı yaptılar. </p>
<p class="calibre1">Söyleyeyim ki: Ben Halide'den, bizim bankada Cemile adında bir kız ile bunun Feyyaz Bey adında bir "amanı" olduğunu öğrenince, bunların kimler olduklarını görmek istedim. </p>
<p class="calibre1">Cemile güzelce, körpece bir kız. Halide'den çok güzel, çok oynak. Bu Feyyaz Beyden daha iyisini bulduğu gün hemen yeni dostuna kaçacak bir çiçek! </p>
<p class="calibre1">Feyyaz Beye gelince; salonun büyük kapısı önünde durup, gösterdiler: </p>
<p class="calibre1">- Bakınız, o köşedeki çıplak kafa görünüyor ya, işte o! </p>
<p class="calibre1">39 </p>
<p class="calibre1">Baktım iri bir deftere gömülmüş, saçsız, kocaman bir kafa! Görseniz hiç ummazsınız. Nasıl da güzel yolunu bulmuş; kızı bankaya hizmetçi, kendine de metres!.. Banka şerefine oooh! Allah sağlık versin. Neler dönüyor da, bizim haberimiz yok. </p>
<p class="calibre1">Cemile'nin her zaman yüzü gülüyor; belli ki yaşayışında eksiği yok. Halide'ye söyledim: </p>
<p class="calibre1">- Cemile'yi gördüm, dedim, sen onun gibi birini niye bulmadın? </p>
<p class="calibre1">- Ah, dedi, nerde bende o talih! </p>
<p class="calibre1">- Seninki kaç para aylık alıyor? </p>
<p class="calibre1">- Bilmem, kendi söylediğine bakılırsa elli lira alıyormuş. </p>
<p class="calibre1">- Evinde kaç kişi var? </p>
<p class="calibre1">- Bir kız kardeşi, bir kendi. Başka kimseleri yok. Kız kardeşi de beni tanır, eğer istese onların yanında ben de olurum. </p>
<p class="calibre1">- E, güzel ya, git söyle seni yanına alsın. </p>
<p class="calibre1">- Nikâh etmezse ben gitmem. O da nikâh etmiyor "Ben kız alacağım" diyor. </p>
<p class="calibre1">- Seni sevmiyor mu? </p>
<p class="calibre1">- Adam sen de! Öylesinin sevmesinden ne olacak. Daha çocuk desen çocuk! </p>
<p class="calibre1">Sizden genç. Genç adamın sevgisine inan olur mu? </p>
<p class="calibre1">- Ya, demek gençlerin sevgisine inanılmaz ha? </p>
<p class="calibre1">- Olmaz ya, hem bu öyle adam değil canım, mektep çocuğunun biri. </p>
<p class="calibre1">- Sen de turnayı gözünden vurmuşsun!... </p>
<p class="calibre1">- Ne yapayım, bana çok iyiliği vardır. Benim yüzüm tutmaz. </p>
<p class="calibre1">- Kız alacağım demesi kötü! </p>
<p class="calibre1">40 </p>
<p class="calibre1">- Aman alsın. Kimi isterse alsın, beni bu piçten kurtarsın da... </p>
<p class="calibre1">Halide'nin gözdesi olan bu çocuk birkaç gün için İzmir'e gitmiş. Gelince Halide ona anlatacak, diyecek .ki: "Ya doğuncaya kadar bana bakarsın, sonra da çocuğu alır, ne yaparsan yaparsın, yahut otuz beş lirayı verir, çocuğu aldırırsın. </p>
<p class="calibre1">Olmazsa müdüre kadar, büyüklerin kim varsa, çıkıp söylerim." Dairesine gidip onu, rezil edecek. Son söz bu! </p>
<p class="calibre1">Halide bizim Fahri'nin verdiği ilaçları alınca biraz düzelir, canlanır gibi oldu ama bu canlanışı Hasan Beyin bitişiğindeki odada oturan eski konsoloslardan Şefik Beye yaramadı; aralarında bir kavga oldu, Halide Şefik Beyi dövmeye kalktı. </p>
<p class="calibre1">Şefik Bey Halide'ye çamaşır yıkatmış, parasını vermemiş, "iki gömleğim paralandı, bir çorabım kayboldu" diyormuş. İş yalnız bununla kalsa Halide aldırmayacakmış, nasıl ki bir aydır hiçbir şey söylememiş. Ortada böyle bir anlaşmamazlık varken bir de bir akşam Şefik Beye iki genç çocuk misafir gelmişler. Bir masa örtüsü istemiş. Halide, üst katta oturan Yahudi madamın hizmetçisinden eğreti bir örtü almış. O gece bu yeni örtüyü hem yakmışlar, hem şarap döküp lekelemişler. Halide, Şefik Beye bu örtüyü ödemesini söylemiş. </p>
<p class="calibre1">Şefik Bey aldırmamış, aradan biraz geçince Yahudi madam örtü yüzünden hizmetçisine yol verecek olmuş. Halide bunu duyunca hemen Şefik Beye </p>
<p class="calibre1">koşmuş. Şefik Bey de Halide'yi odasından kovmuş. Buraya gelince Halide deli gibi olur, ne yapacağını bil-41 </p>
<p class="calibre1">mez, Şefik Beyin yüzüne atlar, tırmalar, boğazını sıkar, aynalı dolabın kapağına bir tekme atar, aynayı kırar, kapak parçalanır, Şefik Beyin bir pardösüsünü eline geçirir, yakasını ceplerini yırtar! Şefik Bey yaşlı adam, korkar, bağırmaya başlar. Faika, kaynanası, Ayaşlının oğlu yetişir, Şefik Beyi Halide'nin elinden alırlar. </p>
<p class="calibre1">Bu kavga öğlen üstü olmuş. Bu akşam eve geldiğim zaman daha Halide ağlıyor, öfkesini yenemiyordu. Şefik Bey Ayaşlının odasında oturuyor, eli ayağı titriyor, kendi kendine homurdanıyordu. Ayaşlının ne kadar tütünü varsa içmiş, ben gidince benim pakete sarıldı. </p>
<p class="calibre1">- O karı bu evde varken ben bu evde durmam. Beni öldürür. Ben polise haber vereceğim diyor. </p>
<p class="calibre1">Ayaşlı da pişkin pişkin, onun suratına bakıyor, </p>
<p class="calibre1">- Canım şu örtünün parasını olsun versen, diyor. </p>
<p class="calibre1">- Vermem, niye vereyim. Örtü yanıktı. </p>
<p class="calibre1">- O da kimsesiz yoksulun biri. </p>
<p class="calibre1">- Yoksul ama beni öldürecekti. </p>
<p class="calibre1">- Yok canım, nasıl öldürür? Bir sıkımlık canı var. Sen dağ gibi adamsın! </p>
<p class="calibre1">- Hıı, yakalasın seni, boğazından da bak! </p>
<p class="calibre1">Halide de Faika'nın odasında bir köşeye büzülmüş ağlıyordu. İşin kötüsü yukarı katın hizmetçisini kovacaklar. Bir çare bulalım diye düşünürken Hasan Bey geldi. İşi dinledikten sonra, </p>
<p class="calibre1">- Parayı biz verelim, yazık o zavallı da işinden olmasın. Nedir, at deve değil ya, dedi. </p>
<p class="calibre1">Parayı ben verdim, Ayaşlı da yukarı çıktı. Yahudi madamdan rica etti ki hizmetçiyi kovmasınlar. İş basıldı. Bunlar Ayaşlının odasında, Şefik Beyin gözü önünde oldu. O somurtmuş oturdu, hiç sesini çıkarmadı, sanki işitmedi. Sonra Ayaşlı ile Hasan Bey mezelerini hazırlayıp </p>
<p class="calibre1">42 </p>
<p class="calibre1">çilingir sofralarını kurdukları zaman o da sokuldu, içmeye başladılar. </p>
<p class="calibre1">Faika'nın kaynanasının sözüne bakılırsa, Şefik Bey her akşamüstü uğrayıp Ayaşlı ile Hasan Beyin akşam yemeğine hazırlıkları var mı diye bakıyor, varsa kalıyor, yoksa çıkıp gidiyormuş. Ayaşlı ile Hasan Bey onun huyunu biliyorlar. </p>
<p class="calibre1">Hasan Bey biraz kızıyor. Ayaşlı aldırmaz görünüyor. Ayaşlı oda kirasını da doğru dürüst alamıyormuş. Ben sofra örtüsü parasını verirken bana dedi ki: </p>
<p class="calibre1">- Halide aynayı kırdı bana ziyan oldu! </p>
<p class="calibre1">- Niçin, dedim. </p>
<p class="calibre1">- E nasıl olsa Şefik Bey kirayı vermeyecek, eşyası bana kalacaktı! </p>
<p class="calibre1">Şefik Bey orta boylu, eskiden şişmanca iken şimdi biraz bozulmuş, yanakları sarkmış, ucu kırmızı ufak burunlu, göz kapaklarının altı sanki su dolu imiş gibi şişkin, tepesi saçsız, yandan saçlarını uzatmış, kafasının dazlak yerini bu saçlarla kapamak istemiş, bu yağlı saçlar tepesinde çile çile toplanıyor, kafanın yağlı parlak derisini sanki örtüyor. Sağ elinin iki parmağı cigaradan, tentürdiyota batırmış gibi koyu tarçın rengi almış. Üstü başı eski değil yalnız lekeli, en yeni giydiğinin de yakası yağlı. </p>
<p class="calibre1">Şefik Bey Arnavut bir baba ile Lübnanlı Arap Hıristiyan bir anadan İstanbul'da doğmuş, babasının sağlığında İstanbul'da, babası öldükten sonra Beyrut'ta Frenk papazlarının yanlarında okumuş, 20 yaşlarında iken, o zaman büyük bir hizmet sahibi olan Lübnanlı bir tanığın yardımı ile Hariciye Nezaretine alınmıştır. O </p>
<p class="calibre1">zamandan bugüne kadar kaç sene geçti? Bu hesap biraz karışık! Bir zaman onu tekaüde çıkarmışlardı, geldi çalıştı, çabaladı, eh eski arkadaşların ne kadar olsa aralarında bir arkadaşlık gayreti olur! </p>
<p class="calibre1">43 </p>
<p class="calibre1">İşine bakıldı, anlaşılmış oldu ki daha yaşı altmış olmamış, tekaüt zamanı da gelmemiş. Ondan sonra yeniden konsolos oldu ise de bir köşede rahatça bir hizmet edemedi! Konsoloslukta balık kurutuyormuş! Bunu görmüş, yazmışlar. </p>
<p class="calibre1">Şefik Beyi geri çağırdılar, iş vermediler, tekaüt de etmediler, birkaç yıllar ufak bir para ile sürttükten sonra kendi tekaüdünü istedi, gitti bir yolunu buldu yabancı elçiliklerden birine tercüman oldu! Şimdi çok az bir para ile bu tercümanlığı ediyor ve bir gününü bekliyor ki, yeniden Hariciyeye girsin, konsolos olup gitsin. </p>
<p class="calibre1">- Zamandır bu, diyor, bu- devir de böyle gitmez. Biz çoklarını gördük. Benim de hakkımı arayacağım gün gelir. </p>
<p class="calibre1">Şefik Beyin ilk karısı Viyana'da tanıdığı, aldığı Al-manlaşmış bir Hırvat kızı idi. Bu kadından iki erkek çocuğu olmuştur. Kadın Şefik Beyle birlikte yaşadığı on iki sene içinde kavgasız gün geçirmemiş, sonunda onu hiç aramayarak ayrı yaşamaya başlamış, öldüğü zaman da, birkaç ay, Şefik Beyin haberi olmamıştır. </p>
<p class="calibre1">Çocukları, bir ekmek parası kazanmaya başladıkları güne kadar babalarını aradılar, kavga dövüş ondan biraz para aldılar. Sonra onlar da babalarını aramaz oldular. Bu çocuklar Viyana'da kalmışlardır. Bugün nerede olduklarını Şefik Bey bilmez. Şefik Bey de eli ekmek tutunca anasını bırakmış, kadın Beyrut'ta papazların yanlarında hizmetçilik ederek ölmüştü. </p>
<p class="calibre1">Kendisini tanıyanların söylediklerine göre Şefik Bey, kadınlardan </p>
<p class="calibre1">hoşlanmazmış. Evinde kadın hizmetçi bile kullanmak istemezmiş. Viyana'daki kadından ayrı yaşamaya başladıktan sonra bir daha evlenmek istememiş. Yalnız bu son senelerde başından, anlaşılmaz bir evlenmek vakası geçtiği söylenildi: Şefik Bey genç dul bir kadın almış! Bu kadına ev döşemiş. Kadınla ancak iki ay 44 </p>
<p class="calibre1">bir yerde yaşadığı, sonra kadının bunu eve almadığı söy-leniyormuş. Bugün bile kadın nikâhında imiş. Uzun yıllar evlenmemiş iken bu koca yaşında evlenmek nereden aklına gelmiş? Kadın niçin bunu dışarı atmış, buralarını çok açık olarak bilen yok. Dedikodu çok. Diyorlar ki: Şefik Bey bu kadının oynaklığından istifade ederek bunu ötekine berikine satmak istemiş. Kadını da alırken, iki ay içinde bir iş bulup Avrupa'ya bir yere gitmeyi şart koşmuş. İki ay içinde umduğunu bulamayınca kadın bunu evden kovmuş. Eşyayı da vermiyormuş. Bir iş bulabilse kadın gelecekmiş! Ancak Şefik Bey kendisi yaşlı adamsa da gönlü genç olduğundan her zaman gençlerle görüşür. Bu görüştüğü gençler de </p>
<p class="calibre1">ahlaksız, huysuz, çapkın şeyler. Şefik Beyi her yerde maskara ediyorlar, eğleniyorlar, hakkında türlü sözler çıkarıyorlar. Bence bunlara inanmak doğru değildir. Şefik Bey evlenmiş ise, ihtiyarlıktan, bunaklıktandır. Hani bazı ihtiyarlara gelmez mi? Bu gençlerle düşüp kalkması da gene bunaklıktır. </p>
<p class="calibre1">Kimseye on para vermez, onlara rakı içirir, ziyafet çeker. Ona ne eziyetler, ne işkenceler ederler! Katlanır. Bunlar bence hep ihtiyarlığın sersemlikleri. </p>
<p class="calibre1">Bu dedikoduları çok dinledikten sonra işin doğrusunu kendisinden öğrenmek istedim, sordum, hiçbir şey söylemedi. Yalnız bana değil, kimseye de </p>
<p class="calibre1">söylemiyormuş. Yalnız evli olduğunu, kadına darıldığı için eve gitmediğini söyletebildim. </p>
<p class="calibre1">Bu ihtiyara bir yandan acıyorum, bir yandan da Halide'nin parasını vermediğini düşünüp kızıyorum. Parası olmasa da vermese neyse! Ayaşlı onun epey parası olduğunu söylüyor. Bir gün de kendisi bana bankaya gelmişti; para kurlarını sordu. Parası olanın soruşundan bellidir. Anladım ki frankın düşmesinden korkuyor. Birkaç </p>
<p class="calibre1">45 </p>
<p class="calibre1">gün sonra da İstanbul'a gitti. İhtiyar, dalgın, sersem gibi görünen Şefik Beyi para işlerini konuşurken görseniz şaşarsınız. Diyebilirim ki para işlerini benden daha iyi biliyor, çok çabuk anlıyor. Başka işler konuşulduğu zaman ise bunak adamlara benzer. Bir söylediğini kırk kere söyler, sizin söylediklerinizi anlamaz. Mesela, bakınız: Halide'nin kavgası olduktan birkaç gün sonra, bir cuma sabahı, Faika'nın odasına gittim. Şefik Bey oradaydı. Benden sonra Ayaşlı, Hasan Bey, sekiz numarada oturan Aldülkerim Bey adında biri var, o geldiler. Biz gelmeden Şefik Bey Halide'yi kovması için Faika Hanıma </p>
<p class="calibre1">asılıyormuş. Biz oturduk, gene bu lakırdı açıldı; Şefik Bey diyor ki: </p>
<p class="calibre1">- Benim evde kaldığımı isterseniz onu buradan çıkarmalısınız. </p>
<p class="calibre1">Faika pişkin, aldırmayarak cevap veriyor: </p>
<p class="calibre1">- Bir cahillik etmiş, siz onun kusuruna bakmazsınız! Şefik Bey korkutmak istiyor: </p>
<p class="calibre1">- Yoksa ben gider polise haber veririm, diyor, bu evde benim hayatım </p>
<p class="calibre1">tehlikededir derim. </p>
<p class="calibre1">Faika sırıtıyor, alay ediyor, </p>
<p class="calibre1">- Böyle acıklı şeyler söyleme, polisin yüreğine iner, diyor. </p>
<p class="calibre1">Hepimiz gülüyoruz. Şefik Bey niçin güldüğümüzü sanki anlamıyor. Bize </p>
<p class="calibre1">bakıyor. Ne düşündüğünü yüzünden anlamak mümkün olmuyor. Biraz </p>
<p class="calibre1">durduktan sonra gene ilk söylediklerini söylüyor. </p>
<p class="calibre1">- Eğer benim bu evde kaldığımı isterseniz bu kızı buradan kovarsınız. Benim hayatım tehlikededir. Bu kız beni boğar. </p>
<p class="calibre1">Faika diyor ki: </p>
<p class="calibre1">- Ben varken sen korkma! Ben seni kurtarırım! </p>
<p class="calibre1">- Gece sen nereden duyacaksın? </p>
<p class="calibre1">46 </p>
<p class="calibre1">- Duyarım ben, sen zile bas! </p>
<p class="calibre1">- Ne olur benim hatırım için kovun! Ayaşlı diyor ki: </p>
<p class="calibre1">- Kovarsak daha kötü olur Şefik Bey, senin için kovduğumuzu anlar, seni yolda çevirir, döver. O zainan ne yaparsın? </p>
<p class="calibre1">- Benim için kovmuş olmayın! </p>
<p class="calibre1">- Hem kovalım, hem de yalan mı söyleyelim! Hasan Bey kızdı, dedi ki: </p>
<p class="calibre1">- Kovsunlar iyi ama, kabahati nedir, onu anlayalım? </p>
<p class="calibre1">- Kabahati beni dövdü, hepiniz gördünüz. </p>
<p class="calibre1">- Dövdü ama, iki gözüm öyle dayağa canım kurban. Sen dayağı kat kat hak ettin. </p>
<p class="calibre1">- Niçin? </p>
<p class="calibre1">- Zavallı kızın hakkını yedin? </p>
<p class="calibre1">- Getirsin çoraplarımı, parasını vereyim. </p>
<p class="calibre1">- Örtüye ne dersin? </p>
<p class="calibre1">- Onun getirdiği örtü yanıktı. Faika'nın kaynanası karıştı: </p>
<p class="calibre1">- Aaaa, dedi, Allahtan kork, yepyeni örtü idi, biz burada baktık, işte Faika da burada. Öyle değil mi söylesene! </p>
<p class="calibre1">- Eskiydi ben bilmez miyim. </p>
<p class="calibre1">Bu sözleri söyleyen ve dinleyen bir adamın ince ince para, kambiyo, kur hesapları yapmasına siz şaşmaz mısınız? </p>
<p class="calibre1">Apartımanımızın sekiz numarasında bir ufak çocukları ile genç bir karı-koca oturuyorlar. Erkek, Abdülke-47 </p>
<p class="calibre1">rim Bey, alçarak boylu, esmerce, Moğolsu suratlı, güler yüzlü bir adam. Karısı İffet Hanım, İstanbullu bir kız. İstanbul'un Üsküdar'ından imiş, rengi solukça, zayıfça bir kadın. Çirkin değil, amma nasıl demeli, zavallı suratlı. İstersiniz de ona bir mevki veremezsiniz. Onunla konuşabilmek için, onu sevebilmek için değersiz tutmaya çalışırsınız. Belki akılsız. Bizim komşular bu kadını güzel buluyorlardı. </p>
<p class="calibre1">Abdülkerim Buharalı imiş, çok küçük yaşlarında İstanbul'a gelmiş, orada okumuş, Harbiye Mektebinden çıkmış, biraz hizmetten sonra çürüğe çıkmış, tekaüt olmuş, o zamandan beri burada odunculuk, kömürcülük ediyormuş. </p>
<p class="calibre1">Harbiye'den çıkıp da alışverişte bir iş becerebilenler azdır. Abdülkerim'de babasından, dedesinden gelme bir istidat olsa gerek! Ayaşlının sözüne bakılırsa işi yolunda imiş, beş on parası da varmış. </p>
<p class="calibre1">İffet Hanım üç çocuk doğurmuş, bunlardan ilk ikisi yaşamamış ölmüş, üçüncü çocukları, Turhan Mukimüddin adında, hasta suratlı, ağlamış suratlı bir oğlan, sağ, yanlarında. Ağlamadığı, huysuzluk etmediği saat yoktur. </p>
<p class="calibre1">Bu ana-baba, çocuk büyütmek, terbiye etmek-nedir h;ç bilmiyorlar: Rahatsız, çelimsiz, keyifsiz olan çocuğu büsbütün densiz, huysuz edecek ne varsa hepsini yapıyorlar. Anası çocuğa darılsa babası okşuyor, anası çocuğa kızarsa babasına çatıyor, babasına kızınca çocuğunu dövüyor. Bu yüzden çocuk, anası babası için çekilmez bir ağrı, sancı, bir hastalık, bir baş belası olmuş kalmış. İkisi de çocuktan korkuyorlar. Oğlan ağlamaya başlayınca anasının eli ayağı soğuyor, sinirlen çekiliyor, o da ağlamaya başlıyor. </p>
<p class="calibre1">Kadın yalnız çocuğundan değil, kocasından da bezmiş. </p>
<p class="calibre1">48 </p>
<p class="calibre1">- Koca isterler, kocaya varırlar, anlasam bu koca neye yarar, diyor, bir geçinmek değil mi? Adam çamaşır yıkar gene geçinir. Hiç olmazsa çocuk doğurmaktan da kurtulur. </p>
<p class="calibre1">İffet Hanım tekaüt olmuş bir küçük memurun kızı imiş. Daha çocuk denilecek yaşında "Kısmeti çıktı" demişler, bu adama vermişler. Gelin olmak, süslenmek kadınları avutur. Bunlar geçince İffet Hanım için evlenmenin bir tek iyiliği kalmış, o da geçinmek! </p>
<p class="calibre1">- Çirkin bir adam, demiş. </p>
<p class="calibre1">- Erkekte güzellik aranmaz, huyu güzel olsun, demişler. </p>
<p class="calibre1">- Sevimsiz, demiş. </p>
<p class="calibre1">- Alışırsın seversin, demişler. </p>
<p class="calibre1">Kocası sinsi, kurnaz, tilki bir adam. Bir kere olsun sevişmemişler. Bu karılığın, kocalığın bir eğlencesi yok. Evlendikten birkaç ay sonra gebe olduğunu anlamış, yedi aylık bir çocuk doğurmuş. Çocuk birkaç saatten fazla yaşamamış. Hastalık, hekimler. Çekilmez işkencelere katlanmış. </p>
<p class="calibre1">Aradan birkaç ay geçtikten sonra ikinci çocuk. Anasının sütü yok. İnek sütü, emzik. Çocuk hasta. Hekimler besleyemiyorsunuz diyorlar. Nasıl beslemeli? </p>
<p class="calibre1">Çocuk da o kadar sevimsiz ki, anasının bile görecek gözü yok. Ne olacak? Üç aylık iken bu çocuk da ölüyor. Bir acı? Kocasını hekimler hasta buluyorlar, bakıyorlar, ilaç alıyor. Hastalık nedir? Bilmiyor. Biraz sonra bu üçüncü çocuk doğuyor. Babası adını Turhan Mukimüddin koyuyor. Bir sütana tutuyorlar. Bir Habeş karısı. Çocuğu büyütüyor. İstanbul'da anasının evinde iken biraz daha rahattılar. Buraya gelip bir odaya sokulunca oğlan çekilmez bir bela oluyor. </p>
<p class="calibre1">49 </p>
<p class="calibre1">Kadına yeniden gebe kaldın deseler, öyle sanılır ki çıldıracak, kendini öldürmeye kalkışacak. O kadar korkuyor. Kocasına da kızıyor. Her koca böyle midir? Bu ne duygusuz adam, yalnız kendisini düşünür. İffet Hanım gittikçe kocasından soğuyor, Faika ile kaynanası da İffet Hanıma yardım ediyorlar, onun gözünü açıyorlardı. Ben buraya geldikten biraz sonra, gündüz gelip çocuğa bakmak için bir hizmetçi tutuldu. Her gün odalarını Halide'ye temizletip toplatmaya başladılar. Bundan evvel İffet Hanım kendisi topluyormuş. İffet Hanımın odasının karışıklığını, pisliğini Halide'den dinlemeli. Halide, söylenir, söylenmez, her şeyi bana anlatıyor. Bir gün dedim ki: </p>
<p class="calibre1">- Kızım, bunlar bir kadının, gizli kalması lazım gelen şeyleridir. Bunları bana söyleyeceğine gidip kendisine öğretsene! </p>
<p class="calibre1">- Sanki kendisine söylemiyor muyum? Geçen gün kocasının yanında söyledim. </p>
<p class="calibre1">Ben hanım değilim ama böyle hanımlara da kendimi değişmem. </p>
<p class="calibre1">Abdülkerim uysal bir adam. Karısına bakmıyor, bakmak istemiyor, parasını kıskanıyor değil, bilmiyor. Karısı ona dikildikçe, karşı oldukça o alçalıyor, kadının istediklerini yapıyor. Belki kötü huylarından da geçiyor. Belki de karısı alışmış o kadarına göz yumuyor, katlanıyor! Görünüşte odaları, yaşayışları düzeliyor. Bu iyileşme böyle kalır mı? Yoksa Faika ile kaynanasının dersleri arta arta kadını büsbütün baştan çıkarır, kocasıyla arasını açarlar mı? </p>
<p class="calibre1">Abdülkerim gibi sessiz, sinsi adamların ne gün kızacakları ve kızınca ne yapacakları belli olmaz. Bir gün Faika ile konuşurken dedim ki: </p>
<p class="calibre1">- Bu kadın kocasını sevmiyor, bilmediği için ona katlanıyordu. Şimdi siz onun gözünü açıyorsunuz, ya gü- </p>
<p class="calibre1">50 </p>
<p class="calibre1">nün birinde herif bunu istemez, yahut kadın bir aykırılık eder de aralan açılırsa sonra bu kadın ne yapar? Faika dudaklarını büktü: </p>
<p class="calibre1">- Daha kötüsüne mi düşer, dedi. </p>
<p class="calibre1">- Şimdi genç kızlar koca bulamıyorlar, koca o kadar bol mu, dedim. </p>
<p class="calibre1">- Varacak olduktan sonra bol ya! Hem bu öylesi değil, siz bilmiyorsunuz! Ben söyleyemem! Benim kocam olsa bir gün durmam. Hizmetçilik ederim de gene o herifle yaşamam! Kabahat İffet Hanımda. </p>
<p class="calibre1">Bu gelin kaynana ellerinden gelse kadını kocasından ayıracaklar. Bereket versin kadın o kadar ileri gitmek istemiyor. Kocasını kullanmaya, yola getirmeye çalışıyor. </p>
<p class="calibre1">Bir yandan da kadın kendi kıyafetini düzeltiyor. Buraya geldiği zaman uzun saçları vardı, bir gün Faika ile birlikte gittiler saçlarını kestiler:- Biraz zaman sonra, bazı moda gazetelerindeki kadın başlarına döndü. Saçlar yapıldı! </p>
<p class="calibre1">Korsa giydi. Göğsü yukarı kalkar gibi oldu. Eskiden yüzüne hiçbir şey sürmezken pudralamaya başladı. Dudaklar, tırnaklar yoluna girdi, az zamanda Faika Üsküdar'ın yoksul mahalle kızından, kendi cinsinde, bir salon kadını çıkardı. Bu arada İffet Hanım cigara içmeyi de öğrendi. </p>
<p class="calibre1">Bu işler yolunda giderken yolunda gitmeyen yalnız çocuktu. Gün geçtikte bu oğlan iyileşeceğine daha densiz, yaramaz oluyor. Her gece, gece yarılarına kadar ağlıyor, bütün gece anasına babasına rahat vermiyordu. Ben az zamanda evde Ayaşlının kömür kokusuna, gece yarısı bir çocuk ağlamasına alıştım ve rahatsız olmadım. Çocuğa bakan hizmetçi kadın onu götürmüş bir hocaya okutmuş, tespihten geçirmiş, "Kırk güne kadar bir şeyi kalmaz" demişler. Altmış gün de geçti gene o! </p>
<p class="calibre1">51 </p>
<p class="calibre1">Bir gün babası Faika'nın odasına getirmişti. İffet kocasına dedi ki: </p>
<p class="calibre1">- Sen onu buraya getirdin, ama rahat durmaz ki, bizi de konuşturmaz. </p>
<p class="calibre1">- Hizmetçiyi yemek getirmeye yolladım, gelinceye kadar ben bakarım. </p>
<p class="calibre1">- Bari sen onu içerde avut! </p>
<p class="calibre1">- Zarar yok, bir şey yapmaz. </p>
<p class="calibre1">Oğlan ilkin babasının ayakları arasında dururken birdenbire tütün tablalarına saldırdı. "Dur" deyinceye kadar içinde ne varsa döktü. Babası hemen atıldı, yakaladı, yerdekileri topladılar. Oğlan küçük masanın üstünde duran ufak resimlere gitti. Oradan da çektiler. Kartpostal albümüne saldırdı. Faika, </p>
<p class="calibre1">- Bırakın baksın, resimdir, diyordu. İffet Hanım, </p>
<p class="calibre1">- Şimdi yırtar, dedi. </p>
<p class="calibre1">Babası albümü almak istedi, albümün bir sayfası yırtıldı. </p>
<p class="calibre1">İffet. Hanım kızdı: </p>
<p class="calibre1">- E canım, ben sana söyledim. Kendi çocuğunun ne mal olduğunu bilmiyor musun? </p>
<p class="calibre1">Faika ses çıkarmadı, olduğu yerden de kalkamadı, ama canı sıkıldı. Babası elinden alır korkusuyla oğlan albümün üstüne yattı. Babasına kalsa bırakacak. </p>
<p class="calibre1">Ne değeri var! İffet Hanım kocasına bağırdı. </p>
<p class="calibre1">- Al şunun elinden şu albümü! Görmüyor musun büsbütün yırtılıyor. </p>
<p class="calibre1">Abdülkerim çocuğa eğildi: </p>
<p class="calibre1">- Ver onu, bak sana cigara ağızlığımı vereyim... Hah dur bak saati vereyim ha? </p>
<p class="calibre1">Olur mu? Bak ama teyzen darılacak. </p>
<p class="calibre1">52 </p>
<p class="calibre1">Anası kendi kendine, </p>
<p class="calibre1">- Aman yarabbi, gene ağlamaya başlayacak. Nedir bu benim başımın çilesi, diye mırıldandı. </p>
<p class="calibre1">Babası almak istedikçe oğlan üstüne yatıyor, içinde yapraklar iki kat oluyor. </p>
<p class="calibre1">Faika dayanamadı, kalktı çikolata buldu: </p>
<p class="calibre1">- Turhan canım, al bak çikolata, ver onu bana da resimler bozulmasın. Ya bak şimdi Fuat Amcan gelecek, seni otomobille gezdirecek, hani geçen gün nasıl gitmiştik! </p>
<p class="calibre1">Oğlan kül yutmuyor. Aldırmadı. Resimlerin üstünden de kalkmadı. Babası yalvarmaya başladı. </p>
<p class="calibre1">- Gel seni arkama alayım, ha? Olur mu? Gel. Ama bak kuyu anası gelecek seni yiyecek... </p>
<p class="calibre1">Çocuk kahve şekerini severmiş, anası oturduğu yerden seslendi: </p>
<p class="calibre1">- Turhan, baban sana şeker versin. Hadi kendin git söyle Halide'ye, sana şeker versin! </p>
<p class="calibre1">Olmadı, başka yapacak da kalmadı. </p>
<p class="calibre1">- Hadi baban seni arkasına alsın, biner misin? Abdülkerim ne diyeceğini bilemedi, sırıttı. </p>
<p class="calibre1">- Bu çocuk sizin elinizde ziyan olur, dedim. Faika, </p>
<p class="calibre1">- Onu ben de söyledim, dedi. </p>
<p class="calibre1">Biz böyle konuşurken, albümü vermemek için üstüne yatan çocuk yerden kalktı, albümü de unuttu, yatağın yanında gece masası üstünde duran ufak elektrik lambasına saldırdı. </p>
<p class="calibre1">- Dur, aman kırılır, düşer, diye Faika yerinden kalkmak istedi ise de yetişemedi. </p>
<p class="calibre1">Lamba yere düştü, ampul kırıldı. Oğlan bundan korktu, uzun bir uluma sesiyle ağlamaya başladı. İffet Hanım kızdı, kocasına bağırdı: </p>
<p class="calibre1">53 </p>
<p class="calibre1">- Sana demedim mi? Sen oğlundan daha kalın kafalısın. Götür şunu içeri; hadi ne bakıyorsun? </p>
<p class="calibre1">Abdülkerim uluyan, bağıran, tepinen çocuğu kucakladı içeri götürdü. Ohhh! </p>
<p class="calibre1">Dünya varmış. Oğlan diş ağrısı gibi! </p>
<p class="calibre1">İffet Hanım utanmasa ağlayacaktı. Demin söylediğim sözün onda bir yara bırakmasını istemedim, dedim ki: </p>
<p class="calibre1">- Ben çocuğa babasının yüz verdiğini biliyorum, onun için söyledim. </p>
<p class="calibre1">İffet Hanım dert yandı, </p>
<p class="calibre1">- A kardeşim, dedi, ben ona şimdiye kadar neler söyledim, hiç eser etmez ki. </p>
<p class="calibre1">Faika da, </p>
<p class="calibre1">- Hep kabahat babasında, dedi. </p>
<p class="calibre1">- Allanın bildiğini, kuldan ne saklayayım; kocamı, çocuğum olup da bir kere sevmek içimden gelmedi ki! Koca mı? Koca! İşte görüyorsunuz, kendisine söylemesem. Şimdi akşama kadar ağlar. O bırakır gider. Allah duygu vermemiş. </p>
<p class="calibre1">Doğrusu sevmek de içimden gelmiyor. Başkalarının çocuklarını daha çok seviyorum. Ne olurdu Allahım bir güzel çocuk doğursaydım! </p>
<p class="calibre1">Faika'nın kaynanası lakırdıya karıştı, </p>
<p class="calibre1">- Ne yapacaksın, dedi, onda senin kabahatin yok ki. Babasına baksana! </p>
<p class="calibre1">- A, büyük hanım, ne çirkin kocası olan kadınlar var da ne güzel çocuklar doğuruyorlar. </p>
<p class="calibre1">- Doğururlar bilirim... O sana yaramaz. Babasını değiştirir, istediklerini doğururlar! </p>
<p class="calibre1">- Hiç değil. Bizim komşumuz vardı, ne gudubet kocası vardı, nur topu gibi bir kız doğurdu. </p>
<p class="calibre1">- O benim külahıma dinletsin! </p>
<p class="calibre1">54 </p>
<p class="calibre1">İffet Hanım boynunu büktü, - Bilmem, dedi. </p>
<p class="calibre1">8 </p>
<p class="calibre1">Altı numaralı oda boştu. Burada bir Yahudi kadın terzisi oturuyormuş, kızmış. </p>
<p class="calibre1">Birkaç kişi geldi gezdi, tutan olmadı. Ben banka arkadaşlarından biri tutsun diye istedim, bir arkadaş tutacaktı, sonradan caydı. Karısı geleceğini yazmış, bir oda içinde olamayacaklarını düşündü tutmadı. Bu arada Ayaşlının eski bildiklerinden biri gelmiş, onu buldu getirdi odaya yerleştirdi. Ona biraz eşya da aldı. </p>
<p class="calibre1">Ayaşlı otel tuttuğu zamandan bu genci de tanırmış, çok zaman Ayaşlının müşterisi olmuş. </p>
<p class="calibre1">Halide bu yeni gelen komşuyu beğeniyor, "Genç, temiz, kibar" bir adam olduğunu söylüyor. </p>
<p class="calibre1">- Neci bu adam, diye sordum. </p>
<p class="calibre1">- Tüccar, dedi. </p>
<p class="calibre1">- Adı nedir, dedim. </p>
<p class="calibre1">Adını bilmiyor, Gitti, kapısındaki kartı çıkarmış, getirdi. Kartın üstünde her satırı ayrı ve güç okunacak kadar süslü yazılarla: </p>
<p class="calibre1">İSKENDER BEY Hemşinli Zade </p>
<p class="calibre1">Fabrikatör yazılı. Bizde fabrikatör çok olmadığı için gözümün önüne bir örnek, bir tip getiremedim. O gün, bu yeni komşumuz benim odama da bir kart </p>
<p class="calibre1">bırakmış. Ertesi sabah da Ayaşlı ile birlikte beni görmeye geldiler. Otuz yaşlarında, temiz giyinmiş, hafif koku sürünmüş, uzunca boylu, incerek, ince, uzun yüzlü, gözleri birbirine yakın bir </p>
<p class="calibre1">55 </p>
<p class="calibre1">efendi. Akıllı, kurnaz, çalışkan, övünmeyi, kendini satmayı sever insanlardan olduğu gözlerinden belli oluyor. Arkadaşlığı çekilir. Herkese temiz, terbiyeli davranmak, akıllı konuşmak istiyor. </p>
<p class="calibre1">İskender Beyin babası Hemşinli imiş, büyük muharebeden evvel Rusya'da birkaç şehirde büyük fırınları varmış. İskender Bey Rusya'da okumuş, çok yıllar orada kalmış, kendini yüksek tahsil görmüş gibi satmak isterse de yalnız cimnazı bitirmiş. Muharebeden sonra babası kaçmış, İskender orada kalmış. Becermiş </p>
<p class="calibre1">partiye de girmiş ve fırkanın ateşli adamlarından olmuş, aynı kelimelerle başlayan ve aynı kelimelerle biten birçokları tarafından söylenilmiş olan inkılap nutuklarından binlercesi-ni söylemiş, yumruğunu sıkmış, bağırmış </p>
<p class="calibre1">terlemiş, arkasında Rus gömleği, belinde kayış, geniş külot pantolon, dar çizmeler, meşin ceket, koltuğunda meşin cüzdan, bir otomobilin köşesine yaslanarak şehirlerde gezmiş, masanın uzak bir köşesine ilişerek saçlar dağınık, dişleri arasında da cigaranın uzun zıvanasını çiğneyerek, toplantılarda zararsız sözlere karışmış, böyle bir zaman yaşadıktan sonra, günün birinde, yakasını parti içinde parti çıkarmak isteyen arkadaşlarına kaptırmış ve epey korku çekmiş </p>
<p class="calibre1">ise de ucuz kurtulmuş, onu erzak idaresi emrinde yumurta toplamak işi ile ve Kogan adında bir Yahudi arkadaşıyla Kiev taraflarına yollamışlar. Oradan bir kolayını bulup kaçmış. Bunları ben onun ağzından parça parça ancak birkaç ayda öğrendim. İlk görüştüğümüz gün bana; Ayaşlıyı otel tuttuğu zamandan tanıdığını, eşyası olmayan bir adam için burada yaşamak kolay değil ise de Ayaşlının hatırını kıramadığını, gidip bir oda takımı aldığını anlattı. Sonra Almanya'dan bir mütehassıs getirttiğini, Adapazarı yakınlarında bir fabrika yaptırdığını, orada </p>
<p class="calibre1">56 </p>
<p class="calibre1">soğuk tuğla çıkardığını söyledi. Tuğlalarından örnek getirmiş, askeri fabrikalarda deniyorlarmış. Demiryolu idaresi denemiş, beş vagon almak istiyormuş. Sonradan öğrendim ki İskender'in yaptırdım dediği fabrika bir eski un değirmeni imiş. Burasını kiralamışlar, içine de birkaç makine koymuşlar. </p>
<p class="calibre1">Almanya'dan gelen mütehassıs da bir Beyaz Rus imiş, İstanbul'da likörcülük yapıyormuş. Anlaşılıyor ki İskender onu da boğazı tokluğuna tutmuş, o adam da bir şeyler yapmış, birkaç bin tuğla da istasyona gelmiş. İskender, bu tuğlayı tanıtıncaya kadar güçlük çekeceğini, sonra müşterisinin ayağına geleceğini söylüyor. Bu sivrice işe aklı eriyor mu diye Ayaşlının yüzüne baktım. "Bir çimento işi yapsaydınız daha iyi olurdu" demeyi düşündüm, ama söylemedim. </p>
<p class="calibre1">İskender Beyi yalnız Ayaşlı değil Faika Hanım da eskiden tanıyormuş. Faika ile bu yeni komşuyu pek ağız ağza konuşurlarken gördüm, doğrusu gönlüm biraz çürüdü. Bunlar da mı Ayaşlının otelinde tanıştılar? Faika'nın yaradılışı sokulgan, oynak olduğu için bir erkeğe çokça yüz vermesi çok görülmemelidir. Ben niye bunu gözümde büyüttüm bilmem? İskender sevimli adam olduğu, herkesin </p>
<p class="calibre1">gönlünü avlamayı çoklarından iyi bildiği için yalnız Faika değil, herkes onunla tatlı konuşmaya başladılar. İskender Bey hizmetçilerle yüz göz olmayı hoş </p>
<p class="calibre1">görmez. Halide'ye de yüz vermiyor. Halide onu çok sevimli bulmakla beraber kibirli olduğunu söylüyor, her fırsatta İskender'i çekiştiriyor. </p>
<p class="calibre1">Ayaşlı, Hasan Bey ve ben Halide'yi karşımıza alıp konuşuyoruz, ona hizmetçi gibi değil Ayaşlının kızı imiş gibi davranıyoruz. Halide görgülü bir kız olmadığı için karşımızda biraz yakışıksız sözler söylediği, şaka etmeye kalkıştığı da oluyor. Biri dışardan görse bunları fazla bu-57 </p>
<p class="calibre1">lur. Belki çirkin de görür. İskender Bey dairemize gelinceye değin bana hiç çirkin gelmezken o gelince, hizmetçiye karşı bu yarenliğimiz, ki biraz da benim yaradılışımın yaptığı bir şeydir, kendi gözüme de çirkin görünmeye başladı. </p>
<p class="calibre1">Ancak İskender Beyden sıkılıp Halide'ye ağır davranmayı da kendime </p>
<p class="calibre1">yediremedim. Halide'nin beni kardeş gibi sevmesi ve bana yüksünmeden hizmet etmesi beni avuttu. Sonra günler geçip de ben İskender'i daha yakından tanıdıkça bir zaman ondan çekinmiş olduğuma sıkılmaya başladım. </p>
<p class="calibre1">İskender'in odasına ilk gittiğim gün bana pek çok ikram etti. Çay, reçel, pasta, likör, şekerleme verdi. Az günde odasını düzeltmiş, süslemiş, duvarlarına resimler asmış. Masa, masa örtüsü hem temiz hem süslü. Bana babasının, anasının, kardeşlerinin resimlerini gösterdi. Sonra Rusya'dan kaçırabildiği birkaç fotoğraf çıkardı. Bunlar İskender'in mektepli zamanı resimleri idi. Babasının Rusya'da kalan zenginliğini anlattı. Türkçeyi, Hemşinli aksanı ile, biraz da Tatarca, Rusça kelimeler karıştırarak konuşuyor. </p>
<p class="calibre1">Babasının resmine baktım: Pos, kır bıyıklı, iriyarı bir adam. Zenginlik, küçük burjuvalık üstünden akıyor. İskender'in genç mektepli resimlerinde duruşları ne kadar yapma, ruhsuz ise babasının resmi de o kadar canlı. </p>
<p class="calibre1">İskender Bey bana fabrikasından birkaç resim de gösterdi. Yakından alınmış </p>
<p class="calibre1">resimler, bunlara bakarak fabrikadan bir şey anlamaya çalışmak boşuna! Ben bu fabrika resimlerine bakarken İskender Bey sözü, memleketimizdeki para kıtlığına çevirdi. </p>
<p class="calibre1">- Para olsa bu memlekette az zamanda büyük işler yapmak çok kolay, dedi. En kârlı işlerden biri de bu soğuk tuğla işi. </p>
<p class="calibre1">58 </p>
<p class="calibre1">Bir hesap yaptı: Eğer bugün fabrikaya daha on beş bin lira sermaye konsa günde bilmem kaç yüz bin tuğla çıkarıyormuş. Tuğlanın değerini yarı yarıya ucuz tuttu, onun yarısını da bana caba indirdi, memlekette ne kadar tuğla sürüldüğünü hesapladı, aydasını buldu, gene yarısı bana caba, vergisi masrafı, vereceği aylıklar, gündelikler, çimentosu, toprağı, getiriş, götürüş parası, gene sonunda bir kazanç kalıyor ki, akla durgunluk verir! </p>
<p class="calibre1">- Bugün hükümet bir ufak yardım etse... Bankanın parasını altı ay için isterim. </p>
<p class="calibre1">Sonra çeksin parasını! </p>
<p class="calibre1">Bu hesapları İskender Bey tanıdığı birkaç mebus beye de açmış; çünkü bu işte en büyük menfaat memlekete! O mebuslar da çalışacaklarmış. </p>
<p class="calibre1">- Sizin bankada bu iş üzerine hiç söz geçmedi mi, diye bana soruyor. </p>
<p class="calibre1">- Geçse de müdürler konuşurlar, biz duymayız, dedim. </p>
<p class="calibre1">- Bu öyle bir iş değil ki, dedi, hani ben artık eksik diyeyim. Banka kendisi idare eder. Bir adam kor, parayı kendi alır kendi verir. </p>
<p class="calibre1">Eskiden Rusya'da nasıl olduğunu anlattı. </p>
<p class="calibre1">- Bu Şefik Bey de eskiden Rusya'da bulunmuş, ona sorun, dedi. </p>
<p class="calibre1">Sonra Şefik Beyin şahitliğini kendi de az görmüş olacak ki, </p>
<p class="calibre1">- Kime isterseniz sorunuz, diye ekledi. </p>
<p class="calibre1">İskender Bey bu işi birkaç mebusa anlatmış, ancak çok adama da anlatmak istemiyormuş, çünkü kazançlı işi tez kaparlar. İskender Beyin fabrikasını kurmaya gelen Almanlar ortak olmak istemişler! </p>
<p class="calibre1">- Bilirsiniz ki, onlar hesapsız işe girmezler! İskender Bey bu yabancıları memlekete sokmak iste-59 </p>
<p class="calibre1">memiş. O istiyor ki, bir yabancı kazanacağına banka kazansın! </p>
<p class="calibre1">- İşin kötüsü bizim bankacılarımız da memur kafalı! Anlamıyorlar. Rusya'da... </p>
<p class="calibre1">Alt tarafını dinler gibi göründüm ama dinlemedim. Karnım ağrıyordu. O da dinlemediğimi ve onun verdiği misallerin bence değeri olmadığını anladı, sözünü kesti. </p>
<p class="calibre1">İskender Bey komşumuz olur olmaz, evimizi şenlendirdi; herkesin gönlünü alacak bir şey yapmaya başladı; Faika ile eski dost, arkadaş, yahut daha ileri! </p>
<p class="calibre1">Faika'nın kaynanasına hemen bir örme hırka daha armağan etti, kocakarıyı sevindirdi. Bir tanıdığının yardımı ile şoför Fuat'ın aylığını arttıracağını söylediler. Sonra bu söz değişti: Kendisi bir otomobil alacak, Fuat işletecekmiş, dediler. Şefik Beyle eskiden tanışmryorlarmış, pek tez arkadaş oldular. Şefik Beyin de bir zaman Rusya'da bulunmuş olması, başını, gözünü yararak biraz Rusça konuşması aralarında sanki bir hısımlık doğurdu, gurbette birbirini bulmuş iki hemşeri gibi yaklaştılar. İskender Bey Türkçe konuşmak ister, konuşmasındaki bozukluğu saklamaya çalışır. Şefik Bey de İskender'i görünce Rusça söyler. Onun Rusça konuşmaktan sakındığının farkında olamaz. Rusça İskender'le onu herkesten ayırıyor, aralarında sanki bir soy yakınlığı yapıyor. </p>
<p class="calibre1">Şefik Bey eski hariciye arkadaşlarına rasgeldikçe onlarla da Fransızca konuşmaya çalışır. </p>
<p class="calibre1">İskender bizim Hasan Beyi de avlamanın yolunu buldu: Hasan Beyi alır, odasına götürür, ona Paris'te çıkan Rus gazetesini okur, anlatır, saatlerce yüksek siyaset yaparlar. İskender ne anlar, nasıl anlatır, Hasan Bey nasıl anlar, oralarını bilmem! Yalnız bilirim ki, İskender bize komşu olduktan sonra Hasan Beyin yüksek siyasette bil-60 </p>
<p class="calibre1">qisi, sermayesi çok artmış oldu. Artık yukarı pazarda Haci Tahir'in </p>
<p class="calibre1">dükkânındakiler dayansınlar. Bu dükkân Hasan Beyin ve onun gibi birkaç meraklının çokça toplandıkları yerdir. :. </p>
<p class="calibre1">Abdülkerim aslından sokulgan bir adamdır. Eski Rusya'ya hasret çekmekte İskender'le çabucak anlaştılar. Bu üç adamla; Şefik Bey, İskender, </p>
<p class="calibre1">Abdülkerim'le, evimizde ufak bir Beyaz Rus kolonisi kurulmuş gibi idi. </p>
<p class="calibre1">İskender dostlarına Ayaşlının evinde oturduğunu söylemek istemiyor. Soran olursa bir dostunun evinde olduğunu bildiriyor, birisi onunla konuşmak isterse şehrin en yüksek otellerinden birinde adres veriyor ve bu işi idare etmek için sık sık o otellere de uğruyordu, öyle ki birçokları onu otelde oturuyor sanıyorlar, kendisini de oralardan arıyorlar, otelciler de sık sık uğrayan, yemeklerini çok zaman oralarda yiyen Jbu müşteriyi otellerinde yatan müşterilerinden </p>
<p class="calibre1">ayırmıyorlardı. Burada evde kimseyi görmek istemiyor, bunun yattığı yeri öğrenen aç gözler olursa onlara kendini yok dedirtiyor, burada kalmadığını, yalnız arasıra uğradığını kapıdan söyleyip geleni savdırıyordu. </p>
<p class="calibre1">İskender'in bize bir iyiliği de, dairemizin yedi numarasında oturup da bizimle daha hiç konuşmamış olan bir karıkoca ile bizi tanıştırması, konuşturması oldu. </p>
<p class="calibre1">Her gün bir ihtiyar hizmetçi kadın gelir, bu yedi numaradakilerin odalarını toplar, temizler, sonra da gece geç saatlere kadar kalır, hizmetlerini eder. </p>
<p class="calibre1">Çünkü bu karıkocanın her gece misafirleri oluyor, ikiye üçe kadar </p>
<p class="calibre1">61 </p>
<p class="calibre1">oturuyorlardı. Kendileri dışarı çıksalar onlar da erken dönmezler. </p>
<p class="calibre1">Gece ne kadar geç kalırlarsa kalsınlar erkek sabah erken işine gidiyor. Halide'nin söylediğine bakılırsa, hanım, öğleye kadar yatıp uyuyor, kalkınca soğuk suyla da olsa yıkanıp kocasıyla öğle yemeğine gidiyor, akşama doğru odasına dönüp akşam yemeğini, çayla, pastayla geçirerek gene gece yarılarına kadar </p>
<p class="calibre1">oturuyormuş. </p>
<p class="calibre1">Bunlar da Halide'ye yüz vermiyor ve iş yaptırmıyorlardı. Halide İskender'e kırıldığı gibi bunlara kırılmıyor, iş yaptırmadıklarına aldırmıyordu. </p>
<p class="calibre1">İskender Bey bu komşularla nasıl tanıştı bilmem. Bildiğim onlara pek tez alışmış </p>
<p class="calibre1">olmasıdır. İskender anlaşınca Şefik Bey de artık onun kuyruğu, o da sokuldu. </p>
<p class="calibre1">Arkasından Faika, birkaç gün sonra Ayaşlı, bizim Hasan Bey, bunlarla beraber sekiz numaradakiler, çocuklarını uyuta-bilirlerse yeni tanıdıkların odalarına gitmeye başladılar. Dışardan yabancı misafirler olduğu geceler, bir odaya sığışamıyorlar, Faika'nın odasıyla İskender Beyin odasına da ayrılıyorlardı. </p>
<p class="calibre1">Böyle gecelerde, bütün bizim bu bölüğümüz bir ev gibi oluyordu. </p>
<p class="calibre1">Yedi numaradaki komşularla tanışmakta ben en geriye kaldım. Her iki tarafın bu kadar çabuk, bu kadar yakın dost olmalarına şaşıyorum. İki taraf da </p>
<p class="calibre1">birbirleriyle görüşmek istiyordu da neden şimdiye kadar konuşmadılar? </p>
<p class="calibre1">Bizimkiler mi sokulmazlardı, onlar mı gelip konuşmazdı? Anlamıyorum. Ben konuşmuyordum, gene de konuşmuyorum. Ancak bir evde toplu yaşamak da </p>
<p class="calibre1">hoştur. Toplu yaşanıyorsa neden sürüden ayrılmalı? </p>
<p class="calibre1">Bir gün Faika, </p>
<p class="calibre1">- Siz niçin gelmiyorsunuz? Turan Hanım sizi soruyordu, dedi. </p>
<p class="calibre1">62 </p>
<p class="calibre1">- Siz oyun oynuyorsunuz, ben oyun bilmem, sıkılırım, sizi de sıkarım, dedim. </p>
<p class="calibre1">- Hâki Bey de oynamıyor. Herkes birden oynayacak değil ya! Hem sıkılırsanız uzak bir yer değil ya, odanıza gelirsiniz. </p>
<p class="calibre1">- Doğru, dedim, bakalım, uygun gelen bir gecede gideriz. </p>
<p class="calibre1">- Hadi bu gece gidelim, dedi. </p>
<p class="calibre1">- Gidelim ama ben utanırım, dedim. </p>
<p class="calibre1">- Canım hanımlar sizi istiyorlar utanmıyorlar da... Ablam gelir sizi sorar, Turan Hanıma gideriz sizi sorar! Siz de onlardan kaçarsınız. </p>
<p class="calibre1">- Ablanızın lakırdısını etmeyelim, benim aklım, düşüncem karışıyor. </p>
<p class="calibre1">Faika kahkahayı bastı. </p>
<p class="calibre1">- Ya o da sizden öyle korkuyorsa... </p>
<p class="calibre1">- Aman doğru mu Allah aşkına? </p>
<p class="calibre1">- Ben onu görünce titriyorum, diyor. </p>
<p class="calibre1">- Kaçmalıyım bu memleketten, başka hiç çaresi yok. Bu sizin ablanız bana her serseriliği yaptırabilir. </p>
<p class="calibre1">- Olur, kaçarsınız, dedi, gelecek misiniz bu akşam Turan Hanıma? Bakınız o da ne güzel bir kadın! </p>
<p class="calibre1">- Benim şimdi aklım altüst oldu, artık Turan Hanımı düşünemem, dedim. </p>
<p class="calibre1">- Yok canım gidelim. Size gizli söyleyeyim: O kendisi bana tembih etti. "Getir mutlaka" dedi. Artık gitmemek olur mu? </p>
<p class="calibre1">- Olmaz, gidelim, dedim. Gittik. </p>
<p class="calibre1">Turan Hanım, yirmi beş yaşlarında orta boylu, güzel bir hanım. Yüksekten bir bakışı var ki, beni sanki biraz rahatsız etti. Geçkin yaşlı, gözlüklü hoca hanımlara ben-63 </p>
<p class="calibre1">zettim. İnsan onu belki sever ama, darılacak, azarlayacak diye de korkar. Ben onu ilk gördüğüm ve selamladığım zaman, nasıl anlatayım, sanki biraz </p>
<p class="calibre1">çekindim, yanlış bir iş yapmış olmaktan korktum. Şimdi yazarken de </p>
<p class="calibre1">korkuyorum: Benim bu yazdıklarımı okur, bunlar içinde kendisini tanır, sonra günün birinde karşıma çıkar da, "Sen benim için ne saçmalar yazmışsın? </p>
<p class="calibre1">Yazacak başka şey bulamadın mı?" derse, ne derim? </p>
<p class="calibre1">Faika bizi birbirimize tanıştırınca elimi tuttu, gülümseyerek, </p>
<p class="calibre1">- Sizin için bunlar oyun sevmez diyorlar, doğru mu,? dedi. </p>
<p class="calibre1">- Oyun bilmem, dedim, oynamadım, sever miyim bilmiyorum! </p>
<p class="calibre1">- A, biz size tez öğretiriz! Şöyle buyursanıza, diye yer gösterdi, ben de oyun sevmem ama günleri nasıl geçirmeli? Burada oyuna alıştık. Şimdi gece gündüz işimiz kumar oynamak! </p>
<p class="calibre1">Bu geceden başlayarak, bana hiç kimseye göstermediği dostluğu, arkadaşlığı gösterdi. Herkesi oyuna sokmak, parasını almak başlıca eğlencesi olan bu kadın, beni oynatmak istemedi, istese beni kumara alıştırabilirdi. Yalnız biz bize olduğumuz geceler beni kendine ortak alıyor, bana para kazandırıyordu. </p>
<p class="calibre1">Oyun oynarken bana cigarasını yaktırıyor, </p>
<p class="calibre1">- Bak orada şarap var, bana ondan biraz versene, diyor. Sonra içerken, </p>
<p class="calibre1">- Sen de içsene! Bu bana çok, yarısını sana vereyim! Sen çabuk sarhoş olur musun? Bir akşam olsana! Beraber içelim, diyor. </p>
<p class="calibre1">- İçelim, diyorum. </p>
<p class="calibre1">Bu sözler nedir? Beni gördükten birkaç akşam sonra </p>
<p class="calibre1">64 </p>
<p class="calibre1">benimle senlibenli oldu. Bana açıkça sarkıntılık ediyordu! Ben Turan Hanımın şımarık çocuğu, gözdesi oluyorum!.. Ben erkek kalmak isterim, sulantı bana düşer ama beceremiyorum, odasından da ayrılamıyorum. </p>
<p class="calibre1">Bizim komşular da her gece onun odasına can atıyorlar, her gece de para veriyorlar. </p>
<p class="calibre1">İçlerinde en çok kaybeden Abdülkerim'le karısı. İffet Hanım o zamana kadar hiç kumar oynamamış, kendini tutamıyor, her oyuna giriyor, her oyunda veriyor. </p>
<p class="calibre1">Kocası da onun gibi, ikisi de veriyorlar, ikisinde de oyuna karşı derin bir tutkunluk başlıyor. İffet Hanım yalnız kuman değil, içkiyi de bu odada öğreniyor. Likör, sıcak şarap, tatlıdır, iyidir derken bir akşam Hâki, İskender'in odasında ona rakı da içiriyor. İffet Hanım konuşmayı, eski tavırlarını bırakmayı, kendini idare etmeyi de Turan Hanımdan öğreniyor. İlkin Turan bana yarenlik ettikçe gözlerini dört açıyor, Turan'ın kocasının görüp görmediğini, işitip işitmediğini anlamak istiyor, koluyla Faika'yı dürtüyor, anlamıyor, utanıyor, dedikodu etmek istiyordu. Aradan çok zaman geçmedi. Turan Hanıma sık gelen Cevat adında bir gence, </p>
<p class="calibre1">- Enseme kolonyayı sen sürsene, demeye başladı. </p>
<p class="calibre1">Bu dersleri karısı ile birlikte kocası da almış olmalıdır ki Abdülkerim de karısına hiç bakmaz, onun söylediklerini işitmez, pişkin bir adam oldu!.. </p>
<p class="calibre1">İskender'le Turan Hanım zavallı adamcığı her gece araya alıp güzelce </p>
<p class="calibre1">soyuyorlardı. Bir gün Hasan Bey benim yanımda ona söyledi, </p>
<p class="calibre1">- Sen bunlarla oynayamazsın, dedi, gözünü aç, çok paranı alırlar. </p>
<p class="calibre1">- Ben şimdiye kadar ziyanımı çıkardım, yalnız bir elli lira kadar içerdeyim. </p>
<p class="calibre1">65 </p>
<p class="calibre1">- Hesapta yanlışlık var arkadaş. Sen dün akşam daha elli lira verdin! </p>
<p class="calibre1">- E, işte iyi ya, ondan evvel de on lira varsa! </p>
<p class="calibre1">- Uhuu, hangi on lira birader, sen hesabın ucunu kaçırmışsın. Benim bildiğim sen iki yüz lira de de sonrasını konuşalım. </p>
<p class="calibre1">- Yok on liradır, on lira! </p>
<p class="calibre1">- Benim gördüğüm, bunlar eski kumarcılardır, adama acımazlar. </p>
<p class="calibre1">- Ben de onlara acımam. </p>
<p class="calibre1">- Sen mi? Eh iyi... </p>
<p class="calibre1">- Zaten ben çok oynamam ki. Ya beş lira alırım, ya beş lira veririm. </p>
<p class="calibre1">Bu sözler olduktan birkaç gece sonra Abdülkerim Beyle karısından kırk-elli lira daha aldılar. </p>
<p class="calibre1">Bu karı koca için Turan Hanımın odasında açılan yeni yaşayışın en büyük engeli çocuktu. Gecelen oyuna düştükten sonra çocuğa büsbütün bakamaz oldular. </p>
<p class="calibre1">Anası babası geç yatıyorlar, çocuk erken uyanıyor, çocuğu hizmetçi alıp dışarı çıkarıncaya kadar, odada bir kızılca kıyamettir kopuyor, İffet Hanım sinirlenip kocasına çatıyor, her sabah da bu kavgalar oluyordu. Çocuğa da her hizmetçi dayanamıyor. Hizmetçileri bulunmadığı günler oluyor. Böyle günlerde babası sabah rahatsızlığına katlanıp çocuğuna bakmak istedi, beceremedi. Hizmetçisiz kaldıkları günlerde Halide'ye beş-on para verip ona baktırmak istediler. Halide bunların çocuklarına bakacak yerde kendilerini azarlamaya kalktı. </p>
<p class="calibre1">- Onların hepsi işsiz adamlar, çocukları da yok, akşama kadar da yatarlar; siz Turan Hanımla aşık mı atacaksınız, diyordu. </p>
<p class="calibre1">Halide'nin bu sözlerine katlanıp da çocuklarını onun </p>
<p class="calibre1">66 </p>
<p class="calibre1">eline bıraksalardı kazanırlardı. Halide anasından babasından ve başka hizmetçilerden çocuğa hem temiz bakıyor, hem de kendini saydırıyordu. Bunlar Halide'nin lakırdılarına, azarlarına dayanamadıklarından her hafta bir hizmetçi getirerek çocuğu büsbütün huysuz etmeye koyuldular! Aradan birkaç hafta geçti, İffet Hanım uykusuzluğa, kocası karısının diline dayanamadı, karı-koca çocuklarını başlarından savmak için bir yol aradılar ve sonunda İffet Hanım oğlanı İstanbul'a kendi anasının yanına götürüp bırakmaya, çocuğun masrafına karşılık olmak üzere de aydan aya bir para vermeye razı oldular, hemen ertesi gün de İffet Hanım Turhan'ı İstanbul'a götürdü. </p>
<p class="calibre1">Çocuk aradan çıkınca bu karı-koca daha kavgasız yaşıyorlar, ikisi de rahat ediyorlardı. İkisi de kendilerini istedikleri gibi kumara verebiliyorlar, geceler sabaha kadar oturup, gündüz de akşama kadar yatıyorlardı. Abdülkerim'e çalışacak kadar bile zaman kalmıyordu. </p>
<p class="calibre1">10 </p>
<p class="calibre1">Turan Hanımın kocası Hâki Bey, Gelibolu, yahut Çanakkale taraflarında bir tekke şeyhinin oğlu imiş. Bu şeyhin büyükbabaları da Midilli adasından buralara gelmiş imiş. Hâki Bey, kısaca boylu, tombul, sarışın, beyaz tenli, az şaşı gözlü, eli ayağı ufak, otuz beş, kırk yaşlarında görünür bir adam. Turan Hanım kocasının kırkla elli arasında olduğunu söyler. </p>
<p class="calibre1">Hâki Beyin çocukluğu tekkede geçmiştir. Çocuk iken çok dalgın ve unutkandı; mektepte sınıfları babasının hatırı ile geçerdi. Babasının hatırı geçmeyen yerler-67 </p>
<p class="calibre1">de sınıfları bir durup bir geçerek mektebi ağır ağır bitfV-di. Yüksek tahsilini yaptığı Mülkiye Mektebini de böyle düşüne düşüne bitirip İstanbul'da bir köşeye ilişip kalmak isterken yakasını askerliğe kaptırdı, soluğu ihtiyat zabit mektebinde aldı. </p>
<p class="calibre1">Her gün sıkı talim, arazi üzerinde tatbikat, yürüyüş, karavana Hâki Beyin yumuşaklığını sırtından aldı, onu sinirleştirdi, katılaştırdı, ona kuru tahta üzerinde yatmak nedir öğretti, yer çamur olursa nasıl yatılır gösterdi, ilk başladığı günler "Yapamam" demiş, yalvarmıştı, kumandana mektup getirmişti! </p>
<p class="calibre1">Hiç dinlerler mi? "Yaparsın, hadi bölüğüne!" dediler. İstediklerini yaptırdılar. </p>
<p class="calibre1">Onu, ilk ateşli talim için, atış yerine getirdikleri gün, nasıl oldu da bayılmadı, ölmedi?.. </p>
<p class="calibre1">Neyi yapamam sanırsa onu yaptırdılar; nelerden korkarsa hepsi başına geldi. </p>
<p class="calibre1">Sıcak bir günde çanta, tüfek sırtında, uzun bir yürüyüşte "Şimdi ben bayılırsam" </p>
<p class="calibre1">diye düşünürken düştü bayıldı. Kafasına bir kova su döktüler, ayıldı. Gene yola sürdüler. </p>
<p class="calibre1">Bayıldı, ayıldı, düştü, kalktı en sonunda ihtiyat zabiti çıktı. Şişmandı zayıfladı, yumuşaktı katılaştı, aktı karardı, uyuşuktu, cansızdı biraz canlanır gibi oldu. Arkadaşlarına pazularını gösterir, çatar, güreşmeye kalkar, yüksekten atar, yiğitlik taslar, atılganlık eder, sonra en olmayacak yerde de odadan dışarı çıkmak istemez. Yalnız gece sokağa çıkmaktan korkar. </p>
<p class="calibre1">Hâki Bey zabit olduğu günler harbin son günleriydi. Cephelerde dolaşmadı. </p>
<p class="calibre1">Askeri bıraktılar. İstanbul sokaklarında biraz işsiz dolaştıktan sonra günün birinde bir arkadaşıyla kaçtı. Anadolu'ya geçti. O günlerdeki adam kıtlığını gençlerimiz bilmeyecekler! Hâki Beyi hemen bir kaleme başkâtip yaptılar. Az zaman sonra müdür muavi-68 </p>
<p class="calibre1">ni oldu. Bugün can sıkacak kadar korkak, yarın baş döndürecek kadar korkusuz bir başkâtip oldu ve yeniden şişmanlamaya başladı. Hâki Beyde ihtiyat zabit mektebinden kalma alışkanlıklar, yiğitlik hikâyeleri çoktur. Coşarsa bunları kalemin ortasında bağıra bağıra anlatır, yakar, yıkar, kumanda eder, dili dolaşıp gözleri büsbütün şaşılaşıncaya kadar söyler, sonra yerine oturup işine bakamayacak kadar sinirlendiği için kalemden çıkar gezinir, başka dairelere gider, yahut sokağa çıkardı. O zaman Yunan ordusu Afyon'da idi. Çokları dört tarafı karanlık görüyor, umutlan kırılmış bulunuyordu. Hâki Bey, bir gün bunlardan birine karşı bizim orduları yürütüp Atlas denizine kadar çıkarıyor, birkaç gün sonra da kendisi, biraz umutluca söz söyleyen bir adam karşısında gök kubbenin direklerini alıp başımıza yıkıyor, kendisi de altında kalıyordu. O </p>
<p class="calibre1">zaman da Hâki Bey'in en büyük umutları şarktan gelen yeşil ordu ile, şimalden gelen kızıl orduda idi. İhtilal, kan, zenginleri kesmek, insanları bir etmek, müsavi etmek onu coşturan şeylerdi. Cepheden kötü bir haber geldiği gün Hâki Bey yeşil ordunun yaklaştığından başlıyordu. </p>
<p class="calibre1">O günlerde bilmem niçin Avrupa'ya bir satın alma komisyonu gönderildi. Hâki Bey de bu komisyona kâtip olarak verildi. Bunlardan biraz evvel de Hâki Bey Turan Hanımla tanışmış bulunuyor. Turan Hanım o zaman ablasının yanında oturan ve ne yapacağını bilmeyen bir genç dul hanım. Kocasından yeni ayrılmış. </p>
<p class="calibre1">Eniştesinin gözlerinden korkuyor, ablasının evi ona dar gelecek gibi görünüyor, sonu karanlık düşünceler içinde boğulup duruyordu. Hâki Beye varmak için elinden geleni yaptı. Yaşından umulmayacak kadar akıllı bir hanım olduğu için, Avrupa'ya gitmek işi çıkınca evlenmek düşünceleri </p>
<p class="calibre1">69 </p>
<p class="calibre1">biraz değişmiş olan Hâki Beyi kandırdı, evlendiler, Avrupa'ya da birlikte gittiler. </p>
<p class="calibre1">Komisyon iki ay Avrupa'da kaldı, sonra döndü. Yalnız Hâki Beyi bilmem ne iş </p>
<p class="calibre1">için Almanya'da bıraktılar, sonra da orada unutuldu. Muhasebe parayı yollamaya alışırsa düşünmez yollar. Kaleminde hiçbir ilişiği olmadığı için kimse onu sormadı, orada kaldı. Aradan bir iki yıl geçtikten sonra dairede onu tanıyan da kalmadı. </p>
<p class="calibre1">Bir aralık, bilmem ne için daireden bunu aradılar, anlamak istediler. Bilen bulunmadı. Eski memurlardan birini bulup ona sordular. O da Hâki Beyi tanımıyormuş, aklında kalan başka bir adamla Hâki Beyi karıştırdı, büsbütün yanlış bir cevap verdi: "Bunun aylığı bizden veriliyordu, ama kendisi Müdafaanın adamıdır" dedi. Kimse bir şey anlamadı. Bir zaman da böyle geçtikten sonra, bir gün müdürün biri bunu aramış, kendine de yazmış, anlaşılmış ki Hâki Beyin orada bellibaşlı bir işi kalmamış, geriye çağırmışlar. </p>
<p class="calibre1">Hâki Bey memlekete dönünce kaleminde tanıdık hemen hiç kimseyi bulamadı. </p>
<p class="calibre1">Hepsi değişmiş, yerlerine yabancı adamlar gelmiş. Daire de değiştirilmiş, gözlüklü, kalıplı kıyafetli adamlar ortaya çıkmış, odacılar, kavaslar, kocaman bir evrak kalemi! Müdürü beye çıkmış. Ondan hesap sormuşlar. Hâki Bey korkak ve hesaba çok iyi bakar bir adamdır; santimine kadar hesabını vermiş, rapor sormuşlar: </p>
<p class="calibre1">- Rapor... Hiç rapor yollamadınız mı? Orada boş mu oturdunuz? </p>
<p class="calibre1">- Yollamadım olur mu? Benim raporlarımı okumadınız mı? </p>
<p class="calibre1">Gitmiş, aramış taramış, raporlarını bulmuş; deste ile, dosya ile kâğıtlar. </p>
<p class="calibre1">Kendisi getirmiş, müdürün önüne </p>
<p class="calibre1">70 </p>
<p class="calibre1">koymuş. Bundan başka Hâki Bey bir de kendi yazdığı bir mektubu bulmuş. Bu mektupta Hâki Bey orada işinin bittiğini söylüyor, yeni emir istiyor! </p>
<p class="calibre1">Hâki Beye bir kusur bulunamamış. İlk günlerde Hâki Bey bu yabancı arkadaşlar içinde çok sıkıldı, çekilmek başka bir iş tutmak istedi. Müdürden evrak mukayyidine kadar kimse onu sevmiyor, istemiyor gibi görünüyordu. Eskiden müdür muavini olmuşken ona yeniden başkâtiplik verdiler. Karısı, "Al" dedi, o da aldı, sesini çıkarmadı. Aradan biraz geçince yeniden kalemine alıştı, gene eski Hâki Bey oldu. İşleri, yeni arkadaşları öğrendi, daire işlerinin iç yüzlerindeki eksiklikleri yeniden kavradı ve içine emniyet geldi. Memurlar amirlerinin ve arkadaşlarının zayıf taraflarını bilmezlerse, yerlerinde emniyetle oturamazlar. </p>
<p class="calibre1">Şimdi iyidir. Bunlar bir odada üç arkadaş otururlar. Erkenden Hâki Bey işine gelir, önüne istatistiklerini açar, çalışmaya başlayacağı sırada, içlerinden biri ortaya bir söz atar. Münakaşa başlar. "Aktır" derlerse Hâki Bey, "Karadır" </p>
<p class="calibre1">der. "Karadır" deselerdi, "Aktır" diye tutturacaktı. Çene yarıştırmak saatlerce sürer. </p>
<p class="calibre1">Eğer Hâki Beyin çalışkanlığı tutmuş ise, yahut müdür çağırıp ona bir iş vermiş </p>
<p class="calibre1">ise ona çalışır, ağzını açmaz, ne söyleseler, ne yapsalar aldırmaz, gelip kafasına vursalar söze karıştıramazlar. </p>
<p class="calibre1">Bir iş yaptığına inanarak eve döndüğü geceler çok şen olur. Evde herkesle, hiç kimseyi bulamazsa karısı ile çene yarıştıracak bir söz arar, çatar. </p>
<p class="calibre1">Misafirlerden birini bulursa hemen onu yakalar, eğer misafir de inatçı ise, ikisi de yorulup kesilmedikçe bırakmaz. Onunla alay ederler, aldırmaz, kızmaz, söyleyeceğini söyler. Eğer karşısındakiler, onun sözünü amansız bir yerinden yaka-71 </p>
<p class="calibre1">larlarsa hemen döner; "Sözünden dönüyorsun" denilse bu sefer dönmediğinde tutturur, gene sözü değiştirmiş olur. Onun için iş: Bir fikrin, bir düşüncenin ispatı değil, münakaşa edilmesidir. Söze bir muharebenin kazanılması doğru olduğunu ispat için başlayıp, kaybedilmesi doğru olacağı neticesine çıktığı çoktur! Boş zaman geçirmek, aslı olmayan sözler konuşmak istenildiği zaman Hâki Beyle konuşmak eğlencelidir. </p>
<p class="calibre1">Bizimle tanışıncaya kadar odasında Hâki Beyin yaşayışı pek acıklı idi. Karısı dostları ile sabahlara kadar kumar oynar. "Oyunu bozuyor" diye Hâki Beyi aralarına almazlar. Eğer oyuncu olmazsa, ister istemez onu da alırlar. </p>
<p class="calibre1">Oyunda Hâki Beyin yiğitliği, batırlığı tutarsa, kimseye kâğıt açtırmaz. Bunun, kendi bulduğu bir metot, bir usul olduğunu söyler; eğer korkaklığı tutarsa, bu sefer de hemen hiç oyuna karışmaz, elinde kâğıt olsa da söylemez, oyunun tadını kaçırır. </p>
<p class="calibre1">Eğer oyuncular tamamsa, Hâki Beye çene çalacak kimse de yoksa, misafirler kim olursa olsun, divanın üstüne kıvrılır, uyumaya çalışır. Çok geceler, ancak sabahleyin, gece divan üstünde ütüsü bozulan pantolonunu değiştirip, ütülüsünü giyer, daireye gider. Böylece çok geceler ancak üç dört saat uyku ile gene sabah erken işine gidiyor ve bundan da şikâyet etmiyordu. </p>
<p class="calibre1">Bunların oturdukları oda benim odamın biraz geniş-çesi, biraz büyükçesi ise de iki kişilik büyük karyola, onu saklayan büyük paravan, geniş bir divan, Turan Hanımın hiç sevmediği iki kitap etajeri, oyun masası, birkaç sandalye, iki geniş </p>
<p class="calibre1">koltuk burada gezinecek yer bile bırakmıyordu. Turan Hanım kitapları bu odada pek fazla buluyor, çünkü Hâki ne kitap okuyor, ne de okumak istese </p>
<p class="calibre1">72 </p>
<p class="calibre1">boş zaman bulabiliyordu. Bundan başka bu kitapların çoğu, basıldıkları hafta içinde okunursa, belki bir değeri olan eserlerdi. Bunların birtakımının ilk sayfaları bile kesilmemişti. Bunlar arasında "Tamirat Borçlarına Şon Verilen Şekil", "Bolivya Hükümetinin Son Tezi" gibi eserler de vardır. Hâki Bey Almanya'da topladığı kitapları, karısının zoru ile, gelirken bir gün aldırmak umuduyla konsolosluğa bırakmıştı. </p>
<p class="calibre1">Bizlerle tanıştıktan sonra Hâki Beyin yaşayışı, uykusu biraz daha düzeldi. Oyun oynayanlar Turan Hanımın odasında toplanırlarsa oynamayanlar da İskender Beyin yahut Faika'nın odasında toplanıyorlardı. Çok geceler Fuat geç zamana kadar çalıştığı için Faika da kaynanasını kendi anasının evine yollayıp odasını açabiliyordu. Ayaşlının odasında, benim odamda oturdukları da oluyordu. </p>
<p class="calibre1">Konuşuluyor, tavla oynanıyor, Hâki Bey Şefik Beye çatıyor, Hasan Beyle Ayaşlı içtikleri geceler çalınıyor, okunuyor. Abdülkerim'e Buhara türküsü söyle diye asılıyorlar. Eğleniliyordu. </p>
<p class="calibre1">Ben bir köşeye çekildiğim, Faika'nın başı ağrıdığı, İffet Hanımın kocasıyla kavga edip erkenden yattığı biraz bunlu gamlı gecelerde Hâki Bey iskender'in odasına kaçıp geniş kanapenin üstünde uykusunu çekiyordu. </p>
<p class="calibre1">Turan Hanımın odasına bazı geceler, kendisinin de tanımadığı oyuncular geldiği oluyor, çok yüksek oyunlar oynanıyordu. Böyle gecelerde bizim komşulardan İskender, Faika, İffet Hanım, Turan'ın odasına gidiyorlar, başkaları uğramıyor, Hâki Bey bile kendini göstermek istemiyordu. </p>
<p class="calibre1">Biz Ayaşlının odasında toplanıyoruz. Yahut İskender'in odasına gidiyoruz. </p>
<p class="calibre1">Abdülkerim'le Hâki bir ziyafetine tavla oynuyorlar. İçimizde yalnız Şefik Bey İskender </p>
<p class="calibre1">73 </p>
<p class="calibre1">oyun oynarken onun yanında bulunmak istiyor ve bir aralık kaçıp içeri odaya gitmek fırsatını koyuyordu. </p>
<p class="calibre1">Şefik Bey tavla oynar. Eğer sıkılırsa pul çalar, artık eksik oynar, zar tutmaya çalışır. Uyuşuk durmasına bakıp aldanmamak. Umulmayan oyun, düzen onda tamamdır. Bunların Hâki Beyle oyun oynamaları başlıbaşına bir eğlence olur. </p>
<p class="calibre1">11 </p>
<p class="calibre1">Dokuz numarada gençten, saz benizli, gölge gibi bir adam oturuyor. Görseniz bu adamı seversiniz. Ben onu sabahleyin havlusu omzunda, tıraş olmak için hamam odasına giderken görürdüm; dudaklarında tatlı bir gülümseme, duvara çekilir, size yol verir, sessizce odasına girer. </p>
<p class="calibre1">Ben onu bir mektep hocası sanıyordum. Bir gün Ayaşlıdan sordum, </p>
<p class="calibre1">- Bizim hoca nerede? Görünmüyor, dedim. </p>
<p class="calibre1">- Hangi hoca, dedi. </p>
<p class="calibre1">- Dokuz numarada oturan. </p>
<p class="calibre1">- O hoca değil, hukuk reisidir. </p>
<p class="calibre1">- Yaaaa, ben onu hoca sanıyordum. E, şimdi nerede? </p>
<p class="calibre1">- Bir eve taşındı, çocukları gelecekmiş. </p>
<p class="calibre1">- Yazık, tanışmalıydık. </p>
<p class="calibre1">Epey zaman sonra, bir başka yerde bu hukuk reisi ile tanıştım. Bu adamın yüzü beni aldatmamış, bütün onunla konuşanların, işi olanların sevdikleri, saydıkları bir insandır. Adam oğlunun adalet yapmak, hakkı hak etmek istemesi gibi karışık, dolaşık bir iş ancak böyle insanların ellerinde olursa iyi ve manalı olabilir. </p>
<p class="calibre1">74 </p>
<p class="calibre1">Reisin bıraktığı oda bir zaman boş kaldı. Sonra Hasan Bey birini getirdi koydu. </p>
<p class="calibre1">Hüseyin Bey adında kısa boylu, iri uzun kumral bıyıklı, gözlüklü, lacivert giyimli bir adam. Onu Hasan Beyin odasında gördüm. Hasan Bey sandalyede oturmuş, bu adam da Hasan Beyin karyolasının ayakucuna ilişmiş, o söylüyor, Hasan Bey de dinliyordu. Beni görünce bu yabancı adam ayağa kalktı. Ben yüzüne iyice baktım, tanıdığım bir kimse değil. Taktığı gözlüğün camları o kadar kalın ki, kırılmış bir billur bardağın dibine benziyor. Bu camlar arkasında onun gözleri ufacık görünüyor ve suratına, sanki bir diş ağrısının sıkıntılı gölgesi düşüyor. </p>
<p class="calibre1">Hasan Bey bana, </p>
<p class="calibre1">- Buyur, gelsene, dedi. </p>
<p class="calibre1">- Yok, gideceğim. Akşama konuşuruz, dedim. </p>
<p class="calibre1">- Bu da yabancı değil. Biz-im dokuz numarayı tuttu, dedi. </p>
<p class="calibre1">- Çok güzel, hoş geldiniz, dedim. </p>
<p class="calibre1">Yeni komşuya elimi uzattım. Öpecekmiş gibi elime eğildi, çekindim. Hasan Beye bakılırsa bu adam yabancı değilmiş, çünkü dokuz numaralı odayı tutmuş! </p>
<p class="calibre1">Hasan Bey bunu bir han kahvesinde tanımış, dinlemiş, başına gelenlere acımış, almış bizim apartımana getirmiş. Bu adamın elinden tarlalarını almışlar. Çok uğraşmış kurtaramamış, hakkını aramaya buraya gelmiş. Ben odaya girdiğim zaman Hasan Bey gene onun derdini dinliyormuş. Bu adama acımış ise ona yardım edebilirdi. Onu alıp buraya getirmek niçin, anlamadım. </p>
<p class="calibre1">Ertesi gün erkenden bu adamı benim odama getirdi. </p>
<p class="calibre1">- Bak, anlatsın da dinle, başına ne işler getirmişler, dedi. </p>
<p class="calibre1">içimden Hasan Beye kızdım. Bir tanınmadık adam </p>
<p class="calibre1">75 </p>
<p class="calibre1">bir iş anlatıyor, doğru mu, yalan mı bilmem? Doğru olup olmadığını anlamak için de oturup düşünecek zamanın yok. Hadi anladım ki doğrudur, ne olacak? </p>
<p class="calibre1">Buna bir yardımım olsa da dinlesem yanmam! Odama kadar da gelmişler! Baş </p>
<p class="calibre1">ağrısı... Düşündüklerimi belli etmemek, güler yüz göstermek istedim, ama becerebildim mi bilmem? </p>
<p class="calibre1">Oturduk. Kahve, cigara Hüseyin Bey işini anlatmaya başladı. İlkin can sıkıntısı ile ben onu dinleyemiyordum. Lakırdı biraz ilerleyince bu adama acımaya, onu daha iyi dinlemeye başladım. </p>
<p class="calibre1">Hüseyin Bey etraflı, tafsilatlı anlattığı için o söylerken insan onun anlattığı hayatı yaşamaya, o tipleri karşısında görmeye, birlikte yürümeye koyuluyor. </p>
<p class="calibre1">Hüseyin Bey Van taraflarından bir yerden imiş. Kendisi akıllı, zeki, olgun bir adam. Az çok okumuş, Amerika'ya kadar da gitmiş, iş aramış. Orada </p>
<p class="calibre1">hısımlarından birinin yanında da bir zaman kalmış. Sonra dönmüş, gene kendi köyünde yaşamaya başlamış. Hüseyin Beyin aslı Dersim'in Kürtleşmiş </p>
<p class="calibre1">Türklerinden imiş. Kendisi Alevi. Bunlar kendilerinin Türk olduklarını, yakın zamanlara kadar da aralarında Türkçe konuştuklarını biliyorlar. Hüseyin Beyin konuşuşu, suratı ora Türklerine benziyor. Üstünde el terbiyesi izleri pek derin olarak görünüyor. Terbiyeli oturuyor, biri odaya girerse, ayağa kalkıyor, söz söylerken elini kımıldatmıyor, sesini kımıldatmıyor, kızmıyor, gülmüyor, hep biteviye anlatıyor. El terbiyesi, töresi, din terbiyesine karışmış. Hüseyin Bey asrın bütün düşüncelerini, gidişini kabataslak da olsa bilir bir adamdır. Ancak bu biliş onun ruhundaki ağalığını silememiştir. Nasıl kendisi burada terbiyeli ise çocuklarını, karısını, uşaklarını da kendi karşısında böyle ister. Bilgi bah-76 </p>
<p class="calibre1">sinde Ayaşlı, bizim Hasan Bey, Şefik Bey, Hâki Bey bu adamın yanında pek yayan kalırlar. </p>
<p class="calibre1">Hüseyin Beyin işi on, on iki yıldan beri sürünen, bu adamı da süründüren bir iş. </p>
<p class="calibre1">Hüseyin Bey büyük muharebede muhacir olmuş, gerilere gelmiş. Muharebede yerleri yurt olduğu, dağıldığı için muharebeden sonra da oralara dönmek istememiş. Olduğu yerde milli emlaktan kendisine birkaç tarla vermişler. </p>
<p class="calibre1">Kendisi de köylüden biraz tarla satın almış, ev yapmış, su getirmiş, kendine bir yuva kurar gibi olunca kıskanmışlar. O köyde eski ağalardan olan vilayet idare kâtibi, yerliden olan malmüdürü, bir belediye azası, iskân müdürü bir olmuşlar, ilkin köylüye şikâyet ettirmişler, o tutmayınca Hüseyin Beye verilen yerleri alıp başka muhacirlere vermişler. Şikâyet, dava, vilayete arzuhal, cevap, devlet şûrası, temyiz mahkemesi, tekrar muhakeme, ev basnjak, silah aramak, hapis, bir adam öldürülmüş, Hüseyin Bey öldürtmüş olacak, yeniden hapis, sonra halkı isyana teşvik ettiği için iki seneye mahkûm, bir buçuk sene hapis. Hapisten çıkınca yeniden mahkeme. Hüseyin Bey tarlaları istiyor. Birisi demiş ki: </p>
<p class="calibre1">- Bu böyle olmaz, sen vazgeç bu davadan, ben sana yeniden "borçlanma" </p>
<p class="calibre1">yoluyla yer verdireyim. Ha? Olmaz mı? </p>
<p class="calibre1">- Olur. Mademki siz öyle emir buyuruyorsunuz. Ben sizin yüksek vicdanınıza teslim olmuşum! </p>
<p class="calibre1">- Olur, hadi sen git bana bir istida getir. </p>
<p class="calibre1">Yeniden "borçlanma" yoluyla Hüseyin Beye yer veriyorlar. Gene o köyde. </p>
<p class="calibre1">Hüseyin Bey bu sefer de bu yeni tarlaları düzeltiyor. İşe başlıyor. Yeniden evini basıyorlar. Arıyorlar, bir tüfek bulunuyor. Birisi hükümete haber veriyor ki: </p>
<p class="calibre1">"Filan yerde çıkan isyan ve eşkiyalıkta </p>
<p class="calibre1">77 </p>
<p class="calibre1">Hüseyin Ağa da beraberdir. Şaki Kürt Hüseyin'in" tutulup gönderilmesi için emirler veriliyor. Tutup hapse tıkıyor, işini de mahkemeye veriyorlar. Şahitler var. Sözleri birbirine pek uymasa da gene şahittir! </p>
<p class="calibre1">Bir yandan bu iş olurken bir yandan da Hüseyin Beyin tarlalarını alıp bir numune pamuk çiftliği yapmak isteniliyor. "Bunlar birbirinden ayrı, dağınık yedi sekiz parça yerdir, burada numune çiftliği olmaz!" deniliyorsa da "sen bizden daha mı iyi bilirsin?" diyorlar. İş gene düşüyor mahkemelere! </p>
<p class="calibre1">Küçük memurun ağalarla, birleşip çıkardığı tezvir, yalan dolanla kurulmuş bir mesele büyük memura gidince haysiyet, hükümetin nüfuzu meselesi olur. </p>
<p class="calibre1">Hüseyin Bey işinde köy ağalığı ile küçük memurluk da birbirine karışıyor. Ben Hüseyin Beyi dinlerken o vergi kâtiplerini, malmemurlarını, belediye azalarını sanki karşımda gördüm, Hüseyin Bey hesabına korktum. Dinledim. Bir yardım yapabileceğimden değil, bir kitap okur gibi, bir resme bakar gibi. Yalnız Hüseyin Beyin hikâyesi uzadıkça gördüm ki Hasan Beyin içi sıkılmaya başladı, suratı uzadı, gözleri süzüldü. Bunu görünce Hasan Beye bir azizlik olmak için Hüseyin Beye sözünü daha uzatacak sualler sormaya başladım! </p>
<p class="calibre1">Hüseyin Beyin her zaman yanında taşıdığı, kara kaplı üç büyük defter var; bu defterlerde bu on senelik davanın ne kadar arzuhalleri, layihaları, itirazları, hüküm suretleri, derkenarları, kararlan, müzekkereleri, ne bileyim daha neleri varsa hepsi yazılmış. Hüseyin Bey birini dinler görünce bunları da okumaya başlıyor. Bu dava için ne sözler geçmiş ise bunların da hepsi hatırında. Bir yerini eğer unutursa biraz yukardan başlayıp onu da tamamlıyor. </p>
<p class="calibre1">78 </p>
<p class="calibre1">Hasan Beyin esnemekten çeneleri yarılacak! Ben gülmemek için kendimi zor tutuyorum. Benim uykum açıldı. Söz uzadıkça uzuyor, ben sordukça daha çok dallanıyor, günlerle sürecek gibi görünüyordu. Yemek zamanı geldi geçti, en sonunda Hasan Bey dayanamadı. </p>
<p class="calibre1">- Bana baksana, dedi, senin hikâyen çok sürdü, benim karnım acıktı! Kısa kes şunu da gidelim, bunun da belki işi vardır. </p>
<p class="calibre1">- Yok, benim bir işim yok, dedim, bugün cuma! Bu söz üzerine Hasan Bey bir zaman daha sustu. Bu işleri anlatmak Hüseyin Beyde hastalık olmuş, başladı mı bitiremiyor. Söyledikçe söyleyeceği geliyor. Düşüp bayılıncaya kadar </p>
<p class="calibre1">söyleyecek. Hele biraz da biri sorarsa! Hasan Bey gene dayanamadı: </p>
<p class="calibre1">- Beeey yoldaşım, amma da uzun oldu be, kes şunu bir yerinde. Dinleyende de iştah kalsın arkadaş! Sen bana bu kadar uzun anlatmadındı. Hadi kalk gidelim. </p>
<p class="calibre1">- Canım Hasan Bey niye sabırsızlanıyorsun? Bir şeyi dinledik, bari sonunu alalım. </p>
<p class="calibre1">- Ne sonunu alacaksın? İşte almışlar tarlaları elinden, sırtına da bir kara sürmüşler, isyan etti demişler. Anlayacağın hepsi bu, daha ne olacak! Orada kalsaymış kaza kurşunu ile de giderdi cennete. Kaçmış gelmiş. Anlayacağın hepsi bu. </p>
<p class="calibre1">- Ben ne bileyim, sen "Dinle" dedin, şimdi de dinleme diyorsun! </p>
<p class="calibre1">- Dinle dedim ama bunun bu kadar uzun söyleyeceğini bilir miyim? Bana da anlattıydı ama kısa söylüyordu, seni okumuş gördü de işi kökünden anlattı! </p>
<p class="calibre1">Onlar gittikten sonra aynaya baktım, benim de kulaklarım kızarmış. </p>
<p class="calibre1">Hüseyin Beye acıdım. Bu adama ne demeli? Böyle </p>
<p class="calibre1">79 </p>
<p class="calibre1">uğraşa uğraşa günün birinde kendini anlatır, işini kurtarır mı? Eğer </p>
<p class="calibre1">kurtarabilirse ona, "Çalış" demeli, arka vermeli. Eğer çıkaramazsa boş yere dağılıp, çoluk çocuğunu dağıtıp gidecek. "Vazgeç, şimdiye kadar uğraştın olmadı, bırak çek başka yere git" demeli. Bilmiyorum ki! Kendisi bugüne kadar asıl davayı anlatamamış, ancak benim anlatılacağını ummadığım birkaç yerlerini de anlatabilmiş, kendini kurtardığı yerler de olmuş. Belki günün birinde bir adam çıkar, işi kavrar, bunu kurtarır! </p>
<p class="calibre1">Hüseyin Beyi bu işte didinmeye, uğraşmaya teşvik eden şeylerden biri mezhebi,- </p>
<p class="calibre1">öteki de kendini çok haklı görmesi, hakkın yerini bulacağına inanmasıdır. Her gün dilinde bu sözler dolaşıyor. </p>
<p class="calibre1">- Bir haktır, diyorum, hak yerde kalmaz, ortaya çıkar diyorum. Hak yolunda çalışmak sevaptır. Benim hakkım olduğunu bir gün herkes görecek; o zaman isterlerse hepsi onların olsun. Ben mal âşıklısı değilim. Bana vali, "Geç" dedi, bir sözle geçtim. Gene de "Haklısın ama bırak" desinler bırakayım. Yoksa hakkımdır, bırakmam. Bu memleket boş değil, elbet bir gün beni anlayacak biri çıkar, diyor. </p>
<p class="calibre1">On yıl bir insan aklını fikrini bir işe verir, varını yoğunu bu uğura korsa elbet biraz şaşırır. Hüseyin Beyde de bu şaşkınlık var. Çok söylemesi bu şaşkınlıktan. Hasan Beye söyledim, </p>
<p class="calibre1">- Sen bu adamı buldun getirdin, bari biraz da avut, buna bir iş bul. Bu kendini avutmazsa çıldırır. Hele bunu Hâki maki ortaya alırlarsa düpedüz deli olur, dedim. </p>
<p class="calibre1">Bir gün Faika'nın odasında Faika'nın kaynanasını yalnız bulmuş, dertleşmekten tutturup bir iki saat anlatmış, şimdi kadın, biraz da dost olduktan sonra ona, </p>
<p class="calibre1">- Aman yavruuum, diyor, ben de çok söylerim, ama </p>
<p class="calibre1">80 </p>
<p class="calibre1">senin gibi değil. Sen söylerken benim yüreğim daralıyor! </p>
<p class="calibre1">- Ne yapalım valde hanım, bu bir haktır, biz bunu kimseye söylemeyelim mi? </p>
<p class="calibre1">- Hak olup da ne olacak? Dağ başında tarla değil mi? Bari bir bağ, bostan olsaydı! Bu kadar nefes tükettiğine değmez. </p>
<p class="calibre1">- Ne yapalım? Bizim geçinmemiz de o yüzden olmuş. </p>
<p class="calibre1">- Tarlanın üstünde, "Hüseyin Beyin geçinmesi bu yüzden" diye yazılmamış ya! </p>
<p class="calibre1">İstanbul'da bir dükkânın olsa beyler gibi geçinirsin. Hem de İstanbul gibi bir yerde oturmuş olursun, bu dağ başından kurtulursun. </p>
<p class="calibre1">Pek az zaman sonra Hüseyin Beyi kimseler dinlemez oldu. Yalnız yeni verilecek arzuhalleri Ayaşlı, Hasan Bey üçü oturup aralarında konuşuyorlar. </p>
<p class="calibre1">Bu konuşmaların faydası da oldu, bir kararı bozdurdular. </p>
<p class="calibre1">Ayaşlı, Hüseyin Bey kadar bilgili adam değildir ama, görüşleri ondan çok keskindir. Bu iş eğer Ayaşlının başına gelseydi, o kendini ezdirmezdi, bir yolunu bulur, işin içinden kolayca çıkardı. Şimdi bir dönüm noktası gelince hemen üçü oturup konuşuyorlar, sonra Hüseyin Bey gidip çalışıyor. </p>
<p class="calibre1">Eve Hasan Beyle Hüseyin Bey ikisi beraber gelirler. Hüseyin Bey arkada, bir adım geride, elinde aldıkları akşam lokması, dem, eve gelir hazırlar, pişirir, içer, yer, keyiflerine bakarlar. Hüseyin Bey, Ayaşlının odasına, mutfağa, Hasan Beyin odasına tıpkı bir tekkeye hizmet eder gibi hizmet eder. Hasan Beyi de bir baba gibi sayar. </p>
<p class="calibre1">81 </p>
<p class="calibre1">Akşam yemeğine Doktor Fahri'ye gitmiştim. Yemekten sonra onu hastaya </p>
<p class="calibre1">götürdüler. Yalnız kaldım. Biraz bekledim, kitapları karıştırdım, doktor gelmedi. </p>
<p class="calibre1">Eve döndüm. </p>
<p class="calibre1">Bizim dairemiz her vakit sesli, gürültülüdür; yalnız bu gece bana sessiz geldi. </p>
<p class="calibre1">Mutfağa doğru gittim, Halide viski bardaklarını yıkayıp hazırlıyordu. </p>
<p class="calibre1">- Sen eve gitmemişsin, dedim. </p>
<p class="calibre1">- Gitmedim, Turan Hanımın hizmetçisi hastalanmış, onun yerine bakıyorum. </p>
<p class="calibre1">- Sen gece gündüz işlemeye dayanabilir misin? </p>
<p class="calibre1">- Ben artık işi bırakıyorum, dedi. </p>
<p class="calibre1">- Ne demek? </p>
<p class="calibre1">- Ya, sizin haberiniz yok, Rasim geldi, bir oda tutacak. Çocuk doğuncaya kadar da bakacak. </p>
<p class="calibre1">- Yaaa, gözün aydın! Herifi yola getirdin demek! </p>
<p class="calibre1">- Aman yere batsın... Onu kandıracağım! O alsın çocuğunu benim başımdan da... </p>
<p class="calibre1">- Vazgeç bu kafadan. Seni nikâh etsin. </p>
<p class="calibre1">- Beni nikâh edecek! Buldun adamını. Ben ona güvenmem ki. </p>
<p class="calibre1">- Niçin güvenmiyorsun? Bak oda tutacak diyorsun! </p>
<p class="calibre1">- Oda tutsun, ona inanır mıyım? Yarın beni iki çocukla sokak ortasında bırakır giderse? </p>
<p class="calibre1">- Bırakacak olsa şimdi bırakırdı, bak çocuğunu nasıl arıyor! </p>
<p class="calibre1">- Hah aradı! Benim edepsizliğime bereket. Korkmasın da bak... </p>
<p class="calibre1">- İyi ya, bugün nasıl korkutuyorsan o gün de korkutursun. </p>
<p class="calibre1">82 </p>
<p class="calibre1">- Öyle karılık kocalık olur mu? Hep ben onun arkasından mı koşacağım? </p>
<p class="calibre1">- Uzun etme, bir oğlan bulmuşsun, kendini ona yamamaya bak. t </p>
<p class="calibre1">- Hah, ona yalvaracağım... O bana yalvarsın. </p>
<p class="calibre1">- Onun karnında çocuk yok! Halide karnına bir yumruk attı. </p>
<p class="calibre1">- Ne yapıyorsun, deli misin, dedim. </p>
<p class="calibre1">- Geberemedi ki kurtulayım, dedi, hayırlı bir şey olsa şimdiye kadar ölürdü. </p>
<p class="calibre1">- Ben senin gibi hain ana görmedim, dedim. </p>
<p class="calibre1">- Çocuk senin karnında değil de sana öyle gelir, dedi. </p>
<p class="calibre1">Halide'den korktum. Bu deliyi kızdırmaya gelmez, kendini de öldürür. </p>
<p class="calibre1">- Kimler var, diye sordum. </p>
<p class="calibre1">Ayaşlı köye gitmiş, yarın gelecekmiş. Hüseyin Bey yatmış, Hasan Bey dışarda imiş. Abdülkerim'Ie karısı da çıkmışlar, daha gelmemişler. Faika'nın başı ağnyormuş, kaynanası da İstanbul'dan tanıdıkları varmış onlara gece yatısına gitmiş. </p>
<p class="calibre1">- Turan Hanımın odasında kimler var? </p>
<p class="calibre1">- Kimse yok, İskender Bey orada, o bunak orada. Ben de Turan'ın odasına gittim. </p>
<p class="calibre1">Turan'la İskender </p>
<p class="calibre1">bezik oynuyorlar, Hâki ile Şefik Bey de konuşuyorlardı. Beni görünce Turan yanına çağırdı. </p>
<p class="calibre1">- Nasılsın, dedi. İki gündür seni göremiyorum. </p>
<p class="calibre1">- Erken çıkıyorum, dedim. </p>
<p class="calibre1">- Benim başım ağrıyor, dedi. Kocasını göstererek: </p>
<p class="calibre1">- Bu delinin yüzünden. </p>
<p class="calibre1">- Niçin? Ne olmuş, diye sordum. </p>
<p class="calibre1">83 </p>
<p class="calibre1">Hâki söze karıştı: </p>
<p class="calibre1">- Bunların hiçbiri benimle oyun oynayamazlar, kaybedeceklerini anladılar mı hemen mızıkçılığa başlarlar. Baş mızıkçı da Turan'dır. </p>
<p class="calibre1">Turan Hanım bana, </p>
<p class="calibre1">- İskender Beyin bir tanıdığı imiş, bize getirdi, kendi halinde, efendiden bir adam. Oyun oynayalım dedik, bir kişi noksan. Onlar bunu bilmiyorlar, "oyuna girsin" dediler. O efendi ne güzel oynuyor. Bu bırakmaz ki! Gene deliliği tuttu. </p>
<p class="calibre1">Bir de "Vü" öğrenmiş; adam baktı ki ciddi bir oyun değil, bıraktı gitti. </p>
<p class="calibre1">- Gitmeyeydi, oyunda kaybetmiyordu ya, diye Hâki söze karıştı, yalnız benden kırk lira para aldı. </p>
<p class="calibre1">- Evet, bundan da kırk lira aldı. İş parada değil, oyun piç oldu, bunun yüzünden. </p>
<p class="calibre1">Hâki sırıttı: </p>
<p class="calibre1">- Klasik oynamıyorum diye söylüyorsun değil mi? Oynamam! </p>
<p class="calibre1">- Evet, zaten her işin kübik! </p>
<p class="calibre1">- Hiç kübik değil. Bu tabiidir. </p>
<p class="calibre1">- Ah o seni askere alanlara ne diyeyim! Hâki bana, </p>
<p class="calibre1">- Gördün mü, bak benim oyunumdan hepsi nasıl korkuyorlar? </p>
<p class="calibre1">Turan bana, </p>
<p class="calibre1">- Sözlerine bak, bunları inanarak söylüyor, dedi, böylesine akıllı, aklı başında adam denir mi? Ben Don Kişot diyorum da kızıyor. </p>
<p class="calibre1">- Kızarım ya! Anlamıyorsun. Ben karıştım, </p>
<p class="calibre1">- İyi ama Hâki Bey, dedim, görüyorsun ki senin usulün anlaşılmıyor, oyun yarım kalıyor. </p>
<p class="calibre1">84 </p>
<p class="calibre1">- Onlar kaçıyorlar. Ben onları yenik sayarım. </p>
<p class="calibre1">- Yenik ya, ama parayı da onlar kazanmış bulunuyorlar! Değil mi? Gel bak, gel şuraya otur, seninle konuşalım. , </p>
<p class="calibre1">Hâki'yi bir köşeye çekip onunla çene yarışı yapmak istiyordum, çünkü bu adamla münakaşa etmek hoşuma gider. Karısı bırakmadı, </p>
<p class="calibre1">- Olmaz, dedi, onunla konuşulur mu? Hem sen benim şansımsın! Oyun </p>
<p class="calibre1">oynarken yanımda oturacaksın. </p>
<p class="calibre1">Hâki bir münakaşa kapısı açıldığına sevinmişti. Tu-ran'a: </p>
<p class="calibre1">- Bırak yahu, herkesi inhisar altına mı alıyorsun? </p>
<p class="calibre1">- Sen karışma, otur yerine! Başkasına anlat. Bak Şefik Bey orada! </p>
<p class="calibre1">- Onu da kandırırım diye korkuyorsun! </p>
<p class="calibre1">- Delilik adamdan adama geçer derler, korksam da hakkım yok mu? </p>
<p class="calibre1">Hâki bana anlatmaya başladı: </p>
<p class="calibre1">- Ben oyuna başladım mı hücum ederim. Kâğıt var yok aldırma. Beş dediler mi, on. Bir kere karşımdakileri sersemleştirinciye kadar. Sonra hepsi kaçar. </p>
<p class="calibre1">- Bu usul ile hiç kazandın mı? </p>
<p class="calibre1">- Oynamıyorlar ki! Oyunu bırakıyorlar. Turan Hanım kocasına, </p>
<p class="calibre1">- Beni şaşırtıyorsun, git yerine otur, diye bağırdı. Bana da, </p>
<p class="calibre1">- Ne yüz veriyorsun buna, diye darıldı. </p>
<p class="calibre1">Hâki gitti, gene Şefik Beyin yanına oturdu. Çene yarıştırmazsa canı sıkılıp somurtuyor. Biraz böyle sessiz oturduktan sonra beş oyunu bir parti, partisi bir liraya tavla oynamaya kalkıştılar. İlkin Hâki partisi beş liraya oynamak istiyordu. Şefik Bey razı olmadı. Epey çekiştik-85 </p>
<p class="calibre1">ten sonra sonunda bir liraya anlaştılar. Bu sefer de Hâki şart koştu. </p>
<p class="calibre1">- Pul çalmak var, tutulmak yok. Tutuldun mu alırım lirayı. Eksik, artık oynamak var, tutulmaca yok. Yakalanırsan lira gene gider. Anladın mı? Zar tutarsan tut. </p>
<p class="calibre1">Razı mısın? </p>
<p class="calibre1">- Razıyım! </p>
<p class="calibre1">- Çık lirayı! </p>
<p class="calibre1">- Dur canım oynayalım, kaçak değiliz ya! </p>
<p class="calibre1">- Yooo, ona hiç gelmem. Bak ben parayı veriyorum, sen de çık bakalım </p>
<p class="calibre1">güverteye! </p>
<p class="calibre1">Şefik Bey koynunu koltuğunu epey aradıktan sonra yeleğinin iç cebinden bir lira çıkarıp bana verdi. </p>
<p class="calibre1">Turan da bezik oynuyor, hem de onlara kulak misafiri oluyormuş. </p>
<p class="calibre1">- Şimdi kavga başlar, dedi. </p>
<p class="calibre1">Daha ilk oyunda Şefik Bey bir fazla oynamış. </p>
<p class="calibre1">- Fazla oynadın, ver lirayı! </p>
<p class="calibre1">- Ne fazlası canım, say bakalım fazla mı? </p>
<p class="calibre1">- Say. </p>
<p class="calibre1">Saydılar, tamam geldi. Hâki mızıklanacak oldu: </p>
<p class="calibre1">- Sen nereden kalktın? Yooo, sen şeş ayağında idin. </p>
<p class="calibre1">- Neden şeş ayağı canım, ben bu pulları daha yeni oynuyorum. </p>
<p class="calibre1">Hâki haksız çıktı, gene oynamaya başladılar. Bu sefer Turan Hanım, </p>
<p class="calibre1">- Hâki, pulları yavaş vur, beynimde ötüyor. Yoksa ikinizi de dışarı atarım, dedi. </p>
<p class="calibre1">- Buna da mı kâhyalık? Tavla da mı oynamayacağız? </p>
<p class="calibre1">- Adam gibi oyna. Herkes nasıl oynuyorsa! </p>
<p class="calibre1">86 </p>
<p class="calibre1">- Artık ama çok oluyorsun. Sen önündeki oyuna bak. Yeniliyorsun galiba? </p>
<p class="calibre1">Karşısındakinin pulunu kırmak sırası geldi mi Hâ-ki'nin gözleri büsbütün kayıyor, deli gibi, pulu vuruyor, oynarken ayağa kalkıyor, ensesini kaşıyor, bağırıyor. Karşısındaki Şefik Bey, suratını sarkıtmış, sanki uyur gibi oynuyordu. </p>
<p class="calibre1">Hâki iki yaptı, Şefik Bey üç; yeni oyuna başlayacakları sırada İffet Hanımla kocası geldiler. Yemeğe, oradan da sinemaya gitmişler. Abdülkerim sinemada uyumuş, karısı da ona kızmış, yarıda bırakmış çıkmışlar. Abdülkerim diyor ki: </p>
<p class="calibre1">- Bunda kızacak ne var? Yemeği fazla yemişim uyku bastı! Ne olur? </p>
<p class="calibre1">- Sessiz uyuşa neyse, mükemmel horluyor. Herkes bize bakıyor. Yanımızda ecnebiler var, onlardan utandım. Dürtüyorum da bana darılıyor! </p>
<p class="calibre1">Turan Hanım dedi ki: </p>
<p class="calibre1">- Oyuna oturunca onun gözleri açılır. </p>
<p class="calibre1">Onlar dördü, Turan, İskender, İffet Hanımla kocası oyuna oturdular, biraz sonra Cevat'la Orhan geldi. </p>
<p class="calibre1">Ben bu gençlerin ikisini de Turan Hanımın odasında tanıdım. Cevat ince, uzun boylu, sinirli, sarı gözlü, sert bakışlı, otuz yaşlarında kadar bir adamdır. </p>
<p class="calibre1">Burada bazı şirketlerin vekilliğini ediyor. Hemen her gün Turan'a uğrar. Sanki çokçası bizleri görmeye gelir. Turan'la çok konuşmazlar. Ben onların oturup konuştuklarını görmedim. Turan'a oyuncular getirir. Her milletten, her kılıktan adamlar. Bunları nerede bulur? Cevat kendisi oyun oynamaz. Turan'a bu hizmeti para için yaptığını sanmam. Kendi kazancı yolunda bir adamdır. Turan'a tutukluğu mu var? Belki! </p>
<p class="calibre1">87 </p>
<p class="calibre1">Onunla birlikte gelen Orhan'a gelince, yeni yetişmelerden, bir sigorta şirketi müdürünün dalkavuğu, arkadaşı diye tanılır. Kendisi de o şirkette memurdur. </p>
<p class="calibre1">Yaşı, çok olsa, yirmi üç, yirmi iki. Tıknaz, kara, gür saçlı, gür kaşlı, boyundan çok enine irileşen bir gençtir. Her zaman her yerde kara ceket, yelek, çizgili pantolon, parlak iskarpin giyer. </p>
<p class="calibre1">Orhan arasıra Turan Hanımın odasına uğrar, oynar. Kendisi şen olduğundan nereye gitse istenir, herkes ondan hoşlanır. </p>
<p class="calibre1">Yeni gelenler, ilkin İffet Hanımın yanına sokuldular. Bu sokuluş arıların bal alacak çiçeği tanıyıp sokulmalarına benzer. İffet Hanım da onları görünce şenleşti, öfkesi kalmadı. Cevat daha sokulgan, daha yaltak görünüyordu. Belli ki çiçeğin olgunlaşmasını kolluyor! </p>
<p class="calibre1">İffet Hanım oyuna oturunca Cevat'la Orhan tavla oynayanların başına gelip alaya başladılar. Şefik Bey kazanıyor, Hâki caymak için yer arıyordu. Hâki dedi ki: </p>
<p class="calibre1">- Bana bak, bunlar oyuna karışırlarsa ben oyunu bırakırım. </p>
<p class="calibre1">- Onlar karışırlarsa benim kabahatim ne? Ben tanımam, paraları alırım. </p>
<p class="calibre1">- Yen de al. Karışmasınlar. </p>
<p class="calibre1">- Yeniyorum ya, zaten oyun benim! </p>
<p class="calibre1">- Neden? Daha dur bakalım, bir oyunun daha var. </p>
<p class="calibre1">- Hangi bir oyun? Bununla beş. </p>
<p class="calibre1">Beştir, dörttür, tanırsın, tanımam derken Hâki oyunu bıraktı, bana, </p>
<p class="calibre1">- Ver benim paramı, diye asılmaya başladı. </p>
<p class="calibre1">- Vermem, dedim. </p>
<p class="calibre1">Bir yandan bu kavga sürerken bir yandan da Orhan, </p>
<p class="calibre1">88 </p>
<p class="calibre1">Şefik Beyin saat kösteğinde asılı, altından, ufak pergel ile gönyeyi görmüş, </p>
<p class="calibre1">- Vay sen mason musun? Bana masonların nasıl kardeş olduklarını anlat, demeye başladı. </p>
<p class="calibre1">Cevat, Şefik Beyin karşısına geçmiş, </p>
<p class="calibre1">- Şefik Bey, Şefik Bey, bana baksana canım, diyor, kendince mason işareti veriyor. </p>
<p class="calibre1">- Böyle mi? Ha? Böyle mi? Orhan: </p>
<p class="calibre1">- Şefik Bey, ver elini, bak ben de masonum. Hâki: </p>
<p class="calibre1">- Şefik Bey, ben de masonum; ikimiz de aziz arkadaş oluyoruz. Haksızlık etme paralar benimdir. Yoksa seni mahfele şikâyet ederim, meşrikiazam seni yakar. </p>
<p class="calibre1">Cevat: </p>
<p class="calibre1">- Şefik Bey "Tübülkayijn" ne demektir? Ha? Söylesene canım? Bizi meraktan öldürecek misin?! </p>
<p class="calibre1">Orhan Cevat'a: </p>
<p class="calibre1">- İşittin mi, bizim Karagöz de mason oldu! </p>
<p class="calibre1">- Yok canım! Babalıktan üstatlığa mı? </p>
<p class="calibre1">- Vallah görme, kırıldım gülmekten. Daha söyleyecek, ama muavinden </p>
<p class="calibre1">korkuyor. </p>
<p class="calibre1">- Niye? </p>
<p class="calibre1">- Muavin onu mason yapmış. "Ben derviş olduğum için erenler bana yabancı gelmedi" diyor. Gözlerini bağlamışlar, kılıç şakırdatmışlar, kolluklar, önlükler, teşkilat sorma! Karagöze sual sormuşlar, "Heyecandayım, cevap veremem efendilerim" demiş. "E, sahi heyecanda miydin?" dedim. "Erenler maskenin altından kim çıkacak nasıl bilirim, heyecandayım dedim çok memnun </p>
<p class="calibre1">olmuşlar!" </p>
<p class="calibre1">diyor. </p>
<p class="calibre1">Cevat, Şefik Beye sordu: </p>
<p class="calibre1">- Şefik Bey, senin rütben nedir? </p>
<p class="calibre1">89 </p>
<p class="calibre1">Şefik Bey, Hâki'nin bir sualine cevap vermeye çalışıyordu: </p>
<p class="calibre1">- Ben mason değilim, yavrum! </p>
<p class="calibre1">- Huuu, yahu Şefik Bey, senin rütben nedir? </p>
<p class="calibre1">Şefik Bey hangisine cevap vereceğini, lakırdı yetiştireceğini şaşırmış, bana diyor ki: </p>
<p class="calibre1">- Vazgeçtim, şu benim lirayı olsun ver, ben gideyim. En sonunda Turan bağırdı, </p>
<p class="calibre1">- Bırakın adamı canım ne istiyorsunuz, dedi. Ben iki lirayı Şefik Beye verdim, kendini odadan dar attı. </p>
<p class="calibre1">Bir gece gene biz bize Turan Hanımın odasında oturuyorduk, ansızın Orhan iki misafir beyle geldi. Misafirlerin kılık kıyafetleri, tavırları, odadakilere, bunların oyuncu olmadıkları, hatırlı adamlar oldukları kanaatini vermiş olacak ki, daha onlar ayakta, oturmak için yer ararlarken Ayaşlı, Hasan Bey, Abdülkerim, Hâki odadan sıvıştılar. Onların arasında ben de çıktım. Odada yalnız İskender, Şefik Bey, bir de hanımlarla yeni gelenler kaldı. </p>
<p class="calibre1">Bu gelenlerden biri, kısaca boylu, temiz yüzlü, temiz giyinmiş, kırk yaşlarında kadar bir bey. Daha kapı önünde göründüğü zaman uyanık gözleriyle odada kimler olduğunu süzdü. Beni bankada, müdürün yanında görmüş olacak ki, bir an gözlerinin üzerimde kaldığını gördüm. Biraz sarhoş gibi duruyordu. </p>
<p class="calibre1">Arkasındaki bey, orta boylu, tıknaz, esmer, sevimli, akıllı yüzlü bir bey. İkisi de kapıdan girmeden odaya kısaca ancak her şeyi görmek isteyerek baktılar. Bu erkek kalabalığından hiç hoşnut kal-90 </p>
<p class="calibre1">mamış göründüler. Turan'a baktım, bir saniye bile şaşır-madı, misafirlerine emniyet verecek surette güldü. Sonra biz erkekler odadan boşandık, karıları beylere bıraktık. Niçin kaçtık? Ben niçin orada bulundum? Niçin kaçtım? Kendi kendime o kadar utandım, o kadar kızdım ki, odama döndükten sonra divanın üstüne uzandım deli gibi yastıkları ısırmaya başladım. Bu beyleri getiren Orhan kapıyı vurmaya bile lüzum görmedi. Niçin bu apartıma-nın kapısı kapanmıyor? </p>
<p class="calibre1">Önüne gelen açıp giriyor. Beni gördüler, tanıdılar. Bunu anladıktan sonra artık ben odadan çıkmamalıydım. Sonuna kadar birlikte kalmalıydım. Benim bu evde oturduğumu eğer sorup öğrendilerse daha kötü. Başka yerde otururken buraya onlar gibi eğlenmeye gelmiş olabilirim, sonra onları görünce de bir saygı yaparak kaçabilirdim. Bu evde oturunca, bu beyler eğlenmeye bizim eve gelmiş </p>
<p class="calibre1">oluyorlar. İlkin Ayaşlıya bir çatmak ister. Sonra da Turan'a... </p>
<p class="calibre1">Benimle birlikte Turan'ın odasından kaçanlar Ayaşlı-nın odasına toplanmışlardı. </p>
<p class="calibre1">Oraya gittim. Tavlaya oturmuşlardı. Ayaşlıya dedim ki: </p>
<p class="calibre1">- Niçin İbrahim Efendi bu bizim dairenin kapısı böyle gece gündüz açık durur, rast gelen kapıyı vurmadan içeri girer, istediği odanın da kapısını vurmaya bile lüzum görmez? Bu ne iştir? Sen buna razı mısın? </p>
<p class="calibre1">Ben kim bilir ne ters bir suratla söyledim ki, Ayaşlı-nın da yüzü bozuldu. Hepsi durdular. Ayaşlı, </p>
<p class="calibre1">- Doğru, dedi, kapatalım. </p>
<p class="calibre1">- Sonra benim aklım ermedi. Biz gelenleri orada yalnız bırakıp dışarı çıktık. </p>
<p class="calibre1">Eğer bu gelenler oyun için geldiler sanıyorsan yanılıyorsun. Bunlar sulantıya geldiler. İçerde senin kızın var, bunun da karısı. Hadi biz geldik, siz niye geldiniz? </p>
<p class="calibre1">91 </p>
<p class="calibre1">Hâki'ye sordum: </p>
<p class="calibre1">- Bu gelenler senin tanıdığın mı? </p>
<p class="calibre1">- Görmüşüm belki, ama kim olduklarını bilmiyorum. </p>
<p class="calibre1">-E? </p>
<p class="calibre1">- Hakkınız var, dedi. </p>
<p class="calibre1">Bu kadar söyledim, odama döndüm. Benden sonra Hâki ile Ayaşlı içeri </p>
<p class="calibre1">gitmişler. </p>
<p class="calibre1">Abdülkerim yerinden kımıldamamış. </p>
<p class="calibre1">Ertesi günü Hasan Bey odama geldi. </p>
<p class="calibre1">- Ben gittikten sonra ne oldu, diye sordum. </p>
<p class="calibre1">- Haki ile Ayaşlı gittiler, Abdülkerim hiç aldırmadı, çok pişkin beeey! dedi. </p>
<p class="calibre1">Senden sonra ben de söyledim, "Karın içerde be, ne duruyorsun, sen de gitsene" </p>
<p class="calibre1">dedim, "İşte onlar gittiler ya" diyor. Hâki ile Ayaşlı gidince gelenler de anlamışlar, çok kalmadılar, gittiler. </p>
<p class="calibre1">- Duydum, ben uyumamıştım. Onlar terbiyeli adamlar, kabahat onlarda değil o hergelede. Alacağı olsun. Bunlara da bu kapıyı kapamayı öğreteceğim. </p>
<p class="calibre1">- Ama yoldaşım, ben sana bir şey diyeyim mi? Bunlar hepsi tırhallı bir halli. </p>
<p class="calibre1">Hah işte o kadar. Ben bunların karılarından da bir şey anlamadım. Haber aldın mı geçen gece burada birinin üç yüz lirasını almışlar? </p>
<p class="calibre1">- Kim almış? </p>
<p class="calibre1">- Kumarda be! Kim alacak, işte bunlar. Baş kumarcı o karı, İskender. </p>
<p class="calibre1">- Kimden duydun? </p>
<p class="calibre1">- Kocakarı söyledi. </p>
<p class="calibre1">- Bakalım doğru mu? </p>
<p class="calibre1">- Bilmem. Bana kalsa doğrudur. </p>
<p class="calibre1">- Benim de kocakarıyı gözüm tutmaz da! </p>
<p class="calibre1">- Benim tutar mı? Benim de tutmaz, ama söyledikle- </p>
<p class="calibre1">92 </p>
<p class="calibre1">ri bunlara yakışıyor. Baksana, kimseyi bulamazlarsa birbirini yoluyorlar. </p>
<p class="calibre1">- Ayaşlı bu işlere ne diyor? </p>
<p class="calibre1">- O da ortak. Herifin üç yüz lirasını aldıkları gece o da orada imiş. </p>
<p class="calibre1">- Ben onu kabadayı bir adama benzetirdim. </p>
<p class="calibre1">- Kabadayılığına kabadayıdır kerata, ona sözüm yok. Herifin birinin buna borcu varmış, geldi herif bana yalvardı, faizini veremeyecekmiş, kendine söyledim, </p>
<p class="calibre1">"Geç bunun faizinden" dedim, bir sözle, "Geçtim" dedi. Bugünde kim kime bağışlar? Sonra da baksan kumarcıdır, beş para için ortalığın ciğerini söker. </p>
<p class="calibre1">Anlaşılmaz ki bunların işi! </p>
<p class="calibre1">- İskender de kumarcı. Fabrikatörüm diyordu ya, şimdi gece gündüz kumarda. </p>
<p class="calibre1">Hiç fabrikanın lakırdısı yok. </p>
<p class="calibre1">- Yok, o iki Yanyalı bulmuş, onlardan biraz para çekmiş. Avrupa'dan makine getirtiyormuş. Dün ben istasyondaydım, İskender de heriflerden birini geçiriyordu, konuştuk. </p>
<p class="calibre1">- Ya, o dolap da ayrıca dönüyor desene! </p>
<p class="calibre1">- E, babanın da ağzına bakılırsa İskender, Şefik Beyden epey para çekmiş. Bir-iki bin lira kadar tırtıkladı galiba... </p>
<p class="calibre1">- Şefik Beyde para olduğuna inanırım, amma para verdiğine pek aklım ermez! </p>
<p class="calibre1">- Verir, verir... Onda marifet çok! Senin bildiğin ayna değil o. Onların içyüzünü Allah bilir. </p>
<p class="calibre1">- Biz bunları tanıyorduk, pekâlâ rahatımız da burada iyiydi, bu İskender geldi, bizi karmakarışık etti. </p>
<p class="calibre1">Hasan Bey biraz durduktan sonra gülümsedi, dedi ki: </p>
<p class="calibre1">93 </p>
<p class="calibre1">- Neyse aşnam, sana o kadar da kötü olmadı! Karı bir içim su... Genç de... </p>
<p class="calibre1">Anlarsın ya... Sende de gözü </p>
<p class="calibre1">var. </p>
<p class="calibre1">- Kim? Turan mı? Ha! O işi de pek iyi anlayamadık ya... Karı mı erkeğe sulanır, erkek mi karıya? </p>
<p class="calibre1">- Bu zamanda sen ne arıyorsun? Görmüyor musun sokaktan adam çeviriyorlar. </p>
<p class="calibre1">Çoğa varmaz, erkekleri dağa kaldıracaklar! </p>
<p class="calibre1">- Biliyor musun, benim ona da içim sıkılıyor. Utanıyorum. </p>
<p class="calibre1">- E, utan sen gayri, bak elâlemin evladı dinlerse! </p>
<p class="calibre1">- Dinler, ne olacak bırakır kaçarım. </p>
<p class="calibre1">- Hiç de kaçmam! Neye kaçıyor muşum? Kahbe-nin ırzını saklamak bana mı kaldı. </p>
<p class="calibre1">- Bilmem, benim hoşuma gitmez. Riya yapmak istemem, karı fena karı değil, ben de melek değilim ama, böyle kocasının gözü önünde, doğrusu utanırım! </p>
<p class="calibre1">Bana ayıp geliyor... </p>
<p class="calibre1">- Kocası razı olduktan sonra sana söz düşmez; herifin haberi olmasa o zaman sana ağır olur. Karı kocasına aldırmıyor, kocası da karısına bakmıyor!.. Karı, baksana senin dolayından karıların ayaklarını nasıl kesti! </p>
<p class="calibre1">- Nasıl kesti, anlamadım? </p>
<p class="calibre1">- Kesti ya, bak Faika eskisi gibi sana sokuluyor mu? Bu karı olmasaydı Faika sana yapışacaktı. </p>
<p class="calibre1">- Bilmem, belki! </p>
<p class="calibre1">- Faika gizlemiyor ki, kaynanasının yanında, Ayaşh-nın yanında, herkesin yanında söylüyor. Senin sesine âşık olmuş! </p>
<p class="calibre1">- Ben türkü bilmem, şarkı söylemem, benim sesimi nerede duymuş? </p>
<p class="calibre1">- Konuşma sesine be! </p>
<p class="calibre1">94 </p>
<p class="calibre1">- Bu da güzel... </p>
<p class="calibre1">Hasan Bey gittikten sonra kendi kendime düşündüm: Doğru, Faika benimle başladığı gibi yürümedi. Ablası da sokulmadı. .• </p>
<p class="calibre1">Bunları Turan mı kaçırdı? Acaba ne dedi de kaçırdı? Hasan Beyin dediklerinin doğru olduğunu sanmam, çünkü Turan'la benim aramda bir şey yok. Turan'ı ilk gördüğüm gün bunu anlamayı kurdum. </p>
<p class="calibre1">O gün Turan'ı göremedim! O gece gene Turan Hanımın misafirleri varmış. </p>
<p class="calibre1">Ancak bu </p>
<p class="calibre1">misafirler kadınlı erkekli gelmiş, tanıdıklar. Gene oyuna da başlanılmış ama, aileler arasında oynandığı gibi ufak oyun. Ben İskender'in odasında </p>
<p class="calibre1">toplananların yanlarına gittim. Ben daha oturmadan Turan oraya geldi. </p>
<p class="calibre1">- Bizim odaya gelsene, bak ne söyleyeceğim, diye beni kolumdan tutup koridora çıkardı ve, </p>
<p class="calibre1">- Akşam çok çirkin bir şey oldu, değil mi, dedi. </p>
<p class="calibre1">- Çok çirkin, o Orhan'a kızdım. Kapıyı vurmak insanlığını bile göstermiyor. </p>
<p class="calibre1">- Sorma. Ben de Cevat'a kızdım, Orhan'ın bize ayağını alıştıran odur. </p>
<p class="calibre1">- Ben, bu kapıyı kapalı tutmalarını söyledim. Gelen hiç olmazsa kapı çalar, izin alır. Burası Başoğlu'nun hanından farksız! </p>
<p class="calibre1">- Onlar gelince, siz odadan kaçtınız? </p>
<p class="calibre1">- Sinir meselesi! Bana çok çirkin göründü. Bu adamların oraya ne için getirildikleri meydanda. Sonra sizin de bu harekete düşmeniz, bana ağır geldi. </p>
<p class="calibre1">Orada kalıp, bir kavga çıkarmak da vardı. </p>
<p class="calibre1">- Ben Hâki ile Babanın geldiklerini görünce anladım. Ben Haki'yi de Babayı da tanırım. İkisinin de karın-95 </p>
<p class="calibre1">lan geniştir. Hâki bir kere olsun beni kıskanmamıştır. Sen de biraz çok mu kıskançsın? </p>
<p class="calibre1">Turan bu sözü söylerken elimi sıktı. </p>
<p class="calibre1">- Belki, dedim, ama bu dün geceki daha çok bir kabalık ve haksızlık </p>
<p class="calibre1">kızgınlığıydı sanırım. </p>
<p class="calibre1">- Çok haklısın, dedi, Cevat'la haber yolladım, bir daha Orhan'ı eve almayacağım. </p>
<p class="calibre1">O beni bilir. Gelirse kapıdan çeviririm. </p>
<p class="calibre1">Turan bunları söyledi, ama içimde onun misafirleri görünce dudaklarında beliren gülümsemenin verdiği çirkin mana silinmemiş kaldı. Belki onları görünce oyuncu sandı, sevindi, belki birdenbire işi kavrayamadı. Çünkü sonradan da anladım ki, Turan işi kumarcılıktan yukarı çıkarmak ve işin rengini değiştirmek istemez. Bu düşüncelerle beraber gene Turan'ın o gülümsemesini hoş görmem. </p>
<p class="calibre1">Bundan sonra bizim dairenin kapısı açık kalmadı, bir hayli zamanlar da Turan'ın odasına, kumarcı da olsa o biçimsiz adamlar gelmediler. </p>
<p class="calibre1">14 </p>
<p class="calibre1">Halide gidiyor; geldi benim elimi öptü, ağladı. Ben de onun yüzünden öptüm, okşadım, para verdim, onu avutacak iyi sözler söyledim, gitti. Arkasından acıdım. Kimse yarın ne olacağını bilmez, ama bu zavallılar büsbütün karanlığa saplanmış, gidiyorlar. Ne olacak, herif bunu alacak mı? Çocuk ne olacak? Bu çocuğa bakabilir mi? Halide'nin sözüne bakılırsa sevgilisi olan adamın daha kendisi çocuk, Halide buna güvenemiyor, hakkı yok mu? Ne ise! Bakalım sonu ne çıkar? </p>
<p class="calibre1">96 </p>
<p class="calibre1">Halide gitti, yerine bir ihtiyar kadın buldular. Başı kara başörtülü, etekleri entarisinin kuşağına kaldırılmış, bez parçasından çorap bağları görünür, Raife Hanım adında kırklık, kırk beşlik bir kadın. İstanbullu imiş. Fai-ka'nın kaynanasının bir başka türlüsü... Sessiz, iyi bir kadın görünürse de açgözlü, dedikoducu bir kadın olduğu çok az zamanda anlaşıldı. Daha geldiği gün bizim evde dedikodu edecek neler varsa hepsini öğrenmiş. Dedikoduya bile başlamış: Şefik Beye Halide'yi çekiştirmiş, Fai-ka'nın kaynanası da işitmiş, kendisinden sormuş: </p>
<p class="calibre1">- Ayol Raife Hanım sen Halide'yi tanıyor musun? </p>
<p class="calibre1">- A hiç tanımaz olur muyum, Kudrettin birahanesinde garsondu. </p>
<p class="calibre1">- Bilmediğin şeyi söyleme, günahtır. Hiç de garson değildi! </p>
<p class="calibre1">- Aaaa, vallahi garsondu-? ben bilmez miyim! Kime isterseniz soralım. </p>
<p class="calibre1">- Hadi, hadi..". İşine bak, bildiğin bilmediğin şeylere karışma. </p>
<p class="calibre1">Kocakarı suratı asınca Raife de yelkenleri suya indirir: </p>
<p class="calibre1">- Benim bildiğim Halide garsondu. Herkes bilir. Bu başka Halide ise onu bilmem. </p>
<p class="calibre1">Ertesi gün de gider Şefik Beye der ki: </p>
<p class="calibre1">- Faika'nın kaynanası Halide'yi okutmuş, senin üstüne yollamıştır. Ben kendi lakırdısından anladım. Eğer böyle değilse, bana da Raife demesinler. </p>
<p class="calibre1">Bereket versin Şefik Bey yerinden kımıldar adam değildir. Hele Halide evden gittikten sonra ona vız gelir. </p>
<p class="calibre1">Geldiğinin ikinci günü Raife, güveysi için, benden bankada bir iş istedi. </p>
<p class="calibre1">97 </p>
<p class="calibre1">- Ben senin güveyini tanımıyorum. Bankada da iş yoktur, dedim. </p>
<p class="calibre1">Bana güveysini anlatmaya, iyi adam olduğunu söylemeye başladı. Raife'nin iki kızı varmış, biri evli, biri de daha evde imiş. Güveysi posta müvezziliği ederken arkası yoktur diye işten çıkarmışlar. Şimdi otelin birinde kapıcılık ediyormuş. Ayda aldığı para yirmi lira... Geçinemiyorlarmış. Bizim bankada hademelere kırk lira veri-yorlarmış. </p>
<p class="calibre1">- Allah sizi daha âlâ etsin inşallah, ölünceye kadar duacı olurum. Altı çocukları var. Ne üstte var, ne başta... Şimdi hatırlı bir yerden bir arkası olmazsa kimseye bir iş vermiyorlar. Bizim mahallede tahsildar Arif Bey var, ona gitmiş, o demiş ki: "Bir ağır yerden basarsanız, hemen alırlar." Bizim sizden başka kimimiz var, Allah uzun ömürler versin. </p>
<p class="calibre1">Hiç aldırmadım. Bu kadın bilmeyerek beni, kızdırıyor. İş istemek ayıp değildir. </p>
<p class="calibre1">Onun hatırını kırmak istemiyorum. Kendimi bu kadına anlatmanın bir yolunu bulamadım. Susmak hepsinden iyi... Söyledi, söyledi, kendince diller döktü, hiç cevap almadan çıktı, gitti. </p>
<p class="calibre1">İki gün sonra, işten gelmiştim, Raife geldi, sırıtarak eğer izin verirsem kızının gelip benim eteğimi öpeceğini söyledi. </p>
<p class="calibre1">- Niçin eteğimi öpecek? Ne var, dedim. </p>
<p class="calibre1">. Biraz durdu, anlamadı, sonra biraz sıkılarak, </p>
<p class="calibre1">- Ben söyledim de... Eteğinizi öpecek, dedi. </p>
<p class="calibre1">- Etek öpecekse gelmesin, ben hoşlanmam, öpmez, adam gibi gelirse gelsin, dedim. </p>
<p class="calibre1">Anlamadı, yalnız gelsin sözüne bakarak gitti, kızını yolladı. Bu kadın otuz yaşlarında olmalı. Yüzüne bolca pudra sürmüş, kaşlarını aldırmış, dudaklarını vişne, tırnaklarını narçiçeği rengine boyamış, başına mavi tül bağlamış, arkasına nohut renginde bir manto, ayaklarına kırmızı iskarpinler giymişti. Ben bunu sokakta görseydim şoförlerle yarenlik eden hanımlardan sanırdım. Ayd,a yirmi liraya kapıcılık eden bir adamın karısına benzemiyordu. </p>
<p class="calibre1">Geldi, eski modaya göre bir temenna etti, sonra da elini uzattı. Kendisine bir sandalye gösterdim. </p>
<p class="calibre1">- Buyurunuz, dedim. Oturdu. </p>
<p class="calibre1">- Nasılsınız, diye sordum. Birkaç söz mırıldandı, anlamadım. Daha ne </p>
<p class="calibre1">söyleyeyim, </p>
<p class="calibre1">diye düşündüm. </p>
<p class="calibre1">- Beni görmek istemişsiniz, dedim. </p>
<p class="calibre1">Utandı, sesini çıkarmadı. Ben ayakta duruyordum, o oturuyordu. Bu hanım sigara içer mi? Parmaklarına baktım, içiyor. Sigara verdim, yaktı. Bu hanım ne söylemek istiyorsa söylese de gitse. Raife Hanım kızını bana tanıtmakla epeyce bir iş yaptığını sanıyor. Bu kıyafette kızını çok şık, çok güzel buluyor! Misafirim hanım bir söz söylemiyor. Bu geliş, bir iş istemeye gelişe de hiç benzemiyor! </p>
<p class="calibre1">Tanışmaya, dostluk etmeye gelmiş olmasın! </p>
<p class="calibre1">Konuşmak da ister. Ne söylemeli? </p>
<p class="calibre1">- Siz evlisiniz değil mi, dedim. </p>
<p class="calibre1">- Evet, dedi. </p>
<p class="calibre1">- Erkeğiniz burada postanede çalışıyormuş... Gene: </p>
<p class="calibre1">-Evet... </p>
<p class="calibre1">- Sonra neden çıkardılar? </p>
<p class="calibre1">- Memleketine gitti. Orada eski karısından bir kızı var da, onu kocaya verecekti, sonra geldiği zaman işe almadılar. </p>
<p class="calibre1">- Hımmmm... E şimdi? </p>
<p class="calibre1">98 </p>
<p class="calibre1">99 </p>
<p class="calibre1">- Şimdi kapıcılık ediyor. Annem onu bankaya koyunuz diye söylemiş size. Ben bilmem, girerse girsin. Ben sizden şey isteyecektim... </p>
<p class="calibre1">- Ne isteyecektin? </p>
<p class="calibre1">- Şey diyordum, ben diyordum ki, beni bir işe koşanız! </p>
<p class="calibre1">- Ne gibi işe? </p>
<p class="calibre1">- Şimdi her yerde kadınlar çalışıyorlar. Bizim oturduğumuz mahallede kaç hanım varsa hepsinin işi var. Dairelere gidiyorlar. </p>
<p class="calibre1">- E, giderler ya! </p>
<p class="calibre1">- Ben daktilo olmak istiyorum. </p>
<p class="calibre1">- Ha, güzel! Makinede çalıştın mı? </p>
<p class="calibre1">- Çalışmadım ama, çabuk öğrenirim. İrfan Hanım bana makinesini verecek. </p>
<p class="calibre1">- Yeni yazıyı biliyorsun elbette? </p>
<p class="calibre1">- Biliyorum. Gazeteleri okurum. Yazamıyorum ama, makine ile olsa yazarım. </p>
<p class="calibre1">- E, pekâlâ, sen makineye çalış, öğren, yazmaya başla, sonra bakalım, bir yer açılırsa imtihan verir, girersin. </p>
<p class="calibre1">- Siz söyleseniz, imtihansız almazlar mı? Onlar beni alsınlar, ben öğrenirim. </p>
<p class="calibre1">- Ben söylesem de almazlar ya, ama ben de söylemem. </p>
<p class="calibre1">Durdu. Biraz düşündükten sonra, </p>
<p class="calibre1">- İltiması olanları alıyorlar, dedi. Herkes söylüyor! Hayır almazlar diyemedim. </p>
<p class="calibre1">- Bilmem, dedim belki alıyorlar. Ben senin istediğin gibi iltimas edemem. </p>
<p class="calibre1">Elimden gelmez. Sorarsın, kimler böyle iltimas ediyorlarsa, onlara gidersin. </p>
<p class="calibre1">Başkalarına yaptıkları gibi sana da yaparlar. Ben sana yardım ederim ama, bir kere makineyi güzelce öğrenmeli... Sonra </p>
<p class="calibre1">100 </p>
<p class="calibre1">bir şey daha var: Sen çalışırım diyorsun ama, annenin söylediğine bakılırsa, beş-</p>
<p class="calibre1">altı çocuğun var. Bunlarla nasıl çalışırsın. </p>
<p class="calibre1">- Annem bakar, evde kız kardeşim var, o bakar. Ben çalışırım. </p>
<p class="calibre1">- Eh, iyi. İlkin makine ile yazmaya başlamalı. </p>
<p class="calibre1">- Belki başka iş de olsa yaparım. Benim için sizin bankada bir iş bulunmaz mı? </p>
<p class="calibre1">- Nasıl iş? </p>
<p class="calibre1">- Ben bilmiyorum ki... Aylığı olsun! O kadar kadın orada çalışıyor! </p>
<p class="calibre1">Durdum. "Sizin bankada benim gibisi hiç yok mu?" dese, var. Hizmetçilik ediyorlar. Ya razı olur da "Beni hizmetçi yazdır" derse, ben onu da yapamam. </p>
<p class="calibre1">Dedim ki: </p>
<p class="calibre1">- Var bizim bankada bir sürü hanımlar, ama bunların birtakımları kâtiplik ediyorlar. Birtakımı da daktilo, kalanları da hizmetçi. </p>
<p class="calibre1">- Ben daktilo olmak istiyorum, ama imtihansız gireyim diyorum. Eğer siz isterseniz beni korsunuz. </p>
<p class="calibre1">- Ben onu ne yapabilirim, ne de yaparım. </p>
<p class="calibre1">- Benim için yapınız ne olur? </p>
<p class="calibre1">- Olmaz, kimse için yapmadım ki sizin için de yapayım. </p>
<p class="calibre1">Ah, ne olurdu bu kadına diyebilseydim ki, "Ne ben yaparım, ne de başkası yapabilir." Denilmiyor. Ben yalnız kendi payıma söyledim. </p>
<p class="calibre1">Kadın sustu, sıkıldı, ben de sıkıldım. Düşündüm: "Acaba ben bu kadının işini yapabilir miyim?" Bu, daktiloluk bilse de gene yapamam. Benim yaradılışımda yok. </p>
<p class="calibre1">Kadın kalkıp gitsin diye bekledim. Kalkmıyor. Ben </p>
<p class="calibre1">101 </p>
<p class="calibre1">odada enine uzununa geziniyorum. On dakika, on beş dakika geçti. Ben lakırdı açmaktan korkuyorum, kadın belki gece yarılarına kadar oturacak. Bana öyle geliyor ki, umudunu kesip gitmek ona güç geliyor. Kendisinin güzel olmadığını, benim, "onu sevmediğimi düşünüyor. Sanıyor ki eğer daha genç, daha güzel olsaydı yapardım! Gitmediğinin en başlıca sebebi budur. Bir aralık ona baktım, gülümseyerek yüzüme baktı. Her erkek bunun çağırmak olduğunu pek çabuk anlar. Korktum. Bu kadın böyle şeylere alışmışa benziyor. </p>
<p class="calibre1">Bereket versin Hasan Bey odaya geldi. O gelince kadın kalktı gitti. Raife Hanımın bana verdiği işkence bununla bitti sanmayınız. Birkaç gün sonra da küçük kızını getirdi. Bir cuma günü odamda oturuyordum, kapı vuruldu. "Gel" </p>
<p class="calibre1">dedim, içeri yirmi yaşlarında kadar cılızca, yüzünde yalnız bir gençlik parlaklığından başka hoşa gidecek hiçbir güzelliği olmayan bir kız girdi. Ben onu yalnız geldi sandım. Yerimden kımıldamayarak, </p>
<p class="calibre1">- Kimi istiyorsun kızım, dedim. </p>
<p class="calibre1">- Sizi istiyorum. </p>
<p class="calibre1">- Beni mi? Ne yapacaksın? </p>
<p class="calibre1">- Hiç, elinizi öpecektim. </p>
<p class="calibre1">Elinizi öpecektim deyince anladım. </p>
<p class="calibre1">- Sakın sen de Raife Hanımın kızı olmayasın? dedim. </p>
<p class="calibre1">- Küçük kızıyım, dedi. </p>
<p class="calibre1">- Eh, gel otur bakalım. Geldi, oturdu. </p>
<p class="calibre1">- Senin adın ne? </p>
<p class="calibre1">- Hicret. </p>
<p class="calibre1">- Güzel! E sen ne iş yaparsın? Kız güldü. </p>
<p class="calibre1">102 </p>
<p class="calibre1">- Hiçbir iş yapmam, dedi. </p>
<p class="calibre1">- E, hiçbir iş yapamıyorsan bari bir kocaya var! </p>
<p class="calibre1">- Aaa! </p>
<p class="calibre1">- Öyle ya; zamanlar ince, boş durulacak günler mi? </p>
<p class="calibre1">- Ben koca istemiyorum. : </p>
<p class="calibre1">- Yaaa! Niçin? </p>
<p class="calibre1">- İstemiyorum, kocayı ne yapayım? </p>
<p class="calibre1">- Koca ne yapılır ben ne bileyim, herkes ne yapıyorsa sen de onu yaparsın! Ha? </p>
<p class="calibre1">Olmaz mı? </p>
<p class="calibre1">- Olmaz! </p>
<p class="calibre1">- Niçin olmuyormuş? Yapalım da bak nasıl olur! </p>
<p class="calibre1">- Ben size ablamın işini sormaya geldim. </p>
<p class="calibre1">- Ablanın işini mi? Hangi işini? </p>
<p class="calibre1">- O bilir, dedi. Parlak!.. </p>
<p class="calibre1">- Yavrum, senin ablan buraya geldi, bankaya daktilo olmak istediğini söyledi. </p>
<p class="calibre1">Ben de ona bu işi yapamayacağımı anlattım sandım. Anlamamış. Şimdi sen ona anlat ki, ben bu işi yapamam. Anladın mı? </p>
<p class="calibre1">- Niçin yapamayacaksınız, isterseniz pekâlâ yaparsınız. Biz öğrendik, İhsan Efendi Amcam anneme demiş ki, o isterse onun sözü bankada iki olmaz. Büyük adamlar bile sizin sözünüzden dışarı çıkamıyorlarmış. </p>
<p class="calibre1">- İhsan Efendi Amcan kimdir kızım? </p>
<p class="calibre1">- Komşumuz. </p>
<p class="calibre1">- Beni tanıyor mu? </p>
<p class="calibre1">- A, tanımaz olur mu? Sizi herkes tanıyor. </p>
<p class="calibre1">- Bunda bir yanlışlık olacak? Ben de kendimi tanırım ya! Sen İhsan Amcana bir daha bir iyice sorsan. Ben bankada kâtiplik ediyorum. Bu bir. İkincisi, ben böyle iş yapmam, şimdiye kadar da yapmadım. Bu lakırdıyı burada bitirelim, şimdi başka ne istersen konuşalım. </p>
<p class="calibre1">103 </p>
<p class="calibre1">- Yapsanız ne olur? Biz de fıkarayız. </p>
<p class="calibre1">- Orasına senin aklın ermez. Bitirelim dedim ya, sen ona bak, olmaz mı? Şimdi anlat bakalım sizin mahallede ne var ne yok. </p>
<p class="calibre1">- Ablam sizi çok sevmiş, merhametli bey, o benim işimi yapar, dedi. </p>
<p class="calibre1">- Ablana söyle bu işi yapamam, onun bildiği gibi merhametli de değilim. </p>
<p class="calibre1">Biraz daha konuştuktan sonra kızı savdık, anasını çağırdım. </p>
<p class="calibre1">- Sen Raife Hanım, dedim, bu genç kadınları, kızları buraya ne yollayıp duruyorsun? Sen kendin buradasın, bir söyleyeceğin varsa kendin söylersin. </p>
<p class="calibre1">- Ah kör olsun tabiatım, utanırım beyefendi. Rahmetli ölünceye kadar biz yabancı erkek yanına bile çıkamazdık. Fıkaralık, ne yapalım. Bizim de sizden başka kimimiz var? </p>
<p class="calibre1">- Güzel, ama biz de sizinle tanışalı dün bir bugün iki. Sen benim ne adam olduğumu nereden biliyorsun da bana kızlarını yolluyorsun? </p>
<p class="calibre1">- Kişizade olan yüzünden bellidir. Hem biz sizi biliyoruz. Sizin gibiler keşke bu memlekette çok olsa. </p>
<p class="calibre1">- Raife Hanım, sen bu lakırdıları bırak da şurada kendine bir lokma ekmek bulmuşsun, doğru dürüst çalış. Anladın mı? </p>
<p class="calibre1">Anlamadı. Bana komşularını yollamaya başladı. Büyük kızı geldi, güveysi geldi. </p>
<p class="calibre1">En sonunda Ayaşlıya söyledim: </p>
<p class="calibre1">- Buna söyle yakamı bıraksın, dedim. </p>
<p class="calibre1">Beni bıraktı, ama bu sefer de Hâki'ye balta oldu. Bana da darıldı. Hasan Beye demiş ki: </p>
<p class="calibre1">- Hiç öyle değildi, her istediğimi yapardı ya o Fai- </p>
<p class="calibre1">104 </p>
<p class="calibre1">ka'nın kaynanası olacak karıyı- görüyor musun? O beni fitledi, çocuğun da benden nevri döndü. </p>
<p class="calibre1">15 </p>
<p class="calibre1">Yılbaşında bankanın raporları, hesaplan için evde çalışıyorum. Bir gün, bir öğleüstü yemek yedim, divanın üstüne uzandım, dinleniyordum. Kapı vuruldu. </p>
<p class="calibre1">Turan, arkasında pijamasıyla odama geldi. Şaşırdım. Bu kıyafette onu hiç görmemiştim. Çok sade bir tavırla, </p>
<p class="calibre1">- Siz de acaba ince ağızlı bir pens, bir cımbız bulunur mu, dedi. Elime bir kıymık battı çıkaramıyorum. </p>
<p class="calibre1">- Bulunur, dedim. Siz buyurup oturmaz mısınız? </p>
<p class="calibre1">Bir sandalyeye ilişti. Ben bavulları, çantaları, dolapların içini aramaya başladım^biraz sonra da cımbızı buldum. </p>
<p class="calibre1">- Hani nereye battı? </p>
<p class="calibre1">- İşte. Gel şuraya aydınlığa gidelim. </p>
<p class="calibre1">Pencerenin Önüne gittik. Ben batan kıymığı görmeye hazırlanırken o elini çekti: </p>
<p class="calibre1">- İlkin şu kapının anahtarını çevir, dedi, beni burada böyle görmesinler, evde kimse yok, ama olsun. </p>
<p class="calibre1">Benim elim, ayağım titremeye başladı! Batan dikeni, yahut kıymığı </p>
<p class="calibre1">göremiyorum. Görsem de çıkaramayacağım, ellerim titriyor. O gülmemek için dudaklarını ısırıyor, büsbütün bana kendini yaklaştırıyor, batan dikeni göstereceğim diye saçlarını yüzüme sürüyor. Gülmemek için kendini tutarak, </p>
<p class="calibre1">- Elleriniz titriyor, dedi. </p>
<p class="calibre1">- Evet!.. </p>
<p class="calibre1">- Her zaman titrer mi? </p>
<p class="calibre1">105 </p>
<p class="calibre1">- Bilmem! Güldü. </p>
<p class="calibre1">- Titremez, demek? </p>
<p class="calibre1">- Unuttum, dedim. </p>
<p class="calibre1">- Yaa! </p>
<p class="calibre1">- Ben bu dikeni göremiyorum... </p>
<p class="calibre1">- Ben görüyorum, bak şurada! </p>
<p class="calibre1">- Yok öyle değil, gözlerim bulanıyor. Güldü, elini çekti. </p>
<p class="calibre1">- Sinirlendim, çıkaramayacaksın. Gel oturalım şuraya, biraz dinlen, dedi. </p>
<p class="calibre1">İki saat geçti. Kalktı, aynaya baktı, saçlarını düzeltti. </p>
<p class="calibre1">- Yüzüm kıpkırmızı. Ben artık odama gideyim, dedi. </p>
<p class="calibre1">- Kıymık gene acıtıyor mu?., diye alay ettim. </p>
<p class="calibre1">- Arsız... dedi, kalk kapıyı sen aç, bak dışarda kimse yoksa, ben geçeyim. </p>
<p class="calibre1">Gitti. Arkasından düşündüm: Demek böylesi de oluyormuş?! Yalnızlığında bu kadın ne utanmaz bir şey! </p>
<p class="calibre1">İnsanı çıldırtıyor ama, bir kadın için çok değil mi? Kadınlara utanmak yaraşıyor. </p>
<p class="calibre1">Ben Turan gibi çılgın kadın, ne ondan evvel, ne ondan sonra görmedim. </p>
<p class="calibre1">Turan'ın verdiği tatlı sarhoşluk daha üzerimde iken odanın kapısı vuruldu, Doktor Fahri geldi. Bankada beni aramış bulamayınca merak etmiş, eve gelmiş. </p>
<p class="calibre1">- Nen var, niçin çıkmadın, dedi. Masanın üstünde yatan kâğıtları gösterdim: </p>
<p class="calibre1">- Bunlar var, yılbaşına yetişecek, bankada olmuyor. </p>
<p class="calibre1">- Seni bugün aradığımın sebebi var. </p>
<p class="calibre1">- Nedir, dedim. </p>
<p class="calibre1">- Ben evde yokken, galiba sizin müdürün evinden telefon etmişler, beni çağırmışlar. Müdür hastaymış sanırım. Şimdi ben müdürün evine gideyim mi? </p>
<p class="calibre1">106 </p>
<p class="calibre1">- Telefon etmişler, seni istemişlerse, niye gitmedin? </p>
<p class="calibre1">- Ama iyi anlaşılmamış. Belki başka bankanın müdürüdür! </p>
<p class="calibre1">- E, telefonla soraydın. </p>
<p class="calibre1">- Ben sıkılırım! Sen sorar anlarsın. </p>
<p class="calibre1">- Ben senin gibi de hekim görmedim. </p>
<p class="calibre1">- İşte gör! </p>
<p class="calibre1">- İki gün evvel müdürün hastalığı yoktu. Dur, şimdi giyineyim, anlarız. </p>
<p class="calibre1">- Burada telefon yok mu? </p>
<p class="calibre1">- Var, ama alt katta. Dışardan anlarız. Giyinmeye başladım. Fahri'ye Turan avantürünü anlatmak istiyorum, dedim ki: </p>
<p class="calibre1">- Bugün de kimleri beklemiyorsam onlar geldiler! </p>
<p class="calibre1">- Niçin? Benden evvel gelenler mi oldu? </p>
<p class="calibre1">- Oldu ya, biraz evvel geleydin kapıyı kapalı bulacaktın!.. </p>
<p class="calibre1">- Hımmm! Kapıyı kapalı... Sana dişi kuşlar mı dadandı? </p>
<p class="calibre1">- Dadanacak mı, bilmem, ilk gelişi! </p>
<p class="calibre1">- Kimin? </p>
<p class="calibre1">- Hani sana anlattımdı ya! </p>
<p class="calibre1">- Haa! Demek ileri yürüdü... </p>
<p class="calibre1">- Hiç beklemiyordum. Bugün geliverdi! </p>
<p class="calibre1">- Hımm, kendi gelen! </p>
<p class="calibre1">- Amma biliyor musun, çok utanmaz! </p>
<p class="calibre1">- Ne demek? </p>
<p class="calibre1">- Utanmaz işte, sorma! </p>
<p class="calibre1">- Tuhaf şey... Cins demek. </p>
<p class="calibre1">- Bırak! </p>
<p class="calibre1">- Beni meraklandırmasana! </p>
<p class="calibre1">- Yok anlatmam. </p>
<p class="calibre1">107 </p>
<p class="calibre1">Anlatmam, dedim de, sonra yavaş yavaş her şeyi anlattım. </p>
<p class="calibre1">Biz Fahri ile konuşurken bankanın bir hademesi geldi. Müdür hastalanmış, Fahri'yi aramışlar, bulamamışlar, telefon da etmişler, cevap alamamışlar, bana haber gönderiyorlar ki, ben Fahri'yi bulup götüreyim. </p>
<p class="calibre1">Müdürü görünce, hastalığını Fahri'den evvel ben anladım; gülümsedim. Müdür de benim anladığımı anladı: </p>
<p class="calibre1">- Evet, dedi. Misafirler vardı, çokça kaçırdık! </p>
<p class="calibre1">Bizim müdür, kısa boyu, kat kat ensesi, yuvarlak gövdesi, çıplak, iri, yuvarlak kafası, pat burnu, ufacık, parlak gözleri ile çirkin, sevimli bir adamdır. </p>
<p class="calibre1">Yatakta çıplak boynu, göğsü ile büsbütün şişman görünüyordu. Müdür tez güler ve güldüğü zaman iki sıra inci dişleri görünür. Onu bu sevimli suratı ile görenler, sever ve saf bir adam sanırlar. Saf değildir. Anlamaz gibi görünür, karşısındakileri aldatır, genç arkadaşların ona alaylı gözü ile baktıklarını, çekemediklerini, eğlendiklerini bilir, hiç sesini çıkarmaz. Bu sessizliğine aldanmamali; sırasını getirmeyi bilir ve öç alır. Acımaz. Eski muavinini yanıltıp bankada şerefsiz eden odur. Bunu kimse ondan ummaz-dı, bugün de ummazlar. Muavin kendisi bile kabahati başkalarında bulur. </p>
<p class="calibre1">Kendisi banka işlerini iyi bilir. Bankanın işlerini bozmamak için kendi yerini bile tehlikeye koyarak karşı geldiği vardır. Tavsiye mektuplarına, hatırlı adamların iltimaslarına aldırmaz. Bu zamanda bir banka işletmenin bütün güçlüklerine göğüs verir, benim uykumu kaçıracak kadar çetin işleri gülerek karşılar. </p>
<p class="calibre1">Müdür bey boğazına çok düşkündür. Canı sıkılmış görürseniz, anlamalı ki, müdür istediği yemeği bulamamış, yahut bulduğu yemekten istediği kadar yiyememiş- </p>
<p class="calibre1">108 </p>
<p class="calibre1">tir. Hekimler onu haşlanmış ot ile beslemek istiyorlar. Bir gün hekimlerin bu dediklerini yapmaya mecbur kalırsa, banka müdürlüğü edemeyecek kadar </p>
<p class="calibre1">sıkılacak ve sinirlenecektir. </p>
<p class="calibre1">Fahri'yi ben müdüre yakında tanıttım. Yemek bahsinde Fahri ona demiş ki: </p>
<p class="calibre1">- Her yemekten yemelisiniz, yalnız çok yemeyiniz, içki de içerseniz az içiniz! </p>
<p class="calibre1">Şimdi Fahri'den başka doktora inanmıyor, her gittiği yerde onu söylüyor: </p>
<p class="calibre1">- Beni açlıktan, kansızlıktan öldüreceklerdi, diyor, bu gövde beslenmek istemez mi? </p>
<p class="calibre1">Fahri'den izin alalı, oturup güzelce karnını doyuruyor, karısı çok yediğini söyleyince de kızıyor: </p>
<p class="calibre1">- Ben yiyebileceğimin üçte birini yemedim, diyor. Yiyecek, içecek dolu bir,sofra başında, bizim müdür, </p>
<p class="calibre1">neşelenir, güler, söyler ve elinin uzanabildiği yerde ne bulursa siler, süpürür. </p>
<p class="calibre1">Müdür, birinden hoşlanır, yahut birine bir iyilik etmek isterse onu hemen bir akşam yemeğine çağırır. Bu gece, bizi de karısına akşam yemeğine alıkoydurdu. </p>
<p class="calibre1">Kaldık. </p>
<p class="calibre1">Bizim müdürü sevmeyen arkadaşlar, karısını büsbütün çekilmez buluyorlar. Ben ise bu kadını çekilmez ve sevimsiz bulmuyorum. Az çok okumuş, lakırdısı bol, yüreği temiz bir hanımdır. Yaşı otuz beş olmalı. Ev kadını, çocuklarının anası olmayı kendine yakıştırmış, genç görünmekten, süslenmekten, boyanmaktan kurtulmuş bir hanımdır. Balolara, eğlencelere gider, dans da eder, dedikodu yapmaktan da hoşlanır. Tanıdık kızlarına analık taslar: </p>
<p class="calibre1">- A vallahi Behiceciğim, yapmışsın, ama hiç yakıştı-ramamışsın, deyiverir. </p>
<p class="calibre1">- Aaaa, Meli, bak gene beni maskaraya çevirdin, </p>
<p class="calibre1">109 </p>
<p class="calibre1">ben sana demedim mi, şu dudaklarını boyadığın zaman beni öpme! der, kızları utandırır (eğer aldırırlarsa), herkesi de güldürür. </p>
<p class="calibre1">Çok hatırlı kimseler onunla teklifsiz konuşurlar, şa-kalaşırlar, dans ederler. </p>
<p class="calibre1">Bu gece yemekte, Fahri ile beni iki yanına aldı, lisede okuyan oğluyla, yeni yetişen ve babasına çok benzeyen kızını da bizim yanımıza oturttu. Bizden biraz sonra yemek odasına gelen yeğeni Melek Hanımı da karşısına aldı. </p>
<p class="calibre1">Bu Melek Hanım, yirmi yaşlarında kadar, uzun boylu, yakışıklı, pembe benizli, kızıl kumral saçlı, ağırbaşlı bir kız; ışık vurdukça saçlarının üstü, altın suyu sürülmüş gibi parlıyordu. </p>
<p class="calibre1">Yemeğe başlarken gözüm Fahri'ye ilişti. Gözden göze konuştuk. Bana, </p>
<p class="calibre1">- Nasıl kız? Eşini görmedim, demek istedi. </p>
<p class="calibre1">- Eh, kötü değil, dedim. </p>
<p class="calibre1">- Halt ediyorsun, çok az bulunur güzellerden, der gibi baktı. </p>
<p class="calibre1">Sofrada doktor var ya, söz hep hastalıklar üzerine olmaya başladı. Çocukların mekteplerinde iki kızıl hastası olmuş. Melek Hanımın anası hasta imiş, İstanbul'a götürmüşler. Başı dönüyormuş. Melek Hanım da söze karışınca Fahri büsbütün şaşaladı. Bu kız çok güzel kızlardan biri, ona söz yok. Ancak ne bileyim, sanki biraz çocuksu. </p>
<p class="calibre1">Fahri bayılacak, anasının hastalığını sordu, ona hastalıkları anlattı, kızı istediği kadar konuşturdu. Yemekten kalkarken mahzun mahzun yüzüme de baktı. </p>
<p class="calibre1">Sokakta kendisine dedim ki: </p>
<p class="calibre1">- Ne açgözlü şeysin be, kızı yiyecektin! </p>
<p class="calibre1">- Ben çokçası, senin hesabına baktım, dedi. </p>
<p class="calibre1">- Ne demek? Benim gözlerim yanımda değil mi? </p>
<p class="calibre1">110 </p>
<p class="calibre1">- Öyle değil, epeyi zaman var ki, sana kız arıyorum. </p>
<p class="calibre1">- Yaaaa, bu nereden çıktı? </p>
<p class="calibre1">- Bu oradan çıktı ki, bu şimdi oturduğun evden çık diyorum, çıkmıyorsun. Orada o karı seni haylazlaştıracak. Bana hiç hoş gelmiyor. </p>
<p class="calibre1">- Kim? Turan mı? Ben onu severim mi sanıyorsun? </p>
<p class="calibre1">- Sevmezsin, alışırsın, oğlum. </p>
<p class="calibre1">- Hiç alışmam, ben karının utangacından hoşlanırım. </p>
<p class="calibre1">- Öyleyse bu akşamki kızı al. Vallahi al. Hiç anladın mı? Ben evlenebilsem, ben alırdım. </p>
<p class="calibre1">- Ne oluyor da sen evlenemiyorsun, bana anlatsa-na? </p>
<p class="calibre1">- Uzun şimdi. Ben evlenemem, evlenirsem de iyi çamaşır yıkayan, yemek pişiren bir aşçı kadınla evlenirim. </p>
<p class="calibre1">- Hadi oradan, sen de... </p>
<p class="calibre1">Yol ayrımı gelmişti, Fahrj'den ayrıldım, arkamdan bağırıyordu: </p>
<p class="calibre1">- Bana bak, yarın gece bize gel, anladın mı? Vallahi seninle işim var, alay değil. </p>
<p class="calibre1">Hiç cevap vermedim. </p>
<p class="calibre1">Bizim apartımanın büyük kapısı önüne gelince Fuat'ı gördüm, otomobili hazırlamış, gidiyordu. </p>
<p class="calibre1">- Bu zamanda nereye, diye sordum. </p>
<p class="calibre1">- Bir cinayet olmuş da bizim beyi almaya gideceğim, dedi. </p>
<p class="calibre1">- Nasıl bir cinayet, diye sordum. </p>
<p class="calibre1">- Bilmem, bir şoförü vurmuşlar galiba... </p>
<p class="calibre1">Ondan ayrıldım, merdivenleri çıkarken Faika'nın ab-lasıyla karşı karşıya geldik. </p>
<p class="calibre1">Hemen yol verdim ve şapkamı çıkarıp selamladım. Sanki beni görmedi, hiç tanımadı, önümden geçti, gitti. Şaşırdım, bozuldum. Başına bir şey mi geldi? </p>
<p class="calibre1">Kız kardeşi ile mi kavga etti? Hemen yuka- </p>
<p class="calibre1">111 </p>
<p class="calibre1">rı çıktım, Faika'nın odasına gittim, içeride misafiri varmış. Kaynanası dışarı çağırdı: </p>
<p class="calibre1">- Gördün mü ablanın bana ettiğini, dedim. Gülerek, </p>
<p class="calibre1">- Ne yaptı, dedi. </p>
<p class="calibre1">- Şimdi merdivende rast geldim, selamladım, sanki hiç görmemiş gibi geçti, gitti. </p>
<p class="calibre1">- Yanlış olacak, dedi, ablam bugün gelmedi ki! Başka birine selam vermişsiniz! </p>
<p class="calibre1">- Ben ablanı tanımaz olur muyum, kızım! Gülerek: </p>
<p class="calibre1">- Hiç olmaz. Ablam burada değildi ki... </p>
<p class="calibre1">- E, ben bunamadım, Faika Hanım. </p>
<p class="calibre1">- Bahse girer misiniz? </p>
<p class="calibre1">- Girerim, buradaydı, şimdi buradan çıktı. </p>
<p class="calibre1">- Bu saatte! Dünyada olmaz. </p>
<p class="calibre1">Faika'nın kaynanası başını salladı ve ciddi bir sesle, </p>
<p class="calibre1">- Buradaydı, buradaydı, dedi. </p>
<p class="calibre1">Faika birdenbire düşündü, anlar gibi oldu, rengi biraz solarak, </p>
<p class="calibre1">- Belki gelmiş de misafir var, diye odaya girmemiştir! Kocakarı gene ağır bir sesle, </p>
<p class="calibre1">- Buradaydı, İskender'le konuşuyorlardı, dedi. </p>
<p class="calibre1">Ben de bozuldum, Faika da bozuldu, ikimiz de kıskandık. Ben hiçbir söz söylemeden odama döndüm. Bu kadın sanki benim sevgilimmiş gibi onu </p>
<p class="calibre1">kıskanıyorum. </p>
<p class="calibre1">16 </p>
<p class="calibre1">Bir yemeğine Ayaşlı, Abdülkerim'e yenilmiş. Kış, bir günü, hepimiz yemeği bir yerde yiyeceğiz. </p>
<p class="calibre1">Cuma</p>
<p class="calibre1">112 </p>
<p class="calibre1">Faika, kaynanası, Raife, Ayaşlı, Ayaşlının oğlu, hepsi mutfağa dolmuşlar, çalışıyorlar. Bütün odalar, koridor yanmış yağ kokuyor. Turan Hanımla, İffet Hanım daha odalarından çıkmamışlar. İskender'in odasına baktım, Hâki ile İskender tavla oynuyorlar. Abdülkerim de onlara bakıyor. Bana, </p>
<p class="calibre1">- Buyurun, dediler. </p>
<p class="calibre1">- Oturmayacağım, odaları dolaşıyorum, dedim. Faika'nın odasında Cevat, divanın üstüne uzanmış, </p>
<p class="calibre1">eline bir gazete almış okuyor. Onun karşısında Hüseyin Bey bir sandalyeye ilişmiş, gözlerini yere dikmiş, gene kendi işlerini anlatıyordu. Cevat arasıra odaya gelip gidenlerden Turan Hanımın kalkıp kalkmadığını soruyor ve </p>
<p class="calibre1">kalkmadığı haberini aldıkça, </p>
<p class="calibre1">- Rezalet, diyordu, yahu bu ne uykusu böyle. Kaldır-sanıza bu hanımı... Kadının kocası koca değildir ki, saçından tutup sürüklüye sürüklüye buraya getirsin. </p>
<p class="calibre1">Benim bir sürü işim var. </p>
<p class="calibre1">Cevat konuşurken Hüseyin Bey susuyor, o lakırdısını bitirince kaldığı yerden gene başlıyordu. Arada Cevat soruyor: </p>
<p class="calibre1">- Kim? İskân müdürü mü? </p>
<p class="calibre1">- Yok bizim nahiyenin müdürü. -E? </p>
<p class="calibre1">- Geldiler, gece "Evi arayacağız" dediler. "Arayınız" dedik. Ben yüzbaşıya "Ne oluyor?" diye sordum. "Onu sonra anlarsın" dedi. O gece de evde misafirler var, bizim amca oğulları gelmişler. Müdür giderken bana "Sen de bizimle beraber geleceksin" dedi. Onlar kapıdan çıkarken ben çıkmadım, çünkü vuracaklar biliyorum. Ben arka kapıdan köye indim. </p>
<p class="calibre1">Cevat sordu: </p>
<p class="calibre1">113 </p>
<p class="calibre1">- Kimi vuracaklar? Müdürü mü? </p>
<p class="calibre1">- Yok, beni vuracaklar. </p>
<p class="calibre1">- Ha anladım, sonra? </p>
<p class="calibre1">- Sonra, çocuklar at getirdiler, bindim, onlardan evvel vilayete vardım. </p>
<p class="calibre1">Bunları Cevat'ın dinlemeyeceğini, Hüseyin Beyi söyletip içinden alay ettiğini Hüseyin Bey bilmez mi? Pek güzel bilir ama söylememek elinde değil. Cevat sormuş. O da anlatıyor. Ben odaya girince sözünü kesmeyerek ayağa kalktı. </p>
<p class="calibre1">Cevat dirseğine dayanıp doğruldu, Turan Hanımı benden sordu: </p>
<p class="calibre1">- Daha odasından çıkmamış, dedim. </p>
<p class="calibre1">- Akşama kadar uyuyacak, böyle kadın olmaz ki! Biri de çıkıp da uyandırmıyor. </p>
<p class="calibre1">Bu Cevat'la şimdi biz ortak mı oluyoruz? </p>
<p class="calibre1">- İstiyorsan, gidip uyandırsana, dedim. </p>
<p class="calibre1">- Gitmem, bana kızgın, darılır, dedi. </p>
<p class="calibre1">İnanmalı mı? Bu dargınlık doğru bir şey olsa Cevat söylemezdi. Kim bilir ne dalgadır? </p>
<p class="calibre1">Aklıma geldi: Bu Turan Hanım, böyle bir oda içinde bu sıkıntılı yaşayışa katlanıp niçin oturuyor? Hiç olmazsa bir yerde iki oda tutar. Bilmem, benim için karanlık! </p>
<p class="calibre1">Faika'nın odasında Hüseyin Beyi dinler gibi biraz durduktan sonra çıktım. İffet Hanım elinde bir boş şişe ile banyo odasına girdi. Ayaşlının oğlu, iki koltuğunda iki kesekâğıdı ile dışardan geliyordu. Üstü başı kar olmuş. </p>
<p class="calibre1">Hasan Bey görünürde yok. Dışarı mı çıktı, diye düşündüm, sonra odasına baktım; gözlüğü burnunda, eğilmiş yazı yazıyor. </p>
<p class="calibre1">- Hayrola! Bu ne hamaratlık, ne yazıyorsun, dedim. </p>
<p class="calibre1">114 </p>
<p class="calibre1">- Kıza mektup yazıyorum, dedi. </p>
<p class="calibre1">- E ne acelesi, akşama daha bir yıl var, dedim. </p>
<p class="calibre1">- Acelesi yok ama, içim durmuyor. Bu işler bitmedi, orada da yapılacak işler bir âlem. Kız yalnız. "Ya gel, ya beni de aldır" diyor. Hakkı da var. </p>
<p class="calibre1">- Aldır buraya. </p>
<p class="calibre1">- Nereye aldırayım? Bu eve kız getirilir mi? Bir başka yer tutacak olsan ona da masraf dayanmaz. Orada iki hırtı bir pırtı var, kime bırakırsın? Bilmem şaşırdım. </p>
<p class="calibre1">Düşündüm, güç. "Eh biraz daha beklesin" demekten başka yolu yok. Ancak bu Hasan Beyin işleri ne zaman biter? </p>
<p class="calibre1">- Senin işler ne zaman biter, diye sordum. </p>
<p class="calibre1">- Bilmem ki, yazdılar işte! Komisyon... Vilayet ne cevap verecek? Yaptığımız yolun parasını da vermiyorlar. Bu yıl bütçesinde para yokmuş, gelecek yılın bütçesine koyacaklar, vereceklermiş. </p>
<p class="calibre1">- Böyle şey olur mu? Sen vilayete yazmadın mı? </p>
<p class="calibre1">- Yazdım, kaç kere. Bizim ortakların bir adamları var, valinin bir hemşerisini buldu, ona para adakladılar, yaptıracaklar. Vali o adamın hatırından çıkmaz, diyorlar. </p>
<p class="calibre1">- Ben anlamıyorum ki: Bunların sizinle şartları yok mu? </p>
<p class="calibre1">- Şartsız olur mu? Var elbette. </p>
<p class="calibre1">- E, gidin mahkemeye... </p>
<p class="calibre1">- Mahkemeye gidersek, para daha tez mi alınır? Evet doğru, iş uzayabilir. Ben sustum. Hasan Bey içini çekti: </p>
<p class="calibre1">- Ya, dedi, bunları kıza anlatsan olmaz, zaten içli kız, büsbütün içlenir. </p>
<p class="calibre1">Anlatmasan ne anlatırsın? </p>
<p class="calibre1">- Ben olsam, olduğu gibi yazarım, yazmazsan daha çok üzülür. </p>
<p class="calibre1">115 </p>
<p class="calibre1">- Vallah, şaşırdım kaldım. Pekâlâ kızı kocaya verdik ya, adam çıkmadı keratanın oğlu... Şu kızın bir hayırlı kısmeti çıksaydı, ben bu işlere metelik vermezdim, daha da iş alırdım. ¦ </p>
<p class="calibre1">- Ama Hasan Bey, Ayvalık'ta oturmakla da kırk yıl, | kızın kısmeti çıkmaz. \ </p>
<p class="calibre1">- O da haklı. İşte şu işten elimize toplu bir para geç- ¦; şeydi belki kızı da buraya aldırırdık. </p>
<p class="calibre1">- Eğer benim elimden bir iş gelirse ben yapayım, sen onu bana söylemelisin. </p>
<p class="calibre1">- Yok, Allah razı olsun, sen yapacağını yaptın. Gene de iktizası olursa ben sana söylerim. </p>
<p class="calibre1">- Sen, ben söylemeye sıkılıyorum ama, paraca da sıkılma. Ben bir başına bir adamım. </p>
<p class="calibre1">- Sağ ol. Şimdilik hele gidiyoruz, bakalım. Mektubunu yazsın diye Hasan Beyi yalnız bıraktım, </p>
<p class="calibre1">ben Ayaşlının odasına gittim. Sofralar kurulmuş, Cevat orada, Turan, Hâki, Faika, Şefik Bey oradalar konuşuyorlar. Dışarda buram buram kar yağıyor. Ben pencere önünde karlara bakan Turan ile Şefik Beyin yanlarına gittim. Cevat İffet Hanımla bir köşede konuşuyordu. Bir aralık İffet dışarı çıkınca Cevat da bizim yanımıza geldi ve Şefik Beye, </p>
<p class="calibre1">- Beyefendi, geçmiş olsun, dedi. </p>
<p class="calibre1">Şefik Bey anlamamış gibi onun yüzüne baktı. </p>
<p class="calibre1">- Neydi o akşamki hovardalık! Şefik Bey, </p>
<p class="calibre1">- Ne hovardalığı, diye sordu. </p>
<p class="calibre1">- Ne hovardalığı olacak, sarhoşluk hovardalığı. Yoksa sen farkında değil miydin? </p>
<p class="calibre1">- Akşam arkadaşlarla birkaç tane içtik! </p>
<p class="calibre1">116 </p>
<p class="calibre1">- Ne birkaç tanesi, ne beş-on tanesi... Seni eve kim getirdi? </p>
<p class="calibre1">- Ben geldim. </p>
<p class="calibre1">- Zor biraz! Sonra, o senin arkadaş beyler, senin şerefine bara da geldiler! Ben bile bir kadeh viskisini içtim! Hakkını helal et... </p>
<p class="calibre1">- Benim ne hakkım var? </p>
<p class="calibre1">- Ne hakkın olacak, paralar senin değil mi? </p>
<p class="calibre1">- Paralar neden benim oluyor? Ben Macar lokanta-sındaki içki paralarını verdim. </p>
<p class="calibre1">- Para cüzdanını ne yaptın? Onlara vermedin mi?.. </p>
<p class="calibre1">- Onlar mı almışlar? Ben düşürdüm sanıyordum. </p>
<p class="calibre1">- Sen kendin verdin. Onlar sana "Bara götür" diye asıldılar, senin gidecek halin yoktu, para keseni verdin, yakanı kurtardın. </p>
<p class="calibre1">- Ben vermedim, onlar çalmışlar. İsterim onlardan paralarımı. </p>
<p class="calibre1">- Tamam, şimdi yayan kaldın, Tatar ağası! Onlarda para ne gezer? Senin paraları bile birkaç saatin içinde ezdiler. </p>
<p class="calibre1">Uzaktan kulak misafiri olan Hâki de sokuldu. </p>
<p class="calibre1">- Ne olmuş, diye sordu. Cevat ona da anlattı. </p>
<p class="calibre1">- Ben, dedi, dün gece Macar lokantasına uğradım, baktım bu bey orada, yanında da bir sürü çoluk çocuk, bunu ortaya almışlar, alay gırla. Sonra ben çıktım, bir saat sonra geldim, Şefik Bey olmuş, masaya dayanmış, uyuyor. Bir aralık masanın altına da girmiş, çıkarmışlar. Arkadaşları da bunun olgunluğuna bakmıyorlar, "Bizi bara götür" diye asılıyorlar. Sonra ben gene çıktım, bara gittim, arkadaşları da oraya geldiler. Bundan paraları almışlar, har vurup harman savurdular. Şefik Beyin aşkına </p>
<p class="calibre1">117 </p>
<p class="calibre1">barı birbirine kattılar. Karılara "Yaşasın Şefik Bey!" diye bağırttılar! </p>
<p class="calibre1">Şefik Bey, kendi kendine söyler gibi, </p>
<p class="calibre1">- Ben cüzdanı düşürdüm sanıyordum, dedi. </p>
<p class="calibre1">- Hiç sanma yahu! Ben sana anlatıyorum. </p>
<p class="calibre1">- Cebimden almışlardır. </p>
<p class="calibre1">- Sen vermişsin. </p>
<p class="calibre1">- Vermedim. </p>
<p class="calibre1">- Sen kendini biliyor muydun? </p>
<p class="calibre1">Bu sırada odaya İskender geldi. Onun geldiğini görünce Şefik Bey sıkıldı, lakırdıyı karıştırmak istedi. Ancak Cevat ile Hâki sözü değiştirmediler ve Şefik Beyi daha fazla sarmaya başladılar. Turan istese onu kurtarabilirdi, o da aldırmadı. İskender sokuldu: </p>
<p class="calibre1">- Ne olmuş, diye sordu. </p>
<p class="calibre1">Ona da anlattılar, Şefik Bey İskender'in yüzüne bakarak, </p>
<p class="calibre1">- Vallah cüzdanda çok para yoktu, dedi. Cevat, </p>
<p class="calibre1">- Onlara yetti, dedi, hem onlara yetti de bize bile birkaç kadehi değdi... </p>
<p class="calibre1">- Yalan, vallahi içinde çok para yoktu, diye Şefik Bey İskender'in suratına baktı. </p>
<p class="calibre1">Sonra Ayaşlıdan öğrendim: İskender, Şefik Beyden o gün elli lira daha istemiş, Şefik Bey de o zamana kadar İskender'e epeyi para kaptırdığı için olacak ki, </p>
<p class="calibre1">"Yok" demiş. Bu sözde yalan çıkmamak için cüzdanda çok para olmadığına İskender'i kandırmak istiyormuş. </p>
<p class="calibre1">İskender de bu sözün üzerinde çok durulduğunu istemiyormuş gibi göründü. </p>
<p class="calibre1">Belki o da Şefik Beyle aralarındaki para işinin açığa çıkmasından korktu! Kim bilir? </p>
<p class="calibre1">Yemeğe de oturduktan sonra gene bu lakırdı edildi. </p>
<p class="calibre1">118 </p>
<p class="calibre1">Turan yemekte yanıma oturmuştu, benimle konuşmaya başladı: </p>
<p class="calibre1">- Yemekten sonra burada mısınız? diye sordu. </p>
<p class="calibre1">- Bugün cuma, gidecek bir yerim yok ki... dedim. </p>
<p class="calibre1">- Yok, dedi, sizin o meşhur doktorunuz vardır da.... Güldüm, </p>
<p class="calibre1">- Haa, Fahri, bilseniz ne tatlı insandır, dedim. </p>
<p class="calibre1">- Ben hasta olmadıkça doktorlarla konuşmaktan hoşlanmam, bana ilaç içer gibi gelir, dedi. </p>
<p class="calibre1">- Sizin gibi bir hanım tarafından kıskanılmak onun için ne şereftir, dedim. </p>
<p class="calibre1">- Onlara bu şerefi vermek bile istemezdim, dedi. </p>
<p class="calibre1">- Müsaade ediniz de bir gün Fahri'yi sizin yanınıza getireyim! </p>
<p class="calibre1">- Bunu bir hastalığım gününe getirelim, dedi. </p>
<p class="calibre1">- Öyle ise yalnız konuşmasından değil, muayenesinden de istifade olunur, dedim. </p>
<p class="calibre1">- Öyle ise, şimdi yemekten sonra gidip seninle karda gezeceğiz, dedi. </p>
<p class="calibre1">- Fahri'ye beş on para çıksın için ise bu kadarı fazla olur, dedim. </p>
<p class="calibre1">- Fahri'nizin değeri var, dedi. </p>
<p class="calibre1">Yemekten sonra kahveleri pencere önünde, karların yağışına bakarak içtikten biraz sonra Turan beni çağırdı: </p>
<p class="calibre1">- Azıcık gelir misiniz? </p>
<p class="calibre1">Gittim, odasına girdik, kapıyı kilitledi. </p>
<p class="calibre1">- Aman çok kötü olur, herkes bizi arar, Hâki Bey gelir, diye yalvardım. </p>
<p class="calibre1">- Sen ne korkuyorsun, bekâr adamsın, ben korkayım ki, evli kadınım, diyordu. </p>
<p class="calibre1">Yalvara yalvara bin güçlükle vazgeçirebildim. </p>
<p class="calibre1">- Öyle ise, gel karda gezeceğiz, dedi. </p>
<p class="calibre1">119 </p>
<p class="calibre1">- Hah, gezelim! </p>
<p class="calibre1">Faika'yı da çağırdı, üçümüz çıktık, tkisi türlü çılgınlıklar etmeye başladılar. </p>
<p class="calibre1">İkisi iki koluma asılıyorlar, karların katılaştığı yerde, kendilerini kaydırıp götürüyorlar. Enseme kar doldurdular, beni kar topuna tuttular, yoruluyorlar, gülmekten kesiliyorlar, soluk soluğa gelip boynuma sarılıyorlar. İkisi birden beni öpüyorlar. O zaman içimde bir tuhaf duygu: Kendimi bu kadınlardan kıskanıyorum, gibi. Daha çok Turan'dan kıskanıyorum! Beni sevecek kadın hesabına ki, o kadın bir gün benim karım olacak, bu kadınların yakınlıklarını istemiyorum. </p>
<p class="calibre1">Bir başka duygu: İkisi de koluma girdikleri zaman, Faika Turan'dan daha sıcak, onda sevgi daha çok. "Şu iki kadından hangisi seni daha çok sevebilir, hangisi senin gönlünü ısıtabilir?" diye sorsanız Faika'yı söyleyeceğim! </p>
<p class="calibre1">Bağlı köpekler gibi karda doyuncaya kadar oynadıktan sonra eve döndüler ve sıcak çaya sarıldılar. </p>
<p class="calibre1">17 </p>
<p class="calibre1">Bu dokuz oda içinde geçen ve beni artık usandırmaya başlayan bu yaşayış, kışın son günlerinde bir değişikliğe uğradı: Banka beni, bir işi anlamak ve bir rapor vermek için Adana'ya yolladı. Müdür beni yollamak istemiyor, bana merkezde birtakım hesaplar çıkartmak istiyordu. İdare Meclisi Reisi, müdürün bana inandığını bildiği için, sonra bir güçlük çıkarmasın diye beni yollamak için dayandı. </p>
<p class="calibre1">İki ay Adana, Mersin, Tarsus taraflarında kaldım. Dönüşte Ayaşlının dairesini biraz değişmiş buldum: O hiç sevmediğim hizmetçi Raife Hanım gitmiş, yerine aslı </p>
<p class="calibre1">120 </p>
<p class="calibre1">Girit muhacirlerinden olan Ziynet isminde kıvrak bir kız gelmiş. </p>
<p class="calibre1">Hüseyin Bey memleketine gitmiş. </p>
<p class="calibre1">Ayaşlıya sordum. </p>
<p class="calibre1">- Nasıl? Bari işi oldu mu, dedim. </p>
<p class="calibre1">- Olmadı, dedi, yalnız oraya yeni bir vali gitmiş, ona burada, bacanağından bir mektup alıverdik. Onunla gitti. </p>
<p class="calibre1">- Kendisini anlatabileceğini umar mısın, dedim. </p>
<p class="calibre1">- Ummam, dedi, bir yol onun sırtına bir kara sürmüşler, artık kendini zor anlatır. </p>
<p class="calibre1">Hüseyin Beyin odasını, harita fotoğrafçılığı eden Kasım Arif adında bir adamla arkadaşı tutmuşlar, sabah erken gidip akşam geç geliyorlarmış. </p>
<p class="calibre1">- Nasıl adamlar, diye sordum. </p>
<p class="calibre1">- Zararsız insanlar, dediler. </p>
<p class="calibre1">İffet Hanım hastalanmış, kocası onu İstanbul'a götürmüş, bırakıp dönecekmiş. </p>
<p class="calibre1">- Hastalığı ne imiş? Ayaşh, </p>
<p class="calibre1">- Bilmem, kadın hastalığı varmış, dedi. </p>
<p class="calibre1">Turan Hanım, İskender Bey, Şefik Bey yerlerinde, keyifleri de yerinde... </p>
<p class="calibre1">Bizim Hasan Bey yok, birkaç gün için İzmir'e gitmiş. </p>
<p class="calibre1">- İzmir'e niçin gitti, diye Ayaşlıdan sordum. </p>
<p class="calibre1">- Mübadele orada bir yer verecekmiş, dedi. </p>
<p class="calibre1">- Ayvalık'ta vermişlerdi ya? </p>
<p class="calibre1">- Ondan caymışlar, geri alıyorlarmış! </p>
<p class="calibre1">- Bu nasıl iş böyle? Samsun'da verdilerdi olmadı, geri aldılar, Ayvalık'ta verdiler, şimdi o da olmuyor, İzmir'de veriyorlar! </p>
<p class="calibre1">121 </p>
<p class="calibre1">- "İzmir'de vereceğiz" diyorlar ya, bakalım, onu da verecekler mi? Benim bildiğim onu da vermezler! </p>
<p class="calibre1">Hasan Beyin burada birlikte iş yaptığı ortaklar arasında bir ayrılık çıkmış, Hasan Beye de yazmışlar, Ayaşlı yakında geleceğini umuyor. </p>
<p class="calibre1">Faika'nın kaynanası evde yok, gene bir yere misafirliğe gitmiş olacak. Faika'nın da süngüsü düşük, neşesiz. </p>
<p class="calibre1">- Nen var senin? Gittim, geldim, seni bir neşesiz, biraz rengini soluk gördüm, dedim. </p>
<p class="calibre1">Birdenbire bozuldu, ağlayacaktı, hemen lakırdıyı değiştirdim. </p>
<p class="calibre1">- Beni nasıl buldunuz, dedim. </p>
<p class="calibre1">- Hem zayıflamışsınız, hem de kararmışsınız, dedi. </p>
<p class="calibre1">- Oraları bu mevsimde güzel yerler ama, bana yaramadı, dedim. </p>
<p class="calibre1">Bizim Fahri de beni biraz zayıflamış bulduğunu söyledi. Yol yorgunluğudur, diye kendi kendimi avuttum. Fahri, </p>
<p class="calibre1">- Sen kendine bakmıyorsun, ben seni evlendireceğim, hiç lakırdı istemem, dedi. </p>
<p class="calibre1">- Eksik olma, hiç sesimi çıkaracak değilim, sen hemen evlendirmene bak! </p>
<p class="calibre1">- O pis karıların yanına tıkılmışsın. Ne olur buraya gelsen, beraber otururuz. </p>
<p class="calibre1">Bana bak: Bir hafta bir dene! Gel burada birlikte oturalım, rahat etmezsen gene kendi sevgili odana gidersin. Ha? Olmaz mı? </p>
<p class="calibre1">- Olmaz. </p>
<p class="calibre1">- Niçin olmuyormuş? </p>
<p class="calibre1">- Olmaz, çünkü sen beni hekimce yaşatmak istersin, kaynana gibi her işime karışırsın, ben ona gelemem. </p>
<p class="calibre1">- Karışmam. Hiçbir işine karışmam. Oldu mu? İstediğin haltı et! </p>
<p class="calibre1">122 </p>
<p class="calibre1">I </p>
<p class="calibre1">- O zaman da sen artık Fahri olmazsın. Ben senden sıkılırım. </p>
<p class="calibre1">- Hiş, bana bak. Bak bu odanın öte yanı ayrı bir apartıman gibidir. İstersen benim yüzümü bile görmezsin. Benim derdim, sen o karılardan kurtulasın. </p>
<p class="calibre1">- O kanlar ama, o karıların nesi var? Bir bekâr adam onlardan daha iyilerini mi bulur? </p>
<p class="calibre1">- Sen o kadar bilirsin. </p>
<p class="calibre1">- Sen ne kadar bilirsin? </p>
<p class="calibre1">- Benim bildiğim odur ki, sen hemen o evden çıkmalısın? </p>
<p class="calibre1">- Söyle, Turan hasta mı? </p>
<p class="calibre1">- Turan'ı bilmem. </p>
<p class="calibre1">- Ötekiler bana vız gelir. </p>
<p class="calibre1">- Turan'ı da kim bilir? Hasta olmadığına elimizde senedimiz yok ya? </p>
<p class="calibre1">- Kuruntuya bakılmaz! Ötekilere bakma. Bu sabah Faika'ya "Zayıflamışsın" </p>
<p class="calibre1">dedim, az daha ağlayacaktı. Hastalık aldığı için olmalı. </p>
<p class="calibre1">- Hangisi o, şoförün karısı mı? Onlar karı-koca hasta. Behiç bakıyor. Allah cezasını versin, hepsi hasta! Sen niçin bu evden çıkmak istemiyorsun? Bu Turan seni baştan çıkardı! </p>
<p class="calibre1">- Bana bak, ben şimdi orada rahat oturuyorum, kolay kolay da oradan çıkmam. </p>
<p class="calibre1">Anladın mı? Bakalım ilerde ne olur. </p>
<p class="calibre1">- Bir banka memuru bir kumarcı karı ile oturuyor! </p>
<p class="calibre1">- Eh, beğenmezlerse çıkarırlar, ben de başka iş tutarım! </p>
<p class="calibre1">Fahri doğru söylüyor ya, benim inatçılığım tuttu. Fahri'nin evine gelmezsem bile bir başka eve taşınmak </p>
<p class="calibre1">123 </p>
<p class="calibre1">benim için hayırlı olacak. Ben bu işlerde tembelim. Taşınacağım, diye düşünmek bile beni yorar! </p>
<p class="calibre1">Fahri, bana "Evlen!" diye tutturacak. Bunu anladığım için oradan tez kaçtım, yemeği "Atlas"ta yedim, odama döndüm. </p>
<p class="calibre1">İçimde, belki Turan evdedir, onunla konuşurum, diye de gizli bir ümit vardı. </p>
<p class="calibre1">Turan evde yok. Birine gene oyuna gitmiştir. Ayaşlı odasında yalnızmış. Ben soyunurken hizmetçi kız geldi. </p>
<p class="calibre1">- Kahve ister misiniz, diye sordu. </p>
<p class="calibre1">- Pişirirsen içerim, dedim.' </p>
<p class="calibre1">Fahri'nin dedikleri doğrudur; bu evde Allah beni saklasın. Bu hizmetçi de bundan evvelki hizmetçilere benzemiyor. </p>
<p class="calibre1">Kahveyi pişirmiş, getirdi. </p>
<p class="calibre1">- Sen buraya yeni mi geldin? </p>
<p class="calibre1">- Bir hafta oluyor, dedi. </p>
<p class="calibre1">- Bundan evvel neredeydin? </p>
<p class="calibre1">Kız biraz durdu, düşünür gibi oldu. Sonra, </p>
<p class="calibre1">- Ben mi, neredeydim, dedi. </p>
<p class="calibre1">- Öyle ya! </p>
<p class="calibre1">- Ben Makbule Hanımın evinde idim. </p>
<p class="calibre1">- Kim bu Makbule Hanım? </p>
<p class="calibre1">- Makbule Hanım, bilmiyor musunuz? </p>
<p class="calibre1">- Yoook. </p>
<p class="calibre1">- Faika Hanımın anası. </p>
<p class="calibre1">- Senin adın nedir? </p>
<p class="calibre1">- Ziynet. </p>
<p class="calibre1">- Nerelisin? </p>
<p class="calibre1">- İzmirliyim. Babam, anam Girit'ten gelmişler. </p>
<p class="calibre1">- Çoktan mı buradasın? </p>
<p class="calibre1">124 </p>
<p class="calibre1">- Bilmem, iki seneyi geçiyor galiba. </p>
<p class="calibre1">Sonra sonra bu genç kadının buraya nasıl ve niçin geldiğinin hikâyesini biraz öğrendik: Bu kız bir kunduracının kızı, Aydın demiryolu memurlarından birinin.de karısı imiş. Kocası günün birinde biraz para çaldığı için hapis edilmiş. </p>
<p class="calibre1">O hapiste iken Tevfik Bey adında bir adam da bunu baştan çıkarmış. Kocası hapisten çıkınca bunun Tevfik Beyin eline düştüğünü anlar, kavgalar, </p>
<p class="calibre1">davalardan sonra ayrılırlar. </p>
<p class="calibre1">İlkin bu Tevfik Bey kimse, bunu alacak iken sonradan cayar, bu da onun kapatması olarak yaşamaya alışır ve o sırada komşularından ve işsiz takımından Ferit diye bir çocuk Ziynet'e tutulur, içip içip gelip bunların kapısına balta olmaya kalkar. Ziynet büsbütün sokak ortasında kalmaktan korkar, bu sefer kendisi Tevfik Beyi ölümle korkutmaya başlar, ne yaparsa yapar kandırır, ikisi birden parasız pulsuz, İzmir'i bırakır, çıkar, buralara düşerler. Bir ekmek parası bulmak için Ziynet, hizmetçiliğe girer, garsonluk eder, en sonunda Faika'nın anasının evinde bulunur, son zamanlarda burası kimsesiz kalınca Faika onu alır, buraya getirir. </p>
<p class="calibre1">- E kocan ne oldu? </p>
<p class="calibre1">- Hiç oturuyor! </p>
<p class="calibre1">- Bir iş bulamadı mı? </p>
<p class="calibre1">- Bulamadı. Nereye başvurduksa olmadı, polisliğe razı olduk, söz verdiler, yapmadılar. </p>
<p class="calibre1">- E, nikâh oldunuz mu? </p>
<p class="calibre1">- Nikâh olmadık, nikâh olup ne olacak, gene böyle değil mi? Bir zaman ben nikâh </p>
<p class="calibre1">istiyordum, ama şimdi istemiyorum! Bunlar, boş şeyler! </p>
<p class="calibre1">- Günün birinde herif seni bırakırsa, yahut bir çocuğunuz olursa? </p>
<p class="calibre1">125 </p>
<p class="calibre1">- Bir çocuğumuz eksikti! </p>
<p class="calibre1">- Olursa ne yaparsın? </p>
<p class="calibre1">- Bizim çocuğumuz olmaz! </p>
<p class="calibre1">- Ya herif seni bırakırsa? </p>
<p class="calibre1">- Ah, hani o günler! Dua etsin de ben onu bırakmayayım!.. Onlar bir zamanmış. </p>
<p class="calibre1">Ben o zaman işleri bilmiyordum. Şimdi böyle olunca, kocayı ne yapayım? </p>
<p class="calibre1">- Eski kocan ne oldu? </p>
<p class="calibre1">- Bilmem. O zaman işte hırsızlık etti, dediler, hapis etmişlerdi, sonra birini almış. Aman o da bir adam değildi. Ben onunla da oturamazdım. Bu gene neyse, kötü lakırdı söylemez. Sessiz adamdır. En iyisi hiç kocaya var-mamalı! </p>
<p class="calibre1">Benim şimdi aklım olsa, hiç kimseye varmazdım. Ben kocaya vardığım zaman çocuktum. Herkes "Var var" dediler. En çok anam, babam zorladılar. Vardık, boyumuzun ölçüsünü aldık! </p>
<p class="calibre1">Bu takım kadınların hikâyeleri az çok birbirine benzer. Daha sonra tanıdığım bazı kadınlar da bana gene böyle hikâyeler anlattılar. Bunların arasında Ziynet en akıllı ve gözü açık olanlardandır. O geldiği zaman ben burada yoktum. </p>
<p class="calibre1">Ziynet'i görünce beni tanıdığını, bu dairede geçen her şeyi öğrendiğini anladım ve bu dairede bu kızdan gizli bir iş yapmanın kolay olmadığını da kestirdim. </p>
<p class="calibre1">Halide bunun gibi değildi. Halide bana, "sen" diye söz söylerdi. Ancak bilirdim ki, beni sever, sayar ve benden para istemeye bile çekinirdi. Ziynet öyle değil: Terbiyelidir, temiz konuşur, her zaman para ister, herkesin ne saklısı varsa bilir ve bildiğini saklamaz. Biraz eşince, ne biliyorsa hepsini söyler. Ziynet'e kimlerle dostluğu olduğunu söyletmek gayet kolaydır. Halide terbiyesizce idi, ama Ziynet'ten iyi idi. </p>
<p class="calibre1">126 </p>
<p class="calibre1">Ben Ziynet'le lakırdıyı uzattım, çünkü içimde "Belki şimdi Turan gelir, görüşürüm" diye bir umut vardı. Onlar karı-koca gene bir yere kumara gitmiş </p>
<p class="calibre1">olacaklar. Gelmediler. Ben Ziynet'i savdım, yattım. Yeni dalmışım, hızlı hızlı odamın kapısı vuruluyordu, uyandım. </p>
<p class="calibre1">- Kimdir o? Turan'ın sesi: </p>
<p class="calibre1">- Aç, aç. Benim! </p>
<p class="calibre1">Kapıyı açtım, Turan boynuma atıldı. </p>
<p class="calibre1">- Ben geleceğinin rüyasını görmüştüm, bugün de içime doğdu ya... </p>
<p class="calibre1">Arkadan kocası: </p>
<p class="calibre1">- Hoş geldin, yahu! </p>
<p class="calibre1">Biraz konuştuktan sonra bizi Turan'la yalnız bıraktı. </p>
<p class="calibre1">- Allah rahatlık versin, ben uykudan ölüyorum, dedi, gitti. </p>
<p class="calibre1">Kocası gidince Turan yatağıma sıçradı, boynuma sarılarak: </p>
<p class="calibre1">- Görüyorsun ya, nazik adam! Bizi yalnız bıraktı... Seni çok göreceğim geldiğini biliyordu... </p>
<p class="calibre1">Sonra gitti, kapıyı kilitledi. </p>
<p class="calibre1">Fahri istediğini desin! Turan güzel kadındır. </p>
<p class="calibre1">Sabah oldu, biz uyumadık. Ben gidip Ziynet'i kaldırdım. Çay hazırlattım. Herkes uyanmaya başladı. Hâki uyanmış, geldi. </p>
<p class="calibre1">- Yahu daha yatmadınız mı? İkinizde de biraz akıl eksikliği var galiba! </p>
<p class="calibre1">Ayaşlı uyanmış, o geldi, Şefik Bey geldi. Sonra onlar hepsi işlerine gittiler, biz de Turan'la ayrıldık, uykuya yattık. </p>
<p class="calibre1">127 </p>
<p class="calibre1">Ziynet bir gece odama geldi, gene benden para istedi. </p>
<p class="calibre1">- Kız, ne çok para yiyorsun, dedim. </p>
<p class="calibre1">- Siz de böyle söylemeyiniz. On lira ile iki kişi geçinmek kolay mı, dedi. </p>
<p class="calibre1">- Kocan da bir iş bulsun, dedim. </p>
<p class="calibre1">- Bulamıyor işte. "Git Makbule Hanımın yanında çalış" dedim, gitmiyor. </p>
<p class="calibre1">Onların </p>
<p class="calibre1">da hazır şimdi adamları yok. Adam arıyorlar. Çalışsa pekâlâ olur ya çalışmıyor. </p>
<p class="calibre1">Namusuna dokunurmuş! Orada iyi bahşiş de olur. </p>
<p class="calibre1">- Uşaklık mı namusuna dokunuyormuş? </p>
<p class="calibre1">- Yok, çalışmak değil de... Sanki Makbule Hanımın yanında durmak istemiyor! </p>
<p class="calibre1">Bana kalsa, ne zararı var? Ama her adam ister mi? </p>
<p class="calibre1">- Her adam ister mi ne demek? İşsiz kalınca ister ya. Kibar kocan varmış! </p>
<p class="calibre1">- Yok, kibarlıktan değil de... Ziynet söylemek istemedi, bocaladı. </p>
<p class="calibre1">- Canım, dedi, siz sahi Makbule Hanımı bilmiyor musunuz? </p>
<p class="calibre1">- Ne gibi? Ben tanımıyorum. Buraya geliyormuş ama, ben hiç görmedim. </p>
<p class="calibre1">- Sahi, ben de sizi orada hiç görmedim. </p>
<p class="calibre1">- Beni görmedin, başkalarını gördün demek?.. </p>
<p class="calibre1">- Onu burada herkes tanır. Siz gene benden duymuş olmayın, ne çok beyler gelirler. Buranın en temiz, en kibar yeri orasıdır. </p>
<p class="calibre1">- Faika'nın anası burada ev mi işletiyor? </p>
<p class="calibre1">- İşletiyor ya! Ama Allah aşkına siz gene benden duymuş olmayın. Faika Hanım duyulduğunu hiç istemez! </p>
<p class="calibre1">"Makbule Hanım" adı şimdi benim kulağıma da ya- </p>
<p class="calibre1">128 </p>
<p class="calibre1">bancı gelmiyor! Ben bu adı duymuştum. Hem bankada arkadaşlardan duydum. </p>
<p class="calibre1">Evet, </p>
<p class="calibre1">yalnız o Makbule Hanımın Faika'nın anası, Ayaşlının karısı olduğunu </p>
<p class="calibre1">bilmiyordum. </p>
<p class="calibre1">Hasan Bey, Turan da bilmiyorlar mıydı? Turan bilse de bana açmayabilir. O çok dedikodu yapmaz, ama Hasan Bey mutlaka söylerdi. Ben kendi kendime olsun düşünebilirdim. Belki Makbule adı ile çok meşgul olmadım. Ziynet benim Makbule Hanımı bilmediğimi anlamıyor. </p>
<p class="calibre1">Ben bu kadının adını biliyorum, çok işitmişim ama, Faika'nın anası Makbule'nin o Makbule olacağını kestirememişim. </p>
<p class="calibre1">Biraz sonra Ziynet'e sordum: </p>
<p class="calibre1">- Ayaşlının da evde ortakları var desene? </p>
<p class="calibre1">- O Faika'dan ayrılmaz, dedi. </p>
<p class="calibre1">- Hm, ama Faika'nın kocası var. </p>
<p class="calibre1">- Olsuuuuuun! O da kendini Faika'ya besletiyor, gece gündüz metresinin yanında. Onun da Faika ile oturduğu var mı? Kırk yılda bir eve gelse o zaman da para çekmek için gelir. </p>
<p class="calibre1">- E, Faika hastalığı kimden aldı? Ziynet gülümsedi: </p>
<p class="calibre1">- Siz onun hasta olduğunu biliyor musunuz, dedi. Ama artık geçti. Her gün hekime gidiyor. Çoktan geçti. </p>
<p class="calibre1">- Hastalığı kimden aldığını söylemedin. </p>
<p class="calibre1">- Bilmiyorum. Kocasından aldığını söylüyor. Anasına da öyle söyledi; Fuat'la da onun için kavga ettiler. Zaten her gün kavga ediyorlar ya! </p>
<p class="calibre1">- Şey, ben onların kavga ettiklerini hiç duymadım. </p>
<p class="calibre1">- Faika saklar. Kimse duyacak diye ödü kopar. Anası şöyle böyle ama, neme lazım Faika çok iyidir. O kızın talihi yoktur, iyi bir kocaya düşseydi, iyi bakardı. </p>
<p class="calibre1">Kocası adam değildir. </p>
<p class="calibre1">129 </p>
<p class="calibre1">- Bırak canım, üvey babasını sever, anası ev işletir, onu da iyi koca ister mi? </p>
<p class="calibre1">- İstemezse Fuat iyi mi? Onu da iyi kadın ister mi? Anası o yoldan gelme, kız kardeşlerini İstanbul'da herkes bilir? Fuat da işte o yoldan gelme! Faika fena da onlar iyi mi? </p>
<p class="calibre1">- İşte iyi ya, iki ev yanacağına bir ev yanmış. </p>
<p class="calibre1">- Bilmem, ben Faika'yı severim, iyi kızdır. Faika buna varmazdı, anasından kurtulmak için vardı ama olmadı işte. O zaman bunlar iki kardeş barda çalışıyorlardı. Hep analarının kötülüğü! </p>
<p class="calibre1">- Faika barda da çalıştı mı? </p>
<p class="calibre1">- Çalıştı ya, buraya yeni geldikleri zaman iki ay anaları bunları çalıştırmış. </p>
<p class="calibre1">Amma gene siz benden duymamış olun. Anasının ev işlettiğini de Faika hiç istemedi. </p>
<p class="calibre1">- Sen o zaman burada miydin? </p>
<p class="calibre1">- Yoktum ama söylüyorlardı. </p>
<p class="calibre1">- Faika hem kendini kurtarmak için kocaya vardı da, hem gene üvey babasıyla niçin oturuyor? </p>
<p class="calibre1">- Ne yapsın? Onlara bakan baba. Fuat eve bakar mı? </p>
<p class="calibre1">- İyi ya, o da anasını vereceğine üvey babasına kendi varaydı. </p>
<p class="calibre1">- Bilir miyim? İşte öyle olmuş... </p>
<p class="calibre1">Faika'nın anasının bir ev işlettiğini, Hasan Bey de benim gibi yakınlarda öğrenmiş, İzmir'den dönüp geldiği günlerde ilk işi bunları bana anlatmak oldu. </p>
<p class="calibre1">Ona demişler ki: </p>
<p class="calibre1">- Bu İskender, bir zamanlar Faika'nın anasına, ablasına az para mı yedirdi? </p>
<p class="calibre1">Fabrikatör olmadan evvel İskender'in burada bir de böyle bir mirasyedilik devri varmış! </p>
<p class="calibre1">130 </p>
<p class="calibre1">Hasan Bey Ayaşlının Makbule'den para aldığını sanıyor. Ayaşlıdan soğumuş... </p>
<p class="calibre1">- Hiç ummazdım bu keratadan, diyor. Pezevengin biri imiş. Başkaları anlattı ben utandım. Biz burau bir adam sanırdık. Keratanın bana da çok iyiliği vardır. </p>
<p class="calibre1">- Nasıl oldu da biz bunları bugüne kadar duyamadık? </p>
<p class="calibre1">- Nereden duyacaksın, adamın o tarakta bezi olmalı ki, işitsin. </p>
<p class="calibre1">Hasan Beyin keyfi bozuldu. Eskiden Ayaşlıyı kabadayı bir adam sanıyor, onu değerli bir şey, bir adam olarak alıyor, onunla birlikte içiyor, birlikte çalıp okuyor, burada günlerini hoşça geçiriyordu. Şimdi bu topluluk bozuldu, Ayaşh ile içse de artık onda eski neşe olmayacak. Biraz düşündükten sonra bana dedi ki: </p>
<p class="calibre1">- Buraya düştük kurtulamadık, işleri de bitiremedik, elimize geçen parayı da Burada yiyip tüketiyoruz. </p>
<p class="calibre1">Bana öyle geliyor ki, işlerini bitiremeyen, biraz da Hasan Beyin kendisidir. </p>
<p class="calibre1">Onların arkasına düşseydi, şimdiye kadar elbette biter, bitmese de kolaylanırdı. </p>
<p class="calibre1">Ona Ayaşh ile âlemler, bu evin biraz çürük olan havası hoşça geliyordu... Kızı mektup yazdıkça birkaç gün için işlerini sıkı kovalıyor, mektupların arası kesildikçe o da kendini gevşetiyordu. </p>
<p class="calibre1">- Senin mübadele işin şimdi nerede, dedim. İzmir'de yer verecekler mi? </p>
<p class="calibre1">- Yok canım, dedi, İzmir'de verecekleri yer de yok. Bize buradan kâğıt da verdiler. Oraya gittik, baktık, bize cevap verdiler. Bunların birbirinden haberleri de yok. </p>
<p class="calibre1">-Ee? </p>
<p class="calibre1">- Şimdi yeniden Ayvalık'a yazdılar, kıymet soruyorlar. Bizim oradaki evrakın suretlerini istiyorlar. </p>
<p class="calibre1">131 </p>
<p class="calibre1">- Sen Ayvalık'ta kimseye yazdın mı? Oradan bakacaklar mı? </p>
<p class="calibre1">- Kime yazayım? Orada bir avukat var ama yazsan para ister. </p>
<p class="calibre1">- E, bunun cevabı, iki ayda gelmez! </p>
<p class="calibre1">- Kıza yazsam, orası da küçük yer. Kız gitsin, hükümetlerde sürünsün, onu da istemedim,, ama gene yazmalı mı? Orada öyle bir yakında tanıdığım da yok. </p>
<p class="calibre1">- Burada yazılanın sende numarası var mı? -Var. </p>
<p class="calibre1">- Ver sen onu bana. Ben burada komisyondan ayrı bir mektup da yazdırayım. </p>
<p class="calibre1">O gün, komisyonda olan arkadaşlardan birini gördüm, ben de bankanın oradaki memuruna bir mektup yazdım. </p>
<p class="calibre1">Bu mektuplar Ayaşlının, bir ev işletmekte olan bir kadının kocası olmasına kızgınlığımız sinirliliği içinde yazıldı! İkimiz de artık bu evden kurtulmak istiyor gibi görünüyor ve Ayaşlının evinin kumarından, uygunsuzluğundan bezginlik gösteriyorduk, ama bu dargınlığımız çok sürmedi. Birkaç gün sonra Fahri bana diyor ki: </p>
<p class="calibre1">- Hani ev tutuyordun, çıkıyordun, ne oldu? Vazgeçtin mi? Herifin </p>
<p class="calibre1">namussuzluğuna alıştın sanırım! </p>
<p class="calibre1">- Hiç alışmadım. Ev bulamıyorum. Buradan çıkıp da gene pis evlerde sürünecek değilim ya! </p>
<p class="calibre1">- Ben sana ev buldum; yepyeni ev. Suyu, gazı, her şeyi var. Alt katında ev sahibi oturacak, üst katını da sana verecek. </p>
<p class="calibre1">- Bir evde kırk kişi oturur mu? Verecekse hepsini versin. </p>
<p class="calibre1">- Onun oturmasından sana ne? Hem şimdi yüz kişi bir evde oturuyorsunuz ya! </p>
<p class="calibre1">132 </p>
<p class="calibre1">- Şimdi oturduğumuz yer ev mi? Ben bir odada oturuyorum. Hem bundan </p>
<p class="calibre1">hoşlanmadığım için çıkıyorum, gene mi böyle bir yere gideyim? </p>
<p class="calibre1">- O karı orada iken sen bir yere çıkamazsın! '¦ </p>
<p class="calibre1">- Çıkayım da gör. </p>
<p class="calibre1">- Eh, çık da görürüm. </p>
<p class="calibre1">Doktorun dedikleri doğru değil. Turan güzel kadın ama beni bu eve bağlayamaz. </p>
<p class="calibre1">Ben onu sevmem. Sevmiyorum. Eğer sevseydim bırakıp üç ay gidemezdim. O </p>
<p class="calibre1">da beni sevmez. Temiz, tehlikesiz bir adamım, gencim, benden hoşlanır. Kendisi de genç ve ateşli bir kadındır, bana sokulur. Bu sevmek demek midir? Ben onu sevsem kıskanırım. Hiç kıskandığım da aklıma gelmiyor. Yalnız buradan çıkmak, tek başına bir eve kapanmak daha rahat olacağını kim bilir! Bunlar, doğrudur, biçimsiz insanlardır. Bir gün bana zararları dokunabilir, ancak ne yapmalı? Görüşmek, konuşmak da ister. İstediğimiz gibi insanlar yaratmak da elimizde değil ki... </p>
<p class="calibre1">Ben doğrusu biraz gevşedim. Gerçi Fahri'ye "Evden çıkarım sen de görürsün" </p>
<p class="calibre1">dedim ama çıkıp da nereye çıkacaksın? </p>
<p class="calibre1">Benim gibi Hasan Bey de gevşedi. İzmir'den ilk geldiği günler Ayaşlı için püskürürken, birkaç gün geçince yavaşladı. Bir gece eve gittim, Ayaşlının odasında çalınıyor, okunuyordu! Eskisi gibi gene Ayaşlı ile Hasan Bey bağdaşmışlar, eğleniyorlardı. Mutfak kapısının önünde Faika'yı gördüm. </p>
<p class="calibre1">- Ne oluyor, dedim. </p>
<p class="calibre1">- Anam, bilmez misiniz, iki ihtiyarın rakı başlarına vurmuş, Ziynet'i oynatıyorlar. Burada bu kadar iş var. "Bırakın kızı" dedim, beni odadan çıkardılar. </p>
<p class="calibre1">133 </p>
<p class="calibre1">- Baba ile Hasan Bey yalnız mı? </p>
<p class="calibre1">- Yok, hepsi orada. Siz de gitsenize, bakın Ziynet ne güzel oynar! </p>
<p class="calibre1">Duramadım. Ben de gittim. </p>
<p class="calibre1">Ayaşlı gene yatağının üstüne oturmuş, kucağına da sazı almış. Hasan rakı tepsisinin başında yer tutmuş, Hâki bir sandalyeye at gibi binmiş, İskender karyolanın ayakucuna oturmuş, Şefik Bey iri aynalı konsolun köşesine bir sandalyeye büzülmüş oturuyordu. Turan yok. Onun misafirleri varmış. </p>
<p class="calibre1">Beni görünce Hâki, </p>
<p class="calibre1">- Baştan, baştan, diye bağırdı. Ziynet, oyununu bıraktı. </p>
<p class="calibre1">- Ben utanırım, dedi. </p>
<p class="calibre1">- Yediği halta bak, bizden utanmıyorsun da beyden mi utanıyorsun! </p>
<p class="calibre1">- Ondan utanırım, dedi. </p>
<p class="calibre1">- Bu ne demek? Bunun bir aslı var, dediler. Hâki: </p>
<p class="calibre1">- Hadi canım şaka etme. Böyle delikanlıların karşısında oynamayıp da kimin karşısında oynayacaksın? </p>
<p class="calibre1">- O benim babam! </p>
<p class="calibre1">- Bırak şimdi gevezeliği. </p>
<p class="calibre1">Ziynet oynadı. Özenerek isteyerek oynadı. Hoşuma gitti. Oyundan sonra onu tuttum, saçlarından öptüm. </p>
<p class="calibre1">- Aferin kız, ne güzel oynadın, dedim. </p>
<p class="calibre1">Mahzun olur gibi oldu. Hani öküzü döverler ağlamaz da, tutup okşarlar, garipser, ağlar. Benim okşamam da ona öyle geldi. İnsanın her zamanı bir olur mu? Üstüne varsan ağlayacak. Bıraktım, odadan çıktı, gitti. </p>
<p class="calibre1">134 </p>
<p class="calibre1">Turan'ın pek yakın dostlarından Süsen Hanım; otuz yaşlarında, ince, çelimsiz, temiz giyinmeye pek düşkün sevimli bir hanım. Halası olduğu söylenen, yaşlıca bir kadınla otururlar. Yanlarında Berin adında, yirmi beş yaşlarında bir de genç çocuk vardır. Bu genç ile Süsen Hanım kardeş çocukları oluyorlarmış. </p>
<p class="calibre1">Berin de bir genç kız kadar ince, nazik, temiz ve kadınlar gibi süse düşkündür. </p>
<p class="calibre1">Saçlarını uzatır, yüzünü pudralar, dudaklarını boyar, tırnaklarını kadın tırnakları gibi uzatır, kırmızı cila sürer, ipek mendil, ipek gömlek kullanır, en ince kokular sürünür, konuşması, yapışları kadın konuşmasına, kadın yapışlarına benzer. </p>
<p class="calibre1">Berin'i ilk gördüğüm zaman sevmemiştim. Sonradan bu gencin çok değerli ve hasta bir sanatkâr, bir ressam olduğunu öğrendim ve yaptığı resimleri gördüm. </p>
<p class="calibre1">Bunların hepsi ressamın kendine göre tutturduğu bir usulde yapılmış </p>
<p class="calibre1">suluboyalardır. İnsan bu resimlere çok bakarsa ruhu hastalanır. Kara sakallı eski emirler, Hint racaları, esir kızlar, altı çürümüş, iri acıklı gözler, tezhip işlerine benzer, altın suyu ile işlenmiş kumaş, inci elmas, altın bilezikler taşıyan sultanlar, şehzadeler, kavuklar, külahlar, mücevherli hançerler, bir deri, bir kemik kalmış, korkunç yüzlü erkekler, kadınlar, gençler, eline sarı bir yılan almış yeşil gözlü, zayıf, çıplak bir kadın, acıklı ölüm levhaları, sarhoşluklar, birbirini boğan yılan sürüleri, evler, hiç görülmemiş ayılar, kaplanlar, öyle ki, bu kaplanlar yeryüzünde hiç görülmemiştir. Ama gene görünce onların kaplan olduklarını tanıyorsunuz. </p>
<p class="calibre1">Kadınlara gösterilmeyen bir başka albümde de Berin Sadık, bir sanatkârın yetişebileceği en son basamağa </p>
<p class="calibre1">135 </p>
<p class="calibre1">çıkmış sayılabilecek çirkin, son derece iğrenç sanat eserleri yaratmıştı. </p>
<p class="calibre1">Berin tablolarını kimseye göstermek istemiyor. Bunlar bin bir resim olduktan sonra teşhir edilecek, ondan sonra ressam fırçasını kıracak, bir daha resim yapmayacak! </p>
<p class="calibre1">Bu Süssn'le Berin İstanbul'da Rus kaçaklarından Mak isminde bir Yahudi rassamdan bir zaman ders almışlar. Süsen resmi ilerletememiş, Berin o adamın yardımı ile suluboyada bu üslubu yaratmış. </p>
<p class="calibre1">Turan ile bunlar, izmir'den tanışıyorlar. Süsen'le Berin İzmirli imişler. Turan analarını, babalarını da tanıyor. Şimdi niçin burada oturuyorlar, para nereden buluyorlar, kimse bilmiyor. Turan sanıyor ki, bunları halaları besliyor. Süsen kimseyi seviyor mu? Yoksa bu kadınlaş-mış hasta genç ile aralarında bir sevgi mi var? Bu delikanlıyı kadınlar sevebilirler mi? Turan hoşlanmıyor. Belki hoşlananlar da vardır. Berin kimse ile konuşmaz, nereye gitse ablasıyla birlikte gider ve bu yüzden erkek meclislerinde Berin'e rast gelinmez. </p>
<p class="calibre1">Bir gece Süsen Hanım Turan'ın odasına gelmiş, beni görmek istemiş. Haber yolladı. </p>
<p class="calibre1">- Buyursun, dedim. </p>
<p class="calibre1">İkisi, Berin ile Süsen odama geldiler. Bunlar benden istedikleri işi söylemeden evvel uzun uzun yalvardılar; Turan Hanımın da şimdi gelip yalvaracağını söylediler. Katlandım, ne söyledilerse dinledim. En sonunda yapılacak hizmeti anladık: Bizim bankadaki daktilo hanımlardan biri evleniyor, işi bırakıyormuş, bu hanım tanıdıkları olduğu için bunu kimse daha haber almadan öğrenmişler. </p>
<p class="calibre1">Şimdi bu hanımın yerine kendi tanıdıkları bir kızın alınmasını istiyorlar. İş bu! </p>
<p class="calibre1">İşe alınmasını istedikleri kıza gelince: Liseyi bitirmiş, </p>
<p class="calibre1">136 </p>
<p class="calibre1">çok akıllı, terbiyeli utangaç bir kızmış. Ablaları varmış ama bu kızı beslemek istemiyorlarmış. Bu kız kendi emeğini kendi kazanmak istiyormuş. Bir yeri, yurdu da yoktur denilebilirmiş. Eğer bu kıza bir iş bulunmazsa, yazık olacakmış. </p>
<p class="calibre1">Bu kız bir ekmek parası çıkarabilirse ve işi müsaadeli olursa, yüksek tahsilini yapmak ihtimali de varmış. Dedim ki: </p>
<p class="calibre1">- Bunu yarın bankada öğrenir, Turan Hanıma söylerim. Siz de oradan haber alırsınız. Çünkü inanınız ki, bu işlerle hiç uğraşmadım! Bankaya yeni bir daktilo nasıl alırlar ve bunda ben nasıl bir yardım yapabilirim, bilmiyorum. </p>
<p class="calibre1">Eğer elimden gelirse size bir hizmet etmekte kusur etmeyeceğimi tahmin edersiniz. </p>
<p class="calibre1">Konuşmamız burada bitmeli idi, ancak Turan Hanım gelmediğinden Süsen </p>
<p class="calibre1">Hanım kimsesiz kalan kızın hikâyesini bir daha anlattı. Lakırdı bitti-, Turan gene gelmedi. </p>
<p class="calibre1">Süsen Hanım, </p>
<p class="calibre1">- Turan gelmedi, biz artık gidelim, dedi. </p>
<p class="calibre1">- Niçin acele ediyorsunuz, ben Turan'a bakayım, dedim. </p>
<p class="calibre1">Gittim, kapıyı vurdum, Turan'ın sesi, </p>
<p class="calibre1">- Geliniz, dedi. </p>
<p class="calibre1">Kapıyı açtı, Turan'la İskender ayakta konuşuyorlar. Turan beni görünce, </p>
<p class="calibre1">- Beklesinler, şimdi geliyorum, dedi. Biraz sonra Turan geldi. </p>
<p class="calibre1">- E? Konuştunuz mu Süsen, diye sordu. </p>
<p class="calibre1">- Konuştuk, beyefendi lütfedecekler! Turan bana baktı: </p>
<p class="calibre1">- Nasıl? Olur bir iş mi, dedi. </p>
<p class="calibre1">- Bilmiyorum, yarın bakar size söylerim. </p>
<p class="calibre1">- Süsen, sen yarın evde misin? </p>
<p class="calibre1">137</p>
<p class="calibre1">- Ben çıksam da Berin evdedir. </p>
<p class="calibre1">- Ben belki uğrarım. Sen sonra Cavide'ye söylersin. </p>
<p class="calibre1">- Bir doğru haber alalım da, sonra söyleyelim, sinirlidir, çok üzülür. </p>
<p class="calibre1">- Olur. </p>
<p class="calibre1">Turan bana dönerek, </p>
<p class="calibre1">- Bu İskender'in de senden ricası var, dedi, birkaç keredir bana söylüyor. "Ben karışmam" dedim; bugün gene gelmiş, Faika'nın ablasını sana ricacı yollamak istiyormuş! "İyi olur mu?" diye bana soruyor! </p>
<p class="calibre1">- Acıklı... İstediği ne imiş? </p>
<p class="calibre1">- Bilmem, bana söylediğine kalırsa, sizin banka müdürü ile tanışmak istiyormuş! </p>
<p class="calibre1">Daha tanımak istedikleri adamlar da varmış. Ona seni söylemişler. Sen istersen onun işleri kolaylıkla yoluna girebilirmiş. Ben son söz olarak ona "Ben bu işe karışmam," dedim. </p>
</body>
</html>
