<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>TEZGÂHINDA ACININ</title>
</head>

<body>
  <h3 class="h32"><a id="a121"></a>TEZGÂHINDA ACININ</h3>

  <p class="p5">1.&nbsp; Bir gün öleceğim;</p>

  <p class="p5">Kaçınılmaz bu.</p>

  <p class="p5">Şaşılacak bir şey yok.</p>

  <p class="p5">Ama tersine yaşıyorum</p>

  <p class="p5">Ben sizlere göre.</p>

  <p class="p5">İşte bunun için;</p>

  <p class="p5">Çözük saçlı ikindisinde</p>

  <p class="p5">Yorgun bir günün,</p>

  <p class="p5">Gölgeler uzarken</p>

  <p class="p5">Ölüvereceğim eskiden.</p>

  <p class="p5">&nbsp;</p>

  <p class="p5">Benim gibi çanı dilsiz,</p>

  <p class="p5">Havı dökükler;</p>

  <p class="p5">Yani siz giderken</p>

  <p class="p5">Hüzünle dönenler</p>

  <p class="p5">Çatlak yüzleriyle</p>

  <p class="p5">Göçmüş aşkları,</p>

  <p class="p5">Ayrılıkları simgelerler.</p>

  <p class="p5">Çift yönlü bir</p>

  <p class="p5">Zaman sürecinde</p>

  <p class="p5">Onlar eskiden ölürler.</p>

  <p class="p5">&nbsp;</p>

  <p class="p5">Eskiden nasıl ölünür?</p>

  <p class="p5">Bunu bilmiyorum henüz.</p>

  <p class="p5">Ama eskiden ölen biri</p>

  <p class="p5">Sanırım bir mezat</p>

  <p class="p5">Gramofonunun borusuna</p>

  <p class="p5">Sessizce gömülür.</p>

  <p class="p5">Ve o gramofon borusu</p>

  <p class="p5">Ne gariptir;</p>

  <p class="p5">Gecesefaları gibi</p>

  <p class="p5">Akşam açıp sabah örtülür.</p>

  <p class="p5">&nbsp;</p>

  <p class="p5">2. Esvap dolabında,</p>

  <p class="p5">Geceleyin karanlıkta;</p>

  <p class="p5">Bir böcek çıtırtısı</p>

  <p class="p5">Neleri çağrıştırır</p>

  <p class="p5">Uykusu kaçana?</p>

  <p class="p5">Sessizliğin üstünde</p>

  <p class="p5">Bir küçük nokta,</p>

  <p class="p5">Dönüşür imgelere</p>

  <p class="p5">Bir tohum gibi</p>

  <p class="p5">Çatlayarak kulakta.</p>

  <p class="p5">&nbsp;</p>

  <p class="p5">Geceleyin bir böcek</p>

  <p class="p5">Çıtırtısında:</p>

  <p class="p5">Meşin çaresizliği</p>

  <p class="p5">Kınına küskün hançerin,</p>

  <p class="p5">Ezilmiş bir izmarit</p>

  <p class="p5">Ayakkabı ökçesiyle,</p>

  <p class="p5">Kopuk bir teşbihin</p>

  <p class="p5">Dağılmış taneleri</p>

  <p class="p5">Ve sırı dökük bir ayna</p>

  <p class="p5">Yok mudur biraz da?</p>

  <p class="p5">&nbsp;</p>

  <p class="p5">Hiçbir şey yalınkat</p>

  <p class="p5">Değildir dünyada.</p>

  <p class="p5">Yazısı akmış, ıslak</p>

  <p class="p5">Pörsümüş bir sayfa,</p>

  <p class="p5">Sonbahar göğünde</p>

  <p class="p5">Katar katar turnalara</p>

  <p class="p5">Bakan adamın</p>

  <p class="p5">Gırtlağındaki tıpa,</p>

  <p class="p5">Kumaşa uyumsuz yama</p>

  <p class="p5">O böcek çıtırtısında.</p>

  <p class="p5">&nbsp;</p>

  <p class="p5">3. Uğur sayılır bazı şeyler,</p>

  <p class="p5">Bazıları uğursuz.</p>

  <p class="p5">Tümüyle boş değildir</p>

  <p class="p5">Bu inançlar.</p>

  <p class="p5">Kimi zaman doğru,</p>

  <p class="p5">Yanlış çıkmıştır</p>

  <p class="p5">Kimi zaman.</p>

  <p class="p5">Mutsuzluk ve mut,</p>

  <p class="p5">Ölüm ve yaşam</p>

  <p class="p5">Şansa bırakılmıştır.</p>

  <p class="p5">&nbsp;</p>

  <p class="p5">Bir kaçıştır bu;</p>

  <p class="p5">Çünkü en az ölüm</p>

  <p class="p5">Kadar korkar insan</p>

  <p class="p5">Yaşamaktan.</p>

  <p class="p5">Karıştırır puslu düşü</p>

  <p class="p5">Katı gerçeğe.</p>

  <p class="p5">Düşü biraz gerçek,</p>

  <p class="p5">Gerçeği de düş yapar,</p>

  <p class="p5">İnanır bilinmeyene</p>

  <p class="p5">Bilinen kadar.</p>

  <p class="p5">&nbsp;</p>

  <p class="p5">Peki ya tesbihböceği,</p>

  <p class="p5">Sürüngen yılan,</p>

  <p class="p5">Korkunç yalnızlığı</p>

  <p class="p5">Ağında örümceğin,</p>

  <p class="p5">Uzun dehlizi</p>

  <p class="p5">Kör köstebeğin..?</p>

  <p class="p5">Onlar tam ortasında</p>

  <p class="p5">Kaçınılmaz gerçeğin.</p>

  <p class="p5">Bense çekiyorum çilesini</p>

  <p class="p5">İğneye geçmiş bir ipliğin.</p>

  <p class="p5">&nbsp;</p>

  <p class="p8">4. Sütün içine birkaç tane<br />
  Çörekotu atarlar;<br />
  Nazar değmesin diye.<br />
  Lekelerler aklığını<br />
  Siyah tanelerle.<br />
  Eski minyatür ustaları<br />
  Bozmak için kusursuzluğu,<br />
  Resimde bir suretin<br />
  Taşımlardı boyasını<br />
  İsteyerek sınırlarından.</p>

  <p class="p8">&nbsp;</p>

  <p class="p8">Kusurlu dünyamızda<br />
  Yer yoktur kusursuzluğa.<br />
  Demir pas tutar,<br />
  Gümüş kararır,<br />
  Kurtlanır kar bile,<br />
  Alev is yapar<br />
  Ve insan içinde<br />
  Bir kafesle yaşar,<br />
  İnilti gibi kimi zaman<br />
  Bir garip ses duyar.</p>

  <p class="p8">&nbsp;</p>

  <p class="p8">Bunun için intihar<br />
  Parçasıdır hayatın.<br />
  Unutmayı deneyin<br />
  Gizleyin istediğiniz kadar;<br />
  Bir çekmecede kilitli<br />
  Pırıl pırıl bir anahtar<br />
  Gününü bekler sabırla,<br />
  Bilincinizi kurcalar<br />
  Nasıl olsa elinizde<br />
  Başka bir anahtar var.</p>

  <p class="p8">&nbsp;</p>

  <p class="p8">5. Tırnakları kirli,<br />
  Kabuk bağlamış elleri<br />
  Bir çocuğun<br />
  Makadam gözlerinde<br />
  Bakışı tökezliyor.<br />
  Muska yüzlü kadınlar<br />
  Kimseye sezdirmeden<br />
  Bir acıyı gizlice emziriyor.<br />
  Odama sığmıyorum<br />
  Dışarda kar yağıyor.</p>

  <p class="p8">&nbsp;</p>

  <p class="p8">Boğazımda artarda<br />
  Sözcük düğümleri.<br />
  Bakıyorum gölgem<br />
  Kırılmış ortasından<br />
  Duvarla döşemenin arasında.<br />
  Ben şimdi çıkıyorum;<br />
  Belki geç gelirim.<br />
  Kızıl bir gülün hüneri<br />
  Kanayan yüreğimden<br />
  Hüküm giydim sevgiyi.</p>

  <p class="p8">&nbsp;</p>

  <p class="p8">Köstekli şiiri ikide bir<br />
  Cebinden çıkarıp bakan<br />
  Şair ne oldu sana?<br />
  Kaç dikiş atıldı<br />
  Bileğindeki çentiklere?<br />
  Örselenmiş onurunla<br />
  Şimdi nerdesin?<br />
  Çektiğin bunca acı<br />
  Kefareti değil unutma<br />
  Yaşadığın çaresizliğin.</p>

  <p class="p8">&nbsp;</p>

  <p class="p8">6. Acıdır şişelerin dibi,<br />
  Bir koşunun<br />
  Umulmadık bitişi.<br />
  Bakır çalığı zehirli,<br />
  Acı gündemdedir.<br />
  Acıdır borsa haberleri,<br />
  Türk parasının değeri,<br />
  Düşüp yükselen altın.<br />
  Acıdır gelinlik bir kızın<br />
  Sandık lekeli çeyizi.</p>

  <p class="p8">&nbsp;</p>

  <p class="p8">Uyumsuz bir sıfat,<br />
  Birinci tekil şahıs;<br />
  Ben, çok acıdır.<br />
  Biz zaten acıyız.<br />
  Biz dediğim üç-beş kişi.<br />
  Aksayan bacağı<br />
  Bir tahta iskemlenin,<br />
  Kırık saplı bıçak<br />
  Oynak perçinleriyle,<br />
  Çatlak bir fayans acıdır.</p>

  <p class="p8">&nbsp;</p>

  <p class="p8">% işareti şaşkın bakışlarıyla<br />
  Onca harf arasında<br />
  Dilsiz ve çok acıdır.<br />
  Bir donanma fişeğidir<br />
  Açılan gökyüzünde<br />
  Acı bütün renkleriyle.<br />
  Ben törpülüyorum bir aşkı<br />
  Tezgâhında acının<br />
  Sıkıştırıp mengeneye.<br />
  Sevmek çok acıdır.</p>

  <p class="p13">&nbsp;</p>
</body>
</html>
