<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">1. Birazdan akşam olacak ve günün tortusu<br />
  Kuşlarla çökecek çatıların üstüne.<br />
  Geriye kalan rüzgârın üzgün uğultusu.</p>

  <p class="p9">&nbsp;</p>

  <p class="p9">2. Hiç ses olmasa da bir ses üretir şakak kulağa,<br />
  İncecik bir damar durmadan atar;<br />
  Yaklaşan adımlarla basarak toprağa.</p>

  <p class="p9">&nbsp;</p>

  <p class="p9">3. Taş bir ağıldadır geniş bozkırda;<br />
  Çünkü evcildir acı,<br />
  Alışkın insan sıcaklığına.</p>

  <p class="p9">&nbsp;</p>

  <p class="p9">4. Sisle tüylenmiş şu soluklu dağ,<br />
  Bir leşti dün baktığımda.<br />
  Bugün bir kedi sırtı gibi yumuşak ve sağ,</p>

  <p class="p9">&nbsp;</p>

  <p class="p9">5. Yağmur sonrası, puslu gök ve toprak kokusu...<br />
  Çektim içime sessizliği;<br />
  Sazlıktan bir alaca kuş uçtu.</p>

  <p class="p9">&nbsp;</p>

  <p class="p9">6. Çoban içindir çıngırak sesi.<br />
  Takısıdır hüznün,<br />
  Yalnızlığın vazgeçilmez simgesi.</p>

  <p class="p9">&nbsp;</p>

  <p class="p9">7. Sözcükler nesnelere ne katar?<br />
  Çok düşündüm bunu,<br />
  Karşımda kaplan&ndash;sırtı dağlar.</p>

  <p class="p9">&nbsp;</p>

  <p class="p9">8. Yüzüne uygun bu öksüz acı;<br />
  Çatlak olgun yemişleriyle<br />
  Bir duvar dibinde kimsesiz incir ağacı.</p>

  <p class="p9">&nbsp;</p>

  <p class="p9">9. Duru bir suyun dibinde bir yumak ışık<br />
  Gibi duruyor uyuyan çocuk;<br />
  Yüzünde gülümseme düşüne yapışık.</p>

  <p class="p9">&nbsp;</p>

  <p class="p9">10. Sizin yüreğiniz açık değil örtülü;<br />
  Bir boşluktur sevginiz,<br />
  Sevmezlikten birkaç sıra sökülü.</p>

  <p class="p9">&nbsp;</p>

  <p class="p9">11. Bin teşekkür sardunyanın şirin sözlerine;<br />
  Enginim ben dedi dar olsa da yerim,<br />
  Sokağa bakan pencerenin önünde.</p>

  <p class="p9">&nbsp;</p>

  <p class="p9">12. Bakır çalığından zehirlenip ölüyor,<br />
  Şu son günlerde hiçbir kuş,<br />
  Hiçbir avuçtan yem yemiyor.</p>

  <p class="p9">&nbsp;</p>

  <p class="p9">13. Güz rüzgârı döktü bütün yaprakları.<br />
  Duruyor yenmiş balıklar gibi<br />
  Dereboyunda kavak kılçıkları.</p>

  <p class="p9">&nbsp;</p>

  <p class="p9">14. <span class="t15">Yalnız çocuklara gülümseyerek</span> bakardı.<br />
  Onu bekâr odasında ölü buldukları gün,<br />
  Yüzünde aynı gülümseme vardı.</p>

  <p class="p9">&nbsp;</p>

  <p class="p9">15. Hiç çekinmeden yaklaşabilir insan puhuya.<br />
  İki göz gibi parlayan benekler varmış<br />
  Gece kelebeklerinin kanatlarında.</p>

  <p class="p9">&nbsp;</p>

  <p class="p9">16. Sık sık nefes çeken cıgarasından<br />
  Saz benizli bir ihtiyar;<br />
  Yılan yakalamakmış merakı yılan korkusundan.</p>

  <p class="p9">&nbsp;</p>

  <p class="p9">17. Kafeste kuş zor da olsa,<br />
  Çarpan bir yürek gibi<br />
  Can veriyor sessizlikte eşyaya.</p>

  <p class="p9">&nbsp;</p>

  <p class="p9">18. Yaşamak şakaya gelmez ciddi bir iştir.<br />
  Ancak bunu bilenler<br />
  Hayatı bazen hafife alabilir.</p>

  <p class="p9">&nbsp;</p>

  <p class="p9">19. Bu aynı kumarbaz bir sevdiği var;<br />
  Bundan olsa gerektir<br />
  Durmadan, bir eksilir bir artar.</p>

  <p class="p9">&nbsp;</p>

  <p class="p9">20. Bir tanrı yücelten insan soyunu;<br />
  Yuğrulmuş balçıkla ve kanla,<br />
  Başında kaynaşan sinek bulutu.</p>

  <p class="p9">&nbsp;</p>

  <p class="p9">21. Hatmi diyor ki; sizden bana ne!<br />
  Varım ben bu dünyada;<br />
  Siz bilseniz de bilmeseniz de.</p>

  <p class="p9">&nbsp;</p>

  <p class="p9">22. Söyleyin sizce nedir gerçek?<br />
  Bir kayıp alyans belki çöpler arasında;<br />
  Hurda toplayan birinin eline geçecek.</p>

  <p class="p9">&nbsp;</p>

  <p class="p9">23. Ömür boyu didinerek öder insan<br />
  Yalnızlığın bedelini.<br />
  Sahip olur ancak öldüğü zaman.</p>

  <p class="p9">&nbsp;</p>

  <p class="p9">24. Bir kamyon gördüm güvercin dolu.<br />
  Birkaç güvercin ürküp havalanınca<br />
  Anladım buğday yüklü olduğunu.</p>

  <p class="p9">&nbsp;</p>

  <p class="p9">25. Belleğinde aksayan bir ayak sesi;<br />
  Kimsenin geçmediği bir uzak yol,<br />
  Gider gelir kendi kendini.</p>

  <p class="p9">&nbsp;</p>

  <p class="p9">26. Hasretin eğe gibi pürtüklü,<br />
  Boz bir yılan olduğu<br />
  Bugünlerdir acıyla aşındıran yüzümü.</p>

  <p class="p9">&nbsp;</p>

  <p class="p9">27. Gece, yanıltıcı lüks lâmbaları;<br />
  File kepçeleriyle avcılar<br />
  Toplarlar ışığa gelen bıldırcınları.</p>

  <p class="p9">&nbsp;</p>

  <p class="p9">28. Evet, güneş doğup batıyor eskisi gibi<br />
  Ve hâlâ doğuruyor kadınlarınız.<br />
  Ama pek yufka bir kalkan bu sizinki!</p>

  <p class="p9">&nbsp;</p>

  <p class="p9">29. Dağınık iskemleler, iskele meydanı;<br />
  Kıyıda kayıklar kıpır kıpır<br />
  Sevgiyle anıyorlar geçen yazı.</p>

  <p class="p9">&nbsp;</p>

  <p class="p9">30. Gün geçer dün olur, yarın gelir bugüne.<br />
  Ayrılık kapını çalmadan<br />
  Sen bir ölüm beğen ölümlerden kendine.</p>

  <p class="p13"><a id="a129"></a>&nbsp;</p>
</body>
</html>
