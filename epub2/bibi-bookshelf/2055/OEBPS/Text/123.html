<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>SEVDA ÜZRE</title>
</head>

<body>
  <h2 class="h21"><a id="a127"></a>SEVDA ÜZRE</h2>

  <p class="p9">1. Yıldızlı bir gece, ay da vardı;<br />
  Sen gülümseyince,<br />
  Yüreğimde bir balık oynadı.</p>

  <p class="p9">&nbsp;</p>

  <p class="p9">2. Dizinin üstünden sarkan elin,<br />
  Çözülüp akacaktı nerdeyse<br />
  Su gibi uyarak eğimine yerin.</p>

  <p class="p9">&nbsp;</p>

  <p class="p9">3. Bu işin bir tek çözümü var;<br />
  Her şey yoluna girecek o zaman.<br />
  Kendimi de bilsem seni bildiğim kadar.</p>

  <p class="p9">&nbsp;</p>

  <p class="p9">4. Gel iki uysal kıyı olalım seninle.<br />
  Bir hırçın ırmak aksın<br />
  Aramızda köpüre köpüre.</p>

  <p class="p9">&nbsp;</p>

  <p class="p9">5. Önceleri bir kuru daldım ama;<br />
  Tuttum yapraklar açtım,<br />
  Seni görünce dünyaya.</p>

  <p class="p9">&nbsp;</p>

  <p class="p9">6. Soğan kadar şirin sözlerin var;<br />
  Sohbetimizde vazgeçilmez yerin.<br />
  Daha da tatlanacaklar tuzla ovulsalar.</p>

  <p class="p9">&nbsp;</p>

  <p class="p9">7. Ortalıktan, ortalıktan,<br />
  Işıl ışıl bir ortalık çıkarır;<br />
  Bu sevgi bu kör karanlıktan.</p>

  <p class="p9">&nbsp;</p>

  <p class="p9">8. Faltaşı bir göz olan ayna<br />
  Bekliyor duvarda tedirgin seni.<br />
  Pul pul dökülüyor ardında sırça.</p>

  <p class="p9">&nbsp;</p>

  <p class="p9">9. Yüzüme senin kaçamak bakışında,<br />
  Öyle bir şey var ki söze gelmez;<br />
  Çekirdek gibi olgun bir elmanın karnında.</p>

  <p class="p9">&nbsp;</p>

  <p class="p9">10. Bana kalırsa bizim içindir coşkuları;<br />
  Bu duru sevda göğünde,<br />
  Artarda güvercin taklaları.</p>

  <p class="p9">&nbsp;</p>

  <p class="p9">11. Saçlarımı taradım, toparladım ortalığı;<br />
  Çay demledim senin için,<br />
  İçimde bir terminal kalabalığı.</p>

  <p class="p9">&nbsp;</p>

  <p class="p9">12. Senin çıplak gövdene bakmak,<br />
  Her seferinde apansız<br />
  Karşıma çıkan bilmediğim bir sokak.</p>

  <p class="p9">&nbsp;</p>

  <p class="p9">13. Herkes tedirgin hazırlanırken kışa;<br />
  Sevgilim biz bu yatakta seninle<br />
  Ter içinde soluk soluğa.</p>

  <p class="p9">&nbsp;</p>

  <p class="p9">14. Sen sofra bezini sevgiyle sererdin.<br />
  O zamanlar su azizdi, ekmek bereketli,<br />
  Ben daha gençtim.</p>

  <p class="p9">&nbsp;</p>

  <p class="p9">15. Yeni ölmüş birinin gözlerini örter gibi,<br />
  Siyah uzun saçlarından<br />
  Usulca geçirdim üzgün elimi.</p>

  <p class="p9">&nbsp;</p>

  <p class="p9">16. Su aydınlıktır sevgilim,<br />
  Bir boyut kazandırır döküldüğü yere;<br />
  Gözlerin kadar parlak ve derin.</p>

  <p class="p9">&nbsp;</p>

  <p class="p9">17. Kaktüse diken ve bir mühre benzeyen<br />
  Yara izi yanağındaki,<br />
  Ne çok yakışıyor yüzüne bilsen.</p>

  <p class="p9">&nbsp;</p>

  <p class="p9">18. Masamıza düşüp kırılan yağmur damlası,<br />
  Susuyorduk da suskunluğumuzu noktalıyordu,<br />
  Bir tentenin altında ikindi sonrası.</p>

  <p class="p9">&nbsp;</p>

  <p class="p9">19. Çıkarıp yavaşça yüreğimi göğsümden,<br />
  Sildi bir lâmbanın isli şişesi gibi<br />
  Yumuşak tülbentini geçirerek içinden.</p>

  <p class="p9">&nbsp;</p>

  <p class="p9">20. Döşeğimize girerken dünya işleri,<br />
  Uykusuz bir geceyi sökerek<br />
  Düşündüm değişen beraberliğimizi.</p>

  <p class="p9">&nbsp;</p>

  <p class="p9">21. Ağzımda pas tadıyla hoşçakal dedim;<br />
  Kulesinde gözlerimin iri bir çan<br />
  Sallanırken dilim dilim.</p>

  <p class="p9">&nbsp;</p>

  <p class="p9">22. Kapıda sen ve tekir kedi;<br />
  Sabah kederle çıkarken evden,<br />
  Bugünden öptüm yarın için seni.</p>

  <p class="p9">&nbsp;</p>

  <p class="p9">23. Sen aklıma düşünce bir rüzgâr<br />
  Duyarım dolar içime<br />
  Ve göğsümde bir pencere hızla çarpar.</p>

  <p class="p9">&nbsp;</p>

  <p class="p9">24. Gıcırdıyor yüreğimde boşa dönen bir çıkrık.<br />
  Yanında senli günlerimden kalma<br />
  Kuma gömük bir testi kulpu kırık.</p>

  <p class="p9">&nbsp;</p>

  <p class="p9">25. Kulağıma sinmiş sesinden bir küçük yonga<br />
  Adımı ünler gibi birden<br />
  Düştü dönerek sessizlikte boşluğa.</p>

  <p class="p9">&nbsp;</p>

  <p class="p9">26. Göğü yıldız, yeri buz bir gecede;<br />
  Sırtımda demirbaş battaniyem,<br />
  Seni gördüm düşümde.</p>

  <p class="p9">&nbsp;</p>

  <p class="p9">27. Bak bu yıl da eridi dağların karı;<br />
  Hasretim eksilmedi ama,<br />
  Akarsular çözüldü zamana karşı.</p>

  <p class="p9">&nbsp;</p>

  <p class="p9">28. Yosunlu yüreğim kaç yıldır aşksız.<br />
  Seferden alınmış bir gemi eskisi,<br />
  Mendireğe çekilmiş bomboş ve bayraksız.</p>

  <p class="p9">&nbsp;</p>

  <p class="p9">29. Kapı arkalarında, askılıklarda durdum.<br />
  Ben yıllarca aksak bir aşka<br />
  Boynu bükük baston oldum.</p>

  <p class="p9">&nbsp;</p>

  <p class="p9">30. Biz yine de aşkla bağlayalım sözü,<br />
  Samanyolu bir aşkla;<br />
  Körükçü bas kola canlandır közü.</p>

  <p class="p13">&nbsp;</p>
</body>
</html>
