<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>ACILARLA SORULARLA</title>
</head>

<body>
  <h3 class="h32"><a id="a123"></a>ACILARLA SORULARLA</h3>

  <p class="p13">İşte yine kapıldım</p>

  <p class="p13">O can sıkıntısına;</p>

  <p class="p13">İçimde bir tozlu</p>

  <p class="p13">Sarnıç boşluğu,</p>

  <p class="p13">Gitmekle kalmak</p>

  <p class="p13">Arasında kararsız</p>

  <p class="p13">Yürüdüm kederle</p>

  <p class="p13">Dağlara doğru.</p>

  <p class="p13">&nbsp;</p>

  <p class="p13">Yüzlerce soru</p>

  <p class="p13">Vardı aklımda,</p>

  <p class="p13">Kulaklarımda</p>

  <p class="p13">Bir garip uğultu.</p>

  <p class="p13">Ölümü kullanamazdım;</p>

  <p class="p13">Bir yerlerde</p>

  <p class="p13">Bilmediğim birilerine</p>

  <p class="p13">Belki ayıp olurdu.</p>

  <p class="p13">&nbsp;</p>

  <p class="p13">Belki de hiç</p>

  <p class="p13">Ummadığım</p>

  <p class="p13">Sevgisi tarazlı biri;</p>

  <p class="p13">Koparıp bana ilişik</p>

  <p class="p13">Umudunu</p>

  <p class="p13">Bir kitabın arasında</p>

  <p class="p13">Yamyassı</p>

  <p class="p13">Kuruturdu.</p>

  <p class="p13">&nbsp;</p>

  <p class="p13">Bir gazetenin</p>

  <p class="p13">Ölüm ilânlarında</p>

  <p class="p13">Okuyup adımı,</p>

  <p class="p13">Öfkeye dönüştürürdü</p>

  <p class="p13">Sandık kokulu</p>

  <p class="p13">Hüznünü</p>

  <p class="p13">Ve ölümü inatla,</p>

  <p class="p13">Yok yere savunurdu.</p>

  <p class="p13">&nbsp;</p>

  <p class="p13">Ben bunca yıl</p>

  <p class="p13">Bunca insan tanıdım</p>

  <p class="p13">Yüreği zehir dolu;</p>

  <p class="p13">Yine de insandan</p>

  <p class="p13">Kesmedim umudu,</p>

  <p class="p13">İnsan dedim</p>

  <p class="p13">Yekindim;</p>

  <p class="p13">Paylaştım varı yoğu.</p>

  <p class="p13">&nbsp;</p>

  <p class="p13">Ben neden</p>

  <p class="p13">Dudaklarının arasında</p>

  <p class="p13">İğneler tutan</p>

  <p class="p13">Bir terzi suskunluğunu</p>

  <p class="p13">Prova ediyorum</p>

  <p class="p13">Şimdi bu yol boyu</p>

  <p class="p13">Kederle yürürken</p>

  <p class="p13">Dağlara doğru?</p>

  <p class="p13">&nbsp;</p>

  <p class="p13">Neden kedi seven</p>

  <p class="p13">Bir insan</p>

  <p class="p13">Olduğumu</p>

  <p class="p13">Biliyorum da</p>

  <p class="p13">Kedisiz ve sevgisiz</p>

  <p class="p13">Getiriyorum</p>

  <p class="p13">Yaşadığım günlerin</p>

  <p class="p13">Yaprak döken sonunu?</p>

  <p class="p13">&nbsp;</p>

  <p class="p13">Cevapsız sorunun</p>

  <p class="p13">Boynu büküktür;</p>

  <p class="p13">Hemen anlar</p>

  <p class="p13">Yetim olduğunu.</p>

  <p class="p13">Ben neden hâlâ</p>

  <p class="p13">Duyuyorum avucumda</p>

  <p class="p13">Bir çocuk elinin</p>

  <p class="p13">Sızlayan boşluğunu?</p>

  <p class="p13">&nbsp;</p>

  <p class="p13">Hipodromda yatıp</p>

  <p class="p13">Kalkan bir adamın</p>

  <p class="p13">Ölü bulunduğunu</p>

  <p class="p13">Yazdı gazeteler</p>

  <p class="p13">Geçenlerde</p>

  <p class="p13">Haber olarak.</p>

  <p class="p13">Tokatlıymış</p>

  <p class="p13">Ya da Çorumlu.</p>

  <p class="p13">&nbsp;</p>

  <p class="p13">Bıraktığı nottan</p>

  <p class="p13">Öğrenilmiş</p>

  <p class="p13">Son isteğinin</p>

  <p class="p13">Ölürse terminale</p>

  <p class="p13">Götürülmek olduğunu.</p>

  <p class="p13">Hipodromda yatıp</p>

  <p class="p13">Kalkan bir adam</p>

  <p class="p13">Kimin umuru!</p>

  <p class="p13">&nbsp;</p>

  <p class="p13">Acılarla sorularla</p>

  <p class="p13">Tiftikledim</p>

  <p class="p13">Bunca insanın</p>

  <p class="p13">Mutsuzluğunu.</p>

  <p class="p13">Düşündüm kendi sonumu.</p>

  <p class="p13">Hayrettir;</p>

  <p class="p13">İçim içime</p>

  <p class="p13">Nasıl da sığıyordu!</p>

  <p class="p13">&nbsp;</p>

  <p class="p13">Oysa ben kaç yıldır</p>

  <p class="p13">Kaç acı eskittim.</p>

  <p class="p13">Unuttum</p>

  <p class="p13">Kaç ölüm gördüğümü.</p>

  <p class="p13">Bir omuzumun</p>

  <p class="p13">Alçaklığı ondandır;</p>

  <p class="p13">Taşıdım kaç kişinin</p>

  <p class="p13">Kanayan tabutunu.</p>

  <p class="p13">&nbsp;</p>

  <p class="p13">Yıllar önce</p>

  <p class="p13">Ölümü seçen sevgilim</p>

  <p class="p13">Bunca sevgisizlik içinde</p>

  <p class="p13">İyi biliyordu</p>

  <p class="p13">Yetmeyeceğini</p>

  <p class="p13">İki kişinin birbirine.</p>

  <p class="p13">Bu yüzden döşeğinde</p>

  <p class="p13">Ölümle buluştu.</p>

  <p class="p13">&nbsp;</p>

  <p class="p13">Gömdük onu geçiştirip</p>

  <p class="p13">Polis sorgusunu.</p>

  <p class="p13">Onunla birlikte</p>

  <p class="p13">Neleri gömdük;</p>

  <p class="p13">Bir akşam içkisinin</p>

  <p class="p13">Coşkusunu,</p>

  <p class="p13">Sevincimizi gömdük</p>

  <p class="p13">Kürek dolusu.</p>

  <p class="p13">&nbsp;</p>

  <p class="p13">Yüzlerce soru</p>

  <p class="p13">Vardı aklımda,</p>

  <p class="p13">Kulaklarımda</p>

  <p class="p13">Bir garip uğultu.</p>

  <p class="p13">Ölümü kullanamazdım;</p>

  <p class="p13">Biryerlerde</p>

  <p class="p13">Birilerine</p>

  <p class="p13">Mutlaka ayıp olurdu.</p>

  <p class="p13">&nbsp;</p>

  <p class="p13">Dostlardan uzakta,</p>

  <p class="p13">Bir bozgun akşamında</p>

  <p class="p13">Gerisingeri</p>

  <p class="p13">Dönerken kasabaya;</p>

  <p class="p13">Baktım gökyüzü</p>

  <p class="p13">Birden yıldızla doldu.</p>

  <p class="p13">Akşamın serinliği</p>

  <p class="p13">Alnıma vuruyordu.</p>

  <p class="p13">&nbsp;</p>
</body>
</html>
