<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.4" name="Generator" />
  <link href="../Styles/style.css" rel="stylesheet" type="text/css" />

  <title>RÜZGÂRIN YIRTIK YERİ</title>
</head>

<body>
  <h3 class="h32"><a id="a93"></a>RÜZGÂRIN YIRTIK YERİ</h3>

  <p class="p13">Saçlarında şimşek parçaları, dilinde kırağı,</p>

  <p class="p13">Sen kimin yetimisin,</p>

  <p class="p13">Kimi bekliyorsun durduğun yerde?</p>

  <p class="p13">Sağır bir günün sonunda dilsiz bir gece</p>

  <p class="p13">Sarıp sarmalıyor seni,</p>

  <p class="p13">Gökyüzü gıcırtıyla kapanıyor üstüne.</p>

  <p class="p13">Bak ömrün yarılandı,</p>

  <p class="p13">Karanlığı kullanmayı öğrenmelisin.</p>

  <p class="p13">Yazısı akmış ıslak bir sayfa elinde,</p>

  <p class="p13">Yara bere içinde morarıyor şiirlerin.</p>

  <p class="p13">&nbsp;</p>

  <p class="p13">Artık tutunacak kimsen kalmadı,</p>

  <p class="p13">Nasıl biliyorsan öyle düğümle zamanı.</p>

  <p class="p13">Bütün ölümleri gör,</p>

  <p class="p13">Birini evlat edin kendine.</p>

  <p class="p13">Oysa sen, boş bir kabın taş darası,</p>

  <p class="p13">Yine de denkleştirip gidiyorsun hayatı.</p>

  <p class="p13">Tuzağa yem, hançere bağ oluyorsun.</p>

  <p class="p13">Zehire katıyorlar seni, şair ne duruyorsun?</p>

  <p class="p13">Gemilere bin, trenlere atla,</p>

  <p class="p13">Kimsenin umursamadığı, hiçbir işe yaramayan</p>

  <p class="p13">Kaldır şu gereksiz tanıklığı ortadan.</p>

  <p class="p13">&nbsp;</p>

  <p class="p13">Ne kadar tıkasan kulaklarını,</p>

  <p class="p13">Duymamaya çalışsan</p>

  <p class="p13">Göğsünde bir titreşimdir konuşmaları.</p>

  <p class="p13">Görmesen seslerden anlıyorsun</p>

  <p class="p13">Kazdıkları çukuru, ördükleri duvarı.</p>

  <p class="p13">Çakılısın buzdan çivilerle</p>

  <p class="p13">Boynu bükük bir haçın üstüne.</p>

  <p class="p13">Yerde buluyorsun kendini her sabah,</p>

  <p class="p13">Yeniden gerilmek üzere.</p>

  <p class="p13">Saçlarında şimşek parçaları, dilinde kırağı</p>

  <p class="p13">Daha ne bekliyorsun durduğun yerde?</p>

  <p class="p13">&nbsp;</p>

  <p class="p13">Katmerli yalanı gördün, yalınkat gerçeği,</p>

  <p class="p13">Bilicinin ürpererek söylediği</p>

  <p class="p13">Sevgi gereksinimlerini gördün kimilerinin,</p>

  <p class="p13">Tırnaklarını bilemek için.</p>

  <p class="p13">Yılanın deri değiştirmesini,</p>

  <p class="p13">Gülüşün kurdunu, sineğini gözün;</p>

  <p class="p13">Yüreğinde bir ağaç gürültüyle devrilirken,</p>

  <p class="p13">Aksayarak yürüyen umudun arkasından</p>

  <p class="p13">Gülün kanayan hüznünü gördün.</p>

  <p class="p13">&nbsp;</p>

  <p class="p13">İşte tanıksın ölümün pazarlık ettiğine</p>

  <p class="p13">Toptan ve perakende.</p>

  <p class="p13">Pantolon ütüsünün keskinliğine,</p>

  <p class="p13">Bozulup bütünlenmesine paranın,</p>

  <p class="p13">Mevsimsiz bir çocuğun kekre yüzüne,</p>

  <p class="p13">Yabancı işçiliğine martının</p>

  <p class="p13">Deniz olmayan bir uzak ülkede,</p>

  <p class="p13">Daha binlerce, binlerce şeye.</p>

  <p class="p13">Yaz bunları ve imzala sana yetecekse.</p>

  <p class="p13">&nbsp;</p>

  <p class="p13">Bana delik deşik bir yürekle</p>

  <p class="p13">Pası küfü, çürümeyi söyle.</p>

  <p class="p13">Yangın yerlerinin katran gözyaşlarını,</p>

  <p class="p13">Bana göçüğün kırık kemiklerini.</p>

  <p class="p13">Sancısını suyun, rüzgârın yırtık yerini</p>

  <p class="p13">Ve bunlardan payına düşeni söyle.</p>

  <p class="p13">Ne kadarı kaldı babandan,</p>

  <p class="p13">Sen ne ekledin üstüne,</p>

  <p class="p13">Acının sana getirdiği ürem ne?</p>

  <p class="p13">Şair bana mutluluktan söz etme,</p>

  <p class="p13">Beyaz baston kullanan bir dille.</p>

  <p class="p13">&nbsp;</p>

  <p class="p13">İşte tanıksın daha nelere;</p>

  <p class="p13">Testi gömüyorlar göğsüne eskisin diye,</p>

  <p class="p13">Keçe gibi kimi zaman, parlatmak için</p>

  <p class="p13">Bakır kaplara sürüyorlar seni.</p>

  <p class="p13">Şair hiçbir tansık bekleme,</p>

  <p class="p13">Dolaş yıkıntılar, çöplükler içinde.</p>

  <p class="p13">Sen ey gülünç ve deli mesih;</p>

  <p class="p13">Ölmeyi bilmediğine göre,</p>

  <p class="p13">Saçlarında şimşek parçaları, dilinde kırağı</p>

  <p class="p13">Pelteleşmiş yapışkan haçını</p>

  <p class="p13">Islık çalarak sokaklarda sürükle.</p>

  <p class="p13">&nbsp;</p>
</body>
</html>
