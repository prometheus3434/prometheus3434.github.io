<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_73">CUNNINGHAM’DA YÖNTEM SORUNU</h2>

  <p class="biyografi">Cunningham politik iktisadın en önde gelen görevinin, günün çözüm bekleyen iktisadî ve toplumsal sorunlarına pratik çareler önermek olduğu görüşündeydi. Bu yüzden de politik iktisatta ampirik çalışmalara daha çok yer verilmesi gerektiğini savunuyordu. Kendisinden önceki bütün tarihçi-iktisatçılar gibi o da gerçeklere uygun olmayan varsayımlardan türetilecek kuralların ancak bu varsayımların sınırlılığı içinde geçerli olabileceğine, dolayısıyla da iktisat politikalarının belirlenmesinde pratik bir değer taşımayacaklarına inanıyordu. Soyut varsayımlar yerine ampirik gözlemlerden elde edilen öncüller üzerine kurulacak bir teori gerçekleri yansıtacağı için, uygulanması tasarlanan iktisat politikasına yol gösterecek pratik kurallar önermek mümkün olabilirdi.<a href="../Text/iktisatTarihi_split_088.html#footnote-52031-3" id="footnote-52031-3-backlink">[3]</a> Jevons’ın teorik çözümlemelerine büyük bir hayranlık duyan Cunningham da Jevons gibi politik iktisadın alt dallara ayrılması taraftarıydı. Böylece, ilgi alanları kesinlikle tanımlanmış saf teori, uygulamalı iktisat ve iktisat tarihi dalları ortaya çıkacağı için politik iktisat hem gereksiz çekişmelerden kurtulmuş olacak hem de bir bilim olarak hızla ilerlemek imkânına kavuşacaktı. Cunningham, bu uzmanlaşmanın aynı zamanda akademik hayata da yararlı katkılarda bulunacağına inanıyordu. Cunningham’ın gözlemlerine göre 19. yüzyılın ilk yarısında Oxford’da tümdengelim, Cambridge’de ise tümevarım yöntemlerinin egemenliği köklü bir değişikliğe uğramış ve bu iki üniversitedeki bilim adamları, özellikle de iktisatçılar, 1830’larda karşı çıktıkları yöntemleri benimseyerek adeta rol değiştirmişlerdi. 1830’ların tümevarımcı Cambridge Üniversitesi artık o kadar tümdengelimci olmuştu ki iktisatçılar “eşyanın incelenmesinden insanları tanımaya vakit bulamıyorlardı.”<a href="../Text/iktisatTarihi_split_088.html#footnote-52031-4" id="footnote-52031-4-backlink">[4]</a> Politik iktisadın uzmanlaşmış alt dallara ayrılması Cambridge’li iktisatçıların ayaklarını yere bastırabileceği gibi Oxford’luların da teorik çalışmalara daha çok önem vermesini sağlayabilecekti. Cunningham’ın bu görüşü genel bir biçimde formüle edilmiş olmasına rağmen aslında Oxford’da J.E. Thorold Rogers’a, Cambridge’de de Alfred Marshall’a yöneltilmişti. İleride gösterilmeye çalışılacağı gibi Cunningham, hem Rogers hem de Marshall için dostça olmayan duygulara sahipti. Bu yüzden, politik iktisadın alt dallara ayrılmasını savunurken aynı zamanda Rogers ve Marshall’ın kendilerini uzmanlık alanlarıyla sınırlamaları gerektiği yolundaki eleştirisini de dile getirmiş oluyordu.</p>

  <p class="biyografi">Uzmanlaşmış alt dalların varlığı, uzmanlık konularına uygun yöntem sorunundan bağımsız düşünülemezdi. Cunningham’ın bu konudaki görüşü J.N. Keynes’in uzlaştırıcı tutumunun bir yansıması olarak görülebilir. Keynes politik iktisadın alt dallara ayrılması koşulunu çok vurgulamadan hem tümdengelim hem de tümevarım yöntemlerinin kullanılabileceğini belirtmişti. Cunningham’a göre ise değişik yöntemlerin kullanılması, değişik konuların incelenmesi zorunluluğundan kaynaklanıyordu. Saf teorinin ilgi alanı, uygulamalı iktisadın veya iktisat tarihinin ilgi alanlarından ayrı olduğu için kullanması gereken yöntem tümdengelim olmak zorundaydı. Buna karşılık uygulamalı iktisat ve iktisat tarihi ise tümüyle olmasa bile çok büyük ölçüde tümevarım yöntemini kullanmak durumundaydı.<a href="../Text/iktisatTarihi_split_088.html#footnote-52031-5" id="footnote-52031-5-backlink">[5]</a> Cunningham’ın bu görüşü Keynes’in uzlaşma önerisinin tarihçi görüş tarafından kabulü gibi yorumlanabilirse de aslında Jevons’ın daha önce ileri sürdüklerinin bir tekrarıdır (bkz. s.127).</p>

  <p class="biyografi">Politik iktisadın ampirik gözlemlerden de yararlanan bir bilim olması Cunningham’a göre önemli değişiklikleri de beraberinde getirecekti. Saf teorinin aksine iktisat tarihi ve uygulamalı iktisat araştırmaları, doğruluğu önceden kabul edilmiş öncüllerle başlamayacak, gerçek hayatta uygulanabilecek ilkeleri keşfedebilmek için ampirik gözlemlere ağırlık verecekti. Cunningham ampirik veri toplamaya verilecek önemin politik iktisadın doğa bilimleri gibi kesin (exact) bir bilim olmasını uzun bir süre engelleyeceği görüşündeydi. Veri toplamak iktisatçıyı gözlem yapan, bu gözlemleri tasnif edip olguları betimleyen bir araştırmacı durumuna düşürecekti ama bu bile politik iktisadın gelişmesini sağlayabilecek bir kazanım olarak görülmeliydi.<a href="../Text/iktisatTarihi_split_088.html#footnote-52031-6" id="footnote-52031-6-backlink">[6]</a> Çünkü, Cunningham’ın öngördüğü bu ampirik iktisat, iktisat biliminin pratikleşmesine yol açacaktı:</p>

  <p class="biyografi">“[Politik iktisadın] varlık nedeni belirli bir amacın gerçekleştirilmesini sağlamaktan başka bir şey olamaz. Politik iktisat bu hedefe giden yolları bilgi edinmek için değil, insanları bu hedef doğrultusunda yönlendirmek için inceler.”<a href="../Text/iktisatTarihi_split_088.html#footnote-52031-7" id="footnote-52031-7-backlink">[7]</a></p>

  <p class="biyografi">Cunningham’ın yukarıda özetlenen görüşlerinden çıkarılabilecek sonuçlardan birisi, o’nun yöntem anlayışının temelinde tümüyle pragmatik bir kaygının yattığıdır. Diğer tarihçi görüş taraftarlarının aksine Cunningham, politik iktisadın yönteminin tümdengelim veya tümevarım veya bu ikisinin bir karışımı olup olmaması sorunuyla akademik planda ilgilenmemektedir. Cunningham ampirizm yanlısıdır; çünkü, politik iktisat ampirik gözlemlere ne kadar çok önem verirse gerçek koşullara uygun bir iktisat politikasına yol gösterme şansı da o ölçüde artmaktadır. Bu görüşüyle Cunningham bu çalışmanın 4. bölümünde özetlenen ve en uç biçimiyle Senior ve Cairnes tarafından temsil edilen iktisat bilimi-iktisat sanatı anlayışının tümüyle karşısında yer almaktadır.</p>
</body>
</html>
