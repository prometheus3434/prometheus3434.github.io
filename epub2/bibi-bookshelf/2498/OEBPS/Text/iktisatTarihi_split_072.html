<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_66">DRUMMOND KÜRSÜSÜ’NDE BİR TARİHÇİ-İKTİSATÇI:<br class="chapter" />
  J.E. THOROLD ROGERS</h2>

  <p class="biyografi">Rogers’ın olaylarla dolu renkli akademik hayatı ve araştırmalarını İngiliz Tarihçi Okulu’nun etkilediği bir örnek olarak ele almak yanlış olabilir. Bazı çok önemli konularda bu okul üyelerinin şiddetle karşı çıktıkları görüşlerin sahibi olan Rogers bir iktisatçı olduğu kadar, iktisat tarihi konusundaki araştırmalarıyla ve kendi deyimiyle aynı zamanda bir tarihçi-iktisatçıdır. Bu iki yönlü niteliği dolayısıyla Rogers’ı değerlendirmek oldukça güçleşmektedir.</p>

  <p class="biyografi">Rogers, 1846 yılında Oxford Üniversitesi Magdalen College’dan mezun oldu ve rahipliğe başladı. 1859 yılında Londra Üniversitesi King’s College’da iktisat ve istatistik profesörlüğüne seçilince ertesi yıl kilise görevinden istifa ederek ayrıldı. 1862 yılında Drummond Kürsüsü’nde profesör seçildi. Bu kürsüdeki yerini korumak için 1868 yılında tekrar girdiği seçimi, “iktisadın bir bilim olmadığına inanan”<a href="../Text/iktisatTarihi_split_077.html#footnote-51227-91" id="footnote-51227-91-backlink">[91]</a> Bonamy Price’a karşı açık farkla kaybetti. Rogers’ın seçimi kaybetmesinde, bir taraftan o zamana göre radikal sayılabilecek politik görüşleri<a href="../Text/iktisatTarihi_split_077.html#footnote-51227-92" id="footnote-51227-92-backlink">[92]</a> diğer taraftan da Anglikan kilisesine karşı takındığı başkaldırıcı tutum önemli rol oynadı.<a href="../Text/iktisatTarihi_split_077.html#footnote-51227-93" id="footnote-51227-93-backlink">[93]</a></p>

  <p class="biyografi">1880 ve 1885 yıllarında Southwark ve Bermondsey bölgelerinden Liberal Parti milletvekili seçildi. 1886 yılında yapılan ara seçimleri kaybetti. Bonamy Price’ın 1888 yılında ölmesiyle boşalan Drummond Kürsüsü’ne aynı yıl yeniden profesör seçildiyse de 1890 yılında öldü.<a href="../Text/iktisatTarihi_split_077.html#footnote-51227-94" id="footnote-51227-94-backlink">[94]</a></p>

  <p class="biyografi">Rogers’ın yaygın bir üne sahip olmasında, dört önemli özelliği kendisinde birleştirmesinin belirleyici bir rolü vardı: Kavgacı, sözünü esirgemeyen kişiliği; politik görüşlerinin alışılmamış niteliği; iktisat teorisi konusunda kararsız tavrı ve tarih araştırmaları. Kişiliği ve politik görüşlerinin diğer özellikleri üzerinde etkili olduğu açıksa da bu niteliklerinin incelenmesi bu çalışmanın sınırları dışında kalıyor.</p>

  <p class="biyografi">Rogers’ı tarihçi bir iktisat teorisinin kurucusu olarak görmeye imkân yoktur. Fakat ortaya çıkardığı iktisat tarihi çalışmaları, tarihçi yöntemin o zamana kadar görülmedik ölçekte bir uygulanması olduğu için İngiltere iktisat tarihinin bilimsel bir biçimde araştırılmaya başlamasının Rogers ile gerçekleştiği ileri sürülmüştür.<a href="../Text/iktisatTarihi_split_077.html#footnote-51227-95" id="footnote-51227-95-backlink">[95]</a></p>

  <p class="biyografi">İktisat tarihi yöntemi ve araştırmalarının Rogers’dan sonra aldığı biçim ve gelişmeler dikkate alınırsa Rogers’ın çok daha önemli bir rol oynadığını söylemek gerekir. Rogers’ın iktisat tarihi disiplinine kazandırdığı şey, tarihçi-iktisatçıların çalışma alanlarının, iktisat teorisini tarihçi temeller üzerinde kurma çabaları değil de iktisat tarihi olması gerektiği örneğidir. Tarihçi-iktisatçıların bu örneği hemen kavramadıkları, tarih verilerinden tümevarım yoluyla yeni bir iktisat teorisi türetmeye çabaladıkları ve bu çabaların en yoğun olarak Almanya’da sürdürüldüğü bellidir. Fakat, Rogers’ın araştırmaları ve öğretisi tarihçi-iktisatçıların en verimli olabilecekleri alanın iktisat tarihi olduğunu göstermiştir.</p>

  <p class="biyografi">Rogers’ın en önemli eseri yedi ciltlik fiyat ve ücretler tarihidir.<a href="../Text/iktisatTarihi_split_077.html#footnote-51227-96" id="footnote-51227-96-backlink">[96]</a><span>96</span> Oxford Üniversitesi Bodleian Kütüphanesi, All Souls ve Merton kolejleri arşivlerinde 25 yıla yakın bir araştırma sonucunda, hiçbir yardımcı kullanmadan, hareketli ortalama veya endeks gibi en basit istatistik tekniklerden bile yararlanılmadan meydana çıkarılan bu eser, kararlı ve düzenli çalışma sonunda neler başarılabileceğinin çok öğretici bir örneğidir. 1259 yılından Tooke ve Newmarch’ın fiyat serilerinin başladığı 1793 yılında kadar olan dönemde akla gelebilecek her türlü fiyatın çeşitli bölgelerdeki yıllık ortalamalarını sürekli seriler halinde düzenleyen Rogers, daha sonraki araştırmaların da geniş biçimde kullandığı bir kaynak eser oluşturmuştur.<a href="../Text/iktisatTarihi_split_077.html#footnote-51227-97" id="footnote-51227-97-backlink">[97]</a> Rogers’ın bu dev eserinde, özellikle 1451-1600 yılları arasındaki fiyat serilerinde, bazı aritmetik yanlışları varsa da<a href="../Text/iktisatTarihi_split_077.html#footnote-51227-98" id="footnote-51227-98-backlink">[98]</a> bu yanlışlıklar Rogers’ın eserinin, Ashley’in deyimiyle, İngiliz dehasının yarattığı harikalar arasında yer almasını engelleyecek kadar önemli değildir.<a href="../Text/iktisatTarihi_split_077.html#footnote-51227-99" id="footnote-51227-99-backlink">[99]</a></p>

  <p class="biyografi">Rogers’ın John Bright ve Richard Cobden üzerine yazdığı, politik yanı daha ağır basan kitaplarının yanı sıra önemli diğer eserleri, yukarıda sözü edilen fiyat tarihinin özeti olarak tasarlanan kitabı<a href="../Text/iktisatTarihi_split_077.html#footnote-51227-100" id="footnote-51227-100-backlink">[100]</a>, Oxford Üniversitesi Worcester College’da verdiği derslerin notları<a href="../Text/iktisatTarihi_split_077.html#footnote-51227-101" id="footnote-51227-101-backlink">[101]</a> ve Drummond Kürsüsü’ne ilk seçildiği zaman yazdığı teori kitabıdır.<a href="../Text/iktisatTarihi_split_077.html#footnote-51227-102" id="footnote-51227-102-backlink">[102]</a></p>
</body>
</html>
