<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_44">RİKARDO OKULU’NUN TÜMEVARIM YÖNTEMİNİ REDDİ</h2>

  <p class="biyografi">Eğer amaç, A olgusunun B olgusunun nedeni olduğunu kanıtlamaksa, tümevarımın çözmesi gereken sorun bu kanıtlamayı elde etme yöntemlerini göstermekti. Mill’e göre bu yöntemlerin tümü sonunda, B’nin olduğu durumlarda A’nın da mevcut olduğunu, A’nın mevcut olmadığı durumlarda B’nin de mevcut olmadığını göstermeye indirgenebilir. Mill, bu kanıtlama yöntemlerinin esas olarak uyuşma (agreement), fark (difference) ve çifte uyuşma (double agreement) veya çifte fark (double difference) yöntemleri olduğunu, bunlardan iki ayrı ikincil yöntem, kalıntı (residues) ve birlikte değişme (concomitant variations) yöntemlerinin türetilebileceğini söylüyor.<a href="../Text/iktisatTarihi_split_047.html#footnote-50074-60" id="footnote-50074-60-backlink">[60]</a></p>

  <p class="biyografi">Uyuşma yöntemi dışında bütün yöntemler, A olgusunun yaratılması veya yok edilmesi temeline dayanırlar ve bu yöntemler ancak bu yolla A ve B arasında nedensel bir ilişki olup olmadığını kanıtlayabilirler. Dolayısıyla, bu yöntemler, A olgusu dışında bütün koşulların aynı olduğu kontrollü deneyler gerektirirler. Toplum bilimlerinde kontrollü deney yapmak pratik olarak imkânsız denecek kadar güç olduğu için de tümevarım yoluyla A ve B toplumsal olguları arasında bir neden-sonuç ilişkisi kurulamaz.</p>

  <p class="biyografi">Uyuşma yöntemi, A olgusunun gözlemlendiği her durumda B olgusunun da gözlemlenmesi ve bu uyuşmadan A ve B arasında bir neden-sonuç ilişkisi çıkarımına dayandığı için kontrollü deneyler gerektirmez. Fakat bu yöntem, Mill’e göre, güvenilir değildir çünkü, A ve B’nin birlikte gözlemlendiği her durumda, B’nin asıl veya bir diğer nedeni olan fakat gözlemlenmeyen veya hesaba katılmayan başka olgular mevcut olabilir. Toplumsal olguların birden çok nedenin ürünü olmaları, A ve B’nin birlikte gözlemlenmesinden A’nın B’nin nedeni olduğu sonucuna varılmasını engeller. Toplumsal hayatta nedenlerin çokluğu ve kontrollü deneylerin yapılamaması yüzünden Mill tümevarım yönteminin politik iktisadın temel yöntemi olamayacağı sonucuna vardı.<a href="../Text/iktisatTarihi_split_047.html#footnote-50074-61" id="footnote-50074-61-backlink">[61]</a></p>

  <div class="calibre1" id="calibre_pb_65"></div>
</body>
</html>
