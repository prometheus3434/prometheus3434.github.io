<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_58">TARİHÇİ ELEŞTİRİNİN İKİNCİ DALGASI:<br class="chapter" />
  JOHN KELLS INGRAM</h2>

  <p class="biyografi">Leslie’nin tarihçi görüş açısı nasıl Sir Henry Maine tarafından biçimlendirildiyse Leslie de Trinity College’da sınıf arkadaşı olduğu J.K. Ingram’ı etkiledi.</p>

  <p class="biyografi">Ingram hukuk ve klasik edebiyat öğrenimi gördü ve 1866 yılında Trinity College Kraliyet Kürsüsüne Grekçe Profesörü olarak atandı. Dublin Üniversitesi’nin yayın organı olan Hermathena dergisinin ilk editörü oldu. Statistical and Social Enquiry Society of Ireland’ın kurucusu ve ilk başkanıydı. Ingram’ın politik iktisat ile olan ilişkisi özel bir merak olmaktan ileriye gitmedi.</p>

  <p class="biyografi">Politik iktisat yönteminin ne olması gerektiği konusunda Leslie’nin çalışmaları Ingram için bir ilham kaynağı olduğu kadar tümdengelimci yönteme karşı eleştirilerin sürekliliğini ve derinleştirilmesini sağlamak için de bir temel oldu. British Association’ın iktisat ve istatistik ile uğraşan F Bölümü 1878 yılında Dublin’de toplandığı zaman bu toplantıya başkanlık ve hitap etmek üzere seçilen Ingram, Leslie’nin açtığı yolu genişletmek fırsatını elde etti. Ingram’ın bu toplantıda yaptığı konuşma<a href="../Text/iktisatTarihi_split_064.html#footnote-50468-89" id="footnote-50468-89-backlink">[89]</a> sosyal bilim alanında Pozitivist Felsefe’nin yeri ve önemini ön plana çıkaran ve bu felsefe akımının politik iktisadın yöntemi açısından nasıl önemli gelişmelere yol açabilecek bir potansiyele sahip olduğunu göstermeye yönelik bir çabaydı.</p>

  <p class="biyografi">Ingram’ın başlangıç noktası, politik iktisadın 1870’lerde içinde bulunduğu durumdu. Politik iktisat yalnız İngiltere’de değil Avrupa’da da prestijini yitirmiş, ciddilikten ve bilimsellikten uzaklaşmış bir disiplin haline gelmişti. Yüzeysel olarak bakıldığı zaman bu durumun nedenini politik iktisadın “gerçek bilim adamı olmayan” hukukçular ve edebiyatçıların eline geçmesiyle açıklamak mümkün olabilirdi. Bu yüzeysel bakış, politik iktisadı okullarda okutulan mantık, soyut hukuk, ahlak ve siyaset bilimi gibi çağdışı uğraşlarla aynı düzeyde görüyordu.<a href="../Text/iktisatTarihi_split_064.html#footnote-50468-90" id="footnote-50468-90-backlink">[90]</a> Halbuki, gerçek nedeni daha derinlerde aramak gerekirdi. Ingram’a göre bu neden, Ricardo ve izleyicilerinin sosyal olguları ve süreçleri algılama ve araştırmada kullandıkları yöntemdi.<a href="../Text/iktisatTarihi_split_064.html#footnote-50468-91" id="footnote-50468-91-backlink">[91]</a> Bu yöntemin politik iktisatta egemen olmasının ve bu durumun ortaya çıkardığı olumsuzlukların kökenini Adam Smith’e kadar izlemek mümkündü. Smith, bir taraftan ampirik gözlemlerden hareket ederek, diğer taraftan da a priori öncüllere dayanarak genellemelere ulaşmıştı.<a href="../Text/iktisatTarihi_split_064.html#footnote-50468-92" id="footnote-50468-92-backlink">[92]</a> Ricardo ise A. Smith’in yönteminin bu ikinci yönünü almış ve ona aşırı bir biçim vermişti. Ingram’a göre Ricardo bazı olağanüstü yeteneklere sahipti ama bu yetenekler onun iyi bir iktisatçı veya sosyal filozof değil ancak ikinci sınıf bir matematikçi olmasına yeterliydi.<a href="../Text/iktisatTarihi_split_064.html#footnote-50468-93" id="footnote-50468-93-backlink">[93]</a> Ricardo’dan sonra gelen politik iktisatçıların önemli bir bölümü kendi çabalarıyla bilgi üretmek yerine Smith ve Ricardo’nun teorilerini açıklamaya ve onlara şerh yazmaya yönelmişlerdi. Bunun sonucu olarak politik iktisat Senior, Torrens, Martineau ve Whately gibi “küçük” yazarların elinde kalmıştı. Ampirik gözlemleri bir yana iterek mantık oyunlarıyla politik iktisat yasaları keşfetmek bu taklitçiler (epigoni) tarafından o kadar ileri dereceye vardırılmıştı ki artık politik iktisadın bilim çevrelerinde veya kamuoyunda saygı görmesini beklemek imkânsızlaşmıştı.<a href="../Text/iktisatTarihi_split_064.html#footnote-50468-94" id="footnote-50468-94-backlink">[94]</a></p>

  <p class="biyografi">Politik iktisadın böylesine bir yola çekilmesine karşı ortaya çıkan tepkiler Ingram için bir umut kaynağıydı. Bagehot’un politik iktisadı gelişmiş kapitalist ülkeler özellikle de İngiltere ile sınırlama çabaları; Jevons’ın ortodoks teorinin çökmüş olduğu ve gerçekliği açıklamak için yeni bir teoriye gerek bulunduğu yolundaki öğretisi, yetersiz olmalarına karşın sağlıklı bir gelişmenin müjdecisiydiler.<a href="../Text/iktisatTarihi_split_064.html#footnote-50468-95" id="footnote-50468-95-backlink">[95]</a> Bu tür tepkiler arasında Leslie’nn makalesi<a href="../Text/iktisatTarihi_split_064.html#footnote-50468-96" id="footnote-50468-96-backlink">[96]</a> İngiltere’de Jones’dan sonra Rikardocu yöntemi doğrudan hedef alıp yerine konulması gereken yönteme işaret eden ilk saldırı olduğu için özel bir öneme sahipti.<a href="../Text/iktisatTarihi_split_064.html#footnote-50468-97" id="footnote-50468-97-backlink">[97]</a> Fakat, diğer bütün eleştirilerden daha ileri bir konuma sahip olmasına rağmen, Leslie’nin eleştirisi de eksikti; felsefi bir temeli yoktu:</p>

  <p class="biyografi">“Yeni bir yapıya gerek olduğuna inanıyorum. Bu yapı eski yapının malzemelerinin büyük bir bölümünü kullanabilir; fakat yeni fikirlere ve yeni amaçlara göre planlanmalıdır ve hepsinden önemlisi de değişik bir felsefe temeline sahip olmalıdır.”<a href="../Text/iktisatTarihi_split_064.html#footnote-50468-98" id="footnote-50468-98-backlink">[98]</a></p>

  <p class="biyografi">Ingram’ın önerdiği bu yeni temel Comte’un Pozitif Felsefesi idi.</p>

  <p class="biyografi">1830’larda Jones’un öncülük ettiği eleştirici yaklaşımın 1870’lerde tarihçi görüş etrafında biçimlenişi politik iktisatta yeni bir çığırın habercisiydi. Ingram’a göre Comte bu eleştirici yaklaşımının temel dayanaklarını felsefe planında güçlü bir biçimde ortaya koymuştu. Pozitivist eleştiri “Eski” ve “Yeni” Alman Tarihçi Okulu’nu etkilemiş fakat ulusçu önyargılar, özellikle “Yeni” Alman Tarihçi Okulu’nun bu etkiyi inkar etmesine yol açmıştı.<a href="../Text/iktisatTarihi_split_064.html#footnote-50468-99" id="footnote-50468-99-backlink">[99]</a> (Comte’un “Yeni” Alman Tarihçi Okulu’nu etkileyip etkilemediği konusunda birbirine zıt iki görüş mevcuttur. Hayek’e göre böyle bir etkilenmeden söz etmek mümkündür.<a href="../Text/iktisatTarihi_split_064.html#footnote-50468-100" id="footnote-50468-100-backlink">[100]</a> Schumpeter ise bu görüşün doğru olamayacağını ileri sürmektedir.<a href="../Text/iktisatTarihi_split_064.html#footnote-50468-101" id="footnote-50468-101-backlink">[101]</a>)</p>

  <p class="biyografi">Ingram’ın kaygısı, Leslie’nin yeniden diriltmeye çalıştığı tarihçi görüşün etkisiz kalıp başarıya ulaşamaması ihtimaliydi. Nasıl ki Jones ihmal edilmiş ve görüşlerini yaygınlaştıramamıştı aynı şey Leslie’nin de başına gelebilirdi. Leslie’nin çabalarının olumlu sonuçlara ulaşmasının tek yolu Ingram’a göre bu eleştirilerin sistematik bir biçime getirilerek, felsefi bir temele oturtulmasına bağlıydı. Bu yüzden, Rikardo İktisadı’nın Comte’çu açıdan yeniden eleştirilmesi gerekirdi.</p>

  <p class="biyografi">Ingram bu yeni ve sistematik eleştirinin dört ana nokta üzerinde toplanabileceği görüşündeydi:</p>

  <p class="biyografi">1 Politik iktisadın, iktisat dışı toplumsal olaylardan ayrı ve bağımsız olarak ele alınıp araştırma konusu yapılmasının ortaya çıkardığı sakıncalar;</p>

  <p class="biyografi">2 Politik iktisatta kullanılan öncül ve kavramların metafizik ve aşırı soyut nitelikleri;</p>

  <p class="biyografi">3 Yöntem olarak tümdengelimin aşırı biçimde kullanılması;</p>

  <p class="biyografi">4 Varılan sonuçların her zaman ve her yer için geçerli mutlak doğrular gibi sunulması.<a href="../Text/iktisatTarihi_split_064.html#footnote-50468-102" id="footnote-50468-102-backlink">[102]</a></p>
</body>
</html>
