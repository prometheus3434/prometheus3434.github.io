<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_48">JONES VE KLASİK RANT TEORİSİNİN TÜMEVARIMCI ELEŞTİRİSİ</h2>

  <p class="biyografi">Jones birçok ülkeden ve değişik tarihsel dönemlerden topladığı verilere dayanarak diferansiyel rant ödeyenleri iki grupta topladı. (Dikkat edilmesi gereken nokta Jones’un hep ekstansif marjindeki ranttan söz etmesi ve entansif marjine hiç değinmemesidir). Birinci grupta, üretim yapmak için işgücü kiralayan çiftçiler, ikinci grupta ise ya kendi ya da aile bireylerinin işgücünü kullanan köylüler vardı. İkinci grup, kendi içinde rant ödeme biçimlerine bağlı olarak dört altı gruba bölünüyordu: Emek rant ödeyen serfler, ayni rant ödeyen ortakçılar (metayers), parasal rant ödeyen ortakçılar (cottiers) ve her iki biçimde de rant ödeyebilen ırsi kiracılar (ryots). Jones’un vardığı sonuca göre, gerek tarihsel gerekse de çağdaş olarak, toprak kiracılarının %90’a varan bölümünü bu dört alt gruba giren kişiler oluşturuyordu. Bu grupların ödedikleri rant ise daha iyi toprak parçaları elde etmek için girişilen rekabet sonucunda değil gelenek ve göreneklere göre belirleniyordu. İşgücü kiralayan birinci grup çiftçilere ancak İngiltere, Hollanda ve ABD’nin bazı bölgelerinde rastlanılabilirdi. Bu grubun ödediği rant gerçekten de Ricardo ve izleyicilerinin ileri sürdüğü gibi en iyi ve en kötü toprak arasındaki verim farklılığına bağlıydı.<a href="../Text/iktisatTarihi_split_064.html#footnote-50468-21" id="footnote-50468-21-backlink">[21]</a> Bu bulgular ışığında Jones, Rikardocu rant teorisinin doğru olamayacağını çünkü gözlemlenen gerçekliğin ancak çok küçük bir bölümün açıklayabildiğini ileri sürdü.</p>

  <p class="biyografi">Bütün iktisatçıların Ricardo’nun izleyicileri olduğu bir dönemde Jones’un eleştirisinin büyük bir etki uyandırması beklenemezdi. Diğer taraftan, Jones eleştirdiği rant kavramının ne olduğuna hiç değinmiyor ve rant’ı tanımlamaktan sürekli olarak kaçınıyordu. Jones son yazılarından birisinde bu eleştiriye cevap vermek zorunluluğunu duydu.<a href="../Text/iktisatTarihi_split_064.html#footnote-50468-22" id="footnote-50468-22-backlink">[22]</a></p>

  <p class="biyografi">Jones’a göre, rant tanımının verilmemesi tümüyle bir yöntem sorunuydu. Bir tanımla işe başlamak, başarılması gereken görevin daha başlanmadan bitirildiğini kabul etmek ile eşanlamlıydı. Tanımlamalar, incelenecek konuyu yapay olarak sınırlamaktan başka bir şey getirmezlerdi:</p>

  <p class="biyografi">“Tasımlayıcı akıl yürütmenin (syllogistic reasoning) kullanılmadığı, genel sonuçlardan hareket edilmeyip genel sonuçlara doğru hareket edildiği durumlarda sözcükler konuyu sınırlamak için değil onu genişletmek için kullanılmalıdır.”<a href="../Text/iktisatTarihi_split_064.html#footnote-50468-23" id="footnote-50468-23-backlink">[23]</a></p>

  <p class="biyografi">Bu açıklamasını yeterli bulmayanlara karşı Jones’un tutumu oldukça sertti:</p>

  <p class="biyografi">“Toprak sahiplerine yapılan ödemelerin kökenini araştırdım. Bu ödemelerin [tarihsel] gelişmelerini inceledim. Eğer bu incelemeyi okuyan herhangi bir okuyucu neyi gözlemlediğimiz veya ne hakkında konuştuğumuzu anlamamışsa yapacağı en iyi şey bu kitabı ve eğer kendisine dostça bir öneride bulunmama izin verirse, politik iktisat konusunu bırakmak olmalıdır.”<a href="../Text/iktisatTarihi_split_064.html#footnote-50468-24" id="footnote-50468-24-backlink">[24]</a></p>

  <p class="biyografi">Jones’un bu açıklamaları, kullandığı yöntemin haklı gösterilebilmesi için uygun gerekçeler oluşturabilirdi ama kendisine özellikle Rikardocular tarafından yöneltilen eleştirilere cevap niteliği taşımıyordu. Ricardo’nun rant teorisinin temeli, ortalama kâr oranından fazla olarak ortaya çıkan kazanılmamış (unearned) bir artığın toprak sahipleri tarafından temellük edilmesi olgusunu açıklama çabasıydı. Tarıma açılan en verimsiz topraklarda üretim maliyeti (ücret ve ortalama kâr) ürünün satış fiyatına eşit olduğu için bir artık ortaya çıkmıyor ve rant ödenmiyordu. Daha verimli topraklarda birim üretim maliyetleri daha düşük olduğu için elde edilen artık toprak sahibinin rantını oluşturuyordu. Ürün kitlesinden bu rant çıkarıldıktan sonra kalan miktar, değişik verimliliğe sahip topraklar üzerindeki kâr oranının aynı düzeyde olmasını sağlıyordu. Bu rant teorisine göre, en verimsiz toprağın rant ödememesi demek, toprak sahibine kira olarak bir ödeme yapılmaması anlamına gelmiyor, ortalama kâr oranının üzerinde bir artığın mevcut olmadığı anlamına geliyordu. Günlük hayatta kullanılan kira teriminin açıklanması Ricardo’nun ve onun izleyicilerinin amaçları arasında değildi. Jones’un Rikardocu rant teorisine yönelttiği hücum ise Ricardo’nun rant kavramı üzerine değil, günlük hayatta kullanılan kira kavramı üzerine kurulmuştu.</p>

  <p class="biyografi">Jones, eleştirisinin yanlış temellere dayandığı yolundaki yaralayıcı hücumlara hiç cevap vermedi. Bu görev Jones’un ölümünden sonra Whewell tarafından yerine getirildi:</p>

  <p class="biyografi">“Bu eleştiriye şu yeterli cevabı verebiliriz: Jones’un amacı, kaba ve günlük kullanımdaki anlamıyla rant’ı belirleyen yasaları açıklamaktı. Genellikle rant denilen şeyin gelişmesini ve sonuçlarını ortaya koymaya çalıştı. Hangi araştırma konusunun daha değerli olduğuna okuyucu kendisi karar verebilir: Her ülkede gerçekten ödenen [kiralar] mı yoksa hiçbir ülkede ödenmeyen Rikardocu rantlar mı?”<a href="../Text/iktisatTarihi_split_064.html#footnote-50468-25" id="footnote-50468-25-backlink">[25]</a></p>

  <p class="biyografi">Whewell’in pragmatik savunusu geçerli kabul edilemezdi çünkü bu savunu, sorunu tartışılan noktadan ayırıp hangi konuların araştırılmaya değer olduğu tartışmasına çekmekteydi.</p>

  <p class="biyografi">Bütün eksiklik ve yanlışlıklarına rağmen Jones’un eleştirileri teorilerin göreli olarak geçerli olabilecekleri görüşünün ilk defa açık seçik biçimde ifadesini içeriyor ve ampirik-tarihsel gözlemlere verdiği önem yüzünden diğer bütün eleştirilerden ayrılıyordu.</p>

  <p class="biyografi">Jones’un somut olguların incelenmesi üzerine kurulu yöntemi o’nu Marx’ın gözünde değerli bir iktisatçı yapmıştı.<a href="../Text/iktisatTarihi_split_064.html#footnote-50468-26" id="footnote-50468-26-backlink">[26]</a> Jones ampirik verilerin toplanması ve yayınlanmasına büyük katkıda bulunacağına inandığı için Royal Statistical Society’nin kuruluş çalışmalarına katılmış ve bu derneğin yöneticileri arasında yer almıştı.<a href="../Text/iktisatTarihi_split_064.html#footnote-50468-27" id="footnote-50468-27-backlink">[27]</a><span>27</span> Bugün artık anlaşılmıştır ki Jones’un yöntemi, ampirik verilerin toplanmasının kendiliğinden teorik genellemelere yol açacağı görüşünden kaynaklanmaktadır.<a href="../Text/iktisatTarihi_split_064.html#footnote-50468-28" id="footnote-50468-28-backlink">[28]</a></p>
</body>
</html>
