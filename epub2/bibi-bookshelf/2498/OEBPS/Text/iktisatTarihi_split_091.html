<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_81">TOYNBEE, SCHMOLLER VE STUBBS’IN ETKİLERİ</h2>

  <p class="biyografi">J. Clapham’a göre Ashley, “Alman Tarihçi Okulu ve Toynbee’nin etkisi altında kalan ve Stubbs’ın Oxford Okulu’na mensup bir tarihçidir.<a href="../Text/iktisatTarihi_split_096.html#footnote-52537-1" id="footnote-52537-1-backlink">[1]</a> Ashley’nin Toynbee’nin etkisi altında kalmasının belli başlı nedeni, Balliol College’da öğrenci iken Toynbee’nin Sanayi Devrimi konulu derslerine devam etmiş olmasıdır. Ashley’nin bu derslerde edindiği en değerli bilgi, kendi sözleriyle, “tarihçi yönteminin önemi” oldu.<a href="../Text/iktisatTarihi_split_096.html#footnote-52537-2" id="footnote-52537-2-backlink">[2]</a> Tarihçi yöntemin, iktisadî ve politik tarihin incelenmesinde yeni ve geniş ufuklar açabileceğini anlayan Ashley bu konu üzerinde daha derinliğine çalışmak amacıyla Toynbee’nin yol göstermesini istedi. Toynbee, Cliffe Leslie ve Alman Tarihçi Okulu üyelerinin kitaplarını okumayı önerdi. Bu öneri Ashley’nin bilimsel hayatının biçimlenişinde önemli rol oynadı.<a href="../Text/iktisatTarihi_split_096.html#footnote-52537-3" id="footnote-52537-3-backlink">[3]</a> Bir evliyaya benzettiği Toynbee’nin hatırasını hep canlı tutmak isteyen Ashley, en önemli kitabını Toynbee’ye ithaf etti.<a href="../Text/iktisatTarihi_split_096.html#footnote-52537-4" id="footnote-52537-4-backlink">[4]</a></p>

  <p class="biyografi">Ashley’nin düşüncelerinin biçimlenişinde rol oynayan ikinci kişi Schmoller oldu. Oxford Üniversitesi’ni bitirdikten sonra sık sık Almanya’ya giden Ashley, “Yeni” Alman Tarihçi Okulu’nun önderiyle kişisel ilişkiler geliştirmek fırsatını buldu. Ashley’nin Schmoller’den edindiği bilgiler Schmoller’i körü körüne izlemesine yol açmadı. Schmoller’in tarihi verilerden yeni bir iktisat teorisi türetme çabalarını hiçbir zaman ciddiye almayan Ashley, diğer taraftan, bu çalışmaların iktisat tarihini başlı başına bir disiplin olarak kurmaya elverişli olduğunu gördü ve kendi çalışmalarını bu yönde geliştirmeye çaba harcadı.</p>

  <p class="biyografi">Schmoller’in Ashley üzerindeki etkisini Ashley’nin kendi sözleriyle incelemek için Schmoller’e ithaf edilen kitabına bakmak gerekir. Bu ithaf yazısında Ashley şöyle diyordu:</p>

  <p class="biyografi">“Sizin görüşlerinizle her zaman aynı doğrultuda olmak imkânını bulamadım. İngiltere’nin 18. yüzyıldaki ve çağımıza daha yakın dönemlerdeki iktisat politikası ile ilgili olarak son sıralarda yazdıklarınızı eleştirme arzusu duyduğumu da itiraf etmeliyim. Fakat inanıyorum ki […] sizin yazılarınızdan elde ettiğim teşvik ve yönlendiriciliği başka hiç kimsenin yazılarında bulamadım. Sizin teşvikinizle […] tarihçi olmayı terk etmeden iktisatçı oldum. Kendi örneğinizle bana tarihçi ruhun iktisatçının çalışmalarına, iktisatçının ilgisinin de tarihçinin çalışmalarına nasıl taşınabileceğini gösterdiniz.”<a href="../Text/iktisatTarihi_split_096.html#footnote-52537-5" id="footnote-52537-5-backlink">[5]</a></p>

  <p class="biyografi">Tarih temeline dayanan bir iktisat teorisi yaratmaya çalışan tarihçi-iktisatçıların ilham kaynağı Schmoller’in bu yöndeki etkisini duymayan Ashley, Schmoller’i çalışmalarıyla yol gösteren bir rehber olarak kabul ediyordu.</p>

  <p class="biyografi">Ashley’yi etkileyen üçüncü kişi olan William Stubbs’ın rolünün önemini anlamak için tarih felsefesinin ve tarih disiplininin 19. yüzyılda geçirdiği değişiklikleri kısa da olsa incelemek gerekir.</p>
</body>
</html>
