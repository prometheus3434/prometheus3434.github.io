<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_39">MILL, SMITH, MCCULLOCH VE MALTHUS: TÜMDENGELİM Mİ TÜMEVARIM MI?</h2>

  <p class="biyografi">Ricardo, Senior ve Cairnes’in tümdengelimci yöntemi kullandıkları konusunda bir tereddüt yoktur. Önceleri bu yöntem hakkında kuşkulu ve eleştirici bir tavır takınan Torrens<a href="../Text/iktisatTarihi_split_047.html#footnote-50074-11" id="footnote-50074-11-backlink">[11]</a> daha sonraları, özellikle J.S. Mill’in etkisi altında kalarak, tümdengelimci yöntemi benimsedi.<a href="../Text/iktisatTarihi_split_047.html#footnote-50074-12" id="footnote-50074-12-backlink">[12]</a> J.S. Mill, yöntem konusunda yazdıklarıyla, tümdengelimci yöntemin ateşli bir savunucusu görünümündeydi. Bu nedenle Mill’in Ricardo ve diğerleri gibi tümdengelimci grubun içinde olduğu ileri sürüldü.<a href="../Text/iktisatTarihi_split_047.html#footnote-50074-13" id="footnote-50074-13-backlink">[13]</a> Schumpeter’a göre ise Mill’in hangi yöntemi benimsediğine karar verebilmek için kullanılması gereken en geçerli kıstas Mill’in yöntem konusunda yazdıklarına bakmak yerine Principles’ın içeriğine bakmak olmalıydı. “Mill’in Okuyucuları Aslında Ne Aldılar” başlığı altında Schumpeter, değişik belirleme yöntemlerine göre, Principles’ın en az 1/6 en çok 2/3 oranında gerçek olgular içerdiğini ileri sürdü.<a href="../Text/iktisatTarihi_split_047.html#footnote-50074-14" id="footnote-50074-14-backlink">[14]</a> Tümdengelim yönteminin diğer izleyicilerinin kitaplarında bu oran sıfıra yakın olduğu için Schumpeter, Mill’in tümdengelim yöntemini de savunmasına rağmen tümevarım yöntemini uyguladığı sonucunu çıkardı.</p>

  <p class="biyografi">O’Brien, Bacon ve Newton’ın tümevarımcı yönteminin benimsendiği İskoç geleneğinin en ünlü izleyicileri arasında Hume ve Smith ile birlikte McCulloch’ı da sayıyor.<a href="../Text/iktisatTarihi_split_047.html#footnote-50074-15" id="footnote-50074-15-backlink">[15]</a> McCulloch’ın tümevarım yönteminin savunucusu ve uygulayıcısı olarak gösterilmesinin iki nedeni olabilir. Birincisi, McCulloch’ın politik iktisadın gerçek olgulara dayanması gerektiği yolundaki inancını açıkça belirtmesi; ikincisi ise, tümdengelimci yöntemin, geçerliliği kuşkulu varsayımlardan hareketle evrensel genellemeler çıkarmasına karşı olan eleştirici tavrıdır.<a href="../Text/iktisatTarihi_split_047.html#footnote-50074-16" id="footnote-50074-16-backlink">[16]</a> Gerçekten de McCulloch her zaman politik iktisadın öndeyilerinin gerçek olgular karşısında sınanması gerektiğini savundu. Bu sınamayı yapabilmek için gerekli ampirik verilerin yokluğu veya eksikliği McCulloch için sürekli bir üzüntü kaynağıydı.<a href="../Text/iktisatTarihi_split_047.html#footnote-50074-17" id="footnote-50074-17-backlink">[17]</a> Zamanla, Ricardo’nun etkisi altında, ampirik temeli olmayan öncülleri (premisses) başlangıç noktası alıp genellemelere gitmesiyle tümevarımcı İskoç geleneğinden ayrıldığı söylenebilse bile McCulloch hiçbir zaman tümdengelimci yöntemin savunucusu ve uygulayıcısı olmadı.</p>

  <p class="biyografi">Hangi Klasik İktisatçının hangi yöntemi savunduğu veya kullandığı tartışması en ileri biçimiyle A. Smith’in yöntemi konusunda ortaya çıkar. Daha önce de değinildiği gibi iktisat tarihi disiplininin öncüleri Smith’in tümevarımcı yöntemi kullandığını ve bu yüzden ilk bilimsel iktisat tarihçisi sayılması gerektiğini ileri sürüyorlardı.</p>

  <p class="biyografi">Smith’in yöntemi konusunda, Schumpeter ve Cairnes’e karşı O’Brien, İngiliz Tarihçi Okulu ile birlikte, Smith’in tümevarımcı yöntemi uyguladığını savunuyor. O’Brien’a göre İskoç geleneğinin temelinde soyut spekülasyon ve varsayımlara karşı köklü bir kuşku yatar. Bu kuşku, hem doğa bilimlerinde hem de toplum bilimlerinde bütün genellemelere kaynaklık edecek öncüllerin ampirik gözlemlere dayanması zorunluluğunu ortaya çıkarır. O’Brien’ın İskoç geleneğinin bir özelliği olarak ileriye sürdüğü bu anlayış aslında tümevarımcı yöntemin temel özelliğidir. O’Brien buradan hareketle Wealth of Nations’da bulunan ampirik gözlemleri Smith’in tümevarımcı yöntemi kullandığının kanıtları olarak ileri sürüyor.<a href="../Text/iktisatTarihi_split_047.html#footnote-50074-18" id="footnote-50074-18-backlink">[18]</a></p>

  <p class="biyografi">Cairnes, A. Smith’in tümevarımcı yöntemi uyguladığı kanısında değildi. Cairnes’a göre Smith’in bütün teorik öncülleri insan doğasında ve dış dünyanın fiziksel varlığında gizliydi. Smith ampirik gözlemlere atıfta bulunduğu veya bu gözlemleri uzun uzun naklettiği zaman tümdengelimci yöntemi kullanarak elde ettiği genellemelerin hayat tarafından nasıl doğrulandığını ve bu genellemelerin hangi ortamda geçerli olduğunu göstermek amacını güdüyordu. Ampirik gözlemler Smith’in öğretisinin temeli değil sınayıcısıydı.<a href="../Text/iktisatTarihi_split_047.html#footnote-50074-19" id="footnote-50074-19-backlink">[19]</a> Schumpeter, yüzeysel bir karşılaştırma yapıldığı zaman, Wealth of Nations’ın Ricardo’nun Principles’indan çok daha az soyut bir görünüme sahip olduğunu fakat bu görünümden Smith ve Ricardo’nun ayrı yöntemlere sahip olduğu sonucunun çıkarılmayacağını söylüyor. Ricardo ve Smith arasındaki tek fark, Ricardo’nun soyut çözümlemelerinin “betimleyici bir örtü” altında sunulmamasına karşılık Smith’in tümdengelimci yönteme dayanan genellemelerinin böyle bir biçimde sunulmasıdır. Smith’in ampirik gözlemleri mutlaka gerekli olan öğeler değildir, betimlemeye yönelik örneklerdir. Bu “betimleyici örtü” kaldırıldığı zaman Smith ve Ricardo’nun yönteminin aynı olduğu görülecektir.<a href="../Text/iktisatTarihi_split_047.html#footnote-50074-20" id="footnote-50074-20-backlink">[20]</a></p>

  <p class="biyografi">Malthus’un da tümevarımcı yöntemi uyguladığı hakkındaki iddialara Schumpeter şiddetle karşı çıkar. Malthus’un kullandığı yöntemin Ricardo’nun yöntemine karşıtmış gibi algılanmasının Schumpeter’a göre iki görünür nedeni vardır: Birincisi, Malthus’un nüfus gibi teorik olmayan bir konuda betimleyici bir çalışma yapması ve doğruluğunu daha önceden kabullendiği öncüllerini sınamak için tarihsel veriler toplaması ve kullanmasıdır. İkincisi ise Malthus’un ileri sürdüğü ilkelerin tarihsel gerçekleri de içermesidir. Ricardo-Malthus mektuplaşmasında her iki yazarın ileri sürdüğü yöntem farklılığı iddiası ise inandırıcı değildir:</p>

  <p class="biyografi">“Tartışmaya giren bilim adamlarının birbirlerine söyleyecek somut şeyleri kalmayınca birbirlerini yanlış yöntem kullanmakla suçlamaları oldukça olağandır… [Malthus da] anlamadığı her şeyi “çok soyut” diye niteliyordu. Hepsi bu kadar.”<a href="../Text/iktisatTarihi_split_047.html#footnote-50074-21" id="footnote-50074-21-backlink">[21]</a></p>

  <p class="biyografi">Fakat sorun, Schumpeter’in yaptığı gibi, bu kadar basit bir biçimde geçiştirilemez. Malthus’un tümdengelimci yöntemin sadık bir izleyicisi olmadığı, özellikle Ricardo’ya karşı önemli eleştirileri olduğu muhakkaktır. Öncelikle, Malthus, Ricardo ve izleyicilerinin basitleştirme ve genelleştirmelerinin haklı görülemeyeceği fikrindedir. Basitleştirme ve genelleştirme her ne kadar bilimsel uğraşın “meşru ve arzulanır amacıysa da” Ricardo ve izleyicileri bu basitleştirme ve genelleştirmeyi çok sınırlı ve geçerliği kuşkulu varsayımlardan hareketle yapmaktadırlar. Bunun sonucu ise, belirli bir olayın nedenlerinin açıklanması sırasında birden çok nedenin rol oynayabileceği gerçeğinin gözden kaçırılabilmesidir. Malthus’a göre yersiz ve olgunlaşmamış genellemeler, bir dizi görüngünün nedenlerinin açıklanması sırasında rastlanabilecek bir neden eğer bu görüngünün büyük bölümündeki değişiklikleri açıklayabiliyorsa bu nedenin o görüngünün tek nedeniymiş gibi kabul edilmesine yol açmaktaydı. Böylesine bir teori ise “kaba ve ham” bir teori olmaktan öteye geçemezdi.<a href="../Text/iktisatTarihi_split_047.html#footnote-50074-22" id="footnote-50074-22-backlink">[22]</a>. Malthus’un anlamadığı şeyleri “çok soyut” diye reddetmekten çok o soyutlamaların geçerliliği konusunda haklı sayılabilecek kuşkulara sahip olduğu bellidir.</p>

  <p class="biyografi">Daha da önemlisi Malthus, soyut tümdengelimci Ricardo ve izleyicilerinin sahip olmadıkları hatta kesinlikle reddettikleri bir anlayışın sahibidir: Teorilerin öndeyilerinin gerçekler karşısında sınanması gerekir. Malthus bu konuda hiçbir yanlış anlamaya veya yorumlamaya yer bırakmayacak kadar açıktır:</p>

  <p class="biyografi">“Zamansız ve yersiz genellemeler yapma eğilimi politik iktisat yazarlarının bazı önde gelenlerinde, teorilerini gerçekler karşısında sınamak konusunda bir isteksizlik yaratmaktadır. Birbiriyle bağlantılı olmayan olguların önemini abartacak veya gözlenebilen olguların büyük bir bölümünü açıklayan bir teorinin birkaç tersine gözlemle hemen geçersiz kılınacağını düşünecek son kişi herhalde ben olmalıyım… Ama genel gözlemlerle uyum içinde olmayan hiçbir teorinin de doğru olmak yolunda bir iddiası olmamak gerekir. Böyle bir uyumsuzluk bu teorinin hemen ve tümüyle reddedilmesi için bana yeterli bir neden gibi geliyor. Böyle uyumsuzluk durumlarında teori ya kökten yanlıştır ya da öz olarak eksiktir. Hangisi olursa olsun bu teori artık ne varolan durumun tatmin edici bir açıklaması ne de geleceğe yönelik olarak üzerinde güvenle hareket edilebilecek bir temel diye kabul edilemez.”<a href="../Text/iktisatTarihi_split_047.html#footnote-50074-23" id="footnote-50074-23-backlink">[23]</a></p>

  <p class="biyografi">Teorilerin gerçekler karşısında sınanmaları ve gerçekler tarafından doğrulanmamaları durumunda reddedilmeleri gerektiği konusunda Malthus’un bu görüşüne öz ile ilgili olmayan bazı değişikliklerle günümüz “pozitif” iktisadında her zaman rastlamak mümkündür.<a href="../Text/iktisatTarihi_split_047.html#footnote-50074-24" id="footnote-50074-24-backlink">[24]</a></p>

  <p class="biyografi">Yukarıdaki istisnalar ve “sapmalar” göz önüne alındığı zaman saf tümdengelimci yöntemin sadık uygulayıcıları veya savunucularının sayısı oldukça azalmaktadır. Bunlar Ricardo, Torrens, Senior ve Cairnes’dir. Politik iktisat konusunda yazdıkları Schumpeter’a göre onu tümevarımcı yöntemin uygulayıcısı olarak gösterse de J.S. Mill’i de bu grup içinde düşünmek gerekir; çünkü, Mill yöntem konusunda tümevarımcı yöntemin amansız bir muhalifi, tümdengelimci yöntemin ise ateşli bir savunucusudur.</p>
</body>
</html>
