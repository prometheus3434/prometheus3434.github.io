<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_61">JEVONS VE TARİHÇİ GÖRÜŞ</h2>

  <p class="biyografi">Jevons’ın tarihçi görüşün etkisi altında kaldığını gösteren hiçbir doğrudan kanıt yoktur. Yalnız, ilk çalışmalarında ampirik gözlemlere büyük bir önem vermiş olması Jevons’ın tarihçi görüşe yakınlık duyduğu biçiminde yorumlanabilir. Gerçekten de konjonktürel dalgalanmaların açıklanması; Kaliforniya ve Avustralya’da yeni bulunan altın rezervlerinin altın fiyatları üzerindeki etkilerinin incelenmesi<a href="../Text/iktisatTarihi_split_077.html#footnote-51227-3" id="footnote-51227-3-backlink">[3]</a> ve İngiltere sanayiinin enerji sorunu üzerindeki araştırmalarında<a href="../Text/iktisatTarihi_split_077.html#footnote-51227-4" id="footnote-51227-4-backlink">[4]</a> Jevons çok geniş ölçekte istatistik veriler kullanmış ve bu verilerin ışığı altında sonuçlar çıkarmaya çaba göstermişti. Economist dergisine 1862 yılında yazdığı bir mektupta politik iktisadın argümanlarının ancak istatistik verilere dayandığı zaman güvenirlik kazanacağını ileri sürmesi, Jevons’ın o zamanki düşünce yapısını aydınlatmak açısından ilgi çekicidir.<a href="../Text/iktisatTarihi_split_077.html#footnote-51227-5" id="footnote-51227-5-backlink">[5]</a></p>

  <p class="biyografi">Bu düşünce yapısının çok öznel bir temelden kaynaklandığını Jevons şu sözlerle ifade ediyor:</p>

  <p class="biyografi">“Ampirik veriler yerine teori ile uğraştığım zaman daha başarılı olduğumu biliyorum. Ama, doğru oldukları en yavaş işleyen süreçlerle kanıtlanmadıkça herkes teorisyenlere kötü kokarlarmış gibi bakar. Böylece, diyagramlar, fiyat cetvelleri ve benzeri şeylerle işe başlamak gerekir. O zaman kimse sizi gerçekleri bilmeden konuşuyorsunuz diye suçlayamaz.”<a href="../Text/iktisatTarihi_split_077.html#footnote-51227-6" id="footnote-51227-6-backlink">[6]</a></p>

  <p class="biyografi">Jevons’ın ampirik araştırmalardan elde etmeyi amaçladığı sonuç, kendisine akademik ve bilimsel çevrelerde sağlam bir yer kazanmaktı. Soyut teorilerin giderek artan bir hızla gözden düştüğü bir dönemde ampirik araştırmaların önemini kavramış olması ve bu araştırmaları daha sonraki çalışmalarına inanılırlık kazandıracak bir araç olarak görmesi çok ilgi çekicidir.</p>

  <p class="biyografi">Jevons, tarihçi görüş ve tümevarım yöntemi konularında olumlu görüşlere sahipti:</p>

  <p class="biyografi">“İktisat biliminin tarihçi açıdan incelenmesinin yanlış veya yararsız olduğunu söylemiyorum. Tam tersine, böyle bir incelemenin mutlaka gerekli olduğunu düşünüyorum. Toplumumuzun bugünkü durumunu yalnız teori aracılığıyla açıklayamayız.”<a href="../Text/iktisatTarihi_split_077.html#footnote-51227-7" id="footnote-51227-7-backlink">[7]</a></p>

  <p class="biyografi">Ampirik gözlemlere verdiği önem ve Rikardo İktisadı’na şiddetle karşı çıkması, Jevons’ı tarihçi görüş taraftarları arasında büyük bir üne kavuşturdu ve tarihçi görüşe kazanılabilecek bir kişi izlenimi yarattı. Fakat Jevons, iktisatçılar arasında saygın bir yer kazanmasını sağlayan teori kitabının 1879’da yapılan ikinci baskısına yazdığı önsözde tarihçi görüşle kendi yöntemi arasındaki derin ayrılığın temellerini yumuşak bir biçimde belirterek hangi safı tuttuğunu açıklığa kavuşturdu:</p>

  <p class="biyografi">“Eski ve yanlış doktrinlerin prestijini eninde sonunda yok edecek aktif bir eleştiri ruhunun yayıldığı açıkça görülebilir. Fakat yıkılan bu öğretinin yerine ne konulacaktır?... Birçokları bu bilimin tümüyle çöküp astroloji, simya gibi bütün büyücülük uğraşlarının izlediği yolu izleyerek tarihe karışmasından çok hoşnut olacaklardır. Cliffe Leslie belki bu kadar ileri gitmez ama iktisat bilimini tümevarımcı ve ampirik temeller üzerinde yeniden kurmak isteyecektir… Tümdengelim yönteminin geleceği konusunda arkadaşım Leslie’den kesinlikle ayrılıyorum. O tümdengelim yönteminin iptal edilmesini savunuyor ben ise köklü bir reform ve yeniden kuruluş istiyorum.”<a href="../Text/iktisatTarihi_split_077.html#footnote-51227-8" id="footnote-51227-8-backlink">[8]</a></p>

  <p class="biyografi">Böylece Jevons tümdengelim yönteminin politik iktisatta temel yöntem olması gerektiği yolundaki düşüncesini belirterek Tarihçi Okul’a karşı çıkıyordu. Fakat bu karşı çıkış tümevarım yöntemini ve bu yöntemin savunucusu olan tarihçi görüşü reddetmek aşırılığına varmıyordu. Jevons aşırı soyut tümdengelim ile ampirik tümevarım arasında uzlaşmacı bir orta yol öneriyordu:</p>

  <p class="biyografi">“Çare [politik iktisadın] alt dallara ayrılmasıdır. Ampirik öğeyi soyut teoriden, uygulamalı teoriden ve daha ayrıntılı olan maliye ve yönetim sanatlarından ayırmalıyız. Böylece ortaya ticarî istatistik, matematik iktisat teorisi, sistematik ve betimleyici iktisat, iktisadî sosyoloji ve maliye gibi bilimler çıkacaktır… Böylece yöntem teorik, ampirik, tarihi veya uygulamalı olabilir.”<a href="../Text/iktisatTarihi_split_077.html#footnote-51227-9" id="footnote-51227-9-backlink">[9]</a></p>

  <p class="biyografi">Bu uzlaşma önerisi Tarihçi Okul için önemli bir kazançtı. İlk defa politik iktisadın alt dallarından birisinin tarihçi yönteme sahip olabileceği kabul ediliyordu.</p>

  <p class="biyografi">Cliffe Leslie tarihçi yönteme verilen bu ödünden hoşnuttu fakat Jevons’ın kendilerini yanlış anladığı görüşündeydi: Jevons tarihçi görüşün tümdengelim yöntemine kesinlikle karşı olduğunu sanıyordu. Bu yanlışlık düzeltilmeliydi:</p>

  <p class="biyografi">“Ricardo’nun kullandığı biçimde tümdengelim yönteminin iptalini istediğimiz doğrudur. Yani, doğruluğu kanıtlanmamış varsayımlardan hareketle doğal değer, doğal ücret, doğal kâr gibi sonuçlar çıkarılmasına karşıyız. Zamanımızın en acil görevinin tümevarım yönteminin geliştirilmesi olduğuna ve tümdengelimci uzun akıl yürütme süreçlerine kuşkuyla bakılması gerektiğine inanıyoruz. Fakat, doğruluğu kanıtlanmış genellemeler ve ilkelerden tümdengelim yoluyla sonuçlar çıkarılmasına hiçbir zaman karşı değiliz.”<a href="../Text/iktisatTarihi_split_077.html#footnote-51227-10" id="footnote-51227-10-backlink">[10]</a></p>

  <p class="biyografi">Leslie’nin bu uzlaşma girişimi sonuçsuz kaldı ve Jevons soyut teori yolunda hızla ilerlemeye başladı. O kadar ki, 1888 yılında Ingram, Jevons’ın tarihçi yöntemi eksik ve yanlış biçimde algıladığını ileri sürmek zorunda kaldı. Ingram’a göre Jevons’ın tarihçi yönteme daha önce vermiş olduğu önem eklektik düşünce yapısının ürünüydü ve çok kısa sürmüştü.<a href="../Text/iktisatTarihi_split_077.html#footnote-51227-11" id="footnote-51227-11-backlink">[11]</a> Ingram’ın bu tutumu Jevons ile Tarihçi Okul arasında meydana gelebilecek bir yakınlaşmayı imkansız kıldı. Bu durum, aynı zamanda, ampirik gözlemlere verdiği önem yüzünden Jevons’ın olduğundan başka bir yerdeymiş gibi yorumlanmasının da sonu oldu.</p>
</body>
</html>
