<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_36">POLİTİK İKTİSADIN BUNALIMININ NEDENLERİ</h2>

  <p class="biyografi">Klasik İktisadın içine düşmüş olduğu bu durum çağdaş iktisatçılar tarafından genellikle “entelektüel durgunluk” olarak nitelendirildi. İktisat biliminin ilerlemesi durmuştu. Yeni teoriler üretilmiyor zihinlere değil şok, uyarı etkisi yapacak yeni şeyler bile söylenemiyordu.<a href="../Text/iktisatTarihi_split_037.html#footnote-49737-42" id="footnote-49737-42-backlink">[42]</a> Hastalığın belirtisi konusunda fikir birliğine varmış görünenlerin hastalığın nedeni üzerinde anlaşmaları mümkün olmadı. Durgunluk ortamının nedenleri üzerinde ileri sürülen görüşler üç grupta toplanabilir:</p>

  <p class="biyografi">Birinci grup, temel olarak, politik iktisadın bir bilimin erişebileceği en büyük olgunluk düzeyine eriştiğini, sorulabilecek bütün soruları cevapladığını, gerçek hayatın da yeniliklere yol açabilecek yeni sorular ortaya atmadığını savunuyordu. Bu görüşü benimseyenler Foxwell’in deyimiyle “tek kitaba iman etmiş kişilerdi”.<a href="../Text/iktisatTarihi_split_037.html#footnote-49737-43" id="footnote-49737-43-backlink">[43]</a> İktisat teorisinin Mill tarafından en mükemmel duruma getirildiğini ve daha ileriye gitmenin mümkün olamayacağını iddia edenlerin arasında H. Fawcett, J.E. Cairnes, H. Sidgwick gibi dönemin önde gelen profesyonel iktisatçıları, istatistikçi Sir Francis Galton ve Robert Lowe gibi ünlü devlet adamları vardı.</p>

  <p class="biyografi">Arkadaşları tarafından “Mill’in peygamberi” diye adlandırılan Fawcett<a href="../Text/iktisatTarihi_split_037.html#footnote-49737-44" id="footnote-49737-44-backlink">[44]</a>. Brighton’dan milletvekili seçilmiş olmanın verdiği politik üstünlüğü kullanarak 1863 yılında Cambridge Üniversitesi’ne iktisat profesörü atanmayı başarmıştı. Genç yaşta kör olması yüzünden bir elkitabı dışında hiçbir bilimsel ürün vermemişti. İktisatçıların daha az okuyup daha çok düşünmeleri gerektiğini savunuyor ve temel görevin politik iktisattan bütün yanlışlıkları temizleyip mantıki yapının olabildiğince en tutarlı biçime kavuşturulması olduğunu ileri sürüyordu. Fawcett’e göre, gerçeği bulmak için araştırma yapmaya gerek yoktu. Bulunabilecek bütün gerçekleri zaten Mill bulmuştu.<a href="../Text/iktisatTarihi_split_037.html#footnote-49737-45" id="footnote-49737-45-backlink">[45]</a></p>

  <p class="biyografi">“Klasiklerin sonuncusu” diye de adlandırılan Cairnes şöyle diyordu: “[Politik iktisadın] başarılarını kimse yadsımıyor ama arttık görevini tümüyle yerine getirdiği söylenebilir… Günümüz yazınında ve tartışmalarda politik iktisadın artık verimli bir uğraş alanı olmadığı inancının izlerini gözleyebiliyorum.”<a href="../Text/iktisatTarihi_split_037.html#footnote-49737-46" id="footnote-49737-46-backlink">[46]</a> Sidgwick ise yalnız teorik değil pratik uygulama açısından da politik iktisadın son aşamaya eriştiği fikrindeydi: “İngiliz aydınlarının büyük çoğunluğunun görüşü, genel çizgileri içinde politik iktisat teorisinin ve en önemli pratik uygulamalarının tümüyle çözüme kavuştuğudur.”<a href="../Text/iktisatTarihi_split_037.html#footnote-49737-47" id="footnote-49737-47-backlink">[47]</a> Sorulabilecek bütün soruları cevaplayan ve dolayısıyla da ilerlemesi imkansız olan bir bilimin artık bilim sayılamayacağının ilk farkına varan Sir Francis Galton oldu. British Association for the Advancement of Science’ın iktisat ve istatistik ile uğraşan F bölümünün görevlerini yerine getirdiği ve lağvedilmesi gerektiğini savundu.<a href="../Text/iktisatTarihi_split_037.html#footnote-49737-48" id="footnote-49737-48-backlink">[48]</a></p>

  <p class="biyografi">Klasik İktisadın durgunluğunun nedenleri konusunda özgün görüşlere sahip olan ikinci grubu tek başına Jevons’ın oluşturduğunu söylemek mümkündür. Jevons’a göre durgunluğun temel sorumlusu, “otoritenin ölü eli”nin iktisat teorisi üzerindeki despotça egemenliğiydi. Bu “ölü el” Ricardo ve J.S. Mill’in etkisiydi. Jevons, Mill’in, hangi konuda olursa olsun, bütün görüşlerine “patolojik bir biçimde saldırmaya hazırdı.”<a href="../Text/iktisatTarihi_split_037.html#footnote-49737-49" id="footnote-49737-49-backlink">[49]</a> Aynı zamanda, “Ricardo’nun adını duyar duymaz entelektüel dengelerini ve sık sık da, öfkelerinin sınırlarını koruyamayanların”<a href="../Text/iktisatTarihi_split_037.html#footnote-49737-50" id="footnote-49737-50-backlink">[50]</a><span>50</span> başında geliyordu.</p>

  <p class="biyografi">Theory of Political Economy’nin 1871’de yapılan ilk baskısında Jevons şöyle diyordu:</p>

  <p class="biyografi">“Bu sayfaların, politik iktisat biliminin artık en mükemmel duruma eriştiğine inananlar tarafından kolaylıkla kabul edilmesi çok zordur… Mr. Mill, değer yasaları konusunda ne kendisinin ne de gelecekteki yazarların düzeltmesi gereken hiçbir şey olmadığını açıkça söylemektedir. Eğer Mr. Mill kendisini arz ve talep yasalarının kuşku götürmez gerçekliğiyle sınırlasaydı onunla aynı görüşü paylaşırdım. Gerçek olgular üzerine kuruldukları için bu yasalar hiçbir teori tarafından sarsılamaz. Ama bundan değer kavramımızın olgunlaştığı ve son biçimini aldığı sonucu çıkmaz.”<a href="../Text/iktisatTarihi_split_037.html#footnote-49737-51" id="footnote-49737-51-backlink">[51]</a></p>

  <p class="biyografi">Böylece Klasik İktisadın emek ve üretim maliyeti ile açıkladığı değer kavramının marjinal fayda ile açıklanması, İngiltere’de, Jevons ile başlamış oldu.<a href="../Text/iktisatTarihi_split_037.html#footnote-49737-52" id="footnote-49737-52-backlink">[52]</a> Jevons, değeri marjinal fayda teorisi ile açıklama çabalarının ana çizgilerini 1862 yılında British Association’a sunduğu bir bildiride ortaya koymuş<a href="../Text/iktisatTarihi_split_037.html#footnote-49737-53" id="footnote-49737-53-backlink">[53]</a> fakat beklediği ilgiyi görememişti. Theory’nin ilk baskısına yazdığı önsöz bu ilgisizliğin meydana getirdiği çekingenliği yansıtıyordu. Fakat kitabının 1879’da yapılan ikinci baskısına yazdığı önsözde bu çekingenlikten hiçbir iz kalmamıştı. Klasik İktisadın yalnız değer teorisine değil tüm yapısına hücum ediyordu:</p>

  <p class="biyografi">“Giderek daha berrak olarak vardığım sonuç şudur ki gerçek bir iktisat bilimi sistemine ulaşabilmenin tek umudu Rikardo Okulu’nun karmaşık ve akla aykırı varsayımlarını derhal ve bir daha geri gelmeyecek biçimde bir kenara fırlatıp atmaktır.”<a href="../Text/iktisatTarihi_split_037.html#footnote-49737-54" id="footnote-49737-54-backlink">[54]</a></p>

  <p class="biyografi">Jevons, iktisat biliminin içine düştüğü durumun sorumluları konusunda son derece açık sözlüdür:</p>

  <p class="biyografi">“Sonunda gerçek bir iktisat bilimi sistemi kurulduğu zaman David Ricardo’nun, o yetenekli fakat yanlış kafalı adamın, iktisat bilimini yanlış bir yola soktuğu ve iktisat bilimin bu yolda Ricardo’nun aynı derecede yetenekli ve aynı derecede yanlış kafalı hayranı J.S. Mill tarafından daha büyük bir karışıklığa doğru yöneltildiği görülecektir.”<a href="../Text/iktisatTarihi_split_037.html#footnote-49737-55" id="footnote-49737-55-backlink">[55]</a></p>

  <p class="biyografi">Çağdaş iktisatçılar arasında ustaların öğretilerine dogmatik biçimde bağlılık göstermenin iktisat bilimine verdiği zararları inceleyen Jevons şu sonuca varıyor:</p>

  <p class="biyografi">“Bilimimiz çok durgunlaştı. Öyle ki deneyim ve akıl değil [eskilerin] fikirleri egemen oldu… Bu koşullar altında, doğruluğu şüpheli doktrinlerin monoton bir biçimde tekrar edilmesini kırmak, yeni yanlışlıklar yapmak tehlikesini içerse de olumlu bir hizmet olacaktır.”<a href="../Text/iktisatTarihi_split_037.html#footnote-49737-56" id="footnote-49737-56-backlink">[56]</a></p>

  <p class="biyografi">Jevons’ın bu tutumu iktisat biliminin profesyonelleşmesinin yarattığı yeni ortamın çok canlı bir örneğidir. Kalıplaşmış öğretilerin yerini yeni çözümlemelerin alması gerektiğini, bunun en büyük engelinin ise Ricardo ve Mill’in etkisinin iktisatçılar üzerinde hâlâ egemen olması olduğunu ilk kez Jevons göstermiştir.</p>

  <p class="biyografi">Klasik İktisadın bunalımının nedenleri konusunda ileri sürülen üçüncü fikir tüm kabahati özellikle Ricardo ve onun izleyicileri tarafından kullanılan yönteme yükleyen tarihçi görüştür. Bu okulun Klasik yönteme yönelttiği eleştiriyi incelemeden önce söz konusu yöntemin ne olduğunu ve nasıl kullanıldığını incelemek gerekir.</p>

  <div class="calibre1" id="calibre_pb_54"></div>
</body>
</html>
