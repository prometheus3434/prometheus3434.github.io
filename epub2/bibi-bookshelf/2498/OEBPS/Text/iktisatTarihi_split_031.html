<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31">ÜCRET FONU TEORİSİNİN TARİHİ GELİŞİMİ</h2>

  <p class="biyografi">Mill’in uzun süre sahip çıkıp 1869 yılında reddettiği ücret fonu teorisi, ortalama ücretlerin kısa dönemde nasıl belirlendiğinin açıklanması amacıyla geliştirilen kavramsal bir çözümleme aracıdır. Tarihsel gelişmesi aşağıda kısaca incelenecek olan ücret fonu teorisi son derece basit bir önermeyi içerir: Ortalama ücret oranı, kısa dönemde, ücretlerin ödenmesi için ayrılmış olan sabit bir miktar sermaye malının toplam işçi sayısına bölünmesiyle bulunan düzeyde belirlenir. Modern iktisatçılar ücret fonu teorisinin kendi mantık yapısı içinde nominal ve gerçek ücretler arasında bir ayırım yapmaya elvermediğine ve ücret farklılaşmalarını açıklayamayacağına dikkati çekmişlerse de<a href="../Text/iktisatTarihi_split_037.html#footnote-49737-7" id="footnote-49737-7-backlink">[7]</a> teoriyi geliştirenlerin amacının bu konuları açıklamak olmadığı göz önüne alınırsa böyle bir eleştirinin yersiz olduğu anlaşılır.</p>

  <p class="biyografi">İngiliz Klasik İktisatçıları arasında ücret fonu teorisini nüve olarak bulabileceğimiz ilk kişi Adam Smith’dir. Wealth of Nations’da ücretlerin nasıl belirlendiği konusunda A.Smith üretkenlikten, karşılıklı pazarlığa kadar uzanan bir dizi etkenler sıralar ve daha sonra çelişkili bir biçimde bunlardan bazılarını reddeder.<a href="../Text/iktisatTarihi_split_037.html#footnote-49737-8" id="footnote-49737-8-backlink">[8]</a> Yukarıda verilen formülasyona uygun bir ücret fonu teorisi ise, üretim başlamadan işçileri üretim dönemi boyunca hem araç, gereç ve hammadde hem de temel ihtiyaçlar bakımından destekleyecek bir sermaye stokunun varolması gerektiği biçiminde ifade edilir.<a href="../Text/iktisatTarihi_split_037.html#footnote-49737-9" id="footnote-49737-9-backlink">[9]</a> “İşçinin idamesini sağlamaya ayrılan fonlar” ve “ücretlerin ödenmesi için ayrılan fonlar” deyimleri ilk defa A. Smith tarafından kullanıldığı için ücret fonu teorisinin İngiliz Klasik İktisadındaki başlangıcının A. Smith ile olduğu söylenebilir.</p>

  <p class="biyografi">Ücret fonu teorisinin bu basit biçimi herhangi bir değişikliğe uğramadan Ricardo’ya kadar gelmiştir. Genellikle kabul gören yargı, Ricardo’nun ücret fonu teorisine bir katkı yapmadığı yolundadır. Gerçekten de Ricardo’nun yazdıkları arasında, makro bölüşüm sorunu dışında, ücret fonu teorisine sermaye ile ücretler arasındaki ilişkiyi doğrudan içerecek biçimde değinen bir ibare yoktur. A. Marshall gibi Ricardo’yu çok esnek olarak yorumlamak gerektiği görüşünde olan F.W. Taussig, biraz zorlama bir biçimde de olsa, Ricardo’nun ücret fonu teorisini çok kısa ve öz olarak belirttiğini ileri sürüyor.<a href="../Text/iktisatTarihi_split_037.html#footnote-49737-10" id="footnote-49737-10-backlink">[10]</a> M. Blaug ise Ricardo’nun bu konuya çok müphem bir biçimde yaklaştığını söylüyor.<a href="../Text/iktisatTarihi_split_037.html#footnote-49737-11" id="footnote-49737-11-backlink">[11]</a></p>

  <p class="biyografi">Ücret fonu teorisi James Mill’de A. Smith’in belirttiği basit biçimiyle mevcuttur.<a href="../Text/iktisatTarihi_split_037.html#footnote-49737-12" id="footnote-49737-12-backlink">[12]</a> Ondokuzuncu yüzyılın ilk çeyreğinde iktisat teorisini kamuoyunda geniş biçimde tanıtmaya yönelik çabaların önde gelen temsilcilerinden Mrs.Marcet’de de A. Smith’in ücret fonu teorisi aynen tekrarlanır.<a href="../Text/iktisatTarihi_split_037.html#footnote-49737-13" id="footnote-49737-13-backlink">[13]</a><span>13</span></p>

  <p class="biyografi">Nassau W. Senior’ın Oxford Üniversitesi’nde 1830 yılında verdiği derslerin bir bölümü, ücretlerin belirlenmesi konusunu tartışırken iki önemli gelişmenin başlangıç noktasını da oluşturdu. Bunlardan birincisi, ücret fonu teorisinin tartışmaya kapalı, dogmatik bir ilke biçimine dönüştürülmesiydi.<a href="../Text/iktisatTarihi_split_037.html#footnote-49737-14" id="footnote-49737-14-backlink">[14]</a> İkinci önemli gelişme ise ücretlerin değişmesinin hangi koşullarda olabileceğinin ilk kez açık bir biçimde belirtilmesiydi. Ücret fonunun miktarının veya işçi sayısının değişmesine bağlı olarak ortalama ücret oranının da değişebileceğini söyleyen Senior<a href="../Text/iktisatTarihi_split_037.html#footnote-49737-15" id="footnote-49737-15-backlink">[15]</a> tartışmayı daha ileriye götürmeden bırakıyordu.</p>

  <p class="biyografi">Kısa dönem ücret dalgalanmalarını ücret fonu teorisinin sınırları içinde en ayrıntılı biçimde inceleyen ilk kişi R. Torrens oldu. Torrens de, Ricardo gibi, Malthus’un nüfus yasasına göre ücretlerin uzun dönemde geçimlik düzeyde belirleneceğini dolayısıyla da bu ücret düzeyinin sabit varsayılabileceğini kabul ediyordu. Ama kısa dönemde ücretlerin belirlenmesi, artık yerleşmiş ifade biçimiyle, ücret ödemeleri amacıyla ayrılan sermayenin miktarı ve toplam işçi sayısı arasındaki orana göre oluyordu.<a href="../Text/iktisatTarihi_split_037.html#footnote-49737-16" id="footnote-49737-16-backlink">[16]</a> Nüfusun sermayeden daha hızlı artacağı ve bu yüzden ücretlerin yükselmesi ve dolayısıyla da çalışanların yaşam düzeylerinin iyileşmesi için gösterilecek çabaların boşa gideceğini savunan James Mill’e karşı ilk eleştiri Torrens’den geldi. İşçi sınıfının yaşam koşullarının sürekli olarak iyileştiğinin kolayca gözlenebilecek bir olgu olduğunu belirten Torrens bunun nüfusun sermayeden daha hızlı artmadığının kesin kanıtı olduğunu ileri sürdü.<a href="../Text/iktisatTarihi_split_037.html#footnote-49737-17" id="footnote-49737-17-backlink">[17]</a> Bir ülkede ücretleri düşürmek için kurulan işveren sendikaları (combination) ve ücretleri arttırmak için kurulan işçi sendikalarının hangi koşullarda başarılı olabileceğini, o dönemin İngiltere’sini göz önünde tutarak, ülkenin dış pazarlarla olan ilişki derecesine bağlı olarak inceleyen Torrens, kendisinden önce ve sonra gelen Klasik İktisatçılar arasında, ücretlerin işçi sendikaları aracılığıyla arttırılabileceği sonucuna varan ilk ve tek iktisatçı oldu.<a href="../Text/iktisatTarihi_split_037.html#footnote-49737-18" id="footnote-49737-18-backlink">[18]</a></p>

  <p class="biyografi">Ücret fonu teorisi John R. McCulloch’un ellerinde en keskin ve dogmatik biçimini aldı. Taussig’e göre, kendine ait hiçbir özgün fikri olmamasına rağmen politik iktisat bilgisinin tam ve kesin olduğuna inanan McCulloch, politik iktisat kitaplarında verilen reçeteleri ve formülleri gündelik sorunlara uygulamaya çok hevesliydi.<a href="../Text/iktisatTarihi_split_037.html#footnote-49737-19" id="footnote-49737-19-backlink">[19]</a></p>

  <p class="biyografi">Daha sonraları F. Lasalle tarafından politik iktisat literatürüne “ücretlerin tunç kanunu” adıyla geçirilecek olan formülasyonunda McCulloch, ücret fonu teorisinin evrensel bir uygulama alanına sahip olduğunu, sermayenin büyümesinin nüfusun büyümesinden daha yavaş olduğu durumlarda ücretlerin artamayacağını söyledi.<a href="../Text/iktisatTarihi_split_037.html#footnote-49737-20" id="footnote-49737-20-backlink">[20]</a></p>

  <p class="biyografi">J.S. Mill’in kabul ettiği ücret fonu teorisinin kendisinden önce yapılan formülasyonlardan tek farkı, ücretlerin ödenmesi için ayrılan fonu dolaşan sermayenin doğrudan işgücü alımında kullanılan bölümüyle özdeşleştirmesidir.<a href="../Text/iktisatTarihi_split_037.html#footnote-49737-21" id="footnote-49737-21-backlink">[21]</a> Bu ifade biçimiyle Mill ücret fonu teorisinin özünde hiçbir değişiklik yapmamakta fakat o zamana dek kullanılan muğlak terminolojiye önemli sayılabilecek bir netlik kazandırmaktadır.</p>
</body>
</html>
