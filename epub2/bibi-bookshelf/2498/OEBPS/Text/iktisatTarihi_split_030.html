<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_30">KLASİK OKUL VE RİKARDO OKULU</h2>

  <p class="biyografi">Hangi iktisatçıların Klasik Okul üyesi sayılacağını açıklamaya çalışanlar, kullandıkları ölçütlere göre, ortaya değişik sayıda Klasik İktisatçı çıkarmaktadırlar. Örneğin, Schumpeter Wealth of Nations’ın yayın tarihi olan 1776’dan J.S. Mill’in Principles of Political Economy’sinin yayın tarihi olan 1848’e kadar olan dönemde “önde gelen tüm İngiliz iktisatçıların” Klasik tanımı içine almaktadır.<a href="../Text/iktisatTarihi_split_037.html#footnote-49737-1" id="footnote-49737-1-backlink">[1]</a> Keynes ise Marx’ın Ricardo ve James Mill’e kadar olan iktisatçıları Klasik Okul kapsamına almasına itiraz etmemekte ancak “görgü kurallarını çiğnediğinin farkında olarak” kapsamı, istihdam teorisine katkıları açısından J.S. Mill, Marshall, Edgeworth ve Pigou’yu da içerecek biçimde genişletmektedir.<a href="../Text/iktisatTarihi_split_037.html#footnote-49737-2" id="footnote-49737-2-backlink">[2]</a></p>

  <p class="biyografi">Tartışmanın günümüzdeki örnekleri çok ilgi çekicidir. D.P. O’Brien’ın Klasik İktisatçıları üç ana gruba ayırıp, Schumpeter’in sınır olarak aldığı 1848 yılını Lord Overstone’un öldüğü yıl olan 1883’e kadar getirmesine<a href="../Text/iktisatTarihi_split_037.html#footnote-49737-3" id="footnote-49737-3-backlink">[3]</a> T. Sowell şiddetle karşı çıkmaktadır. Sowell’e göre O’Brien’ın Klasik Okul tanımı çok cömertçedir. O’Brien’ın birinci grubunu oluşturan Smith ve Ricardo’dan sonra ikinci grupta toplananlardan Senior, Torrens ve Lauderdale, Sowell’e göre Klasik sayılamazlar. Hele O’Brien’ın üçüncü grubundakiler Klasik tanımına hiç uygun değildirler.<a href="../Text/iktisatTarihi_split_037.html#footnote-49737-4" id="footnote-49737-4-backlink">[4]</a></p>

  <p class="biyografi">Klasik Okul tanımını neredeyse tüm İngiliz politik iktisatçılarını içine alacak kadar geniş tutan O’Brien’ın ise Klasik Okulu yalnız Ricardo’ya indirgeyecek kadar dar bir tanıma sahip T.W. Hutchison’ı eleştirmesi doğal karşılanmalıdır.<a href="../Text/iktisatTarihi_split_037.html#footnote-49737-5" id="footnote-49737-5-backlink">[5]</a></p>

  <p class="biyografi">Klasik Okul’un kimlerden oluştuğu konusundaki anlaşmazlıklar çözüme kavuşmuş değildir. Bu karışıklık arasından ayrı bir Rikardo Okulu tanımı bulup çıkarmak daha da güç gibi görülebilir. Bu çalışmada Rikardo Okulu diye tanımlanan politik iktisatçıları diğerlerinden ayırmakta tek bir ölçüt kullanıldı: Ricardo’nun soyut, tümdengelimci yönteminin izlenip izlenmemesi. Böylece, Sowell’e göre Klasik İktisatçı bile sayılmaması gereken Senior ve Torrens’i de içeren bir grup Rikardo Okulu diye tanımlandı. Ricardo, Senior, Torrens, Mill ve Cairnes’den oluşan bu grubun Rikardo Okulu diye adlandırılması yalnız ve yalnız kullandıkları yöntemin soyut, tümdengelimci yöntem olması anlamındadır. Birçok önemli konuda aralarında anlaşmazlıklar bulunan bu iktisatçıların soyut, tümdengelimci yöntem çerçevesinde nasıl birleştikleri bu araştırmanın dördüncü bölümünde konu edilecektir.</p>

  <p class="biyografi">1870’lere gelindiğinde Klasik İktisat bir taraftan Marx ve Marx öncesi sosyalistlerin, hümanistlerin ve dinsel eleştiricilerin, diğer taraftan da kendi içinden kaynaklanan tartışmaların etkisi altında bunalımlı bir döneme girmişti. Tarihçi tepkinin, sosyalist eleştiri tarafından doğrudan etkilendiğini gösteren hiçbir kanıt yoktur ve hatta İngiliz Tarihçi Okulu’nun bu eleştirilerin varlığından ciddi olarak bilgi sahibi olduğu bile kuşkuludur. Dolayısıyla, bu eleştirinin niteliğine ve tarihsel gelişmelerine burada değinilmeyecektir.</p>

  <p class="biyografi">Genel anlamıyla Klasik İktisadın, dar anlamıyla da Rikardo İktisadı’nın 1870’lerdeki son bunalım aşamasının başlangıç noktası olarak, 1869 yılında J.S. Mill’in ücret fonu teorisini reddetmesi alınabilir. Rikardo İktisadı’nın kendi içinden yara alması diye nitelendirdiğimiz bu olay ilk bakışta J.S. Mill’in Klasik Okul’un tam bir temsilcisi olmadığı, bu yüzden de yerleşik doktrine yöneltilen bu eleştirinin içten değil de dıştan geldiği yolunda bir itiraza yol açabilir. Gerçekten de Mill en önemli eseri olan Principles of Political Economy’de bir taraftan Klasik konumun en olgun formülasyonunu verirken, diğer taraftan da Klasik doktrinin üretim yasaları gibi değişmez ve mutlak olgular biçiminde gördüğü bölüşüm yasalarının, toplumsal ve kurumsal oluşumlardan etkilendiği yolunda yenilikler ortaya koyuyordu. İktisadî düşünce tarihi ile uğraşanların bir bölümü Mill’in bu durumunu, babası James Mill’den A. Comte’a ve hattâ eşi Harriet Taylor’a kadar uzanan bir dizi değişik etkinin sonucunda ortaya çıkmış bir eklektiklik olarak değerlendirirken bazıları da 1817-1848 yılları arasındaki teorik gelişmelerin doktrinin içine katılması çabaları diye görmek eğilimindedir.<a href="../Text/iktisatTarihi_split_037.html#footnote-49737-6" id="footnote-49737-6-backlink">[6]</a> Bu anlamda Mill, Klasik Okul’un kendine özgü yanları olan bir üyesi olarak kabul edilebilir.</p>
</body>
</html>
