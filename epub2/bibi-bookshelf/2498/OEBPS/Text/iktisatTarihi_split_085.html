<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_77">MARSHALL VE ROGERS’IN İKTİSAT TARİHİNİ “ÇARPITMASI”</h2>

  <p class="biyografi">Marshall’ın tarihçi görüşten nasıl etkilendiği ve Rogers’ın iktisat tarihi çalışmaları daha önce incelenmişti. (s.141-145; 162-166). Cambridge ve Oxford gibi iki ünlü üniversitenin politik iktisat kürsülerini ellerinde tutan Marshall ve Rogers’ın durumları, tarihçi görüş taraftarları arasında büyük hoşnutluk uyandırırken Cunningham olumsuz bir tutum içindeydi.</p>

  <p class="biyografi">Marshall 1885 yılında Bristol Üniversitesi’nden Cambridge’e döndüğü zaman Cunningham 11 yıldır tarih ve iktisat tarihi okutuyordu. Kürsü profesörü olarak Marshall’ın ilk yaptığı iş, Cunningham’ın geliştirmeye çalıştığı iktisat tarihi programını engelleyici önlemler almak oldu. Marshall’dan önce her yıl üç dönem iktisat tarihi dersi veren Cunningham, Marshall’ın emriyle iktisat tarihi derslerini bir döneme indirmek ve iki dönem iktisat teorisi dersi vermek zorunda bırakıldı. Kendi görüşü alınmadan yapılan bu değişiklik Cunningham’ın onurunu yaraladığı gibi, iktisat tarihini akademik bir program olarak geliştirme planını da bozdu. Profesörlük seçimini Marshall’a karşı büyük farkla kaybetmiş olmasının verdiği eziklik de buna eklenince Cunningham, Marshall’a karşı büyük bir düşmanlık duymaya başladı.<a href="../Text/iktisatTarihi_split_088.html#footnote-52031-21" id="footnote-52031-21-backlink">[21]</a></p>

  <p class="biyografi">Marshall’ın bu tutumu iktisat tarihi öğretimine karşı olduğundan değildi. Marshall, artık bağımsız bir disiplin olarak önde gelen bütün İngiliz üniversitelerinde kabul edilen iktisat bilimini, ayrı bir sınav sistemi ve diploması olan akademik bir konu olarak geliştirmek istiyordu. Bu amaca ulaşabilmesi için 18 yıl mücadele etmek zorunda kaldı. Cambridge Üniversitesi 1903 yılında ilk defa iktisat sınavları grubu (economic tripos) koyduğu zaman Cunningham’ın özlediği iktisat tarihi programı artık gerçekleşmesi çok güç bir düş olmuştu.<a href="../Text/iktisatTarihi_split_088.html#footnote-52031-22" id="footnote-52031-22-backlink">[22]</a> İktisat tarihi üzerinde uzmanlaşmak isteyenlere Marshall’ın tanıdığı şans, konularını 19. yüzyıl ile sınırlamak koşuluyla, hem tarih hem de iktisat sınavlarını başarmalarıydı.<a href="../Text/iktisatTarihi_split_088.html#footnote-52031-23" id="footnote-52031-23-backlink">[23]</a></p>

  <p class="biyografi">Principles of Economics 1890 yılında yayınlandığı zaman ilk iki bölüm, konuya tarihi bir giriş olmak üzere, İlkçağlardan başlayan bir iktisat tarihi özeti niteliği taşıyordu. Bu bölümler “kanıtları gösterilmeyen geniş genellemeler” ile doluydu.<a href="../Text/iktisatTarihi_split_088.html#footnote-52031-24" id="footnote-52031-24-backlink">[24]</a> Bazıları tarafından tarihçi ve öznel marjinalist görüşler arasında bir uzlaşma girişimi olarak görülen<a href="../Text/iktisatTarihi_split_088.html#footnote-52031-25" id="footnote-52031-25-backlink">[25]</a> bu bölümler Cunningham’a duygularını dile getirmek fırsatını verdi.</p>

  <p class="biyografi">Cunningham eleştirisine iktisatçıların iktisat tarihine birdenbire neden ilgi duymaya başladıklarını sorarak giriyordu. Bunun tek nedeni, Tarihçi Okul’un kazanmış olduğu saygınlıktı. İktisatçılar tarihçi akımı ihmal edemeyeceklerini anladıkları için kitaplarına iyi veya kötü tarihi çözümlemelerle başlamak zorunluluğunu duyuyorlardı. Bu yapmacık ilginin sonucu olarak ortaya çıkan ürünler ise iktisat tarihini çarpıtıyordu. Tarihi belgeleri tartma ve değerlendirme yeteneğine sahip olmayan kişiler, dikkatsizce seçilmiş iki, üç kitabı okuduktan sonra tarihçilerin yıllardır çözemedikleri sorunları çözüveriyor, dünya tarihini birkaç sayfada yeniden yazıyorlardı.<a href="../Text/iktisatTarihi_split_088.html#footnote-52031-26" id="footnote-52031-26-backlink">[26]</a></p>

  <p class="biyografi">Cunningham’a göre Marshall’ın iktisat tarihini çarpıtması, tarihi gerçeklerin ciddi biçimde incelenmemesinden kaynaklanıyordu. Marshall iktisat teorisi aracılığıyla geçmişi anlamaya çalıştığı için gerçekleri araştırmaya gerek görmüyordu. Örneğin, Rikardocu rant teorisini kullanarak hem doğu toplumlarında hem de Tudor dönemi İngiltere’sinde toprak rantının nasıl oluştuğunu açıklamaya çalışıyor ve tarihi gerçekleri bir kenara itiyordu:</p>

  <p class="biyografi">“[Toprak rantını oluşturan] güçler zaten biliniyorsa, bu güçlerin gerçek hayatta almış olduğu biçimlerin araştırılması, gereksiz yere ukalâlık etmek gibi görülüyor [...] Eğer gerçekler [Marshall’ın] doktrinini doğruluyorsa [Marshall] bu gerçeklere değinmek için istekli; ama doğrulamıyorlarsa bu gerçekler daha önceden formüle edilmiş İktisat Yasalarına gölge etmekten başka işe yaramadığı için göz ardı ediliyorlar.”<a href="../Text/iktisatTarihi_split_088.html#footnote-52031-27" id="footnote-52031-27-backlink">[27]</a></p>

  <p class="biyografi">Cunningham’a göre, Rikardocu rant teorisini Marshall’ın kullandığı biçimde kullanarak ne doğu toplumları ne de Tudor dönemi hakkında aydınlatıcı bilgiler edinilemezdi. Ricardo’nun rant kavramı, ürünün pazarda oluşan fiyatı ile üretim maliyeti arasındaki farka bağlı olduğu için, ürünün satıldığı bir piyasa yapısını zorunlu olarak varsayıyordu. Marshall eski doğu toplumlarında rant olgusunu açıklamaya çalışırken bu noktaya dikkat etmiyor ve böyle bir piyasanın varlığını zımnen kabul etmiş oluyordu. Fakat doğu toplumları, piyasaların egemenliğine değil, geçimlik üretime bağlı toplumlardı. Ricardo’nun teorisinin varsaydığı en önemli koşul bu toplumlarda mevcut olmadığı için bu toplumlara uygulanamazdı.<a href="../Text/iktisatTarihi_split_088.html#footnote-52031-28" id="footnote-52031-28-backlink">[28]</a></p>

  <p class="biyografi">Tudor dönemi İngiltere’sinde geçerli olan ve angarya yerine ikame edilen rant biçiminin (quit rent) Rikardocu rant teorisi ile açıklanmaya çalışılması da, benzer bir yanılgıyı içeriyordu. Bu rantlar toprağın verimliliğine bağlı değildi. Serflerin daha önce feodal lord için yerine getirmekle yükümlü bulundukları hizmetlerin para olarak karşılığını temsil eden quit rent, Rikardocu çerçeve içinde düşünülemezdi<a href="../Text/iktisatTarihi_split_088.html#footnote-52031-29" id="footnote-52031-29-backlink">[29]</a>:</p>

  <p class="biyografi">“Ortaçağ döneminin rantlarını bu teoriye göre açıklamaya çalışmak anakronizmdir ve kırsal hayatın koşullarını hiç anlamamak demektir.”<a href="../Text/iktisatTarihi_split_088.html#footnote-52031-30" id="footnote-52031-30-backlink">[30]</a></p>

  <p class="biyografi">Cunningham, tarihi gerçeklerin titiz biçimde incelenmemesinin iktisat teorisi açısından bağışlanabilir bir kusur olsa bile, iktisat tarihi açısından bakıldığı zaman bir “felaket” olduğu görüşündeydi. Çünkü bu kusur, iktisat teorisini her dönemde geçerli bir gerçekler demeti olarak görmekten de öteye gidebiliyor ve tarihi olguları olduklarından başka biçimlerde sunmaya kadar varıyordu. Marshall’ın yaptığı bu tür yanlışlardan örnekler veren Cunningham’ın öfkesini dile getirmede kullandığı nitelemeler çok sertti: “Gerçeklere aykırı”; “kanıtlanmamış”; “dayanaksız”; “nereden alındığı belli olmayan”; “yanlış”; “düş ürünü” v.b.<a href="../Text/iktisatTarihi_split_088.html#footnote-52031-31" id="footnote-52031-31-backlink">[31]</a></p>

  <p class="biyografi">Bir iktisatçının, iktisat tarihini bu kadar çarpıtmasına karşı sessiz kalınamazdı. Eğer Marshall’ın yaptığı yanlışlar ve kendi uzmanlık alanı dışına çıkma girişimleri eleştirilmezse, tarihçi görüşün varoluş nedeni ortadan kalkacaktı. Cunningham, kullandığı dil ve üslubun kırıcı olduğunun farkındaydı. Ama daha yumuşak biçimde yöneltilen bir eleştirinin istenen sonucu yaratmayacağı görüşündeydi.<a href="../Text/iktisatTarihi_split_088.html#footnote-52031-32" id="footnote-52031-32-backlink">[32]</a></p>

  <p class="biyografi">Gerçekten de Cunningham istediği tepkiyi yaratmayı başardı. Marshall, eleştirilere karşılık vermeme kuralını hayatında ilk ve son defa çiğneyerek Cunningham’a cevap verdi.<a href="../Text/iktisatTarihi_split_088.html#footnote-52031-33" id="footnote-52031-33-backlink">[33]</a> Cunningham’ın yönelttiği eleştirilerin bazılarının haksız olduğunu ileri sürerken kendisinin de “suçlamayı gerektirecek bazı dikkatsizlikler” yaptığını kabul etti.<a href="../Text/iktisatTarihi_split_088.html#footnote-52031-34" id="footnote-52031-34-backlink">[34]</a> Ortaçağ loncalarının zanaatkarlar üzerinde kurduğu denetim mekanizmasının boyutlarını yanlış değerlendirdiğini; bazı kaynaklardan yaptığı alıntıların gerçeğe uymadığını veya kanıtlamak istediği şeyi kanıtlayacak biçimde değiştirildiğini itiraf etti.</p>

  <p class="biyografi">Cunningham’ın sevinci sonsuzdu: Marshall köşeye kıstırılmıştı. Eleştirilerini daha ayrıntılı olarak ve daha sert bir dille yeniden kaleme alarak Economic Journal’a gönderdi. Derginin editörlüğünü yapan F.Y. Edgeworth Marshall’ın özel ricası üzerine, makaleyi yayınlamayı reddetti. Cunningham’ın ısrarı sonuç vermedi. Marshall’ı gücendirmekten çekinen diğer dergiler de aynı biçimde davranınca Cunningham makalesinin Pall Mall Gazette’de okuyucu mektubu olarak yayınlamak zorunda kaldı.<a href="../Text/iktisatTarihi_split_088.html#footnote-52031-35" id="footnote-52031-35-backlink">[35]</a> Makale, sınırlı bir okuyucu kitlesine ulaştığı için Cunningham’ın umduğu ilgiyi yaratamadı.</p>

  <p class="biyografi">Cunningham’a göre Marshall tarihi gerçekleri incelemediği için iktisat tarihini çarpıtmaktan ne kadar sorumluysa, Rogers da incelediği gerçekleri yanlış yorumladığı için o kadar suçluydu. Rogers, İngiltere’nin politik tarihini iktisadî açıdan yorumluyor fakat ülkenin iktisadî gelişmesini bundan ayrı ve sistematik bir araştırma konusu olarak kabul etmiyordu.<a href="../Text/iktisatTarihi_split_088.html#footnote-52031-36" id="footnote-52031-36-backlink">[36]</a></p>

  <p class="biyografi">Cunningham’a göre Rogers’ın temel yanlışı Klasik İktisat ilkelerini benimsemesiydi.</p>

  <p class="biyografi">“[Rogers] kendisini çok dar ve özel bir araştırma çizgisi içine hapsetti; kişiler arasındaki ilişkileri fiyat serilerinde kaydedildiği biçimde inceledi. Değişik dönemlerdeki iktisadî hayatın genel koşullarını yansıtan belgeleri incelemeyi ihmal etti… [Geçmişteki] iktisadî hayatı yeni baştan kurmak için fiyat serilerinin yetersiz bir temel olduğunu anlamadı.”<a href="../Text/iktisatTarihi_split_088.html#footnote-52031-37" id="footnote-52031-37-backlink">[37]</a></p>

  <p class="biyografi">Rogers’ın dar görüşlülüğü, olayların belirli bir yönünü incelemesine neden olmakla kalmıyor, toprak sahiplerinin yalnız kendi çıkarlarını düşündükleri yolundaki a priori varsayıma bağlı olarak gerçeklerin yanlış yorumlanmasına da yol açıyordu. Bu yüzden Rogers, Kraliçe Elizabeth devrinde sulh yargıçlarına verilen ücretleri belirleme yetkisinin işçilerin aleyhine kullanıldığını ileri sürüyordu.</p>

  <p class="biyografi">Cunningham bu iddianın yanlış olduğu görüşündeydi. Bedfordshire, Glamorganshire, Shropshire ve Norfolk sulh mahkemeleri arşivlerinde yaptığı araştırmalara dayanarak Cunningham, sulh yargıçlarının bu yetkilerini çok az kullandıklarını, yetkinin kullanıldığı sınırlı sayıda örnekte de ücretlere üst sınır getirilmediğini göstermeye çalıştı. Ücretlerin işçilerin aleyhine olarak belirlenmesini sağlayacak yasanın Parlamento’dan geçtikten hemen sonra unutulduğunu, 1747 yılında çıkarılan yeni bir yasayla sulh yargıçlarının bu yetkiye sahip olduklarının yeniden onaylandığını, fakat bu tarihten sonra da yetkinin kullanıldığını gösteren bir kanıt olmadığını gösterdi.<a href="../Text/iktisatTarihi_split_088.html#footnote-52031-38" id="footnote-52031-38-backlink">[38]</a></p>

  <p class="biyografi">Rogers, İngiltere tarihini hayır ve şer güçleri arasında bir çatışma olarak gördüğü için tarihi belge ve kanıtları da bu çatışmanın çizdiği çerçeve içinde yorumlamaktan kendini alamıyordu. Bu yüzden Merkantilist dönemi de bu önyargı içinde değerlendiriyor ve kullandığı kavramlar o dönemin koşullarından değil de Klasik İktisadın yapısından kaynaklandığı için Merkantilist dönem hakkında yanlış sonuçlara varıyordu.</p>
</body>
</html>
