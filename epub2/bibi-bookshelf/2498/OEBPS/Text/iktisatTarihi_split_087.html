<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_79">NEDEN İNGİLTERE’DE BİR “YÖNTEM SAVAŞI” OLMADI?</h2>

  <p class="biyografi">Cunningham gibi hırçın bir eleştiricinin ve daha genel olarak İngiliz Tarihçi Okulu üyelerinin Rikardo İktisadı’na yönelttikleri saldırılar karşısında neden İngiltere’de de sert ve kırıcı bir “yöntem savaşı”nın cereyan etmediği sorusu haklı olarak sorulabilir. Böyle bir soruya verilebilecek iki cevap vardı:</p>

  <p class="biyografi">1 T.E. Cliffe Leslie ve J.K. Ingram’ın soyut-tümdengelimci yönteme yönelttikleri eleştiriler hemen hemen tümüyle Ricardo’nun kendisini hedef almıştı. Bu eleştiriler yayınlandığı zaman Ricardo öleli epey bir zaman olduğu için Ricardo’nun cevap vererek bir “yöntem savaşı” başlatması ve sürdürmesi düşünülemez. Kaldı ki Ricardo eleştirilere cevap verecek durumda olsaydı bile gerek kendisinin gerek diğer Klasik Okul üyelerinin özellikle yöntem konusunda hiçbir şey yazmamış olmaları böyle bir tartışmanın başlamasını engelleyebilirdi.</p>

  <p class="biyografi">2 Menger ve Schmoller arasında cereyan eden “yöntem savaşı”na benzer bir durumun ortaya çıkması için en uygun vesile Cunningham’ın Marshall’a yönelttiği eleştiridir. Zaman zaman, değil bilimsel tartışma üslubunu terbiye sınırlarını bile aşan bu eleştiriye aynı biçim ve içerikle verilecek bir cevap İngiltere’de Menger ve Schmoller’inkinden daha sert ve kırıcı bir tartışmanın başlamasını sağlayabilirdi. Fakat Marshall kendisine yöneltilen eleştirileri cevaplamamayı kural edinmiş bir iktisatçıydı. Bu kuralı hayatında ilk ve son defa olarak Cunningham karşısında çiğnedi. Cunningham’a verdiği cevap ağırbaşlı olduğu kadar kendi yaptığı yanlışları da kabul eden bir bilimsel dürüstlük örneği oldu. Cunningham’ın tartışmayı kendi düzeyinde sürdürme isteği Marshall tarafından boşa çıkarıldığı için sorun Menger ve Schmoller tartışması kadar büyümeden bastırılmış oldu.</p>

  <p class="biyografi">Polemik düzeyinde belirginleşmeyen bu “yöntem savaşı”nın kurumsal düzeyde bir “kürsü savaşı”na dönüşüp dönüşmediği incelemeye değer bir konudur. İlk bakışta, İngiliz Tarihçi Okulu üyelerinin akademik mevkilerden uzak tutulmaya çalışıldığı izlenimini elde etmek mümkündür. Gerçekten de, örneğin, Cairnes’den boşalan King’s College kürsüsüne Leslie’nin atanmasını Cairnes’in engellediği ileri sürülmektedir.<a href="../Text/iktisatTarihi_split_088.html#footnote-52031-50" id="footnote-52031-50-backlink">[50]</a> Diğer taraftan, bazı araştırmacılar W.J. Ashley’nin ne Oxford’da ne de Cambridge’de bir kürsüye kavuşamamasını Marshall’ın etkisini Ashley’nin aleyhine kullanmasına bağlamaktadırlar. Thorold Rogers’ın ölümünden sonra Drummond Kürsüsü için yapılan seçimde Ashley’ye karşı F.Y. Edgeworth’ü<a href="../Text/iktisatTarihi_split_088.html#footnote-52031-51" id="footnote-52031-51-backlink">[51]</a> Cambridge’deki kürsü seçiminde ise gene Ashley’ye karşı A. Pigou’yu desteklediği söylenen<a href="../Text/iktisatTarihi_split_088.html#footnote-52031-52" id="footnote-52031-52-backlink">[52]</a> Marshall’ın gerçekten böyle davrandığı kesinlikle kanıtlanmış değildir. Marshall’ın nüfuzunu Ashley’nin aleyhine olarak kullandığı ortaya çıkarılsa bile Marshall’ın bu davranışının sırf yöntem ayrılığı sorunundan kaynaklandığı söylenemez. Edgeworth ve Pigou gibi sonraları büyük üne kavuşan iki iktisatçının Marshall tarafından tercih edilmiş olmalarının nedeni her ikisinin de bilimsel yeteneklerinin Ashley’den daha çok belirginleşmiş olması olabilir.</p>

  <div class="calibre1" id="calibre_pb_109"></div>
</body>
</html>
