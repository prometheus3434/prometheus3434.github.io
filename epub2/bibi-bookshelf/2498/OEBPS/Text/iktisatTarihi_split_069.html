<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_63">TARİHÇİ OKUL VE MARSHALL</h2>

  <p class="biyografi">İngiliz Tarihçi Okulu’nun önde gelen kişilerinden W. Cunningham’ın Marshall ile olan tartışması ileride ayrıntılı olarak ele alınacaktır. Burada, Marshall’ın tarihçi yöntemden etkilenip etkilenmediği sorusu kısaca cevaplandırılmaya çalışılacaktır.</p>

  <p class="biyografi">Marshall’ın yeğeni ve Principles of Economics’in dokuzuncu baskısının editörü olan Guillebaud’a göre Marshall, Alman Tarihçi Okulu’na karşı çok derin bir saygı duymaktaydı. Bu okul üyelerinin tarihi verileri toplamak ve yayınlamakta gösterdikleri direnç ve yetkinlik Marshall üzerinde çok olumlu bir etki yapmaktaydı. Alman Tarihçi Okulu’na karşı duyduğu bu saygıya rağmen Marshall bu okulun eski veya yeni bütün temsilcilerinin iktisat bilimine yapıcı bir katkıda bulunamadıklarından yakınıyordu. Topladıkları verilerden çıkarılması gereken sonuçları çıkarmadan daha büyük bir şevkle yeniden veri toplamaya sarılmaları Marshall’da “büyük umutlar uyandırıyor fakat bu umutlar düşkırıklığıyla sonuçlanıyordu.”<a href="../Text/iktisatTarihi_split_077.html#footnote-51227-49" id="footnote-51227-49-backlink">[49]</a></p>

  <p class="biyografi">Guillebaud’un bu görüşü bir başka kaynak tarafından da desteklenmektedir. Hutchison’a göre Marshall, J. Neville Keynes’in The Scope and Method of Political Economy kitabının Schmoller’e bakış açısının daha olumlu (favourable) olmasını yazardan talep etmiştir.<a href="../Text/iktisatTarihi_split_077.html#footnote-51227-50" id="footnote-51227-50-backlink">[50]</a> Keynes’in yöntem sorununu değerlendirişinin ne kadar nesnel olduğu hatırlanacak olursa, Marshall’ın bu isteğinin, Keynes’i Schmoller’in tarafını tutmaya zorladığı sonucu çıkarılabilir.</p>

  <p class="biyografi">Marshall’ın tarihçi yönteme karşı olan tavrını bu iki gözlemcinin ifadelerinden çok Marshall’ın kendisinde aramak daha doğru bir yol olacaktır. Marshall’ın tarihçi yöntemle ilgili ilk yazılı gözlemleri, 1885 yılında Cambridge Üniversitesi Politik İktisat Profesörlüğüne seçildiği zaman yaptığı konuşmada bulunabilir. Bu seçimin özelliği H. Fawcett’in ölümüyle boşalan kürsüye Marshall’ın yanı sıra Cunningham’ın da aday olmasıydı. Cunningham’ın seçimi kazanması durumunda İngiliz Tarihçi Okulu çok önemli bir başarı elde edecek ve yalnız iktisat eğitimini değil İngiltere’nin iktisat politikasını da doğrudan etkilemek fırsatına sahip olacaktı.<a href="../Text/iktisatTarihi_split_077.html#footnote-51227-51" id="footnote-51227-51-backlink">[51]</a> Marshall seçimi büyük bir farkla kazandı ve İngiliz tarihçi-iktisatçılarının bekleyişleri gerçekleşmedi. Marshall’ın konuşması bu yüzden, daha yeni mağlup edilmiş bir meslektaşı daha çok küçük düşürmeme isteğinin izlerini taşıyor olabilir.</p>

  <p class="biyografi">Marshall konuşmasının başlangıcında Klasik Okul’u ve Ricardo’yu tarihçi yöntem taraftarlarının deyimleri ve mantığıyla eleştiriyordu:</p>

  <p class="biyografi">“Yüzyılın başlarında İngiliz iktisatçılarının en büyük yanlışı tarih ve istatistiği ihmal etmeleri değil, Ricardo ve izleyicilerinin büyük bir bölük gerçek olguyu ve şimdi bizlerin çok önemli olduğunun farkına vardığımız bir yöntemi ihmal etmeleriydi.”<a href="../Text/iktisatTarihi_split_077.html#footnote-51227-52" id="footnote-51227-52-backlink">[52]</a></p>

  <p class="biyografi">Marshall’ın ihmal edildiğini ileri sürdüğü yöntem tümevarım yöntemiydi. Konuşması ilerledikçe Marshall, Tarihçi Okul’un iktisat teorisinin yere ve zamana bağlı olarak göreli olabileceği, her zaman ve her yerde geçerli olamayacağı görüşünü açıkça destekliyor ve Klasik Okul’u suçluyordu:</p>

  <p class="biyografi">“İngiliz medeni hukukunu Hindistan’ın yerli halkı üzerine zorla empoze eden kafa yapısı iktisatçılarımızı da teorilerini, sanki bütün dünya Londra’nın finansiyerlerinden oluşuyormuş varsayımıyla kurmaya sevketti… Böylece bu iktisatçılar arz ve talep güçlerine sahip olabileceklerinden daha mekanik ve daha düzenli bir çalışma yeteneği atfettiler; kârlar ve ücretler konusunda o zamanın İngiltere’sinde bile geçerli olamayacak yasalar keşfettiler.”<a href="../Text/iktisatTarihi_split_077.html#footnote-51227-53" id="footnote-51227-53-backlink">[53]</a></p>

  <p class="biyografi">Marshall’ın buraya kadar söyledikleri İngiliz Tarihçi Okulu üyelerini son derece hoşnut edecek şeylerdi ama aslında Jevons ile başlayan öznel marjinalist eleştirinin Klasik Okulu yerme yönteminden büyük bir farklılık göstermiyordu. Marshall, Jevons’ın yolunu izleyerek Klasik Okul’un ustalarını da eleştiriyor fakat bu kişiler arasından Ricardo’yu özellikle seçerek Klasik Okul’un bütün günahlarını onun üzerine yıkıyordu:</p>

  <p class="biyografi">“Soyut akıl yürütme süreciyle aşırı derecede içli dışlı olmalarına gelince, bu tutum İngiliz olmayan ve İngilizlerin düşünce biçimiyle çok az uyuşan bir dahinin etkisine bağlanabilir. Ricardo’nun dehasının erdemleri ve eksiklikleri o’nun Sami kökeninde aranabilir. Hiçbir İngiliz iktisatçısı onun düşünce biçimine sahip değildi.”<a href="../Text/iktisatTarihi_split_077.html#footnote-51227-54" id="footnote-51227-54-backlink">[54]</a></p>

  <p class="biyografi">Klasik Okul’un eksiklik ve yanlışlıklarında Ricardo’nun payı Marshall’dan önce de söz konusu edilmişti ama bu eksiklik ve yanlışlıkların Ricardo’nun Musevi asıllı olmasında aranması ilk defa Marshall ile gerçekleşiyordu.</p>

  <p class="biyografi">Guillebaud ve Hutchison’ın gözlemlerini doğrular bir biçimde Marshall tarihçi-iktisatçılara sayfalar dolusu övgü yağdırıyor<a href="../Text/iktisatTarihi_split_077.html#footnote-51227-55" id="footnote-51227-55-backlink">[55]</a> ve tarihçi-iktisatçıların bulgularını ve çalışmalarını “çağımızın en önde gelen başarısı”, “bilgimizi genişletmek için şimdiye kadar yapılanlardan daha fazlasının başarılması” gibi nitelemelerle değerlendiriyordu.<a href="../Text/iktisatTarihi_split_077.html#footnote-51227-56" id="footnote-51227-56-backlink">[56]</a></p>

  <p class="biyografi">Marshall’ın tarihçi yönteme karşı eleştirisi yok değildi. Fakat bu eleştiri Tarihçi Okul’un Whewell gibi sempatizanlarının da aşırılıklara karşı yaptığı uyarıların sınırlarını aşmıyordu:</p>

  <p class="biyografi">“Gerçek şudur ki olgular kendi başlarına bırakıldığı zaman sessizdirler. Gözlemler olayların nedenleri konusunda doğrudan hiçbir şey keşfedemezler. Yapabildikleri tek şey, ancak zaman içinde olayların birbirini izlemesini ortaya çıkarmaktadır.”<a href="../Text/iktisatTarihi_split_077.html#footnote-51227-57" id="footnote-51227-57-backlink">[57]</a></p>

  <p class="biyografi">Marshall, Principles of Economics’in ilk bölümlerini oluşturan ve tarihi araştırmalara geniş yer veren çözümlemelerinin Cunningham tarafından yerden yere vurulması karşısında bile tarihçi yönteme dengeli yaklaşımını değiştirmedi. (Bu konu ileride daha ayrıntılı olarak incelenecektir). Yalnız, ilk kez eleştirilere cevap vermeme geleneğini terk etti ve Cunningham’ın suçlamalarının çok haklı olmadığını belirtmek gereğini duydu.<a href="../Text/iktisatTarihi_split_077.html#footnote-51227-58" id="footnote-51227-58-backlink">[58]</a> Eleştirilerin kesilmemesi üzerine de eleştiri konusu olan bölümleri Principles’ın 5. baskısından sonra kitabın metninden çıkardı.</p>

  <p class="biyografi">19. yüzyılın son yıllarında Marshall öznel marjinalist yaklaşımın ve tümdengelim yönteminin iktisatta kullanılmasının en önde gelen savunucusu ve uygulayıcıydı. Fakat bu durumu o’nun tarihçi yönteme karşı diğer marjinalistler gibi düşmanca bir tutum takınmasına yol açmadı. 1897’de Cambridge Economic Club’ın kuruluş toplantısında yaptığı konuşmada Jones’dan başlayarak bütün tarihçi yöntem taraftarlarını ve eserlerini uzun uzun övdü. Tarihçi yöntemi tümevarım yöntemiyle özdeşleştirmese bile, bilimsel çalışmalarda tümevarım ve tümdengelimin birlikte kullanılmasının ne kadar gerekli olduğunu ısrarla vurguladı. Her iki yöntemin de kullanılmasının doğa bilimlerinden daha çok sosyal bilimleri ve özellikle iktisadı zenginleştirip geliştireceğini savundu.<a href="../Text/iktisatTarihi_split_077.html#footnote-51227-59" id="footnote-51227-59-backlink">[59]</a></p>
</body>
</html>
