<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_49">WALTER BAGEHOT VE POLİTİK İKTİSADIN SINIRLILIĞI</h2>

  <p class="biyografi">Jones’un politik iktisat ilkelerinin göreli olduklarını tümevarımcı yöntemle kanıtlama çabasından 40 yıl kadar sonra ve Jones’u hiç okumadan Bagehot da aynı sonuca vardı. Economist dergisinin editörü olan Bagehot aslında inançlı bir Ricardo hayranıydı. İşgücü ve sermayenin, Ricardo ve izleyicileri tarafından öngörüldüğü gibi, en yüksek getiriyi elde etmek için büyük bir hareketlilik gösterdiğin kendi gözlemleriyle gördüğünü söyleyen Bagehot<a href="../Text/iktisatTarihi_split_064.html#footnote-50468-29" id="footnote-50468-29-backlink">[29]</a>, aynı zamanda, politik iktisadın ancak İngiltere gibi bir ülke için geçerli sonuçlara sahip olduğunu, evrensel niteliği olamayacağını ileri sürüyordu.</p>

  <p class="biyografi">Bagehot’a göre politik iktisadın dayandığı öncüllerin her yerde ve her zaman geçerli olmasını beklemek yanlıştı. Bu öncüller ticaret ve sanayiin ileri derecede geliştiği İngiltere’deki koşulların yeterli bir yansıması sayılabilirdi. Diğer ülkelerin hiçbirinin iktisadi durumları İngiltere ile uzaktan yakından benzeşmediği için politik iktisat ilkelerinin bu ülkeler için geçerli olamayacağını kabul etmek gerekirdi. İşgücü ve sermayenin hareketliliği İngiltere’de bir taraftan ücretlerin diğer taraftan da kâr oranlarının eşitlenmesini sağlıyordu; fakat diğer ülkelerde, ticaret ve sanayiin İngiltere’deki kadar gelişmiş olmaması nedeniyle, ne işgücü ne de sermaye böylesine bir hareketliliğe sahip değildi. Dolayısıyla ücretlerin ve kâr oranlarının eşitlenmesini ve bunların meydana getireceği sonuçların diğer ülkelerde de gerçekleşmesini beklemek doğru değildi.<a href="../Text/iktisatTarihi_split_064.html#footnote-50468-30" id="footnote-50468-30-backlink">[30]</a> Bagehot, İngiliz politik iktisadının yer ve zaman olarak ancak çağdaş Britanya adaları’na uygulanabileceği görüşündeydi. Bu yüzden politik iktisadın temel niteliğinin “adasallık” (insularity) olduğu kanısındaydı.<a href="../Text/iktisatTarihi_split_064.html#footnote-50468-31" id="footnote-50468-31-backlink">[31]</a></p>

  <p class="biyografi">Politik iktisadın sınırlılığı konusundaki görüşleri Bagehot’un Jones gibi İngiliz Tarihçi Okulu’nun öncülerinden birisi olarak kabul edilebilmesi için yeterli değildir. Jones’un temel özelliklerinden birisi, tümevarım yöntemini benimsemiş olması ve bunun sonucu olarak da ampirik gözlemlere verdiği büyük önemdi. Halbuki Bagehot tümevarımcı yöntemin güvenirliği konusunda çok kuşkuluydu. Ampirik gözlemlerden genellemelere gitmek çok yanıltıcı olabilirdi; çünkü asıl önemli olgular yüzeyde olmayıp karmaşık bir gerçekliğin derinliklerinde gizlenmiş olabilecekleri için gözlenemeyebilirlerdi. Diğer taraftan gözlenebilen olgular ise genellemelere gitmek için yeterli ve uygun olmayabilirdi.<a href="../Text/iktisatTarihi_split_064.html#footnote-50468-32" id="footnote-50468-32-backlink">[32]</a> Bu yüzden teorik genellemelere sahip olmadan iktisadi olaylar açıklanamazdı. Tümevarımcı yönteme olan bu karşıtlığı, Bagehot’un, tarihçi tepkinin yandaşı değil, yalnız politik iktisadın göreli olduğu görüşünün savunucularından birisi olarak kabul edilmesini gerektirir.</p>

  <p class="biyografi">İngiltere’nin mali hayatında ve iş çevrelerinde çok büyük bir etkiye sahip olan ve Gladstone tarafından “Yedek Maliye Bakanı” diye adlandırılan<a href="../Text/iktisatTarihi_split_064.html#footnote-50468-33" id="footnote-50468-33-backlink">[33]</a> Bagehot’un politik iktisadın sınırlılığını kabul etmiş olması Ricardo Okulu’nu eleştirenler için önemli bir başarı sayılabilirdi. Bu başarının genişletilmesi çabasının ve Rikardoculara karşı açık savaş ilânının ilk belirtisi İrlanda’dan geldi. Dublin Üniversitesi’nin yayın organı olan Hermathena dergisinde yayınlanan bu savaş ilânı<a href="../Text/iktisatTarihi_split_064.html#footnote-50468-34" id="footnote-50468-34-backlink">[34]</a><span>34</span> Bagehot’u Rikardo İktisadı’nın “utangaç bir savunucusu” olarak niteliyor ve Rikardo İktisadı’nın sınırlılığının değil tümüyle geçersiz olduğunun kabul edilmesini istiyordu.<a href="../Text/iktisatTarihi_split_064.html#footnote-50468-35" id="footnote-50468-35-backlink">[35]</a></p>
</body>
</html>
