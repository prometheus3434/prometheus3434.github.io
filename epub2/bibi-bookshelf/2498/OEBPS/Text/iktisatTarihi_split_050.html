<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_46">TÜMDENGELİMCİ OXFORD’A KARŞI TÜMEVARIMCI CAMBRIDGE</h2>

  <p class="biyografi">Politik iktisadın kullanması gereken yöntemin ne olduğu konusundaki akademik tartışma, aslında, 1830’larda politik iktisadın İngiltere üniversitelerinde bağımsız bir bilim olarak öğretilmeye başlamasıyla iktisatçılar dışında başladı. Bu tartışmada üç ayrı yöntem savunan üç ayrı grup ayırt edilebilir. Birinci grubu Risaleciler (Tractarians) diye adlandırılan ve Anglikan Kilisesi’nin muhafazakâr yapısının sürdürülmesini savunan Newman, Pusey ve Keble gibi Oxford dinbilimcileri oluşturuyordu. Risaleciler, bütün diğer bilimler gibi politik iktisadın da dinbilime tâbi olması gerektiğini, bütün gerçeklerin ancak din yoluyla bulunabileceğini savunuyorlardı.<a href="../Text/iktisatTarihi_split_064.html#footnote-50468-1" id="footnote-50468-1-backlink">[1]</a></p>

  <p class="biyografi">İkinci grup, Oxford Üniversitesi Oriel College’da toplanan ve akli yeteneklerini sonuna kadar kullandıklarına inandıkları için kendilerine Noetics adını yakıştıran dinbilimciler, felsefeciler ve mantıkçılardı. Bu grubun önderliğini, Nassau Senior’dan sonra Drummond Kürsüsü’ne Politik İktisat Profesörü seçilen dinbilimci ve mantıkçı Richard Whately yapıyordu.<a href="../Text/iktisatTarihi_split_064.html#footnote-50468-2" id="footnote-50468-2-backlink">[2]</a> Senior’ın etkisinde kalan Whately, politik iktisadın tarafsız bir bilim olması ve iktisadi politika konusunda öneriler içermemesi gerektiği kanısındaydı. O kadar ki, “politik iktisat” terimindeki “politik” sözcüğünün iktisadi politika ile ilgili olarak yorumlanabileceğini düşünüyor, dolayısıyla da politik iktisat yerine “değişim bilimi” (Catallactics) teriminin kullanılmasını istiyordu.<a href="../Text/iktisatTarihi_split_064.html#footnote-50468-3" id="footnote-50468-3-backlink">[3]</a></p>

  <p class="biyografi">Whately’ye göre politik iktisadın temel taşlarını oluşturan öncüller (özellikle Senior’ın birinci öncülü) insan bilincinde köklü olarak varolan ve gerçeklikleri konusunda gözlemleme gerektirmeyen olgulardı.<a href="../Text/iktisatTarihi_split_064.html#footnote-50468-4" id="footnote-50468-4-backlink">[4]</a> İktisadi olaylar hakkında genel kurallar ileriye sürebilmek için tutulabilecek en yanlış yol, gözlemler yapıp genellemeleri bu gözlemlere dayandırmaktı.<a href="../Text/iktisatTarihi_split_064.html#footnote-50468-5" id="footnote-50468-5-backlink">[5]</a> Gerçekler, kusursuz mantıki çözümlemenin yerini tutamazdı. Politik iktisat da ancak mantık ilkelerinin tam ve doğru uygulanmasıyla bir bilim olabilirdi.<a href="../Text/iktisatTarihi_split_064.html#footnote-50468-6" id="footnote-50468-6-backlink">[6]</a></p>

  <p class="biyografi">Üçüncü grubu, Cambridge Üniversitesi Trinity College’ın doğabilimcileri oluşturuyordu. Bu grubun önderi, aynı üniversitede sırasıyla Mineraloji Profesörü, Trinity College Başkanı ve Üniversite Rektörü olan William Whewell’di. Akademik hayata bir dinbilimci olarak başlayan Whewell daha sonraları doğabilim ile uğraşmaya başlamıştı. Whewell için tümevarım, bütün bilimlerin izlemesi gereken yöntemdi.<a href="../Text/iktisatTarihi_split_064.html#footnote-50468-7" id="footnote-50468-7-backlink">[7]</a> Aksiyomatik öncüller ve keyfi tanımlardan mantıki çıkarım yoluyla akıl yürütmek Whewell’a göre “arabayı atın önüne koşmak” ile eşanlamlıydı, çünkü tanımlama ve genel ilkeler bilimsel yöntemin ilk değil son aşamasıydı.</p>

  <p class="biyografi">Whewell bu yüzden Ricardo ve izleyicilerinin çözümlemelerinin eksik olduğu görüşündeydi. Tümdengelim yönteminin yanlış olduğuna o denli inanıyordu ki Henry Fawcett’in Cambridge Üniversitesi Politik İktisat Profesörlüğü’ne adaylığını koymasına ve seçilmesine şiddetle karşı çıkmıştı.<a href="../Text/iktisatTarihi_split_064.html#footnote-50468-8" id="footnote-50468-8-backlink">[8]</a> Whewell’ın bu davranışının nedeni, daha henüz yeni yeşermekte olan bir filize benzettiği politik iktisadı “meyveyi elde etmek için ağacı kesmeye hazır tümdengelimci vahşilere karşı korumaktı.”<a href="../Text/iktisatTarihi_split_064.html#footnote-50468-9" id="footnote-50468-9-backlink">[9]</a></p>

  <p class="biyografi">Politik iktisatta tümdengelimci Oxford’a karşı tümevarımı savunan Whewell, savunduğu yöntemin politik iktisatta nasıl uygulanacağı konusunda hiçbir örnek olmamasından yakınıyordu.<a href="../Text/iktisatTarihi_split_064.html#footnote-50468-10" id="footnote-50468-10-backlink">[10]</a> Bu örneği ilk veren kişi Whewell’ın yakın dostu Richard Jones oldu.</p>
</body>
</html>
