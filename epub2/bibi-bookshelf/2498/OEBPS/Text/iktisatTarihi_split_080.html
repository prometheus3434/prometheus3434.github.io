<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_72">WILLIAM CUNNINGHAM:<br class="chapter" />
  DİNADAMI VE İKTİSAT TARİHÇİSİ</h2>

  <p class="biyografi">Cunningham 1849 yılında Edinburgh’da doğdu. Katolik bir rahip olan babasının etkisiyle çok dindar olarak yetiştirildi. Edinburgh Üniversitesi’nde felsefe öğrenimi görürken 1868 yılında gittiği Tübingen’de dini görüşleri büyük bir değişikliğe uğradı. Orada tanıştığı kişiler Cunningham’ı Anglikan Kilisesi’nin akidelerine kazanmayı başardılar. Cunningham’ın koyu bir Katolik iken, hükümdarı dini önder olarak kabul eden Anglikan Kilisesi’nin öğretisini benimsemesi o’nun milliyetçilik konusundaki inançlarını da köklü bir biçimde belirledi. 8. Henry tarafından Katolik Kilisesi’nden ayrı bir Anglikan Kilisesi’nin kurulması, Cunningham’a göre, İngiltere’nin milli bir devlet olmak yolunda attığı ilk ve en önemli adımdı. Daha sonra da inceleneceği gibi, milli devlet idealini en yüksek düzeylere çıkaran Cunningham bu idealin gerçekleşmesine en büyük katkıyı yaptığına inandığı için Anglikan Kilisesi’ne de büyük bir saygı ve inanç duydu.</p>

  <p class="biyografi">Cunningham İngiltere’ye döndükten sonra Cambridge Üniversitesi Trinity College’da din ve felsefe öğrenimi gördü. 1873 yılında, üniversiteyi bitirdikten bir yıl sonra, Anglikan Kilisesi rahipliğine kabul edildi. 1880-1908 yılları arasında Cambridge’in ünlü kiliselerinde rahiplik yaptı. 1908 yılında, Anglikan Kilisesi’nin Canterbury Başpiskoposluğundan sonra en yüksek mevkii olan Ely Başdiyakosluğuna atandı ve 1919 yılındaki ölümüne kadar bu görevi yürüttü.</p>

  <p class="biyografi">Cunningham dini görevindeki başarısının yanı sıra bulunduğu akademik mevkilerde de başarılı oldu. 1874 yılında Cambridge Üniversitesi’nde tarih okutmanlığına atandı. İktisat tarihine verdiği önem, derslerinde iktisadî konuları da işleme isteğiyle birleşince, kaynak olarak kullanabilecek bir ders kitabının yokluğu Cunningham’ı böyle bir kitap yazmaya yöneltti. İngiliz iktisat tarihi konusunda yazılmış geniş kapsamlı bu ilk kitap 1882 yılında yayınlandı. 1884 yılında Cunningham’ın görevi iktisat tarihi öğretimi yapmak olarak değiştirildi. İktisat tarihini Cambridge’de akademik bir dal olarak kurmaya yönelik bu çabalar A. Marshall tarafından sınırlanınca Cunningham 1888 yılında üniversiteden istifa etti. Aynı yıl Trinity College üyeliğine seçildiği için, tasarladığı iktisat tarihi eğitimi planını Marshall’ın baskısından uzak olarak uygulamaya çalıştı. 1891 yılında Londra Üniversitesi King’s College’da politik iktisat profesörlüğüne atandı. 1897 yılında bu görevinden ayrıldı ve 1899’da W.J. Ashley’nin daveti üzerine Harvard Üniversitesi’ne giderek Ashley ile birlikte Ortaçağ iktisat tarihi dersleri verdi. İngiltere’ye döndükten sonra çalışmalarını Trinity College’da sürdürdü ve 1906 yılında emekliye ayrıldı.<a href="../Text/iktisatTarihi_split_088.html#footnote-52031-2" id="footnote-52031-2-backlink">[2]</a></p>
</body>
</html>
