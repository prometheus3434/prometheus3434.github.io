<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_25">HAYEK VE POPPER’A GÖRE “TARİHÇİLİK”</h2>

    <p class="biyografi">Bu çalışmanın yerel boyutları özellikle İngiltere ile sınırlıdır. Bazı konularla ilgili olarak zaman zaman diğer ülkelerdeki gelişmelere değinilecekse de temel konu, İngiliz tarihçi ve iktisatçılarının Klasik İktisat Teorisine karşı geliştirip yaygınlaştırdıkları tepkinin iktisat tarihi yöntemine katkıları ve bu yöntemin gelişmesi olacaktır. Genellikle bütün iktisadi düşünce tarihi ders kitaplarında ayrı bir bölümde veya Methodenstreit konusu içinde ele alınan bu akımın taraftarları genel olarak “Tarihçi Okul” diye adlandırılır.<a href="../Text/iktisatTarihi_split_027.html#footnote-49404-33" id="footnote-49404-33-backlink">[33]</a> Yanlış anlamalara yer vermemek için “Tarihçi” sözcüğünün ne anlama geldiğini açıklamak gerekir.</p>

    <p class="biyografi">“Tarihçi” sözcüğünü İngilizce’deki “Historist” sözcüğü karşılığında kullanıyoruz. Dolayısıyla da “Historism” sözcüğünün dilimizdeki karşılığı “Tarihçilik” veya “Tarihselcilik” olsa gerekir. “Tarihselcilik” karşılığı “Historism” çeşitli yazar ve düşünürlere göre değişik anlamlara gelmektedir. Örneğin F.A. Hayek bu sözcüğü, teorik bir toplumsal bilimin ortaya çıkabileceği tek kaynağın tarih olduğunu ileri süren düşünce akımı için kullanıyor.<a href="../Text/iktisatTarihi_split_027.html#footnote-49404-34" id="footnote-49404-34-backlink">[34]</a> K. Popper ise “çeşitli sosyoloji doktrinleri ve okulları arasındaki farklılıkları, bunların belirli bir tarihi dönemdeki egemen çıkarlar ve taraf tutmalar ile olan ilişkilerini göstererek açıklamaya çalışan akım” diye tanımlıyor.<a href="../Text/iktisatTarihi_split_027.html#footnote-49404-35" id="footnote-49404-35-backlink">[35]</a></p>

    <p class="biyografi">İktisat tarihi disiplininin öncüleri diye tanımlayabileceğimiz kişiler, ileride de görüleceği gibi, 19. yüzyıl sonlarında Ortodoks iktisat teorisini eleştirirken hem Hayek’in hem de Popper’ın tanımına uygun bir davranış biçimi sergilediler. Bir taraftan, iktisat biliminin gerçekten bilimsel bir temele oturmasının ancak tarihsel bir yaklaşımla mümkün olabileceğini, diğer taraftan da, bütün iktisadî doktrinlerin göreli olduğunu yani çağın gereklerini ve çağa egemen olan çıkarları, dünya görüşünü yansıtacak biçimde formüle edildiklerini ileri sürdüler. Bu çalışmada “Tarihçi” sözcüğü, Klasik İktisat Teorisi’ne özellikle de Rikardo İktisadı’na karşı İngiltere’de Hayek veya Popper’ın veya her ikisinin de tanımına uygun olan bir eleştiri biçimi geliştiren düşünce akımı için kullanıldı.<a href="../Text/iktisatTarihi_split_027.html#footnote-49404-36" id="footnote-49404-36-backlink">[36]</a></p>
  </div>

  <div class="calibre1" id="calibre_pb_39"></div>
</body>
</html>
