<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_40">RICARDO’NUN SOYUT DÜNYASI</h2>

  <p class="biyografi">Ricardo’nun yöntem konusunda hiçbir şey yazmaması onun yöntemini diğer konularda yazdıklarını inceleyerek belirlemek zorunluluğunu doğurur.<a href="../Text/iktisatTarihi_split_047.html#footnote-50074-25" id="footnote-50074-25-backlink">[25]</a></p>

  <p class="biyografi">Ricardo’nun saf tümdengelimci yönteminin özü, dış dünya ve insan davranışları hakkındaki hipotetik öncüllerden salt mantık yoluyla sonuçlar çıkarımına (inference) dayanır. Ricardo’nun kullandığı hipotetik öncüller, son derece sınırlı ve gerçeklikten büyük ölçüde soyutlanmış varsayımlardı.<a href="../Text/iktisatTarihi_split_047.html#footnote-50074-26" id="footnote-50074-26-backlink">[26]</a> Bu öncüllerden elde edilen sonuçlar ise ancak bu öncüllerin gerçekten varolduğu bir dünya için geçerli olabilirdi. Ricardo, öncüllerinin birer varsayım olduğunu okuyucusuna bildirmek gereğini hiçbir zaman duymadı. Dahası, bir öncülde değişken kabul ettiği bir büyüklüğü başka bir konuyla ilgili çözümlemesinde, okuyucuyu uyarmadan, sabit kabul edip çözümlemenin mantıki sonucuna bu yolla ulaşma alışkanlığını sürdürdü. Bu durumu bir örnekle açıklamak mümkündür.</p>

  <p class="biyografi">Ricardo Principles’ın 5. bölümünde<a href="../Text/iktisatTarihi_split_047.html#footnote-50074-27" id="footnote-50074-27-backlink">[27]</a> ücretler konusunu işlerken piyasada ödenen nominal ücret oranının uzun dönemde doğal ücret oranına yaklaşacağını, doğal ücret oranının ise, ücret malları cinsinden hesaplandığı zaman sabit bir oran olamayacağını, ülkeden ülkeye değişebileceği gibi değişik zamanlarda aynı ülke içinde de değişebileceğini söyler. Bir başka deyişle, kitabının bu bölümünde Ricardo ücretleri “bağımsız” bir değişken olarak kabul edip çözümlemesini bu temel üzerinde kurar. Verginin “bağımsız” değişken olduğu 16. bölümde Ricardo şu ünlü genellemesini yapar: “Ücretler üzerine konan bir vergi tümüyle kârlar üzerine konan bir vergidir.”<a href="../Text/iktisatTarihi_split_047.html#footnote-50074-28" id="footnote-50074-28-backlink">[28]</a> Ricardo’nun bu sonuca varabilmesi için doğal ücret oranının sabit olduğu varsayımını yapması gerekirdi. Doğal ücret oranının sabit değil de değişken olduğu bir dünyada ücret malları üzerine konan bir vergi çeşitli esnekliklere bağlı olarak, toprak rantı çıktıktan sonra kalan ürün kitlesinden ödenen ücret ve kârlara değişik oranlarda yansıyabilir. Halbuki 16. bölümde Ricardo’nun amaçlarından birisi “bağımsız” değişken verginin kârlar üzerindeki etkisini göstermektedir. Bunu yapabilmek için de Ricardo 5. bölümde değişebilir olduğunu kabul ettiği doğal ücret oranının sabit olduğunu varsayar. Günümüz iktisatçıları tarafından da ceteris paribus terimiyle diğer şeylerin değişmediği varsayımı biçiminde uygulanan bu soyutlamayı Ricardo okuyucu uyarmadan kullandıktan başka böyle bir varsayım yaptığını unutmuş gibi bu varsayım temeli üzerinde elde ettiği genellemeyi sanki bu varsayımın yapılmadığı durumlarda da geçerliymiş gibi kullanır.</p>

  <p class="biyografi">Bir başka deyişle, Ricardo birden çok değişkenin söz konusu olduğu durumlarda değişkenlerden birisi dışında hepsini sabit varsayıp mantıki çıkarımlarını bu varsayıma dayandırır. Sabit varsaydığı değişkenlerin aslında sabit olmadığını kendisi de bilmektedir ama elindeki mantıki çözümleme aracıyla birden çok değişkenin aynı zamanda değiştiği durumları inceleme imkânına sahip değildir.<a href="../Text/iktisatTarihi_split_047.html#footnote-50074-29" id="footnote-50074-29-backlink">[29]</a></p>

  <p class="biyografi">Bu tür bir soyutlamayla ilk defa karşılaşan bir okuyucunun tıpkı H. Brougham gibi, Ricardo’yu dünyamız gerçeklerini hiç bilmeyen, kendi kafasında yarattığı soyut bir dünyada yaşayan ve çözümlemelerini bu soyut dünya üzerine kuran bir teoriysen olarak görmesi son derece olağandır.</p>

  <p class="biyografi">Ricardo’nun bu soyutlayıcı yöntemi mantık açısından kusursuzdur. Fakat bu yöntemle elde edilen sonuçları gerçek hayata uygulamak büyük yanlışlara yol açar çünkü bu sonuçlar gerçekle ilgisi olmayan varsayımlardan türetilmiştir. Schumpeter’in “Ricardo’nun Günahı” diye adlandırdığı durum budur.<a href="../Text/iktisatTarihi_split_047.html#footnote-50074-30" id="footnote-50074-30-backlink">[30]</a></p>

  <p class="biyografi">Deane’a göre Ricardo’nun soyutlama yoluyla a priori öncüllerden genel ilkeler çıkarma yöntemi iktisadın bir bilim olarak gelişmesinde önemli sonuçlara yol açtı. Bu yöntem, öncelikle teorik iktisadı gerçek dünyada olup bitenlerden uzaklaştırarak teorisyenleri ampirik sınama zahmetinden kurtardı ve teorilerin iç tutarlılığı üzerinde düşünmeye yöneltti. İkinci olarak ise iktisadın diğer sosyal bilimlerden bağımsız olarak gelişmesinin önkoşullarını hazırladı.<a href="../Text/iktisatTarihi_split_047.html#footnote-50074-31" id="footnote-50074-31-backlink">[31]</a></p>
</body>
</html>
