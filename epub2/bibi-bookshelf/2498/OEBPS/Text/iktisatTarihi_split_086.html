<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_78">CUNNINGHAM VE MERKANTİLİZM’İN MİLLİYETÇİ YORUMU</h2>

  <p class="biyografi">Cunningham, İngiltere tarihinin 19. yüzyıl başlarına kadar kesintisiz bir fesat senaryosu olduğunu iddia eden Rogers’a şiddetle karşı çıktı. Cunningham’a göre Merkantilizm uygulanabilecek politikalar arasında çağına en uygun olan politikaydı. Cunningham’ın bu görüşü, iktisat tarihi ve milliyetçilik anlayışına sıkı sıkıya bağlıydı.</p>

  <p class="biyografi">Cunningham’a göre iktisat tarihi “özel bir grup olgunun incelenmesi değil, bir ulusun tarihindeki bütün olguların özel bir bakış açısından incelenmesidir.”<a href="../Text/iktisatTarihi_split_088.html#footnote-52031-39" id="footnote-52031-39-backlink">[39]</a> Bu görüş açısı iktisadî görüş açısıydı. Cunningham nasıl iktisat teorisinin pratik amaçlara hizmet etmesi gerektiğini savunuyorsa, iktisat tarihinin de aynı amaç doğrultusunda incelenmesi gerektiğini ileri sürüyordu. İktisat tarihi araştırmaları geçmiş dönemlere ışık tuttuğu kadar, modern hayatın anlaşılmasına yardım edeceği için de yapılmalıydı.<a href="../Text/iktisatTarihi_split_088.html#footnote-52031-40" id="footnote-52031-40-backlink">[40]</a> Modern toplumların yöneticileri eski toplumların tarihleri hakkında derinlemesine bilgi sahibi olsaydılar, insanlık bu kadar büyük ölçekli israf, yıkım ve savaş felaketlerine uğramayabilirdi.<a href="../Text/iktisatTarihi_split_088.html#footnote-52031-41" id="footnote-52031-41-backlink">[41]</a></p>

  <p class="biyografi">Cunningham’ın tarih görüşü “anlayış” ilkesi üzerine kurulmuştu. Tarihçi, incelediği dönemin insanlarını, kurumlarını, politikalarını modern toplumların standartlarına göre değil de o dönemin koşullarına göre anlayıp değerlendirebiliyorsa görevini yapıyor demekti. Tarih yazıcılığının ve tarihçinin görevi eleştirmek değil, anlamaya çalışmaktı. İncelediği insanlara ve politikalara sempati duymayan bir tarihçi bu konuları açıklayamazdı; çünkü, o insanları davrandıkları gibi davranmaya yönelten güçler ve o politikaların uygulanmasını gerektiren koşulların zorlayıcılığını içinde duymayan, yaşamayan bir tarihçi açıklamaya çalıştığı konu hakkında tam bilgi sahibi sayılamazdı.<a href="../Text/iktisatTarihi_split_088.html#footnote-52031-42" id="footnote-52031-42-backlink">[42]</a> Rogers gibi iktisat tarihçileri ve Klasik İktisatçılar, Merkantilizm dönemini anlamak için bir çaba göstermiyorlar; bu dönemi 19. yüzyıl liberalizminin ilkeleri açısından inceledikleri için Merkantilizm’de her türlü yanlışlık ve akılsızca davranış belirtisini kolaylıkla bulabiliyorlardı.</p>

  <p class="biyografi">Cunningham bir İngiliz milliyetçisiydi. Bu yüzden de 19. yüzyıl liberalizminin kozmopoliten, bireyci ve materyalist çerçevesinin Merkantilizm’i anlamaya yeterli olmadığına inanıyordu:</p>

  <p class="biyografi">“Vatanseverliği kaba bir duygu sanan ve kendi ülkesinden başka her ülkeye dost olan bazı modern entelektüellerin tersine Cunningham, İngiltere’nin geçmişteki ihtişamından büyük bir gurur duyuyordu.”<a href="../Text/iktisatTarihi_split_088.html#footnote-52031-43" id="footnote-52031-43-backlink">[43]</a></p>

  <p class="biyografi">Cunningham’a göre İngiliz milliyetçiliği 16-18. yüzyıllarda ifadesini Merkantilizm’de bulmuştu. İngiltere’nin milli bir devlet olması, Tudor ve Stuart hanedanları döneminde uygulanan Merkantilist politikalar sayesinde başarılmıştı. Bu dönemde İngiltere’nin iktisadî ve askeri gücü ve çıkarları ön planda tutulmuş, yöneticiler ve iktisatçılar bütün çabalarını bu amaçların gerçekleştirilmesi uğruna harcamışlardı.</p>

  <p class="biyografi">Merkantilizm dönemi iktisatçılarının geniş kapsamlı bir iktisat teorisi geliştirmedikleri doğruydu; fakat, bu iktisatçıların hepsi milli bir devlet kurmanın pratik iktisadî sorunları ile uğraşmış ve uygulanacak politikalara yol gösterecek önermeler geliştirmişlerdi. Cunningham’a göre Merkantilist doktrin hem İngiliz milliyetçiliğine hizmet ettiği hem de pratiğe yönelik olduğu için “uygun” bir teoriydi.<a href="../Text/iktisatTarihi_split_088.html#footnote-52031-44" id="footnote-52031-44-backlink">[44]</a> Milli bir devlet kurma amacını gerçekleştirmenin o dönemde daha başka bir yoldan başarılması imkânsızdı.</p>

  <p class="biyografi">“İngilizlerin bütün yetenekleri İngiltere’yi bağımsız milli bir organizma olarak inşaya yöneltildi. İngiltere rakibi olan diğer devletlerle ancak bu sayede başa çıkabilirdi.”<a href="../Text/iktisatTarihi_split_088.html#footnote-52031-45" id="footnote-52031-45-backlink">[45]</a></p>

  <p class="biyografi">İngiltere’yi büyük yapan sanayi devrimi veya 19. yüzyıl liberalizmi değil Merkantilizmdi. Tarihçiler ve iktisatçılar sanayi devriminin Merkantilizmin sağladığı güçlü temel üzerinde yükseldiğini görmezlikten geliyorlardı. 19. yüzyıl liberalizmi ise İngiltere’nin sahip olduğu birçok yüce değerin aşınmasına yol açmıştı:</p>

  <p class="biyografi">“[Büyüklük] ideali unutuldu. İngiltere’yi artık bağımsız ve milli bir organizma olarak değil, daha büyük ve kozmopoliten bir bütünün küçük bir parçası olarak görüyoruz.”<a href="../Text/iktisatTarihi_split_088.html#footnote-52031-46" id="footnote-52031-46-backlink">[46]</a></p>

  <p class="biyografi">Liberalizm İngiliz halkının refah konusundaki düşüncelerini de kökten değiştirmişti. Merkantilist dönemde refah kavramı milli refah ile eşanlamlı olarak kullanılırken 19. yüzyılda kişisel refah ile özdeşleştirilmişti.<a href="../Text/iktisatTarihi_split_088.html#footnote-52031-47" id="footnote-52031-47-backlink">[47]</a> Kişinin kendi çıkarları peşinde koşarken toplumun çıkarlarına da kendiliğinden hizmet edeceği görüşünün egemen olması, Cunningham’ın yücelttiği bütün değerlerin yıkılmasına neden olmuştu.</p>

  <p class="biyografi">Merkantilizme olan hayranlığı yüzünden Cunningham bu konuda çok geniş kapsamlı araştırmalar yaptı ve gelecek kuşak iktisat tarihçilerinin kaynak olarak kullanacağı büyük bir eser bıraktı.<a href="../Text/iktisatTarihi_split_088.html#footnote-52031-48" id="footnote-52031-48-backlink">[48]</a> Merkantilizm’i alışılmamış bir biçimde yorumlaması yüzünden Cunningham’ın kitabı ilgi uyandırdıysa da kendisine akademik açıdan herhangi bir kazanç sağlamadı. Bu yorumlayış biçimi ve daha sonra Marshall ile giriştiği mücadele, Cunningham’ı iktisatçıların gözünde küçük düşürdü. Dönemin önemsiz sayılan mevkilerinden birisi olan King’s College politik iktisat profesörlüğünden başka bir akademik mevki elde edemedi. Keynes iktisadının gelişmesiyle birlikte devlet müdahaleciliğinin tarihte aldığı biçimlerin araştırılmaya başlaması, Cunningham’ın görüşlerinin yeniden değerlendirilmesini de beraberinde getirdiği zaman Cunningham öleli neredeyse çeyrek yüzyıl olmuştu. Aşağıdaki alıntı, Cunningham’ın göğüslemek zorunda kaldığı güçlüklerin kendi ağzından ifadesi olarak değer taşır:</p>

  <p class="biyografi">“Yaşadıkları toplumda hüküm süren modayı izlemeyi kabul etmeyenler aforoz edilmeyi göze almalıdırlar. Akademik moda, Bond Street veya Saville Row’un modasından daha zalimdir. Son yıllarda İngiltere’de egemen olan akademik modaya uymayanlar da kendi çalışma alanlarını geliştirme ve başkalarını bu yola yöneltmek konusunda büyük güçlüklerle karşılaşmışlardır. Üniversitelerin yetkili kurullarının uyguladığı ahlaksızca sansüre ek olarak yayınevleri ve editörler yazdıklarını basmayı reddetmişlerdir. Akıntıya karşı yüzmeye çalışanların kaderi budur. İngiliz Tarihçi Okulu’nun üyeleri, çalışmaları engellendiği ve yayın yolları kendilerine kapatıldığı zaman yakınmamalıdırlar. Ama, eleştirildikleri, yöntemlerinin yanlış olduğu ileri sürüldüğü veya İngiltere’de egemen olan iktisat teorisi görüşünün kendilerini eleştirmesine neden olarak gösterilebilecek bir davranış içinde bulundukları belirlendiği zaman seslerini yükseltmek hakkına sahip olmalıdırlar.”<a href="../Text/iktisatTarihi_split_088.html#footnote-52031-49" id="footnote-52031-49-backlink">[49]</a></p>
</body>
</html>
