<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_41">POLİTİK İKTİSATTA AKSİYOMATİK ÖNCÜLLERİN ROLÜ:<br class="chapter" />
  SENIOR, MILL VE CAIRNES</h2>

  <p class="biyografi">Ricardo, mantıki çıkarımlarına temel olarak aldığı öncülleri açık olarak belirtmez. Senior, Ricardo’nun çözümlemesinin ana dayanakları olan Malthus’un nüfus yasası ve tarımda azalan getiri genellemelerini kabul etmemesine rağmen<a href="../Text/iktisatTarihi_split_047.html#footnote-50074-32" id="footnote-50074-32-backlink">[32]</a> Ricardo’nun yönteminin formel olarak doğru olduğu görüşündedir<a href="../Text/iktisatTarihi_split_047.html#footnote-50074-33" id="footnote-50074-33-backlink">[33]</a> ve Ricardo’dan farklı olarak mantıki çıkarımların temelini oluşturan öncülleri ayrı ayrı sayar ve bu öncüllerin nasıl geliştirildiklerini uzun uzun tartışır.</p>

  <p class="biyografi">Senior’a göre politik iktisadın genel ilkelerinin mantıki çıkarım yoluyla elde edilebileceği dört ana gerçek vardı. Bu gerçekler kanıt istenmeksizin herkes tarafından aksiyomatik olarak kabul edilebilecek öncüllerdi. Senior, politik iktisadın konusu olan serveti (wealth), insanlara faydalı (utility yielding), kıt ve değişim (mübadele) konusu mal ve hizmetler olarak tanımladıktan sonra bu tanımın gerektirdiği ve insan doğasına uygun olduğu için kanıt istenmeksizin kabul edilebilecek dört öncülünü şöyle sıralıyordu:</p>

  <p class="biyografi">i Her insan mümkün olduğu kadar az fedakârlık yaparak servetini arttırmak ister;</p>

  <p class="biyografi">ii Dünya nüfusu ancak ahlâki veya fiziki engeller, yani insanların tüketme alışkanlığında oldukları maddelerin bulunamaması korkusu ile sınırlıdır;</p>

  <p class="biyografi">iii İşgücü ve üretimde kullanılan diğer araçların etkinliği, üretilen ürünlerin tekrar üretimde kullanılmasıyla artırılabilir;</p>

  <p class="biyografi">iv Tarımsal beceri sabit kalmak koşuluyla, toprakta çalışan işgücünün artmasıyla elde edilen ek ürün oransal olarak işgücünün artışından daha azdır.<a href="../Text/iktisatTarihi_split_047.html#footnote-50074-34" id="footnote-50074-34-backlink">[34]</a></p>

  <p class="biyografi">Senior’a göre bilimsel öncüller dış dünyanın gözlemlenmesi, insanın iç gözlemleri (introspection) ve varsayımlar kullanarak elde edilebilir. Doğa bilimleri, öncüllerini dış dünyanın gözlemlenmesi ve varsayımlar yoluyla elde ederken matematik bilimi yalnız varsayımlara dayanır. Politik iktisat akli (mental) bir bilim olduğu için öncüllerinin en önemli kaynağı iktisatçının iç gözlemleri olmak gerekir. Senior en önemli saydığı birinci öncülünün kendi iç gözlemine diğer üçünün ise dış dünyadan elde edilen gözlemlere dayandığı kanısındaydı.<a href="../Text/iktisatTarihi_split_047.html#footnote-50074-35" id="footnote-50074-35-backlink">[35]</a> Kendiliğinden kanıtlanmış bu dört öncül politik iktisadın temelini oluşturuyordu ve iktisatçının görevi bu öncüllere uygulanan mantık kuralları yoluyla elde edilen sonuçların öncüllerle uyum içinde olmasına dikkat etmekti.</p>

  <p class="biyografi">Tümdengelimci yöntemde öncüllerin temel rolü oynaması gerektiği konusunda Mill ile Senior arasında bir ayrılık yoktu. Mill önceleri a priori<a href="../Text/iktisatTarihi_split_047.html#footnote-50074-36" id="footnote-50074-36-backlink">[36]</a> daha sonra ise “Somut Tümdengelimci”<a href="../Text/iktisatTarihi_split_047.html#footnote-50074-37" id="footnote-50074-37-backlink">[37]</a> diye adlandırdığı yönteminde politik iktisadın temel ilkelerine sınırlı sayıda öncüllerden hareketle ulaşılabileceğini savundu. Bu öncüllerin nasıl elde edildiği konusunda ise bir kararsızlık içinde olduğu söylenebilir.<a href="../Text/iktisatTarihi_split_047.html#footnote-50074-38" id="footnote-50074-38-backlink">[38]</a><span>38</span> Mill bazen içe dönük gözlemlerin bazen de dış dünyanın gözlemlenmesinin öncüllerin formülasyonunda belirleyici öğe olduğunu ileri sürer.</p>

  <p class="biyografi">Cairnes’a göre, servet edinmek uğraşında olan insanların etkilendiği öğelerin sayısı sonsuzdur. Bu öğelerin tümünü belirlemek ve hangi yasalar aracılığıyla insanların davranışlarını yönlendirdiklerini ortaya çıkarmak imkânsızdır. Ama bu öğeler arasında öyle bazıları vardır ki hem belirlenebilirler hem de belirlendikten sonra genel olarak politik iktisat özel olarak da üretim ve bölüşüm yasalarını türetebilmek için bir veri kümesi oluştururlar. Böylece Cairnes üç temel öncül elde eder:</p>

  <p class="biyografi">i Mümkün olan en az fedakârlıkla en çok servet edinme eğilimi;</p>

  <p class="biyografi">ii Ahlâki ve fiziki koşullar çerçevesinde insan soyunun üremesi eğilimi;</p>

  <p class="biyografi">iii İnsangücünün uğraş konusu olan toprağın ve diğer doğal kaynakların fiziki niteliklerinin üretim üzerine getirdiği sınırlar.<a href="../Text/iktisatTarihi_split_047.html#footnote-50074-39" id="footnote-50074-39-backlink">[39]</a></p>

  <p class="biyografi">Bu öncüller aksiyomatik niteliktedir ve iktisatçı onları, açıklamak veya doğruluklarını kanıtlamak amacıyla değil, üretim ve bölüşümü etkileyen en önemli nedenler olarak ele alır. Bu öncüller, politik iktisat yasalarının mantık yoluyla türetilmesi için başlangıç noktasıdır. Türetilen ilkeler ise genellikle hipotetik sonuçlardır çünkü doğru mantıki çıkarımların sonucu olsalar bile gerçekliğe uymayabilirler. Dolayısıyla da, Cairnes’a göre, politik iktisat bakış açımıza bağlı olarak hem “pozitif” hem de “hipotetik” bir bilimdir. “Pozitif” bir bilimdir çünkü öncülleri hayal ürünü değil gerçek hayattan alınmış “pozitif” olgulardır. “Hipotetik” bir bilimdir çünkü bu öncüllerden tümdengelim yoluyla türetilen ilkeler “hipotetik” gerçeklerdir.<a href="../Text/iktisatTarihi_split_047.html#footnote-50074-40" id="footnote-50074-40-backlink">[40]</a></p>

  <p class="biyografi">İktisatçının kullandığı temel öncüllerin rolü yalnız bu kadar değildir. Bu temel öncüller yöntem açısından politik iktisadı doğa bilimlerinden ayıran en önemli özelliktir. Doğa bilimleri gözlem ve deney yoluyla doğal görüngüleri yöneten yasallıkları bulmaya çalışırlar. Halbuki iktisatçı servetle ilgili görüngüleri yöneten temel yasallıkları bu öncülleri aracılığıyla zaten keşfetmiş durumdadır. Doğa bilimcisinin uğraşı gözlem ve deneylerle temel ilkeleri ortaya çıkarmak ise iktisatçının görevi de zaten bildiği temel ilkelerden hareket ederek tekil olayları açıklamaktır.<a href="../Text/iktisatTarihi_split_047.html#footnote-50074-41" id="footnote-50074-41-backlink">[41]</a> Dolayısıyla doğa bilimlerinin yöntemi tümevarımcı, politik iktisadın yöntemi ise tümdengelimci olmak durumundadır.</p>
</body>
</html>
