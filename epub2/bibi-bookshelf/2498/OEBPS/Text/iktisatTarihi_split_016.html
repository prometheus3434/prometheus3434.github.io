<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_20">İNCELEME ÇERÇEVESİ</h2>

    <p class="biyografi">İngiliz Tarihçi Okulu’nun ortaya çıkması, görüşlerinin belirginleşip gelişmesi, bu görüşlerin giderek ilk amacından ayrılarak iktisat tarihini bir bilim dalı olarak ortaya çıkarması çeşitli biçimlerde incelenebilir. Bu inceleme biçimlerinden birisi de, T.S. Kuhn’un bilimsel gelişmeyi açıklamak üzere geliştirdiği sorunsal kayması (paradigm shift) kavramının iktisadi düşünce tarihine uygulanması olabilir. Bu çalışmanın 6. Bölümü’nün hemen başlangıcında da belirtildiği gibi, tarihçi görüşün Klasik sorunsala rakip bir sorunsal olarak ortaya çıktığını ileri süren yazarlar vardır. Diğer taraftan ise, tarihçi görüşü Klasik İktisadın çökmesiyle ortaya çıkan boşluğu doldurmak iddiasında ve dolayısıyla da birbirine rakip olan iki sorunsaldan birisi olarak tanımlayan çalışmalara da rastlıyoruz. Birince görüşe göre tarihçi görüş 1890’larda özellikle İngiliz iktisatçıları arasında egemen duruma gelmiş; ikinci görüşe göre ise öznel marjinalist teori karşısında henüz bir üstünlük sağlayamamıştır.</p>

    <p class="biyografi">Kuhn’cu yaklaşım özellikle doğa bilimlerinin gelişmesini tarihi ve sosyolojik açıdan açıklamayı hedef alan bir yaklaşımdır. Bu yaklaşıma göre bilimsel gelişme bilimsel devrimler yoluyla olmaktadır. Bilimsel devrim bir paradigm’dan bir diğerine geçişle sağlanmaktadır. Kuhn paradigm kavramını çok çeşitli biçimlerde tanımlamaktadır.<a href="../Text/iktisatTarihi_split_017.html#footnote-49308-2" id="footnote-49308-2-backlink">[2]</a> Bu tanımlamalar arasında en çok rağbet göreni ve kullanılanı ise, gerçeğe bakış, algılama ve anlama biçiminde olanıdır. Bu biçimde tanımlandığı zaman paradigm, bilimsel araştırmanın ilgileneceği soruları, kullanabilinecek yöntemleri ve kabul edilebilecek cevapları sınırlayan bir çerçeve olarak düşünülebilir. Herhangi bir bilim dalının egemen paradigm’ı belirlendiği zaman bilim adamlarının faaliyetleri bu çerçeve içinde, Kuhn’un tanımıyla “bilmece çözmek” türünden bir uğraştır. Belirlenen paradigm içinde “bilmece çözmek” ise, gene Kuhn’un tanımıyla, “normal bilim” olmaktadır.</p>

    <p class="biyografi">Bir paradigm yeni sorunlar türetme ve çözme yeteneğini sürdürdükçe egemenliğini koruyabilir ve bilimsel araştırmalar hep bu çerçeve içinde kalır. Paradigm’ın kuramsal sınırlarını ve araçlarının çözümleme gücünü aşan yeni sorunların ve paradigm’ın tanımladığı bekleyişlere uymayan deneysel gözlemlerin ortaya çıkması egemen bilim anlayışında bir bunalım yaratır. Bu bunalımı aşmak çeşitli yollarla mümkün olabilir: Normal bilim, ad hoc teoriler yoluyla olsa bile, bunalımı ortaya çıkaran aykırılıkları açıklayabilecek güce sahip olabilir, aykırılıkların çözülmesi işi belli olmayan ileri bir tarihe ertelenerek normal bilim olağan çalışmasını sürdürür, bu iki yolun çözüm getirmediği durumlarda eskisinin yerini alan yeni bir paradigm ortaya çıkar.</p>

    <p class="biyografi">Kuhn’cu paradigm kayışı yaklaşımının İngiliz Tarihçi Okulu’nun gelişmesine ve iktisat tarihinin bir bilim olarak ortaya çıkması sürecine uygulanması bazı güçlükler içermektedir.</p>

    <p class="biyografi">Birinci güçlük, Klasik İktisadın paradigm niteliğinin belirlenmesiyle ilgilidir. İktisadi düşünce tarihi literatüründe Klasik İktisadı Kuhn’cu yaklaşımla inceleyen hiçbir çalışma yoktur. Dolayısıyla bu incelemede Kuhn’cu yaklaşımının kullanılabilmesi için Klasik İktisadın bir paradigm olarak nasıl tanımlanabileceğinin araştırılması gerekirdi. Sonuçları Kuhn’cu yaklaşıma uygun düşsün veya düşmesin böyle bir inceleme yapılabilir. Ne var ki bu tür bir inceleme başlı başına bir araştırma konusu olabilecek genişliktedir.</p>

    <p class="biyografi">İkinci güçlük ise, İngiliz Tarihçi Okulu’nun çizmeye çalıştığı çerçevenin bir paradigm olarak tanımlanıp tanımlanamayacağı sorunudur. Bir paradigm, tanımı gereği, egemen bakış açısı olmak zorundadır. Halbuki tarihçi görüş en etkili olduğu dönemde bile bütün iktisatçıları saflarında toplayan, literatürü ve tartışmaları belirleyen bir üstünlüğü kesin biçimde sağlayamamıştır. Karşıt görüşlü bazı iktisatçıları (Keynes, Marshall, Jevons) belirli bir süre ve belirli sınırlar içinde etkileyebilmişse de bu etki çabucak silinmiş ve öznel marjinalist görüş karşısında canlılığını koruyamamıştır.</p>

    <p class="biyografi">İşte bu nedenlerden dolayı bu çalışmada Kuhn’cu yaklaşım kullanılmamıştır. Kullanılan yaklaşım, bir yöntem anlayışının çeşitli yönlerinin 1830’lardan 1901’e kadar nasıl geliştiğinin özgün kaynaklardan aktarılması ve eleştirilmesidir.</p>
  </div>

  <div class="calibre1" id="calibre_pb_27"></div>
</body>
</html>
