<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">İktisat Tarihi<br class="chapter" />
  Kapsam, Tanım ve Sorunlar</h2>

  <h3 class="baslik" id="calibre_toc_91">İKTİSAT TARİHİNİN BUGÜNKÜ DURUMU</h3>

  <p class="biyografi">İktisat tarihi disiplininin günümüz bilim hayatında eriştiği yer tarih ve iktisat disiplinlerinin dalları arasında en gelişmiş ve en ileri olanlarından biridir. Dünyanın hemen hemen her ülkesindeki üniversite ve yüksek öğretim kurumlarında iktisat tarihi bölümleri veya kürsüleri bulunmasa bile, değişik düzenlerde ve çeşitli sayılarda iktisat tarihi dersleri verilmekte, bu amaç için en yükseğinden en alt kademesine kadar akademik mevkiler yaratılmaktadır. Özellikle Anglo-Sakson ülkelerinde iktisat tarihi kürsüleri veya bölümlerinde yalnız lisans ve lisansüstü değil doktora düzeyinde de eğitim, öğretim ve araştırma yapılmaktadır. Ülkemizde de Ankara ve İstanbul Üniversitelerinde iktisat tarihi kürsüleri olduğu gibi İstanbul Üniversitesi’nde bir de İktisat Tarihi Enstitüsü vardır. İktisat öğretimi yapılan diğer üniversitelerimizde de iktisat tarihi dersleri verilmektedir.</p>

  <p class="biyografi">Yalnız eğitim ve öğretim açısından bakıldığı zaman bile iktisat tarihinin ne kadar gelişmiş bir disiplin olduğu anlaşılabilir. Buna ek olarak akademik ve akademik olmayan kuruluşlar mensuplarının iktisat tarihinin değişik cephelerine yönelik araştırma faaliyetlerini de hesaba katmamız gerekir. Bu tür araştırmaların sayısı ve çeşitliliği, araştırılması gereken konuların çokluğuna olduğu kadar gelecekteki araştırma faaliyetlerinin ne denli geniş olabileceğine de ışık tutmaktadır.<a href="../Text/iktisatTarihi_split_027.html#footnote-49404-1" id="footnote-49404-1-backlink">[1]</a></p>

  <p class="biyografi">Bu araştırmalar çalışmanın büyüklüğüne göre çoğu kez kişilerin veya yüksek öğrenim kurumlarının kendi parasal kaynaklarının kullanılmasıyla finanse edilmekte, fakat bu kaynakların yetersiz kaldığı projeler için özel kuruluşlar veya kamu kuruluşlarından fon sağlanabilmektedir.<a href="../Text/iktisatTarihi_split_027.html#footnote-49404-2" id="footnote-49404-2-backlink">[2]</a></p>

  <p class="biyografi">İktisat tarihi ders kitaplarının ve uzmanlaşmış monografilerin çokluğu, iktisat tarihi dergilerinde yayınlanan ve orijinal sonuçları yansıtan makalelerin sayısı, iktisat tarihi disiplininin ulaştığı ileri gelişme düzeyinin bir başka göstergesidir.<a href="../Text/iktisatTarihi_split_027.html#footnote-49404-3" id="footnote-49404-3-backlink">[3]</a> Diğer taraftan, çeşitli ülkelerdeki irili ufaklı birçok derneğin yanı sıra ABD’de üye sayısı 5.000’e yaklaşan Economic History Association ve İngiltere’de üye sayısı 3.000 dolayında bulunan Economic History Society gibi kuruluşlar, iktisat tarihçileri arasında dayanışma ve bilgi değişimini sağlamakta, araştırma sonuçlarının yayınlanmasına yardımcı olmakta<a href="../Text/iktisatTarihi_split_027.html#footnote-49404-4" id="footnote-49404-4-backlink">[4]</a> ve düzenli olarak bilimsel bir toplantı ve tartışma ortamı yaratmaktadırlar.</p>

  <div class="calibre1" id="calibre_pb_31"></div>
</body>
</html>
