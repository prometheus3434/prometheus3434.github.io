<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_8">SİLAH YOK, CEPHANE YOK, DAHA KÖTÜSÜ ASKER DE YOK</h1>

    <p class="biyografi">Neoliberalizmin ülkemizde bu denli egemen bir güç haline gelmesini sadece bir avuç köşe yazarının ekonomi politikaları konusunda yazdıklarıyla açıklayamayız. Aynı türden bir saldırının, bir fetih hareketinin neoliberalizmin etki altına almak istediği diğer yaşam alanlarına da yöneldiğini medyada izlemek mümkündür. Ama bu da neoliberalizmin zaferini açıklamaya yetmez.</p>

    <p class="biyografi">Bir açıklama yolu bulmak için ilk önce bakmamız gereken şey 1965’te Milton Friedman’a, 1971’de Richard Nixon’a bile “artık hepimiz Keynesciyiz” dedirten Keynesgil politikaların başarısının 1970’lerin ortalarına doğru nasıl başarısızlığa dönüştüğü; Keynesgil teorinin birarada olabilmesini öngörmediği yüksek enflasyon ve yüksek işsizlik oranlarının neden birçok ekonomide ortaya çıktığının Keynesciler tarafından başarılı bir biçimde açıklanamadığıdır. Zaten Avusturya Okulu, parasalcılar ve rasyonel beklentiler teorisi tarafından uğradığı sürekli teorik hücumlar karşısında zayıf düşmekte olan Keynesgil teori ortaya çıkan ekonomik gerçekliği de tatmin edici bir biçimde yorumlayıp kısa vadede çözüm önerileri geliştiremeyince hızla gözden düştü.</p>

    <p class="biyografi">Türkiye, iktisat teorisine anlamlı katkılar yapan iktisatçıları bol yetiştiren bir ülke değil. Keynesgil iktisadın bunalımı Türkiye’deki Marksist iktisatçıları zor duruma düşürmedi ama akademyanın çoğunluğunu oluşturan Keynescileri aniden en önemli silahlarından tecrit etmiş oldu. Türkiye’deki Keynesciler parasal Chicago Okulu ve diğer muhaliflerine karşı savunmasız kaldılar.</p>

    <p class="biyografi">Zaman zaman Keynesgil görüşlere büyük yakınlık duyan Marksist iktisatçılar ise, 12 Mart ve daha sonra 12 Eylül darbeleriyle darmadağın edilince Türkiye’de 1980’lerin neoliberalizmine akademik düzeyde karşı çıkmanın entelektüel temeli büyük ölçüde tahrip edilmiş oldu.<a href="../Text/iktisatTarihi_split_012.html#footnote-31168-57" id="footnote-31168-57-backlink">[57]</a> Üniversitelerdeki az sayıda Marksist veya Marksizme yakınlık duyan iktisatçı üniversiteden atıldı ve geçim derdine düştü. Bu entelektüel birikimin fikir düzeyinde yönlendirdiği toplumsal ve politik hareketin karşılaştığı tecrit, dağıtma ve fiziki yok etme politikası ise çok daha güçlü oldu. Sosyalist Sistem’in dağılması üniversitelerde kalmayı başarabilen veya yeni yetişen Marksistleri de 1990’larda teorik silahlarını etkili olarak kullanma imkanından mahrum etti.</p>

    <p class="biyografi">Az sayıda ve etkili konumlar işgal etmeyen “doğal” muhalifleriyle eşit olmayan koşullarda karşılaşan neoliberal hareket özellikle AKP döneminde çok başarılı oldu. Zaten suskun olan akademya cepheden tamamen çekildi. Kalan gözüpek birkaç er savaşı medya cephesinde kabul etti.<a href="../Text/iktisatTarihi_split_012.html#footnote-31168-58" id="footnote-31168-58-backlink">[58]</a> 12 Eylül’ün yurtdışına savurduklarının bazılarının geri dönmesiyle biraz olsun takviye alan bu kahramanlar karşılaştıkları her türlü hakaret ve karalama kuşatmasına karşı hâlâ direniyorlar. Savaşın çok önemli muharebelerini kaybettiklerini biliyorlar ama bir gün gerçekleştirmeyi umdukları bir huruç hareketiyle kuşatmayı yarmanın getireceği güzel günlere inanmaya devam ediyorlar.</p>

    <p class="sagdanithaf">Temmuz 2009, İstanbul</p>
  </div>

  <div class="calibre1" id="calibre_pb_20"></div>
</body>
</html>
