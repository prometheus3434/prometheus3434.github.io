<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_23">İKTİSAT TARİHİNİN BAŞLANGICI</h2>

    <p class="biyografi">Bu çalışma 1901 yılına kadar iktisat tarihi düşüncesi ve yönteminin gelişme yön ve eğilimlerinin araştırılması amacına yöneliktir. Tarih ve iktisat disiplinlerinden ayrı olarak bir iktisat tarihi düşüncesinin ortaya çıktığı tarihi veya dönemi kesinlikle belirlemek, zor olduğu kadar amacımız için de gereksiz bir uğraş olacaktır. Herhangi bir düşünce akımının başlangıcı olarak ileriye sürülebilecek bir tarih büyük ölçüde keyfi olacağı gibi yanılgılara ve gereksiz tartışmalara yol açacak bir nitelik de taşıyacaktır. Bu konuda iktisat tarihçileri arasında süregelen anlaşmazlığı sergileyebilmek için bazı örnekler vermek gerekir. L.L. Price’a göre iktisat tarihi düşüncesinin ve literatürünün başlangıcını Adam Smith’in Wealth of Nations kitabının yayın tarihi olan 1776’ya kadar geri götürmek gerekir.<a href="../Text/iktisatTarihi_split_027.html#footnote-49404-6" id="footnote-49404-6-backlink">[6]</a> Price’a göre Adam Smith’in sık sık kullandığı tarihsel veriler ve özellikle üçüncü kitabın hemen hemen tümüyle tarihsel bir bakış açısından yazılmış olması Wealth of Nations’ı yalnız ilk iktisat tarihi kitabı yapmakla kalmamakta, Adam Smith’i de ilk iktisat tarihçisi yapmaya yetecek bilimsel kıstasları bize vermektedir. N.B. Harte’ın kişi belirtmeden ileri sürdüğü görüş ise bazı iktisatçıların 1882 yılını başlangıç tarihi olarak almak eğiliminde olduklarıdır.<a href="../Text/iktisatTarihi_split_027.html#footnote-49404-7" id="footnote-49404-7-backlink">[7]</a> Harvard Üniversitesi’nde Sir William J. Ashley için özel olarak ve dünyada ilk defa bir iktisat tarihi kürsüsünün kurulduğu tarih olan 1892 yılı da başlangıç tarihi olarak ileri sürülmektedir.<a href="../Text/iktisatTarihi_split_027.html#footnote-49404-8" id="footnote-49404-8-backlink">[8]</a> Bu tarihlerden ayrı olarak 1888 veya 1904 yıllarının iktisat tarihinin gelişmesinde başlangıç noktası olabileceğini savunan görüşlere de rastlanmaktadır. <a href="../Text/iktisatTarihi_split_027.html#footnote-49404-9" id="footnote-49404-9-backlink">[9]</a> Aralarında 125 yılı aşan farklılıkların olduğu bu tarihlerin başlangıç noktası olarak seçilmeleri, seçimi yapan kişinin öznel tercihini yansıttığı kadar, böyle bir çabanın çok anlamlı olamayacağını da gösterir. Dolayısıyla, bu çalışmanın konusu zaman içinde sınırlandırılırken bir başlangıç tarihi yerine bir başlangıç dönemi alınmıştır. Bu dönem oldukça esnek olarak 1830’lardan 1870’lere kadar olan süreyi kapsayacak biçimde tanımlanmıştır. İleride ayrıntılı olarak üzerinde durulacağı gibi 19. yüzyılın son çeyreğinin konumuz açısından önemi büyüktür. Bu yıllarda Klasik İktisat Teorisi gerek entelektüel bir uğraş olarak, gerekse de iktisat politikasına yol göstermek açısından en zayıf dönemini yaşamaktadır. İktisatçılar politik iktisadın yönteminin ne olması gerektiği konusunda kendi aralarında gereksiz sayılabilecek bir tartışmaya girmişler, diğer taraftan da, uygulanan iktisat politikası Klasik öğretinin öneri ve reçetelerine çoğu kez tümüyle aykırı biçimler almıştır. Klasik İktisadın bu bunalımlı dönemi iktisat tarihinin gelişmesinde bu nedenlerden dolayı öneme sahiptir.</p>

    <p class="biyografi">Araştırma konusunu diğer ucundan sınırlandıran 1901 yılı, Harvard Üniversitesi’ndeki kürsüsünden istifa ederek ayrılan W.J. Ashley’nin İngiltere’ye dönüş tarihidir. İlk akademik iktisat tarihçisi olan Ashley, 1901 yılından sonra iktisat tarihi ile uğraşmamış ve uygulamaya dönük araştırmalarıyla Joseph Chamberlain’ın dış ticaret politikası ilkelerinin hayata geçirilmesine çalışmıştır.<a href="../Text/iktisatTarihi_split_027.html#footnote-49404-10" id="footnote-49404-10-backlink">[10]</a></p>

    <p class="biyografi">Ashley ile birlikte iktisat tarihi hem iktisatçılar hem de tarihçiler tarafından genellikle bağımsız bir disiplin olarak kabul görmeye başlamıştı. Dolayısıyla, Ashley’nin iktisat tarihi ile ilgili görüşleri, “rüştünü ispat etmiş” diyebileceğimiz bir bilim dalının daha da gelişmesi sürecinin başlangıcını oluşturmaktadır.</p>

    <p class="biyografi">Görüldüğü gibi, 1901 yılının seçilmesi de belirli bir öznelliği yansıtmaktadır. Ashley’den sonra L. Knowles, E. Power, J. Clapham ve M.M. Postan gibi ünlü birçok iktisat tarihçisi hem iktisat tarihi araştırmalarına hem de yöntemine önemli katkılarda bulunmuşlardır. 1901 yılının araştırma konusunun diğer sınırı olarak seçilmesi bu iktisat tarihçilerinin katkılarının reddi anlamına gelmemektedir.</p>
  </div>

  <div class="calibre1" id="calibre_pb_35"></div>
</body>
</html>
