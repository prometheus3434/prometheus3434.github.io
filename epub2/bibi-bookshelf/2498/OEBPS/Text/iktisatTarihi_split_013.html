<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_9">Önsöz</h1>

    <p class="biyografi">Bu kitap, 1982 yılı Mart ayında Üniversite Doçentliği için sunduğum tezin hiçbir değişiklik yapılmadan basılmış biçimidir. Tezin nasıl yazıldığı ve nasıl kitap haline geldiğinin öyküsü, Türkiye üniversitelerinde akademik ünvanların nasıl kazanıldığını göstermek bakımından oldukça öğreticidir.</p>

    <p class="biyografi">1977 yılında doçentlik tezi olarak “nicel iktisat tarihi” konusunu seçtim ve çalışmaya başladım. “Nicel iktisat tarihi,” “ekonometrik tarih” veya “yeni iktisat tarihi” diye adlandırılan bu yeni çalışma ve araştırma türü aslında, iktisat tarihi disiplinini, boyunduruğu altında bulunduğu tarih disiplininden kurtarmak ve tarih ile neoklasik iktisat teorisinin bir sentezini yapmak amacına yönelikti. Bu türden araştırmalar 1960 yılından itibaren iktisat tarihi dergilerinin sayfalarında giderek artan ölçüde görülmeye başlamış, 1970’lerin ortalarında ise neredeyse kendine ait dergileri, ders kitapları, eğitim ve öğretim programları olan bilimsel bir disiplin haline gelmişti. “Nicel iktisat tarihi” temel olarak iki ilke üzerine dayanıyordu:</p>

    <p class="biyografi">1 Tarihi süreçler hakkında yapılagelen ve doğruluğu tartışmasız kabul edilen varsayımların gerçekten doğru olup olmadıklarının sınanması;</p>

    <p class="biyografi">2 Neoklasik iktisat teorisi, ekonometri ve matematiksel iktisat başta olmak üzere ileri tekniklerin kullanılmasıyla tarihi süreçlerin model biçimine getirilerek yeniden incelenmesi.</p>

    <p class="biyografi">“Nicel iktisat tarihi” yazımının gelişmesini çok yakından ve sürekli olarak incelediğim için bu konularda neyin neden ve nasıl yapıldığı konusunda yeterli bilgiye sahip olduğumu sanıyordum. Tezimde, konuyla ilgili geniş bir yazın taraması yaptıktan sonra, iktisat teorisi ve ekonometri yardımıyla 1838 Ticaret Sözleşmesi’nin Osmanlı ekonomisi üzerindeki etkilerini araştırmayı planlıyordum.</p>

    <p class="biyografi">Tezi yazma aşamasına geldiğim zaman önemli bir sorunla karşılaştım. İktisat tarihi disiplininin hangi evrelerden geçerek bugüne geldiğini anlatabilmek için, konuya tarihi bir giriş niteliği taşıyan bir bölüm yazmak zorundaydım. İnsanın aklına gelebilecek herhangi bir bilim dalının tarihi gelişmesi konusunda bol miktarda kaynak bulunabileceğini bildiğim için sorunu kısa zamanda çözeceğimi düşünüyordum. Evdeki hesap çarşıya uymadı. Bütün çabalarıma rağmen, iktisat tarihinin “tarihi” konusunda yeterli kaynak bulamadım. Bulabildiğim sınırlı sayıda kaynak ise doyurucu bilgiler içermiyordu.</p>

    <p class="biyografi">Giriş niteliğinde bir bölüm yazmak için başladığım çalışmalar ilerledikçe konunun kendisinin bir tez olabilecek nitelikte olduğunu gördüm. Sonunda da “nicel iktisat tarihi” konusunu bir tarafa bırakarak “İktisat Tarihinin Tarihi” konusunu işlemeye karar verdim. Bu konuda araştırma yapabilmek, Türkiye kütüphanelerinde bulunmayan birçok kaynağın elde edilebilmesine bağlıydı. Üzerinde hiç çalışılmamış bir konuyu işlemenin verdiği heyecanla çalıştım. Kitabın “Kaynaklar” bölümünde gösterilen kitap ve makalelerin fotokopi veya mikrofilm biçiminde sağlanması uzun bir zaman aldı. Kaynaklar sağlandıktan sonra üç yıl kadar süren geceli gündüzlü bir çalışma sonunda tezim hazır duruma geldi. Konuyla çok dolaylı olarak ilgili birkaç makalenin fotokopisinin gelmesini beklemek üç ay sürdü. Bu makaleler teze hiçbir şey katmadı ama tezin yazılmasını geciktirdi. 1981 yılı Mart ayında tezimi Üniversitelerarası Kurul’a sundum. Aynı yılın Ekim ayında toplanan jüri, tezi oy çoğunluğu ile reddetti.</p>

    <p class="biyografi">Tezin reddedilmesi yönünde oy kullanan bir jüri üyesi, tezin “nicel iktisat tarihi” konusunda olduğunu fakat konuya hiç mi hiç değinilmediğini red oyunun gerekçesi olarak gösteriyordu. Bir diğer jüri üyesi ise İstanbul-Ankara uçak yolculuğu sırasında elyazısıyla yazdığı ve birkaç kelimesi hâlâ okunamayan değerlendirme raporunda tezi “olağanüstü, övünülecek bir başarı” diye nitelendirmesine rağmen tezin reddedilmesi için oy veriyordu. Olumsuz oy kullanan üçüncü jüri üyesi ise raporunda tezi özetliyor ve yararlı bir çalışma olduğunu söylüyordu.</p>

    <p class="biyografi">Doçentlik tezlerinin okunmadan kabul veya reddedildiği konusunda o zamana kadar birçok söylenti duymuş fakat inanmak istememiştim. 1981 yılı Ekim ayından bu yana, tezimin bazı jüri üyeleri tarafından gerçekten okunup okunmadığı sorusunu sürekli olarak kendime sormaktayım.</p>

    <p class="biyografi">Beni asıl şaşırtan şey, tezimin reddedilmesi değil, neden reddedildiğinin belli olmamasıydı. Gerçekten de, tezi reddeden jüri üyelerinin hiçbirisi tezde yanlışlık veya eksiklikler bulduğunu söylemiyordu. Bu türden ve gerçeğe uygun iddiaların ileri sürülmesi işimi kolaylaştıracak, yanlışlıkları düzeltip eksiklikleri tamamladıktan sonra tezimi yeniden sunabilecektim. Halbuki ortada böyle bir iddia yoktu. Tezimde eksiklik veya yanlışlık yoktu ama kabul edilmiyordu. Bunun insanı ne kadar güç bir duruma düşürdüğünü anlayabilmek için o durumu yaşamak gerekir.</p>

    <p class="biyografi">Tezimin nasıl düzeltileceği konusunda en ufak bir ipucuna sahip olmadığım için bana en uygun gelen yolu seçtim. Tezin başına altı sayfalık bir giriş bölümü ekledim, sonuç kısmını da değişik kelime ve cümlelerle yeniden yazdım. Ana metin içinde yapılan tek değişiklik ise bu kitabın 208-209. sayfalarında yer alan bölümün metne eklenmesi oldu.</p>

    <p class="biyografi">20 Ekim 1982 tarihinde toplanan jüri bu kez tezi 4-1’lik bir oy çoğunluğuyla kabul etti. Bu satırları yazdığım sırada, tezin kabulü veya reddi yönünde oy kullanan jüri üyelerinin kimler olduğunu ve hangi gerekçelere dayanarak oy kullandıklarını bilmiyorum.</p>

    <p class="biyografi">Her kitabın önsözünde yerine getirilmesi gereken görevlerden birisi de o kitabın hazırlanmasında yardımı dokunan kişilere teşekkür etmektir. Bu görevi büyük bir zevkle yerine getiriyorum:</p>

    <p class="biyografi">Daha önce de belirttiğim gibi, çalışmalarım sırasında, Türkiye kütüphanelerinde bulunmayan birçok kaynağı kullandım. Bu kaynaklarını tümünü Wisconsin Üniversitesi, İktisat Bölümü’nden İnsan Tunalı sağladı. O’nun yardımları olmasaydı bu çalışmayı yapamazdım. Kendisine teşekkür ve minnet borçluyum.</p>

    <p class="biyografi">Orta Doğu Teknik Üniversitesi’ndeki meslektaşlarım ders yükümü bir dönem azaltmama izin vererek çalışmamı kolaylaştırdılar. ODTÜ Matematik Bölümü sekreteri Zehra Öner elyazımı büyük bir titizlik ve yetkinlikle daktiloya çekti. Eşim ve çocuklarım gerek tezin hazırlanması aşamasında gerek tez reddedildikten sonra her türlü kapris ve huysuzluğumu büyük bir hoşgörü ile karşılama olgunluğunu gösterdiler. İçtenlikle teşekkür ediyorum.</p>

    <p class="biyografi">Dipnotlarını titizlikle okuyanlar için ise küçük bir not: Dipnotlarda bazı kitap künyeleri verilirken parantez içinde gösterilen tarihler o kitapların A.M. Kelley Yayınevi tarafından New York’da yapılan tıpkıbasımlarının tarihidir.</p>
  </div>

  <div class="chapter">
    <p class="biyografi">Hercule Poirot - “Benim düşüncelerim sizinkilerden biraz farklı. Gözlemlenen olguların aldatıcı olabileceği kanısındayım. Gözlerinizle değil beyninizin gözleriyle görmeye çalışın. Bırakın beyninizin küçük gri hücreleri istedikleri gibi çalışsınlar. Size, gerçekten ne olduğunu göstermek onların görevi.”</p>

    <p class="biyografi">Müfettiş Fournier “Ne demek isteğinizi anlamıyorum.”</p>

    <p class="biyografi">Hercule Poirot “Anlamıyorsunuz çünkü hep gözlemlerden sonuç çıkarmaya çalışıyorsunuz. Halbuki insanları gözlemler kadar yanıltan başka bir şey yoktur.”</p>

    <p class="biyografi">Death in The Clouds</p>

    <p class="biyografi">Sherlock Holmes - “Watson, teoriler ileri sürerek aklını karıştırmak istemiyorum. Senden bütün beklediğim gerçekleri en küçük ayrıntısına kadar bana bildirmen.</p>

    <p class="biyografi">Dr. Watson - “Hangi gerçekleri?”</p>

    <p class="biyografi">Sherlock Holmes -“Bu konuyla uzaktan yakından ilgili görünen bütün gerçekleri… Bir araştırmacının teoriye veya söylentiye değil gerçeklere ihtiyacı vardır.”</p>

    <p class="biyografi">The Hound of the Baskervilles.</p>
  </div>

  <div class="calibre1" id="calibre_pb_22"></div>
</body>
</html>
