<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_51">İLK KUŞAK ALMAN TARİHÇİ OKULU’NUN ETKİLERİ</h2>

  <p class="biyografi">Daha önce belirtildiği gibi Alman Tarihçi Okulu’nun ayrıntılı bir biçimde incelenmesi bu çalışmanın kapsamı dışında bırakılmıştır. Bu grubun temel niteliğinin boyutlarını</p>

  <p class="biyografi">her iktisadi düşünce tarihi ders kitabında bulmak mümkündür.<a href="../Text/iktisatTarihi_split_064.html#footnote-50468-40" id="footnote-50468-40-backlink">[40]</a> Ne var ki Alman Tarihçi Okulu’nun felsefi kökenleri ve kendi içinde ayrışması konusunda bir görüş birliğinden söz edilemez. Örneğin Hayek, Hegel’in ilk kuşak Alman Tarihçi Okulu üzerindeki etkilerini incelerken Hegel ve Comte arasında paralellikler kurmakta ve Comte’un da Roscher, Hildebrand ve Knies üzerinde etkili olduğunu ileri sürmektedir.<a href="../Text/iktisatTarihi_split_064.html#footnote-50468-41" id="footnote-50468-41-backlink">[41]</a> Bu görüşün Alman Tarihçi Okulu’nun Comte’un adını bile duymadığı gerekçesiyle reddedilmesine rağmen<a href="../Text/iktisatTarihi_split_064.html#footnote-50468-42" id="footnote-50468-42-backlink">[42]</a> bu konudaki tartışmanın henüz bitmemiş olduğu söylenebilir. Roscher’in Richard Jones’dan etkilendiği yolundaki görüşler de Roscher’in Jones’u ve kitaplarını bildiği fakat bunları okumadığı karşı görüşüyle karşılaşmaktadır.<a href="../Text/iktisatTarihi_split_064.html#footnote-50468-43" id="footnote-50468-43-backlink">[43]</a> Frederick von Savigny’nin Roscher üzerindeki etkisi bazı yazarlar tarafından kabul edilirken<a href="../Text/iktisatTarihi_split_064.html#footnote-50468-44" id="footnote-50468-44-backlink">[44]</a> bazıları da bu etkinin sanıldığı kadar önemli olmadığı görüşündedir.<a href="../Text/iktisatTarihi_split_064.html#footnote-50468-45" id="footnote-50468-45-backlink">[45]</a></p>

  <p class="biyografi">Alman Tarihçi Okulu’nun kendi içinde gruplara ayrılmasıyla ilgili olarak da çeşitli ve birbirine zıt görüşlerden söz edilebilir. Bir taraftan bu okulun, değişik kuşaklara mensup temsilcileri arasında görüş farklılıkları olduğu gerekçesiyle “Eski” ve “Yeni” olarak iki ana grupta ele alınması gerektiği savunulurken<a href="../Text/iktisatTarihi_split_064.html#footnote-50468-46" id="footnote-50468-46-backlink">[46]</a> diğer taraftan böyle bir ayırımın anlamsız olduğu ileri sürülüyor.<a href="../Text/iktisatTarihi_split_064.html#footnote-50468-47" id="footnote-50468-47-backlink">[47]</a> Schumpeter ise önceleri, Alman Tarihçi Okulu’nun ilk kuşağının kelimenin tam anlamıyla tarihçi olmadığı, dolayısıyla da ancak Schmoller ve izleyicilerinin bu okulun üyeleri arasında sayılmaları gerektiği görüşündeyken<a href="../Text/iktisatTarihi_split_064.html#footnote-50468-48" id="footnote-50468-48-backlink">[48]</a> sonraları yalnız “Eski” ve “Yeni” ayırımını kabullenmekle kalmıyor Spiethoff, Sombart ve Weber’in “En Yeni” grubu oluşturduklarını savunuyor.<a href="../Text/iktisatTarihi_split_064.html#footnote-50468-49" id="footnote-50468-49-backlink">[49]</a></p>

  <p class="biyografi">Bu görüş ayrılıklarının nedeni, Alman Tarihçi Okulu’nun “Eski” ve “Yeni” bütün üyelerinin tarihi araştırmalara verdikleri özel önemin dışında politik iktisat konusunda birbirlerinden farklı yaklaşımlara sahip olmalarıdır. Roscher ile birlikte 1843’de başlayıp etkisini 1870’lerde yitiren “Eski”grup üyeleri Klasik İktisadı ve yöntemini eleştirirken politik iktisadın amaçları ve kapsamı konusunda ayrılıklar gösterdiler. Örneğin Roscher, politik iktisatta tarihi araştırmaların aydınlatıcı sonuçlar vereceğini ileri sürmekten öteye herhangi bir iddiada bulunmaz ve hatta tarihi yönteme özel bir önem atfetmezken Hildebrand Klasik İktisat ilkelerini tarihi bir temele sahip olmadıkları için reddediyor ve Roscher’i bu yasalara inandığı için eleştiriyordu. Hildebrand’ın temel itirazı, soyut öncüllerden türetilen ilkelerin evrensel geçerliğe sahip olamayacağı konusundaydı. Toplumların iktisadi hayatlarını yöneten yasalar ancak somut, tarihi araştırmalar sonucunda elde edilebilirdi. Bu görüşün doğrudan doğruya F. List’den kaynaklandığı söylenebilir. Her toplumun, tarihi olarak birbirini izleyen aşamalardan geçtiğini; her aşamada geçerli evrensel ilkelerin mevcut olamayacağını; iktisadi politika konusunda somut duruma bakılarak karar verilmesi gerektiğini savunan ve serbest ticaret ilkelerine karşı iktisadi milliyetçiliğin temelini atan List’de görülebilen görelilik kavramı Hildebrand’da tam anlamıyla ortaya çıktı. Halbuki Roscher, Ricardo ve Mill’den “en önde gelen politik iktisatçılar” olarak hayranlıkla söz ediyor, politik iktisat ilkelerinin doğa yasaları gibi evrensel geçerliliği olduğunu kabul ediyordu.</p>

  <p class="biyografi">“Eski” kuşağın en aşırı üyesi Knies’ın, tarihi araştırmaların önemi konusu dışında Roscher ve Hildebrand’la ortak noktası olduğu söylenemez. Knies’e göre genel olarak toplumsal, özel olarak iktisadi yasalar yoktu, olamazdı. Ne soyut tümdengelimci yöntem ne de tarihi araştırmalar bu türden yasalar ortaya çıkaramazdı. Bu yüzden Knies, evrensel geçerliğe sahip iktisat ilkelerinin varlığını kabul ettiği için Roscher’i; tarihi araştırmaların göreli bile olsa bu tür yasalar ortaya çıkarabileceğini savunduğu için de Hildebrand’ı kıyasıya eleştirdi. Knies, tarih araştırmalarının politik iktisatta geçerli tek yöntem olduğunu fakat bu araştırmaların ancak bazı düzenlilikler keşfedebileceğini, bu düzenliliklerin ise mutlak veya göreli yasalar olarak yorumlanamayacağını savundu.</p>

  <p class="biyografi">Knies’e göre tarihçi görüş, sınırları kesinlikle belirlenmiş bir çalışma alanına ve bu alanın niteliklerine uygun bir yönteme sahipti:</p>

  <p class="biyografi">“Teorinin mutlaklaştırılmasına karşıt olarak politik iktisadın tarihçi açıdan algılanması şu temel ilkelere dayanır: Politik iktisat teorisi, hangi biçimde olursa olsun, tıpkı iktisadi hayat gibi, tarihi gelişmenin ürünüdür; zaman, yer ve ulusallık koşulları içinden, tüm toplumsal organizmayla yaşayan bir bağ oluşturarak gelişir ve büyür; argümanlarının kaynağı tarihtir ve ulaştığı sonuçlar tarihi çözüm niteliği taşırlar; politik iktisat yasaları, tarihi açıklamalardan ve gerçekliğin giderek daha iyi ortaya konulmasından başka bir şey değildir. Bu yasalar belli bir gelişme düzeyinde bilinebilen gerçeklerin genelleştirilmiş biçimlerini temsil ederler ve ne öz ne de biçim olarak koşulsuz biçimde tamamlanmış oldukları ileriye sürülemez; teorinin mutlaklaştırılması tarihi gelişmenin herhangi bir aşamasında egemen olmuş olsa bile bu durum politik iktisadın zaman içindeki gelişmesinin bir aşamasıdır ve zamana bağlı olarak ortadan kaybolacaktır.”<a href="../Text/iktisatTarihi_split_064.html#footnote-50468-50" id="footnote-50468-50-backlink">[50]</a></p>

  <p class="biyografi">Ne var ki, Klasik İktisada karşı tarihçi görüşün temel dayanak noktalarını bu kadar yetkin biçimde ortaya koyan Knies’in Klasik İktisatçıların kitaplarını ve öğretileri konusunda yeterli bilgiye sahip olmadığı ileri sürülmektedir.<a href="../Text/iktisatTarihi_split_064.html#footnote-50468-51" id="footnote-50468-51-backlink">[51]</a> Bu görüşe göre, bu bilgisizlik yüzünden yalnız Knies değil Hilbedrand da gerçekte varolmayan, kendi kafalarında yarattıkları bir düşmana karşı savaşıyorlardı. Samuelson daha da ileriye giderek yalnız Alman Tarihçi Okulu’nun değil bütün tarihçi eleştiri taraftarlarının Klasik İktisat konusunda çok sınırlı bilgiye sahip oldukları görüşündedir.<a href="../Text/iktisatTarihi_split_064.html#footnote-50468-52" id="footnote-50468-52-backlink">[52]</a></p>

  <p class="biyografi">İlk kuşak Alman Tarihçi Okulu’nun Leslie ve Ingram üzerindeki temel etkisi, tarihi araştırmalara tanınan önem biçiminde oldu. Politik iktisat ilkeleri konusunda Roscher’in olumlu Knies’ın ise inkârcı tutumu Leslie ve Ingram’ı etkilemedi. Diğer taraftan Hildebrand’ın, göreli iktisat ilkelerinin tarihi araştırmalara dayanarak ortaya çıkarılabileceği görüşü politik iktisada uygulanmış biçimiyle zaten Jones’da mevcuttu. Dolayısıyla İngiliz Tarihçi Okulu’nun öncülerinin bu görüşü benimsemeleri son derece kolay oldu. İktisat ilkelerinin göreli olduğu görüşünün kabulünü kolaylaştıran bir başka etken de Sir Henry Maine’in hukuk tarihi araştırmalarının bulguları oldu.</p>
</body>
</html>
