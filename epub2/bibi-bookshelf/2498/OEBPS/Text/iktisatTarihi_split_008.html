<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_5">SELİM SOMÇAĞ VE GÖKLERE YÜKSELEN MAMUL MADDE STOKLARI<a href="../Text/iktisatTarihi_split_012.html#footnote-31168-26" id="footnote-31168-26-backlink">[26]</a></h1>

    <p class="biyografi">Selim Somçağ profesyonel bir iktisatçı, Boğaziçi Üniversitesi mezunu, New School for Social Research’de lisansüstü çalışmalar yapmış, Türk Ekonomi Bankası’nın eski Baş Ekonomisti. Yani ciddiye alınması gereken birisi. 2003 ve 2006 yıllarında yazdığı iki makalede<a href="../Text/iktisatTarihi_split_012.html#footnote-31168-27" id="footnote-31168-27-backlink">[27]</a> o zamanki adı Devlet İstatistik Enstitüsü olan Türkiye İstatistik Kurumu’nun GSYİH istatistiklerinin gerçeği yansıtmadığını, uyduruk olduğunu ileri sürdü.</p>

    <p class="biyografi">Somçağ’ın son derece ikna edici bir biçimde gösterdiği gibi, DİE’nin üretim yoluyla hesapladığı GSYİH’nın harcama yoluyla hesap edilen GSYİH’ya özdeş olabilmesi bu ikinci hesaba değil Türkiye tarihinde dünya tarihinde bile görülmeyen büyüklükte mamul madde stoğu artışları eklemek gerekmektedir. Buna göre, 2002-2005 yılları arasında. tam 16 dönem boyunca Türkiye’de mamul madde stokları sürekli olarak artmıştır. Somçağ’ın hesaplamalarına göre stoklardaki artış sanayi sektörünün bir yıllık üretimine eşit olacak kadar büyüktür. Dahası, Somçağ, DİE’nin 2002 yılında %7,8 olarak hesapladığı büyüme oranının %0,7 ve 2002-2004 yıllarındaki GSYİH’nın toplam büyüme oranı olduğu ileri sürülen %24’ün bu uyduruk stok artışlarından arındırıldığı zaman gerçekte %11 olduğunu gösterdi.</p>

    <p class="biyografi">Somçağ, GSYİH hesaplarında yapılan bu yanlışlığın nereden kaynaklandığını da buldu. Üretimin GSYİH hesaplamasında geçerli ölçme büyüklüğü olan katma değere dönüştürülmesini sağlayan girdi-çıktı tablolarındaki katsayıların 2002 yılında yenilenmesi gerekirken yenilenmediğini, üretimin katma değere dönüştürülmesi sırasında kullanılan bu katsayılar en son 1996 yılında yenilendiği için doğru sonuçlara ulaşmanın mümkün olamayacağını gösterdi. Önemli teknolojik ve yapısal değişmelerin yaşanmadığı bir ekonomide eski katsayıların kullanılması çok önemli yanlışlıklar yaratmayabilir. Ama, Somçağ’a göre, 1997 Uzakdoğu ve 1998 Rusya krizlerinin Türkiye üzerindeki etkileri, 2000 yılı kur çıpası ve 2001 yıkımı bu eski katsayıların mutlaka yenilenmesini gerektiriyordu.<a href="../Text/iktisatTarihi_split_012.html#footnote-31168-28" id="footnote-31168-28-backlink">[28]</a></p>

    <p class="biyografi">Milli gelir hesaplarında yapıldığı iddia edilen bu denli büyük bir yanlışlık TBMM’ye de yansıdı. 2004 yılında verilen bir sözlü soru önergesine DİE tarafından hazırlanan cevapta, üstü örtülü olarak, yapılan yanlış kabul edildi.</p>

    <p class="biyografi">Resmi görevlerinden biri çeşitli milli gelir büyüklüklerini hesaplamak olan DİE’ye yöneltilen bu eleştiri, doğrusu, yenir yutulur cinsten değildir. O kadar değildir ki yanlışlığın en kısa sürede düzeltilmesinin yanı sıra politik sonuçlarının da olması, akademik dünyada ve ekonomi basınında kıyamet kopması gerekir. Ama hiçbir şey olmadı. 2002-2005 yılları GSYİH istatistiklerinin uyduruk olduğunun kanıtlarıyla ortaya çıkması o zamanlar Cumhuriyet gazetesinde yazan Korkut Boratav tarafından işlendi ve Boratav’ın da üyesi olduğu Bağımsız Sosyal Bilimciler İktisat Grubu tarafından yıllık rapora konuldu,<a href="../Text/iktisatTarihi_split_012.html#footnote-31168-29" id="footnote-31168-29-backlink">[29]</a> o kadar.</p>

    <p class="biyografi">Neoliberalizmin 1980’lerden beri Türkiye’deki uygulamalarını ve özellikle IMF denetimi altında ekonominin büyümesini her vesile ile övenlerden ses çıkmadı. 2002-2005 yılları arasındaki IMF denetimli büyüme sürecinin aslında iddia edildiği ve övünüldüğü gibi bir büyüme olmadığı ortaya çıktığı halde Selim Somçağ’ın haykırışı bir havuza atılan çakıl taşının yarattığı halkacıklar kadar bile etki yaratmadı. Bir ülke ekonomisinin gelişiminin en önemli göstergesi olan milli gelir istatistiklerinin uydurma olduğu reddedilemeyecek biçimde kanıtlandığı halde akademyadan ses çıkmadı.<a href="../Text/iktisatTarihi_split_012.html#footnote-31168-30" id="footnote-31168-30-backlink">[30]</a> 2002 yılı milli gelir artışı, olduğundan tam 10 kat, 2003 yılı artışı ise iki kat fazla hesaplandığı halde akademya bu skandalı duymazdan geldi.<a href="../Text/iktisatTarihi_split_012.html#footnote-31168-31" id="footnote-31168-31-backlink">[31]</a></p>

    <p class="biyografi">Türkiye’deki çağdaş iktisadî düşünce tarihi açısından iktisatçıları derin düşüncelere sevk etmesi gereken bu düşünsel hareketsizliğin, bu felç olmuş ortamın, neden bu hale geldiğimizin bir açıklaması olmalı. Konuyla yakından ilgilenmesi gerekenleri böyle tepkisiz, böyle duyarsız hale getirmek kolay bir iş değil. Kapsamlı bir ajanda, titiz bir çalışma, akademisyen namusunu körletecek bir baskı ve tecrit ortamı yaratmak gerekir. O günleri görenler bilir; Selim Somçağ’ın bulguları 1960’ların ikinci yarısında veya 1970’lerde yayımlansaydı Türkiye’de kızılca kıyamet kopardı. TİP milletvekilleri (herhalde Çetin Altan konuşurdu) Meclis kürsüsünde hükümeti rezil eder; adı şimdilerde artık sivil toplum kuruluşları olan demokratik kitle örgütleri sorunu her yerde düzenledikleri açık oturumlarda enine boyuna tartışırdı. Neden bu hale geldiğimiz konusunda benim bir açıklamam var; ama önce neoliberalizm altında Türkiye’de neler olduğuna değinmek istiyorum.</p>
  </div>

  <div class="calibre1" id="calibre_pb_14"></div>
</body>
</html>
