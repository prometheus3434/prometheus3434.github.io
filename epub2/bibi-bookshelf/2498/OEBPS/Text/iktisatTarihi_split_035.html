<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_35">POLİTİK İKTİSADA ELEŞTİRİCİ BAKIŞ</h2>

  <p class="biyografi">Bunun doğrudan sonuçlarından birisi, o döneme dek kabul gören, yerleşmiş sayılan teorilerin ve açıklama biçimlerinin, yargıların ve bulguların giderek artan bir ölçüde eleştirici gözlerle yeniden incelenmeye başlanması oldu. A. Marshall’ın dediği gibi:</p>

  <p class="biyografi">“[Profesyonelleşme], hayata daha geniş bir açıdan bakmamızı, daha yavaş ama daha güvenli adımlarla yürümemizi, iktisat ilkelerinin güçlüklerine karşı verilen ilk savaşın ağır yükünü taşıyan o büyük insanlardan çok daha az dogmatik ve daha çok bilimsel olmamızı sağladı.”<a href="../Text/iktisatTarihi_split_037.html#footnote-49737-34" id="footnote-49737-34-backlink">[34]</a></p>

  <p class="biyografi">Profesyonel iktisatçıların disipline giderek daha egemen oldukları bu ortam içinde yerleşik teoriye karşı duyulan güvensizliğin belirgin biçime girmesine katkıda bulunan son gelişme olduğu için ücret fonu teorisinin üzerinde bu denli uzun duruldu. Ama bu güvensizliğin, veya Klasik Teorinin, gerçekliği artık kabul edilebilir bir biçimde açıklayamadığı konusundaki kaygıların başlangıcı, ücret fonu teorisi ile sınırlı değildi. Keynes’in Klasik İktisadın en önemli ve o derecede yanlış olarak nitelediği<a href="../Text/iktisatTarihi_split_037.html#footnote-49737-35" id="footnote-49737-35-backlink">[35]</a> tam istihdamın otomatik olarak sağlanacağı öğretisinin 1850’lerden sonra sürekli olarak gerçek hayat tarafından yanlışlanmasının yarattığı rahatsızlıklar bir tarafa bırakılacak olursa, dönemin amatör veya profesyonel tüm iktisatçılarını bildiklerini yeniden gözden geçirmeye zorlayan olgu, tarımda azalan getiri ilkesinin de gerçekler karşısında zorlanmasıydı.</p>

  <p class="biyografi">Ricardo ve Klasik İktisatçıların çoğunun vardıkları sonuç, sabit bir miktar toprağa uygulanan sermaye-emek bileşiminin artmasıyla bu bileşimin her yeni biriminin marjinal ürün miktarının azalacağıydı. Teknolojik gelişmenin yaratacağı verimlilik artışının uzun dönemde azalan getiriyi ortadan kaldıramayacağı dolayısıyla da tarımda tarihsel olarak azalan getirinin egemen olacağı Rikardo İktisadı’nın temel vargılarından biriydi. Ricardo’nun ve onu izleyen diğer Klasik İktisatçıların teorik düzeyde ulaştıkları bu sonucu gözlemsel olarak doğrulamak, daha sonra ayrıntılı olarak üzerinde durulacağı gibi, Klasik Okul’un ilgi alanı dışında kalıyordu.</p>

  <p class="biyografi">19. yüzyılın ilk yarısında İngiltere ekonomisi hakkında toplanabilen veriler, tarihsel olarak azalan getiri üzerine kurulu öndeyilerin gerçeklere uygun olmadığını gösterdi. Teorinin gösterdiklerinin tersine, gerçek ücretlerin geçimlik düzeyde kalmayıp sürekli artması, kârların ortadan kalkmayıp ücretlerden daha da hızla yükselmesi, nüfusun o döneme kadar görülmeyen bir artış oranına erişmesi, soyut teori ile somut olgular arasındaki kopukluğu gözler önüne serdi ve iktisatçılar arasında sürekli rahatsızlık yarattı. Ricardo ve izleyicilerinin benimsediği yöntem, teorinin gerçekler karşısında sınanıp eksik yönlerinin düzeltilmesi veya teorinin toptan reddedilmesi sürecini içermediği için Klasik öğreti soyut bir mantık abidesi durumuna indirgenmiş oldu. Teori ile teori’nin açıklamayı amaçladığı gerçek olgular arasındaki uyuşmazlığın giderek artması Klasik İktisadın çöküşünün habercisiydi.</p>

  <p class="biyografi">Bu çöküş dönemini değişik iktisatçılar değişik tarihlerde aramak eğilimindedirler. Marx ve Schumpeter çöküşün 1830’ların ilk yıllarında olduğu konusunda anlaşırlarken<a href="../Text/iktisatTarihi_split_037.html#footnote-49737-36" id="footnote-49737-36-backlink">[36]</a> C.F. Bastable politik iktisadın en yüksek aşamasına Senior ile birlikte 1860 yılında eriştiğini ve gerilemenin ancak bu tarihten sonra söz konusu olabileceğini savunmaktadır.<a href="../Text/iktisatTarihi_split_037.html#footnote-49737-37" id="footnote-49737-37-backlink">[37]</a> J.S. Nicholson ise Klasik İktisadın çöküşünden söz edilemeyeceğini, çünkü 1890’larda son derece güçlü bir biçimde varlığını ve etkisini sürdürdüğünü iddia etmektedir.<a href="../Text/iktisatTarihi_split_037.html#footnote-49737-38" id="footnote-49737-38-backlink">[38]</a> M. Bowley çöküş tarihini ücret fonu teorisinin Mill tarafından reddedildiği 1869 yılına getirmekte<a href="../Text/iktisatTarihi_split_037.html#footnote-49737-39" id="footnote-49737-39-backlink">[39]</a>; marjinalistler çöküşün 1870’lerden başlayarak kendi teorik saldırıları sonucunda meydana geldiğini ileri sürmekte; Keynesciler ise çöküş döneminin 1920-1936 yılları arasında olabileceğini iddia etmektedirler.<a href="../Text/iktisatTarihi_split_037.html#footnote-49737-40" id="footnote-49737-40-backlink">[40]</a> R.L. Meek, Keynescilerin bu iddiasının temel dayanak noktasının Klasik İktisadı Say Kanunu ile özdeşleştirmek eğilimi olduğunu, dolayısıyla da çöküş döneminin daha eskilerde aranması gerektiğini vurgulamaktadır.<a href="../Text/iktisatTarihi_split_037.html#footnote-49737-41" id="footnote-49737-41-backlink">[41]</a></p>

  <p class="biyografi">Nicholson dışında herkes Klasik İktisadın yıkıma kadar varan bir bunalım dönemine girdiği konusunda görüş birliğine sahiptir. Daha önce açıkladığımız nedenlerden dolayı Klasik İktisadın çöküş dönemini 1869 yılı ile başlatan Bowley’nin görüşü bu çalışmanın amaçları açısından en uygun olanıdır.</p>
</body>
</html>
