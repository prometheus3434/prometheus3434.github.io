<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iktisatTarihi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_2">T.I.N.A.</h1>

    <p class="biyografi">Dan Brown’ın kitabının<a href="../Text/iktisatTarihi_split_012.html#footnote-31168-4" id="footnote-31168-4-backlink">[4]</a> yayımlandığı yıl olan 2003’den başlayarak ve kitabın filme alındığı 2006 yılından bu yana, özellikle gazetelerde, büyük bir “kod” ve “şifre” merakı aldı yürüdü.<a href="../Text/iktisatTarihi_split_012.html#footnote-31168-5" id="footnote-31168-5-backlink">[5]</a> Olur olmaz her şeyin şifresini buldular, en sıradan olaylarda gizli bir kod aramaya başladılar. Politikacıların el-kol hareketlerinin arkasındaki kodlar tartışıldı; eskiden “satır aralarının okunması” diye adlandırılan beceriyle uzaktan yakından bir ilgisi olmayan “şifre aramak ve çözmek” başlı başına bir uzmanlık alanı oldu. Bu konuda başarılı olduğuna inanılan kişiler televizyon programlarının vazgeçilmez misafirleri haline geldiler. Televizyon kanallarının birinde “Şehrin Şifreleri” adlı bir program halen gösteriliyor. İşte, bu bölümün başlığı da böyle bir kod. Aslında, İngilizce “There Is No Alternative” kelimelerinin baş harflerinden oluşan bir kısaltma. “Başka Seçenek Yok” demek. Söyleyen ve tarihe geçiren kişi de Margaret Thatcher. Neoliberalizmin zafere ulaştığını ve yerini artık hiçbir sistemin alamayacağını anlatan bu slogana Thatcher’ın demeçlerinde ve söylevlerinde sık sık rastlanıyor.<a href="../Text/iktisatTarihi_split_012.html#footnote-31168-6" id="footnote-31168-6-backlink">[6]</a> Sosyalist sistemin çözülmesiyle birlikte artık siyasal sistemler arasındaki mücadelenin sonuna gelindiğini, liberal demokrasinin geriye çevrilemeyecek bir zafer kazandığı yargısına varan Francis Fukuyama’dan<a href="../Text/iktisatTarihi_split_012.html#footnote-31168-7" id="footnote-31168-7-backlink">[7]</a> en az 15 yıl önce söylenmiş.</p>

    <p class="biyografi">Thatcher 1970 yılında Edward Heath hükümetinde Eğitim Bakanı olduğu zaman ilk icraatından biri 7-11 yaşları arasındaki ilkokul çocuklarına devlet tarafından bedava sağlanan süt yardımını kesmek olmuştu. Kamuoyundan çok tepki çeken bu karar nedeniyle kendisine “Süt Hırsızı Thatcher”<a href="../Text/iktisatTarihi_split_012.html#footnote-31168-8" id="footnote-31168-8-backlink">[8]</a> adı takıldı. Muhafazakârlar 1974 yılında iki kez yapılan seçimleri art arda kaybedince 1975 yılında Muhafazakâr Parti başkanı oldu. 1979 yılında seçimleri kazanıp başbakan oluncaya kadar partiyi ılımlı Heath taraftarlarından temizledi ve liberal bir ekonomik politikanın temel kurallarını partide egemen kıldı. Sovyetler Birliği’ne yönelttiği ağır saldırılar karşısında SSCB Savunma Bakanlığının resmi yayın organı Krasnaya Zvezda onu “Demir Leydi” diye adlandırdı.<a href="../Text/iktisatTarihi_split_012.html#footnote-31168-9" id="footnote-31168-9-backlink">[9]</a></p>

    <p class="biyografi">Muhafazakâr Parti’nin su katılmadık bir liberal politikaya sahip olması için çaba sarfederken meydana gelen bir olay Thatcher’ın dünya görüşünün temelinde yatan fikirlerin nereden kaynaklandığını gösterir. Rivayete göre,<a href="../Text/iktisatTarihi_split_012.html#footnote-31168-10" id="footnote-31168-10-backlink">[10]</a> partinin iktidara gelmesi durumunda izlenecek ekonomik politikaların tartışıldığı ve “orta yol” görüşünün ağırlık kazanmaya başladığı bir toplantıya giren Thatcher konuşmacının sözünü keser ve çantasından çıkardığı bir kitabı masanın üzerine vurur. “Biz buna inanıyoruz” diye haykırır. Kitap, Friedrich A. von Hayek’in The Constitution of Liberty adlı kitabıdır.<a href="../Text/iktisatTarihi_split_012.html#footnote-31168-11" id="footnote-31168-11-backlink">[11]</a></p>

    <p class="biyografi">Hayek’in Thatcher üzerindeki etkisinin boyutları birçok tartışmanın konusu olmuştur. Başbakanlığı sırasında Hayek’in bazı önerilerini Thatcher’ın kibarca geri çevirdiği biliniyorsa da<a href="../Text/iktisatTarihi_split_012.html#footnote-31168-12" id="footnote-31168-12-backlink">[12]</a> Thatcher gençlik yıllarından beri Hayek’in kendisini ne kadar etkilediğini çeşitli kereler belirtmek ihtiyacı duydu.<a href="../Text/iktisatTarihi_split_012.html#footnote-31168-13" id="footnote-31168-13-backlink">[13]</a> Hayek-Thatcher ilişkisi üzerinde bu kadar durmamın nedeni, Hayek’in Avusturya Okulu’nun önde gelen temsilcilerinden birisi olmasına rağmen bu okulun iktisat teorisinin gelişmesi açısından bakıldığı zaman artık bir kenara itildiği, görüşlerinin itibar kaybettiği bir dönemde, beklenmeyen bir biçimde, Nobel Ekonomi Ödülü’nü kazanması sonucunda, deyim yerindeyse, yeniden sahneye çıkmasıdır.<a href="../Text/iktisatTarihi_split_012.html#footnote-31168-14" id="footnote-31168-14-backlink">[14]</a> Avusturya Okulu’nun gözden düşmesinin nedenlerinin tartışılması başlı başına bir araştırma konusudur ve genel çizgileriyle iktisadî düşünce tarihi ders kitaplarında bulunabilir. Genellikle kabul gören açıklamalardan biri bu okulun iktisadî analizde nicel yöntemlerin kullanılmasını kesinlikle reddetmesidir. Bizim konumuz açısından ise önemi, bu kitabın neredeyse tümünün konusunu oluşturan yöntem sorunudur. Avusturya Okulu, aynen Rikardo Okulu gibi ampirik gözlemlerin teorilerin sınanmasındaki rolünü tamamen ihmal etmiş, “doğruluğu kendiliğinden belli olan” aksiyomlardan hareket ederek tümdengelim yoluyla<a href="../Text/iktisatTarihi_split_012.html#footnote-31168-15" id="footnote-31168-15-backlink">[15]</a> mantıki sonuçlara ulaşmayı temel yöntemsel amaç olarak benimsemişti.</p>

    <p class="biyografi">Hayek’in, Avusturya Okulu’nun fiyat mekanizmasının kaynak dağılımındaki önemi ve belirleyiciliği ve aynı zamanda piyasada oluşan fiyatlara dayanmayan bir sosyalist ekonominin etkin bir kaynak dağılımı gerçekleştiremeyeceği tezi ile kişisel özgürlükler konusundaki görüşlerini birleştirirsek Thatcher’in Muhafazakâr Parti için aradığı liberalizm politikasının en olgun biçimini neden Hayek’te bulduğunu ve neden bu denli etkilendiğini anlayabiliriz. Doğrusunu söylemek gerekirse, Hayek’i 1940’ların ortalarından sonra bir iktisatçı olarak görmek giderek zorlaşır.<a href="../Text/iktisatTarihi_split_012.html#footnote-31168-16" id="footnote-31168-16-backlink">[16]</a> 1944 yılında yazdığı The Road to Serfdom ile başlayarak Hayek giderek siyasal felsefe, epistemoloji, düşünce tarihi ve psikoloji konularında yazmaya başlamıştı. Serbest piyasalarda fiyatların oluşması mekanizması ise, Hayek için, bilinçli bir oluşumun egemenleşmesi değil, kendiliğinden ortaya çıkan ve toplum içinde ilişkileri sağlayan bir kurumdu. Bu haliyle de fiyat mekanizmasının bir toplumun ortak dilinden farkı yoktu. Fiyat mekanizması, üretici ve tüketicilere gönderdiği sinyaller aracılığıyla yalnız etkin bir kaynak dağılımı sağlamakla kalmaz, toplum üyelerinin piyasa tarafından sağlanan bilgiyi paylaşarak ve senkronize ederek kendi farklı amaçlarını gerçekleştirmek için kendiliğinden örgütlenmelerini yol açar. Keynesgil görüşlerin uzun yıllar süren etkisini silkeleyip atmak isteyen bir siyasal partinin yol göstericilik için bundan başka neye ihtiyacı olabilirdi ki?</p>

    <p class="biyografi">Birleşik Krallık ekonomisinin nasıl bir yola gireceği, Thatcher’in 1979 yılında Hayek’in görüşlerini benimseyen Centre for Political Studies’in başkanı Keith Joseph’i Sanayi Bakanı olarak atamasıyla belli oldu. Atlas Okyanusu’nun karşı kıyısında Ronald Reagan’ın başkanlık seçimini kazanması ve inançlı bir Hayek hayranı olan Donald Stockman’ın Bütçe Komisyonu başkanlığına getirilmesiyle neoliberalizmin gelecek yıllardaki hızlı ve büyük başarıları için sahne hazırlanmış oldu.<a href="../Text/iktisatTarihi_split_012.html#footnote-31168-17" id="footnote-31168-17-backlink">[17]</a> Hiç tereddüt etmeden ve açık yüreklilikle kabul edilmesi gerekir ki son 30 yılın neredeyse tümü neoliberalizmin, toplum hayatının her cephesinde, uluslararası ilişkilerde, insan düşüncesinde ve günlük hayatımızdaki egemenliği altında geçmiştir. Bu öyle bir egemenliktir ki, konuştuğumuz dilden okuduğumuz kitaplara, ailemizden diğer insanlarla olan ilişkilerimize, çalışma hayatımızdan düşünme biçimimize, davranışlarımıza, yeni alışkanlıklar edinmemize kadar hayatımızın tüm yönlerini etkilemiş ve değişik derecelerde biçimlendirmiştir. Bu egemenlik, yandaşlarını ve kendisine iman etmek için eski düşüncelerini reddedenleri, maddi yönden düşlemeyi bile ummadıkları zenginliklere kavuştururken, karşıtlarını en basit geçimlikten bile yoksun bırakmış; kentleri, bölgeleri, hattâ ülkeleri ticarî amaçların hedefi ve deneme tahtasına çevirmiş; emekçi sınıfların uzun ve zorlu mücadeleler sonucunda kazanmayı başarabildiği hakları silip yok etmiş; eğitim, sağlık ve sosyal güvenliği mülkiyet ilişkilerinin aracı haline getirmiş; uzun yıllar akademik hayattan uzak kalmış olan benim gibi bir iktisatçı için bile çok acı bir gözlem olarak, üniversiteleri esir almıştır.</p>
  </div>

  <div class="calibre1" id="calibre_pb_8"></div>
</body>
</html>
