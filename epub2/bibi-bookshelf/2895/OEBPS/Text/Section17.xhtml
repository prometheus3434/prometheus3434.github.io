<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_67"><a class="calibre7" id="bookmark2"></a><span class="calibre8">66</span></h3>

  <p class="calibre3">Becker tuvaletlere doğru gitmek için salonu geçti. Tek bulduğuysa portakal rengi çelik bir direğin ve deterjanla paspasların dolu olduğu bir temizlik arabasının kapadığı <span class="calibre4">CABALLEROS</span> yazılı kapı oldu. Diğer kapıya baktı. DAMAS. Uzun adımlarla ilerleyip gürültüyle kapıyı çaldı.</p>

  <p class="calibre3">"Hola?" diye seslendi, bayanlar tuvaletinin kapısını iki üç santimetre kadar iterek. "Con permiso?"</p>

  <p class="calibre3">Sessizlik.</p>

  <p class="calibre3">İçeri girdi.</p>

  <p class="calibre3">Tuvalet tipik, İspanyol kurumlarına ait tuvaletlerdendi -kare biçimindeki beyaz fayanslarla tepede akkorlu bir ampul. Her zamanki gibi, bölmeli bir tuvalet yeri, bir de pisuar vardı. Kadınlar tuvaletinde pisuarların hiç kullanılıp kullanılmadığının önemi yoktu -oraya pisuar koymak müteahhitleri fazladan bölmeli yer yapma masrafından kurtarıyordu.</p>

  <p class="calibre3">Becker iğrenerek tuvalete baktı aralıktan. Çok pisti. Lavabo tıkanmıştı ve içinde ne olduğu belirsiz kahverengi bir su vardı. Her yere kirli kağıt havlular saçılmıştı. Zemin sırılsıklamdı. Duvardaki eski elektrikli el kurutma makinesi yeşile çalan parmak izlerine bulanmıştı.</p>

  <p class="calibre3">Becker aynanın önüne gitti ve içini çekti. Aynadan genellikle keskin bir berraklıkla bakan gözleri bu gece o kadar da keskin bakmıyordu. <span class="calibre5">Ne kadar zamandır burada ortalıklarda dolanıp duruyorum?</span> diye düşündü. Günleri şaşırmıştı. Profesörlüğün verdiği alışkanlıktan kravatının Windsor düğümünü yakasında sıkıştırdı. Sonra arkasındaki pisuara döndü.</p>

  <p class="calibre3">Orada dururken, Susan'ın hâlâ eve dönüp dönmediğini düşündü Nereye <span class="calibre5">gitmiş olabilirdi? Ben olmadan Taş Köşk'e mi gitti?</span></p>

  <p class="calibre3">"Hey!" diye seslendi bir kadın arkasından öfkeyle.</p>

  <p class="calibre3">Becker sıçradı. "B-ben... " diye kekeledi, aceleyle fermuarını kapatmaya çalışıyordu. "Ben... özür dilerim... ben..."</p>

  <p class="calibre3">Becker içeri henüz girmiş olan kıza döndü yüzünü. Kız genç ve sofistikeydi, <span class="calibre5">Seventeen</span> dergisinin sayfalarından çıkmış gibiydi. Ekose desenli bir pantolon ve beyaz, kolsuz bir bluz giymişti. Elinde kırmızı, L. L. Bean marka bir kumaş çanta vardı. Sarı saçları çok düzgün biçimde fönlenmiş-ti.</p>

  <p class="calibre3">"Özür dilerim." Becker el yordamıyla kemerini bağlarken. "Erkekler tuvaleti... şey... neyse... Gidiyorum."</p>

  <p class="calibre3">"İ.ne sapık!"</p>

  <p class="calibre3">Becker sanki bir şaka yapılmış da anlayamamış gibi bir an kalakaldı. Bu küfrün o kızın dudaklarından dökülmesi hiç de uygun görünmüyordu -pırıl pırıl bir sürahiden lağım suyu akması gibi. Ama Becker kızı iyice incelediğinde, onun ilk düşündüğü kadar pırıl pırıl olmadığını gördü. Gözlen şişmiş, kan çanağına dönmüştü. Sol kolunun ön kısmı da şişmişti. Kolundaki kırmızımsı bir renk almış tahrişli bölgenin altındaki et maviye dönmüştü.</p>

  <p class="calibre3"><span class="calibre5">Tanrım,</span> diye düşündü Becker. <span class="calibre5">Damardan uyuşturucu almış. Kim tahmin edebilirdi?</span></p>

  <p class="calibre3">"Defol!" diye bağırdı kız. "Sadece defol!"</p>

  <p class="calibre3">Becker bir an yüzüğü, NSA'yı, onunla ilgili her şeyi unuttu. İçinde bu kıza bir acıma, bir yakınlık hissetmişti. Kızın annesiyle babası belki de onu bir hazırlık okulu çalışma programına katılması için bir VISA kartla buraya göndermişti. Kız uyuşturucu alarak geçirdiği gecenin bir yarısında, tuvaletin birinde tamamen tek başına kalmıştı en sonunda.</p>

  <p class="calibre3">"İyi misin?" diye sordu Becker, kapıya yönelirken.</p>

  <p class="calibre3">"İyiyim." Kızın sesi mağrurdu. "Artık gidebilirsin!"</p>

  <p class="calibre3">Becker gitmek için döndü. Kızın koluna baktı son bir kez üzüntüyle. <span class="calibre5">Yapabileceğin hiçbir şey yok, David. Onu yalnız bırak.</span></p>

  <p class="calibre3">"Şimdi!" diye haykırdı kız.</p>

  <p class="calibre3">Becker başını sallayarak onayladı. Çıkarken hüzünlü bir şekilde gülümsedi kıza. "Dikkatli ol."</p>

  <h3 class="calibre6" id="sigil_toc_id_68"><a class="calibre7" id="bookmark3"></a><span class="calibre8">67</span></h3>

  <p class="calibre3">"Susan?" dedi Hale. Yüzü Susan'ın yüzünde, soluk soluğaydı.</p>

  <p class="calibre3">Susan'ın göbeğinde oturuyordu tüm ağırlığıyla, bacakları Susan'ın her iki tarafindaydı. Kuyruksokumu kemiği Susan'ın eteğinin ince kumaşının üzerinden karnına dayanmıştı ve acı veriyordu. Hale'in burnundan kan damlıyordu Susan'ın her tarafına. Susan boğazının arka tarafında kusmuk tadı aldı. Hale'in elleri göğüslerindeydi.</p>

  <p class="calibre3">Hiçbir şey hissetmiyordu. <span class="calibre5">Bana dokunuyor mu?</span> Hale'in, bluzunun üst düğmesini ilikleyip kapattığını fark etmesi zaman aldı.</p>

  <p class="calibre3">"Susan," dedi Hale nefes nefese. "Beni buradan çıkartmalısın."</p>

  <p class="calibre3">Susan serseme dönmüştü. Hiçbir şey anlamlı değildi.</p>

  <p class="calibre3">"Susan, bana yardım etmek zorundasın! Strathmore Chartrukian'ı öldürdü! Ben gördüm!"</p>

  <p class="calibre3">Söylenenleri idrak etmesi Susan'ın zamanını aldı. <span class="calibre5">Strathmore Chartrukian'ı öldürdü?</span> Susan'ın onu aşağıda gördüğüne dair bir fikri yoktu Hale'in anlaşılan.</p>

  <p class="calibre3">"Strathmore kendisini gördüğümü biliyor!" dedi tıslar gibi bir sesle. "Beni de öldürecek!"</p>

  <p class="calibre3">Susan'ın korkudan soluğu kesilmiş olmasaydı, Hale'in yüzüne gülerdi herhalde. Eski bir denizcinin böl ve yönet zihniyetini fark etmişti. Yalanlar uydur, düşmanlarını birbiriyle karşı karşıya getir.</p>

  <p class="calibre3">"Bu doğru!" diye bağırdı Hale. "Yardım çağırmamız gerek! Sanırım ikimiz de tehlikedeyiz!"</p>

  <p class="calibre3">Söylediklerinin tek kelimesine bile inanmadı Susan.</p>

  <p class="calibre3">Hale'in kaslı bacakları kasılıyordu, ağırlığını değiştirmek için kalçaları üzerinde döndü. Konuşmak için ağzını açtı ama buna hiç şansı olmadı.</p>

  <p class="calibre3">Hale'in vücudu üzerinden kalktığında, Susan birdenbire bacaklarına kanın geri döndüğünü hissetti. Daha ne olduğunu anlamadan bir refleks, sol bacağının Hale'in apış arasına doğru şiddetle çekilmesine neden oldu. Dizkapağının Hale'in bacakları arasındaki yumuşak dokudan keseyi ezdiğini hissetti.</p>

  <p class="calibre3">Hale büyük bir acıyla inledi ve anında iki büklüm oluverdi. Susan'ın yanına yuvarlandı kapaklanarak. Susan kıvrıla büküle onun hareketsiz ağırlığının altından çıktı. Kapıya doğru sendeledi, kaçmak için yeterince güçlü olmadığını biliyordu.</p>

  <p class="calibre3">Bir anlık bir kararla, akça ağaçtan yapılmış uzun toplantı masasının altına girdi ve ayaklarını halıya gömdü. Şansına, masanın tekerlekleri vardı. Masayı ite ite kavisli cam duvara doğru ilerledi var gücüyle. Tekerlekler iyiydi ve masa rahat gidiyordu. 3. bölümün ortasına geldiğinde olanca hızıyla gidiyordu artık.</p>

  <p class="calibre3">Cam duvardan bir buçuk metre kadar uzakta Susan büyük bir güçle bacaklarını gerip bıraktı. Yana sıçrayıp gözlerini kapattı. Duvar korkunç bir gürültüyle patlayıp tuz buz oldu. Kripto'nun sesleri, yapıldığından beri ilk kez 3. bölümün içine doldu.</p>

  <p class="calibre3">Susan başını kaldırıp baktı. Camdaki delikten, dış tarafta hâlâ ilerleyen masayı görebiliyordu. Kripto katında büyük daireler çizerek dönüyordu, en sonunda karanlıkta gözden kayboldu.</p>

  <p class="calibre3">Susan mahvolmuş Ferragamo'sunu tekrar ayağına geçirdi, hâlâ acı içinde kıvranan Greg Hale'e son kez göz attı ve kırık camların oluşturduğu denizden geçerek Kripto katına doğru hızla koştu.</p>

  <h3 class="calibre6" id="sigil_toc_id_69"><a class="calibre7" id="bookmark4"></a><span class="calibre8">68</span></h3>

  <p class="calibre3">Brinkerhoff Fontaine'in ofisinin anahtarını uzatırken "Nasıl, o kadar da zor değilmiş, değil mi?" dedi Midge alaycı bir ifadeyle.</p>

  <p class="calibre3">Brinkerhoff yenilmiş görünüyordu.</p>

  <p class="calibre3">"Gitmeden önce o görüntüleri sileceğim," diye söz verdi Midge. "Tabii sen ve eşin özel koleksiyonunuz için istemiyorsanız."</p>

  <p class="calibre3">"Hadi, şu lanet çıktıyı al," dedi ters ters. "Sonra da çık buradan!"</p>

  <p class="calibre3">"Si senor," dedi Midge koyu bir Porto Riko aksanıyla kıs kıs gülerken. Göz kırpıp Fontaine'in ikili kapısına doğru ilerledi.</p>

  <p class="calibre3">Leland Fontaine'in özel ofisi, yönetim süitinin geri kalan kısmına hiç benzemiyordu. Duvarlarda tablolar yoktu, şatafatlı koltuklar, salon bitkileri, antik saatler de. Fontaine'in ofisi hızlı ve verimli çalışma için uygun koşullar göz önünde tutularak döşenmişti. Üstü cam olan masası ve siyah deri koltuğu, manzaralı kocaman penceresinin tam önüne yerleştirilmişti. Üzerinde bir Fransız filtre kahve demliği olan küçük bir masanın yanında, köşede üç dosya dolabı duruyordu. Ay epey yükselmişti Fort Meade'in üzerinde ve pencereden süzülen hafif aydınlık müdürün mobilyalarının sadeliğini vurguluyordu.</p>

  <p class="calibre3"><span class="calibre5">Ben ne halt ediyorum?,</span> diye düşündü Brinkerhoff.</p>

  <p class="calibre3">Midge uzun adımlarla yazıcıya doğru gitti ve iş listesini koparıp aldı. Karanlıkta gözlerini kısarak baktı. "Verileri okuyamıyorum," diye yakındı. "Işıkları aç."</p>

  <p class="calibre3"><span class="calibre5">"Dışarıda</span> okursun. Çıkalım artık."</p>

  <p class="calibre3">Ama Midge görünüşe bakılırsa bir hayli eğleniyordu. Elindeki çıktıyı daha iyi görmek için pencereye gitti. Brinkerhoff ile oynuyordu.</p>

  <p class="calibre3">"Midge..."</p>

  <p class="calibre3">Okumayı sürdürdü.</p>

  <p class="calibre3">Brinkerhoff endişeyle kapıya doğru dönüp baktı. "'Midge... hadi ama. Burası müdürün özel makamı."</p>

  <p class="calibre3">"Buralarda bir yerde," diye mırıldandı Midge. çıktıyı inceleyerek. "Strathmore Koridoru devre dışı bıraktı, bunu biliyorum." Pencereye daha da yaklaştı.</p>

  <p class="calibre3">Brinkerhoff terlemeye başladı. Midge okumayı sürdürüyordu.</p>

  <p class="calibre3">Çok geçmeden soluk soluğ a konuştu Midge. "Biliyordum! Strathmore yapmış! Gerçekten yapmış! Geri zekâlı!" Kağıdı kaldırıp salladı. "Koridoru devre dışı bırakmış! Şuna. bir bak!"</p>

  <p class="calibre3">Brinkerhoff bir an hayretler içinde bakakaldı, sonra hızla müdürün ofisini geçip pencerenin önündeki Midge'in yanında geldi. Midge eliyle çıktının son kısmını işaret etti.</p>

  <p class="calibre3">Brinkerhoff okudu, gördüklerine inanamayarak. "Bu da ne demek...?"</p>

  <p class="calibre3">Çıktıda TRANSLTR'ye son otuz altı saatte giren dosyaların listesi vardı. Her dosyadan sonra dört rakamlı bir Koridor onay kodu vardı. Ne var ki, kağıttaki son dosyanın yanında bir onay kodu yoktu -sadece yazı vardı: ELLE DEVRE DIŞI.</p>

  <p class="calibre3"><span class="calibre5">Tanrım,</span> diye düşündü Brinkerhoff. <span class="calibre5">Midge yine tutturdu.</span></p>

  <p class="calibre3">"Geri zekâlı!" diye söylendi Midge öfkeyle. "Şuna bak! Koridor bu dosyayı iki kez reddetmiş! Mutasyon dizgeleri! Ama o yine de devre dışı bırakmış! Aklındaki ne bu adamın?"</p>

  <p class="calibre3">Brinkerhoff dizlerinin bağının çözüldüğünü hissetti. Midge'in niçin daima haklı olduğunu düşündü. İkisi de yanlarında pencerede beliren yansımayı fark etmediler. İri yarı bir karaltı Fontaine'in açık kapısının aralığında duruyordu.</p>

  <p class="calibre3">"Tanrım," dedi Brinkerhoff, nefesi kesilmişti. "Bir virüs bulaştığını mı düşünüyorsun?"</p>

  <p class="calibre3">Midge içini çekti. "Başka hiçbir şey olamaz."</p>

  <p class="calibre3">"Ne olursa olsun, sizi ilgilendirmez!" diye pes bir ses gürledi arkalarından.</p>

  <p class="calibre3">Midge başını pencereye çarptı. Brinkerhoff müdürün koltuğuna devrilip sese doğru döndü. Karaltıyı hemen tanıdı.</p>

  <p class="calibre3">"Müdür Bey!" Brinkerhoff nefes nefeseydi. Uzun adımlarla ilerleyip elini uzattı. "Eve hoş geldiniz, efendim."</p>

  <p class="calibre3">Devasa adam uzatılan eli görmezlikten geldi.</p>

  <p class="calibre3">"B-ben sanıyordum ki," diye kekeledi Brinkerhoff, elini geri çekerken, "Ben Güney Amerika'da olduğunuzu sanıyordum."</p>

  <p class="calibre3">Leland Fontaine yardımcısına baktı ters ters kurşun gibi delip geçen gözlerle. "Öyleydi... ama şimdi geri döndüm."</p>

  <h3 class="calibre6" id="sigil_toc_id_70"><a class="calibre7" id="bookmark5"></a><span class="calibre8">69</span></h3>

  <p class="calibre3">"Hey, bayım!"</p>

  <p class="calibre3">Becker bir ankesörlü telefon kulübesine doğru yürürken salondan geçiyordu. Durup döndü. Arkasından gelen, az önce tuvalette onu gafil avlayan kızdı. El sallayarak beklemesini işaret etti. "Bayım, bekleyin!"</p>

  <p class="calibre3"><span class="calibre5">Şimdi ne var?</span> diye söylendi Becker. <span class="calibre5">Gizlilik içinde damardan uyuşturucu yapma hakkını mı savunmak istiyor?</span></p>

  <p class="calibre3">Kız, kumaş çantasını ona doğru sürükledi. Yanına geldiğinde, bu kez yüzünde kocaman bir gülümseme vardı. "Size orada bağırdığım için özür dilerim. Beni irkilttiniz sadece."</p>

  <p class="calibre3">"Sorun değil," dedi Becker rahatlatıcı bir ses tonuyla, biraz şaşırmıştı. "Yanlış yerdeydim."</p>

  <p class="calibre3">"Çılgınca görünecek," dedi kız kan çanağına dönmüş gözlerini kırparak. "Ama bana borç verebileceğiniz biraz paranız yoktur, değil mi?"</p>

  <p class="calibre3">Becker duyduklarına inanamayarak kıza baktı. "Ne için?" diye sordu karşılık olarak. <span class="calibre5">İstediğin buysa, sana uyuşturucu parası vermeyeceğim.</span></p>

  <p class="calibre3">"Eve geri dönmeye çalışıyorum," dedi sarışın. "Yardımcı olabilir misiniz?"</p>

  <p class="calibre3">"Uçağını mı kaçırdın?"</p>

  <p class="calibre3">Başıyla onayladı. "Biletimi kaybettim. Uçağa binmeme izin vermediler. Havayolları böyle b.ktan davranabiliyor. Bir bilet daha alacak param yok."</p>

  <p class="calibre3">"Annenle baban neredeler?" diye sordu Becker.</p>

  <p class="calibre3">"Birleşik Devletler'de."</p>

  <p class="calibre3">"Onlara ulaşamaz mısın?"</p>

  <p class="calibre3">"Hayır. Zaten denedim. Sanırım birinin yatında geçiriyorlar hafta sonlarını."</p>

  <p class="calibre3">Becker kızın pahalı giysilerine göz gezdirdi. "Kredi kartın yok mu?"</p>

  <p class="calibre3">"Var ama babam iptal etti. Benim uyuşturucu kullandığımı düşünüyor."</p>

  <p class="calibre3">"Uyuşturucu kullanıyor musun?" diye sordu Becker, ifadesiz bir yüzle, kızın şişmiş koluna bakarak.</p>

  <p class="calibre3">Kız ters ters baktı, sanki kendisine haksızlık edilmiş gibi. "Elbette hayır!" dedi Becker'a suratını asarak masum masum. Becker kendisiyle oynandığı hissine kapıldı birden.</p>

  <p class="calibre3">"Hadiii," dedi kız. "Zengin birine benziyorsun. Eve dönmem için bana biraz para veremez misin? Sana daha sonra geri gönderirim."</p>

  <p class="calibre3">Becker bu kıza vereceği paranın en sonunda Triana'daki bir uyuşturucu tüccarının eline geçeceğini düşündü. "Öncelikle," dedi, "Ben zengin biri değilim, bir öğretmenim. Ama ne yapacağımı sana söyleyeyim..." <span class="calibre5">Blöfüne meydan okuyacağım, işte yapacağım bu.</span> "Sana bir uçak bileti alsam?"</p>

  <p class="calibre3">Sarışın ona bakakaldı, tam bir şok halindeydi. "Bunu yapar mısın?" diye kekeledi, gözleri umutla parlamıştı. "Bana bir eve dönüş bileti alır mısın gerçekten? Ah, Tanrım, teşekkür ederim!"</p>

  <p class="calibre3">Becker dilini yutmuştu. Anlaşılan yanlış hüküm vermişti.</p>

  <p class="calibre3">Kız Becker'a sarılıverdi. "Berbat bir yaz oldu," dedi, nefesi kesilmişti, neredeyse ağlamaya başlayacaktı. "Oh, teşekkür ederim! Buradan kurtulmam gerek!"</p>

  <p class="calibre3">Becker sarılışına isteksizce karşılık verdi. Kız onu bıraktı, Becker da tekrar kızın kolunun ön kısmına baktı.</p>

  <p class="calibre3">Kız Becker'ın bakışlarını takip etti kolundaki mavi bölgeye dek. "Göze batıyor, ha?"</p>

  <p class="calibre3">Becker başıyla onayladı. "Uyuşturucu kullanmadığını söylemiştin sanırım."</p>

  <p class="calibre3">Kız güldü. "Bu keçeli kalem! Ovalayarak temizlemeye çalışırken derimin yarısını götürdüm. Mürekkep dağılıp bulaştı."</p>

  <p class="calibre3">Becker daha yakından baktı. Floresan lambanın ışığında, kızın kolundaki kırmızımsı şişliğin altında bir yazının belli belirsiz izini görebildi -etin üzerine yazılmış sözcükler.</p>

  <p class="calibre3">"Ama... ama <span class="calibre5">gözlerin"</span> dedi Becker, kendini aptal gibi hissediyordu. "Kıpkırmızı olmuşlar."</p>

  <p class="calibre3">Kız güldü. "Ağlıyordum. Söyledim sana, uçağımı kaçırdım."</p>

  <p class="calibre3">Becker yeniden kızın kolundaki sözcüklere baktı.</p>

  <p class="calibre3">Kızın kaşları çatıldı, utanmıştı. "Ay, hâlâ okunuyor, değil mi?"</p>

  <p class="calibre3">Becker daha da eğildi. Açık açık okuyabiliyordu. Yazı çok açıktı. O belirsiz dört sözcüğü okurken, son on iki saat hızla gözlerinin önünden geçti.</p>

  <p class="calibre3">David Becker kendini yeniden Alfonso XIII'teki otel odasında buldu. Şişko Alman kolunun ön kısmına hafifçe vurup bozuk bir İngilizce ile konuşuyordu: S..tir git und geber.</p>

  <p class="calibre3">"İyi misin?" diye sordu kız, serseme dönmüş Becker'a bakarak.</p>

  <p class="calibre3">Becker kızın kolundan başını kaldırmadı. Afallamıştı. Kızın etine dağılmış dört sözcük çok basit bir mesaj taşıyordu: S..TİR GİT VE GEBER.</p>

  <p class="calibre3">Sarışın da yazıya baktı, utanmıştı. "Bunu bir arkadaşım yazdı... çok aptalca, değil mi?"</p>

  <p class="calibre3">Becker konuşamadı. S..tir git und geber. İnanamıyordu. Alman ona hakaret etmemişti, yardım etmeye çalışıyordu. Becker bakışlarını kızın yüzüne çevirdi. Salonun floresan ışığının altında, kızın sarı saçlarındaki belli belirsiz kırmızı ve mavi izleri görebiliyordu.</p>

  <p class="calibre3">"S-sen..." Becker kekeliyordu, kızın delik olmayan kulaklarına dikkatle bakarak. "Sen küpe takmıyor muydun?"</p>

  <p class="calibre3">Kız ona tuhaf tuhaf baktı. Cebinden küçük bir şey çıkarıp Becker'a uzattı. Becker elinde duran kafatası şeklindeki zincirli küpeye bakakaldı.</p>

  <p class="calibre3">"Klipsli?" diye kekeledi.</p>

  <p class="calibre3">"Ah, evet," diye karşılık verdi kız. "iğneden ödüm kopar."</p>

  <h3 class="calibre6" id="sigil_toc_id_71"><a class="calibre7" id="bookmark6"></a><span class="calibre8">70</span></h3>

  <p class="calibre3">David Becker bomboş salonda kalakaldı, dizlerinin bağının çözüldüğünü hissetti. Önündeki kıza baktı, arayışının bittiğinin farkındaydı. Kız saçını yıkamış, giysilerini değiştirmişti -belki de yüzüğü satma şansının artması umuduyla- ama New York uçağına binememişti.</p>

  <p class="calibre3">Becker soğukkanlılığını korumaya uğraşıyordu. Bu çılgın yolculuğu bitmek üzereydi. Kızın parmaklarını inceledi. Bir şey yoktu. Kumaş çantasına baktı. <span class="calibre5">Orada,</span> diye düşündü. <span class="calibre5">Orada olmalı.</span></p>

  <p class="calibre3">Gülümsedi, heyecanını zorlukla kontrol edebiliyordu. "Bu çok çılgınca görünüyor," dedi, "ama sanırım sende benim ihtiyacım olan bir şey var."</p>

  <p class="calibre3">"Ah?" Megan kuşkulanmış gibiydi birden.</p>

  <p class="calibre3">Becker elini cüzdanına attı. "Elbette sana karşılığını ödemekten mutlu olacağım."</p>

  <p class="calibre3">Bakışlarını aşağı indirip cüzdanındaki paraları saymaya başladı.</p>

  <p class="calibre3">Megan onun paralan saymasını izlerken, irkildi, içine bir korku düşmeye başladı,</p>

  <p class="calibre3">görünüşe bakılırsa Becker'ın niyetini yanlış anlamıştı. Döner kapıya doğru baktı korkuyla... aradaki mesafeyi ölçerek. Kırk beş metre kadardı.</p>

  <p class="calibre3">"Sana eve dönüş biletini almana yetecek kadar para verebilirim, ama karşılığında—"</p>

  <p class="calibre3">"Söyleme," dedi Megan hiç düşünmeden, zoraki bir gülümsemeyle. "Sanırım neye ihtiyacın olduğunu tam olarak biliyorum." Eğilip çantasını karıştırmaya başladı.</p>

  <p class="calibre3">Becker'ın içinde aniden bir umut belirdi. <span class="calibre5">Onda!</span> dedi kendi kendine. <span class="calibre5">Yüzük onda!</span> Kızın, Becker'ın neye ihtiyacı olduğunu nasıl bilebileceğini anlamamıştı Becker, bunu fark edemeyecek kadar yorgundu. Vücudundaki her kas gevşemişti. Yüzüğü yüzü sevinçle parlayan NSA müdür yardımcısına uzattığını hayal etti. Ondan sonra o ve Susan Taş Köşk'teki büyük kubbeli yatağa yatıp kaybettikleri zamanı telafi edebileceklerdi.</p>

  <p class="calibre3">Megan sonunda aradığı şeyi buldu -Biberli Koruyucu'sunu. Güçlü bir Arnavut biberi ve kırmızıbiber karışımından yapılmış Mace'in, çevre dostu alternatifi olan Biberli Koruyucusunu. Kız, hızlı bir hareketle döndü ve doğrudan Becker'ın gözlerine sıktı spreyi. Kumaş çantasını kaptığı gibi kapıya doğru koştu hızla. Geriye baktığında, David Becker'ı gördü. Becker yere kapaklanmıştı, elleri yüzünde, acı içinde kıvranıyordu.</p>

  <h3 class="calibre3" id="sigil_toc_id_72" style="text-align: center;">71</h3>

  <p class="calibre3">Tokugen Numataka dördüncü purosunu yaktı, bir aşağı bir yukarı yürüyüp duruyordu. Telefonunu kaldırıp ana santrali çaldırdı.</p>

  <p class="calibre3">"O telefon numarasından hâlâ haber yok mu?" diye sordu daha operatör konuşmaya başlamadan önce.</p>

  <p class="calibre3">"Henüz yok, efendim. Beklenenden biraz daha uzun sürecek -bir cep telefonundan aranmış."</p>

  <p class="calibre3"><span class="calibre5">Cep telefonu,</span> diye düşündü Numataka. <span class="calibre5">Tabii ki.</span> Japon ekonomisinin şansı, Amerikalıların küçük elektronik aygıtlara karşı doymak bilmez bir iştahlarının olmasıydı.</p>

  <p class="calibre3">"Sinyal yükseltme istasyonunun," diye ekledi operatör, "alan kodu 202. Ama elimizde henüz bir numara yok."</p>

  <p class="calibre3">"202? Neresi orası?" <span class="calibre5">Koca Amerika'nın neresinde saklanıyordu bu gizemli North Dakota?</span></p>

  <p class="calibre3">"Washington D. C. yakınlarında bir yer, efendim."</p>

  <p class="calibre3">Numataka kaşlarını kaldırdı. "Bir numara bulur bulmaz beni ara."</p>
</body>
</html>
