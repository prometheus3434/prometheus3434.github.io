<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_47"><a class="calibre7" id="bookmark0"></a><span class="calibre8">46</span></h3>

  <p class="calibre3">Phil Chartrukian sinirle telefonunu masaya koydu. Jabba'nın hattı meşguldü. Jabba, çağrı bekletmeyi, her aramayı bağlayarak kârını arttırmak için AT&amp;T tarafından geliştirilmiş bir hinlik kabul ederek reddetmişti. O basit "Diğer hatta görüşüyorum, sizi birazdan arayacağım," ifadesi telefon şirketlerine her yıl milyonlar kazandırıyordu. Çağrı bekletmeyi kullanmaması, NSA'nın acil durumlar için her zaman cep telefonu taşıması talebine Jabba'nın kendine has, sessiz itirazıydı.</p>

  <p class="calibre3">Chartrukian dönüp bomboş Kripto katına baktı. Aşağıdaki jeneratörlerin vızıltısı her dakika daha da artıyordu sanki. Zamanın hızla geçtiği, tükendiği hissine kapıldı. Kendisine oradan ayrılmasının söylendiğinin farkındaydı ama Kripto'nun alt katından gelen homurtunun arasında sistem güvenlikçilerinin düsturu kafasının içinde dönüp durmaya başladı: Önce harekete geç, sonra açıkla.</p>

  <p class="calibre3">Bilgisayar güvenliğinin yüksek riskli dünyasında dakikalar, çoğunlukla bir sistemi kurtarmakla kaybetmek arasındaki farkı belirlerdi. Acilen uygulamaya koymadan önce koruyucu bir sürecin güvenilirliğinden emin olmak için nadiren zaman bulunurdu. Sistem güvenlik görevlilerine teknik uzmanlıkları için ücret ödenirdi... bir de içgüdüleri için.</p>

  <p class="calibre3">Önce harekete geç, sonra açıkla. Chartrukian ne yapması gerektiğini biliyordu. Ortalık yatıştıktan sonra ya bir NSA kahramanı yada dışarıdaki bir yığın işsizden biri olacağının da farkındaydı.</p>

  <p class="calibre3">Muhteşem şifre çözücü bilgisayara bir virüs bulaşmıştı, sistem güvenlik görevlisi bundan emindi. Sorumlu davranış bir tek şeyin yapılmasını gerektiriyordu: bilgisayarı kapatmak.</p>

  <p class="calibre3">Chartrukian TRANSLTR'yi kapatmanın yalnızca iki yolu olduğunu biliyordu. İlki, komutanın, kilitli kapıların ardındaki ofisinde olan özel terminaliydi. Bu söz konusu bile olamazdı. Diğer yol ise kripto katının altındaki katlardan birinde bulunan elle açma-kapatma şalteriydi.</p>

  <p class="calibre3">Chartrukian yutkundu. Alt katlardan nefret ederdi. Orada sadece bir kez bulunmuştu, o da eğitim sırasında. İskelelerden oluşan uzun labirent-<span class="calibre4">teri,</span> freon kanalları ve en aşağıda büyük bir homurtuyla çalışan güç kaynaklarına kadar olan yaklaşık kırk metrelik baş döndürücü yüksekliğiyle yabancı bir dünyadan bir yer gibiydi sanki...</p>

  <p class="calibre3">Orası gitmek isteyeceği son yerdi, Strathmore da karşı gelmek isteyeceği son kişi ama görev görevdi. <span class="calibre5">Yarın hepsi bana teşekkür edecek,</span> diye düşündü; bir yandan da gerçekten öyle olup olmayacağını merak ediyordu.</p>

  <p class="calibre3">Chartrukian, derin bir soluk aldıktan sonra kıdemli sistem güvenlik görevlisinin metal dolabını açtı. Çeşitli bilgisayar parçalarının bulunduğu <span class="calibre4">bir</span> rafta, bir medya toplayıcısının ve yerel ağ test cihazının arkasına gizlenmiş olan Stanford Üniversitesi mezunlar derneği kupası duruyordu. Kupanın ağzına dokunmadan parmaklarını içine uzattı ve bir anahtar çıkardı.</p>

  <p class="calibre3">Kendi kendine, "Sistem güvenlik görevlilerinin güvenlik hakkında bilmedikleri şeyler ne kadar ilginç," dedi.</p>

  <h3 class="calibre6" id="sigil_toc_id_48"><a class="calibre7" id="bookmark1"></a><span class="calibre8">47</span></h3>

  <p class="calibre3">"Demek bir milyar dolarlık şifre?" Midge kıs kıs güldü. Koridorda Brinkerhoffun arkasından yürüyordu. "Bak, bu iyiydi."</p>

  <p class="calibre3">"Yemin ederim," dedi Brinkerhoff.</p>

  <p class="calibre3">Midge ona yan yan baktı. "Üstümdeki elbiseyi çıkarmak için çevirdiğin bir dolap değildir umarım."</p>

  <p class="calibre3">"Midge, ben hiçbir zaman—" dedi kendini haklı gören bir havayla.</p>

  <p class="calibre3">"Biliyorum, Chad. Hatırlatmana gerek yok."</p>

  <p class="calibre3">Otuz saniye sonra Midge, Brinkerhoff un sandalyesine oturmuş Kripto raporunu inceliyordu.</p>

  <p class="calibre3">"Gördün mü?" dedi Brinkerhoff, Midge'in üzerine eğilmiş, söz konusu rakamı gösteriyordu. "Bu ÇBM. Bir milyar dolar!"</p>

  <p class="calibre3">Midge kıkır kıkır güldü. "Gerçekten biraz abartılı bir rakam gibi görünüyor, değil mi?"</p>

  <p class="calibre3">"Evet," diye homurdandı. "Biraz!"</p>

  <p class="calibre3">"Bir sıfıra bölünme olayı sanki."</p>

  <p class="calibre3">"Bir ne?"</p>

  <p class="calibre3">"Sıfıra bölünme olayı," dedi verilerin geri kalanını incelerken. "ÇBM kesir olarak hesaplanır, toplam masrafın çözülen şifre adedine bölümü yani."</p>

  <p class="calibre3">"Tabii." Brinkerhoff öylece başıyla onayladı. Midge'in elbisesinin ön tarafından içeriye bakmamaya çalıştı.</p>

  <p class="calibre3">"Payda sıfır olduğunda," diye açıkladı Midge, "kesir sonsuza gider. Bilgisayarlar da sonsuzdan nefret ettikleri için her yanı dokuz rakamıyla doldururlar." Farklı bir sütunu gösterdi. "Bunu görüyor musun?"</p>

  <p class="calibre3">"Evet." Brinkerhoff dikkatini yeniden kağıda çevirdi.</p>

  <p class="calibre3">"Bugünün ham üretim verileri bu. Çözülen şifrelerin sayısına bir bak."</p>

  <p class="calibre3">Brinkerhoff söyleneni yaparak Midge'in parmağını takip etti sütunda.</p>

  <p class="calibre3">ÇÖZÜLEN ŞİFRE SAYISI - 0</p>

  <p class="calibre3">Midge parmağının ucuyla rakamın yazılı olduğu yere vurdu hafifçe. "Tam tahmin ettiğim gibi. Sıfıra bölünme."</p>

  <p class="calibre3">Brinkerhoff kaşlarını kaldırdı. "Yani her şey yolunda?"</p>

  <p class="calibre3">Midge omuz silkti. "Bugün hiçbir şifre çözmediğimiz anlamına geliyor yalnızca. TRANSLTR mola vermiş olmalı."</p>

  <p class="calibre3">"Mola mı?" Brinkerhoff kuşkuyla baktı. "Molaların" patronunun tercih ettiği bir çalışma tarzı olmadığını bilecek kadar uzun süredir onun yanındaydı, özellikle de söz konusu olan TRANSLTR ise. Fontaine bu şifre çözme canavarı için 2 milyar dolar ödemişti ve parasının karşılığını almak istiyordu. TRANSLTR'nin aylak aylak geçirdiği her saniye çöpe atılan para anlamına geliyordu.</p>

  <p class="calibre3">"Ah... Midge," dedi Brinkerhoff. "TRANSLTR hiç mola vermez. Gece gündüz çalışır, biliyorsun."</p>

  <p class="calibre3">Midge omuz silkti. "Belki de Strathmore hafta sonu programını ha-zırlamak için burada kalıp dün geceyi harcamak istememiştir. Fontaine'in burada olmadığını biliyordur muhtemelen, dolayısıyla sabah erkenden balık tutmaya gitmiştir."</p>

  <p class="calibre3">"Hadi, Midge." Brinkerhoff bezgin bir ifadeyle baktı. "Adamın nefes almasına izin ver."</p>

  <p class="calibre3">Midge Milken'in Trevor Strathmore'dan hoşlanmadığı sır değildi. Strathmore Uçan Balığı yeniden yazarak kurnazca bir manevra yapmaya kalkışmış ama yakayı ele vermişti. Strathmore'un cüretkâr hareketine rağmen bu olay NSA'ya pahalıya patlamıştı. EFF güç kazanmış, Fontaine'in Kongre nezdindeki itibarı epey azalmış, en kötüsü de teşkilatın pek bir gizliliği kalmamıştı. Birdenbire ortaya, Minnesota'dan America Online ve Prodigy'ye, NSA'nın e-postalarını okuduğundan kuşkulanan ev kadınları mektup göndermeye başlamıştı; sanki şerbetli tatlı patatesin gizli tarifi NSA'nın çok da umurundaymış gibi...</p>

  <p class="calibre3">Strathmore'un kırdığı potun hesabı NSA'ya çıkarılmıştı, Midge de kendini bundan sorumlu tutuyordu. Komutanın hüner gösterisini önceden tahmin edebileceği için değil, kendisini suçlamasına neden olan en önemli şey yetkisiz bir eylemin Müdür Fontaine'nin arkasından gerçekleştirilmesi olmuştu ve Midge Müdür Fontaine'in arkasını kollamak için para alıyordu. Fontaine'nin "bırak yapsın" tutumu onun durumunu tehlikeye sokmuş, Midge'in de sinirini bozmuştu. Ama müdür zeki insanların ö-nünde durmamayı ve işlerini yapmalarına izin vermeyi uzun zaman önce öğrenmişti, Trevor Strathmore'u idare etme biçimi de tam olarak böyleydi.</p>

  <p class="calibre3">"Midge, Strathmore'un ihmalkâr biri olmadığını pekâlâ bilirsin," diye karşı çıktı Brinkerhoff. "TRANSLTR'yi eşek gibi çalıştırır."</p>

  <p class="calibre3">Midge başıyla onayladı. İçinde bir yerlerde, Strathmore'u kaytarmakla suçlamanın saçma olduğunu biliyordu. Komutan da onlar kadar kendini işine adamış biriydi, aşırı derecede hem de. Dünyadaki kötülükleri kendi şahsi çarmıhı gibi taşırdı sırtında. NSA'nı n Uçan Balı k planı Strathmore'un fikriydi, dünyayı değiştirmek için cesur bir teşebbüs. Ne yazık ki birçok kutsal görev gibi bu haçlı seferi de çarmıha gerilmeyle bitmişti.</p>

  <p class="calibre3">"Tamam," diye itiraf etti, "biraz sert çıktım."</p>

  <p class="calibre3">"Biraz?" Brinkerhoff un gözleri kısıldı. "Strathmore'un önünde, top-lasan uzunluğu bir kilometreyi bulacak bir dosya listesi var. TRANSLTR'nin bütün bir hafta sonu boşta kalmasına izin vermez."</p>

  <p class="calibre3">"Tamam, tamam." Midge iç geçirdi. "Benim hatam." Alnı kırıştı, TRANSLTR'nin bütün gün boyunca tek bir şifre bile çözmemiş olmasına çok şaşırmıştı. "İzin ver bir şeye tekrar bakayım," dedi ve raporun sayfalarını karıştırmaya başladı. Aradığı şeyi buldu ve rakamları gözden geçirdi. Çok kısa bir süre sonra başını salladı. "Haklısın Chad. TRANSLTR tam kapasite çalışıyor. Hatta ham tüketim verileri de normalden biraz yüksek, elektrik tüketimi dün gece yarısından beri yarım milyon kilovat saati geçmiş."</p>

  <p class="calibre3">"Yani bu bizi nereye götürüyor?"</p>

  <p class="calibre3">Midge şaşırmıştı. "Emin değilim. Bu tuhaf."</p>

  <p class="calibre3">"Verileri yeniden almak ister misin?"</p>

  <p class="calibre3">Midge gözlerini dikip ona baktı kınarcasına. Midge Milken hakkında aslâ sorgulanmayacak iki şey vardı. Bunlardan biri onun verileriydi. Midge rakamları incelerken Brinkerhoff bekledi.</p>

  <p class="calibre3">"Hıh," diye homurdandı en sonunda. "Dünün istatistikleri iyi görünüyor: 237 şifre çözülmüş. ÇBM 874$. Şifre başına ortalama süre altı dakikanın biraz üstünde. Ham tüketim verileri normal düzeyde. TRANSLTR'ye giren son şifre—" Durdu. .</p>

  <p class="calibre3">"Ne?"</p>

  <p class="calibre3">"işte bu komik," dedi. "Dünkü iş akışının sonundaki dosya 23:37'de işlenmeye başlamış."</p>

  <p class="calibre3">"Eee?"</p>

  <p class="calibre3">"Eee'si şu, TRANSLTR aşağı yukarı her altı dakikada bir şifre çözer. Günün son şifresi genellikle gece yarısına daha yakın girmiş olur. Bu ise kesinlikle öyle görünmüyor—" Midge ansızın duruverdi, nefesi kesilmişti.</p>

  <p class="calibre3">Brinkerhoff atıldı. "Ne!"</p>

  <p class="calibre3">Midge çıktıya bakıyordu dikkatle, gözlerine inanamamıştı. "Bu dosya? TRANSLTR'ye dün gece giren son dosya mı bu?"</p>

  <p class="calibre3">"Evet?"</p>

  <p class="calibre3">"Henüz çözülmemiş. Giriş zamanı 23:37:08 ama listede şifre çözülme zamanı yok." Midge sayfaları karıştırdı. "Ne dün <span class="calibre5">ne de</span> bugün!"</p>

  <p class="calibre3">Brinkerhoff omuz silkti. "Belki de çocuklar sıkı bir tanı programı çalıştırıyorlardır."</p>

  <p class="calibre3">Midge başını salladı. "On sekiz saattir çalışacak kadar mı sıkı?" durakladı. "Sanmıyorum. Üstelik, iş akışı verilerine göre bu dışarıdan gelen bir dosya. Strathmore'u aramalıyız."</p>

  <p class="calibre3">"Evden mi?" Brinkerhoff yutkundu. "Bir cumartesi gecesi?"</p>

  <p class="calibre3">"Hayır," dedi Midge. "Strathmore'u tanıyorsam, bundan haberi vardır. Bahse girerim ki o burada. Sadece bir önsezi." Aslâ sorgulanmayacak olan diğer şeyi de Midge'in önsezileriydi. "Hadi gel," dedi ayağa kalkarken. "Bakalım, haklı mıyım?"</p>

  <p class="calibre3">Brinkerhoff ofisine kadar Midge'i izledi, orada Midge yerine oturdu ve Büyük Birader'in tuş takımını tıpkı bir kilise orgu virtüözü gibi kullanmaya başladı.</p>

  <p class="calibre3">Brinkerhoff duvarda sıralanmış olan bir dizi kapalı devre video monitörüne dikti gözünü, ekranların hepsinde NSA arması görüntüleniyordu. "Kripto'yu da mı gözetliyorsun?" diye sordu gergin bir şekilde.</p>

  <p class="calibre3">"Hayır," diye yanıtladı Midge. "Keşke gözetleyebilseydim ama Kripto bir kapalı kutu. Orada hiç video kamerası yok, ses yok, hiçbir şey yok. Strathmore'un emirleri. Tüm elimde olan yaklaşım istatistikleri ve temel TRANSLTR verileri. Elimizde <span class="calibre5">bu kadarı</span> bile olduğu için şanslıyız. Strathmore tam bir mahremiyet istemişti ama Fontaine temel veriler konusunda ısrar etti."</p>

  <p class="calibre3">Brinkerhoff şaşırmış gibiydi. "Kripto'da video yok mu yani?"</p>

  <p class="calibre3">"Niye?" diye sordu Midge, gözlerini monitörden ayırmadan. "Sen ve Carmen biraz daha kuytu yerler mi arıyorsunuz yoksa?"</p>

  <p class="calibre3">Brinkerhoff duyulmayan bir şeyler homurdandı.</p>

  <p class="calibre3">Midge birkaç tuşa daha bastı. "Strathmore'un asansör hareket kayıtlarını çıkarıyorum." Bir süre monitöründekileri inceledi, sonra da parmaklarıyla masaya vurdu hafifçe. "O burada," dedi hiç de heyecana kapılmadan. "Şu anda Kripto'da. Şuna bak. Sen uzun çalışma saatlerinden bahset bir de; dün sabah erkenden buraya gelmiş, o zamandan beri de asansörü hareket etmemiş. Ana kapıda manyetik kartını kullandığını da görmüyorum. Demek ki kesinlikle burada."</p>

  <p class="calibre3">Brinkerhoff nefesini bıraktı, biraz rahatlamış gibiydi. "Peki, Strathmore buradaysa her şey yolunda demektir, değil mi?"</p>

  <p class="calibre3">Midge bir an düşündü. "Belki," dedi sonunda.</p>

  <p class="calibre3">"Belki mi?"</p>

  <p class="calibre3">"Onu arayıp tekrar kontrol etmeliyiz."</p>

  <p class="calibre3">Brinkerhoff karşı çıkacak oldu. "Midge, adam müdür yardımcısı. Eminim her şey kontrolü altındadır. Gel, iş işten geçtikten sonra—"</p>

  <p class="calibre3">"Ah, hadi Chad; o kadar çocuk olma. Biz sadece işimizi yapıyoruz. İstatistiklerde bir pürüz var, biz de bu pürüzün peşindeyiz. Ayrıca," diye ekledi, "Strathmore'a Büyük&nbsp;Birader'in gözetlemede olduğunu hatırlatmak istiyorum. Dünyayı kurtarmak için o kuş beyinli hüner gösterilerinden birini planlamadan önce iki kez düşünmesini sağlar." Midge telefonu kaldırıp numarayı çevirmeye başladı.</p>

  <p class="calibre3">Brinkerhoff endişeli görünüyordu. "Gerçekten onu rahatsız etmeyi düşünüyor musun?"</p>

  <p class="calibre3">"Ben rahatsız etmeyeceğim ki," dedi Midge ahizeyi Brinkerhoff a verirken. "Sen rahatsız edeceksin."</p>

  <h3 class="calibre6" id="sigil_toc_id_49"><a class="calibre7" id="bookmark2"></a><span class="calibre8">48</span></h3>

  <p class="calibre3">"Ne?" diye bağırdı Midge heyecanla, duyduklarına inanamamıştı. "Strathmore verilerimizin yanlış olduğunu mu iddia ediyor?"</p>

  <p class="calibre3">Brinkerhoff başıyla onaylayıp telefonu kapattı.</p>

  <p class="calibre3">"Strathmore TRANSLTR'nin on sekiz saattir tek bir dosyaya takılıp Kaldığını <span class="calibre5">inkâr</span> mı etti?"</p>

  <p class="calibre3">"Her şeyden gayet memnundu." Telefon konuşmasını sağ salim atlattığı için keyfi yerinde olan Brinkerhoff un yüzü aydınlanmıştı. "TRANSLTR'nin sorunsuz çalıştığına beni temin etti. Biz telefonda konuşurken bile her altı dakikada bir şifre çözdüğünü söyledi. Bir sorun olup olmadığını sorduğum için de bana teşekkür etti."</p>

  <p class="calibre3">"Yalan söylüyor," dedi Midge ters ters. "Bu Kripto istatistiklerine iki yıldır bakıyorum ben. Veriler asla yanlış olmaz."</p>

  <p class="calibre3">"Her şeyin bir ilki vardır," dedi Brinkerhoff düşünmeden.</p>

  <p class="calibre3">Midge onu susturdu kınayan bir bakışla. "Bütün verileri <span class="calibre5">iki kez</span> alırım."</p>

  <p class="calibre3">"Şey... bilgisayarlar hakkında ne derler bilirsin. Bir işin içine ediyorlarsa, en azından bu konuda istikrarlı olurlar."</p>

  <p class="calibre3">Midge dönüp onunla yüz yüze geldi. "Bu komik değil, Chad! Müdür yardımcısı müdürün ofisine apaçık yalan söyledi. Bunun nedenini bilmek istiyorum!"</p>

  <p class="calibre3">Brinkerhoff birden Midge'i geri çağırmamış olmayı geçirdi içinden. Strathmore'un telefon konuşması onu çılgına çevirmişti. Uçan Balık'tan beri Midge ne zaman kuşku uyandıran bir şeyler döndüğü hissine kapılsa, rahatsız edici bir biçimde melekten şeytana dönüşüyordu. Kafasındakini halleden» kadar da onu hiçbir şey durduramazdı.</p>

  <p class="calibre3">"Midge, verilerimizin hatalı olması da <span class="calibre5">mümkün,"</span> dedi Brinkerhoff ısrar ederek. "Yani, bir daha düşünsene, TRANSLTR'ye girip onu on sekiz saat oyalayan bir dosya? Duyulmuş şey değil. Hadi, eve git. Geç oldu."</p>

  <p class="calibre3">Midge kendini beğenmiş bir ifadeyle ona bakıp raporu yavaşça masanın üzerine fırlattı. "Verilerime güveniyorum. İçgüdülerim doğru olduklarını söylüyor."</p>

  <p class="calibre3">Brinkerhoff kaşlarını çattı. Artık müdür bile Midge Milken'in içgüdülerini sorgulamıyordu. Midge'in her zaman haklı olmak gibi esrarengiz bir alışkanlığı vardı.</p>

  <p class="calibre3">"Bir şeyler dönüyor," dedi, "ve ben bunun ne olduğunu bulmaya kararlıyım."</p>

  <h3 class="calibre6" id="sigil_toc_id_50"><a class="calibre7" id="bookmark3"></a><span class="calibre8">49</span></h3>

  <p class="calibre3">Becker el yordamıyla otobüsün zemininden kalkıp boş bir koltuğa bıraktı kendini. "Güzel hareket, b.k çuvalı," dedi diken saçlı çocuk dudak bükerek. Becker sade ışıkta gözlerini kısarak baktı. Otobüse kadar takip ettiği çocuktu bu. Kırmızı, beyaz ve mavi kafalardan oluşan denize baktı somurtarak.</p>

  <p class="calibre3">"Tüm bu saçlar da ne?" diye söylendi Becker eliyle diğerlerini işaret ederek. "Hepsi..." "Kırmızı, beyaz ve mavi mi?" diye sordu çocuk.</p>

  <p class="calibre3">Becker başıyla onayladı, çocuğun üst dudağındaki iltihap kapmış deliğe bakmamaya çalışarak.</p>

  <p class="calibre3">"Judas Taboo," dedi çocuk öylece.</p>

  <p class="calibre3">Becker şaşırmış görünüyordu.</p>

  <p class="calibre3">Punkçı, otobüsün koridoruna tükürdü. Becker'ın cahilliğinden bezmişti anlaşılan. "Judas Taboo. Sid Vicious'dan beri en büyük punkçı. Geçen yıl bugün, burada kendi kafasını patlattı. Onun yıldönümü."</p>

  <p class="calibre3">Becker başıyla belli belirsiz onayladı. Aradaki bağlantıyı kuramadığı anlaşılıyordu.</p>

  <p class="calibre3">"Taboo'nun saçları dünyadan istifa ettiği gün böyleydi." Çocuk bir kez daha tükürdü. "Pislik içindeki prestijine önem veren her hayranının bugün saçları kırmızı, beyaz ve mavi."</p>

  <p class="calibre3">Becker uzun bir süre hiçbir şey söylemedi. Sanki sakinleştirici verilmiş gibi, yavaşça kafasını çevirip önüne döndü. Otobüsteki guruba göz gezdirdi. Hepsi punkçıydı. Çoğu da gözünü dikmiş ona bakıyordu.</p>

  <p class="calibre3"><span class="calibre5">Her hayranının saçları bugün kırmızı, beyaz ve mavi.</span></p>

  <p class="calibre3">Becker uzanıp otobüsten inme isteğini şoföre bildirmek için kullanılan ipi çekti. İnmenin zamanı gelmişti. Tekrar çekti. Hiçbir şey olmadı. Üçüncü kez çekti, daha sertçe. Hiçbir şey.</p>

  <p class="calibre3">"Bize 27 no'lu otobüsü ayırırlar." Çocuk bir daha tükürdü. "Onlara bulaşmayalım diye."</p>

  <p class="calibre3">Becker döndü. "İnemeyecek miyim yani?"</p>

  <p class="calibre3">Çocuk güldü. "Son durağa kadar hayır."</p>

  <p class="calibre3">Beş dakika sonra otobüs, aydınlatılmamış bir İspanyol toprak yolunda hızla gidiyordu. Becker arkasındaki çocuğa döndü. "Bu şey hiç durur mu?"</p>

  <p class="calibre3">Çocuk başıyla onayladı. "Birkaç kilometre daha."</p>

  <p class="calibre3">"Nereye gidiyoruz?"</p>

  <p class="calibre3">Çocuk sırıttı. "Yani, bilmiyor musun?"</p>

  <p class="calibre3">Becker omuz silkti.</p>

  <p class="calibre3">Çocuk histerik bir şekilde gülmeye başladı. "Hadi yaa. Çok hoşuna gidecek."</p>

  <h3 class="calibre6" id="sigil_toc_id_51"><a class="calibre7" id="bookmark4"></a><span class="calibre8">50</span></h3>

  <p class="calibre3">Phil Chartrukian, TRANSLTR'nin ana gövdesinin yalnızca birkaç metre uzağında, Kripto'nun zemininde beyaz harflerle yazılmış olan bir yazının başında durdu.</p>

  <p class="calibre3"><span class="calibre4">KRİPTO ALT KATLARI YETKİLİ PERSONEL DIŞINDA GİRMEK YASAKTIR</span></p>

  <p class="calibre3">Kesinlikle yetkili personel <span class="calibre5">olmadığını</span> biliyordu. Çabucak Strathmore'un ofisine bir göz attı. Perdeler hâlâ çekiliydi. Chartrukian Susan Fletcher'ın tuvalete gittiğini görmüştü, bu yüzden onun da bir sorun olmayacağını biliyordu. Geriye kalan tek sorun Hale'di. Kriptografın kendisini izleyip izlemediğini merak ederek 3. bölüme doğru baktı.</p>

  <p class="calibre3">"Has...tir" diye söylendi.</p>

  <p class="calibre3">Yerde, ayaklarının altında zeminle aynı düzeyde bir kapak şeklindeki kapının çerçevesi zar zor seçiliyordu. Chartrukian'ın avucunda sistem güvenlik laboratuarından biraz önce almış olduğu anahtar duruyordu.</p>

  <p class="calibre3">Dizlerinin üstüne çöktü, anahtarı yerine yerleştirdi ve çevirdi. Kilit dilinden bir 'çıt' sesi geldi. Sonra da dıştaki harici kelebek kapı mandalını çevirerek açıp kapıyı serbest bıraktı. Bir kez daha omuzlarının üzerinden bakıp etrafı kontrol ettikten sonra yere çömeldi ve kapağı çekti. Panel küçüktü, ancak bir metreye bir metre kadar. Ama ağırdı. Sonunda açıldığında sistem güvenlik görevlisi geri geri inmeye başladı.</p>

  <p class="calibre3">Sıcak bir hava dalgası yüzüne çarptı. Beraberinde freon gazının keskin sertliğini de taşıyordu. Açıklıktan, aşağıdaki kırmızı servis ışıklarının aydınlattığı buhar dalgaları çıkıyordu döne döne. Jeneratörlerin uzaktan gelen vızıltısı artık bir gürlemeye dönüşmüştü. Chartrukian ayağa kalkıp açıklığa baktı dikkatle. Bir bilgisayar servis girişinden çok cehenneme açılan bir kapıya benziyordu. Dar bir merdiven, zeminin altındaki bir platforma iniyordu. Onun ötesinde basamaklar vardı ama Chartrukian'ın tüm görebildiği girdap gibi dönen kırmızı dumandı.</p>

  <p class="calibre3">Greg Hale 3. bölümün tek yönlü camının arkasında duruyordu. Alt katlara giden merdivenden dikkatle aşağı inen Phil Chartrukian'ı izliyordu. Hale'in durduğu yerden sistem güvenlik görevlisinin başı gövdesinden ayrılmış ve Kripto katının zemininde kalmış gibi görünüyordu. Derken o kesik baş, dönüp duran dumanın içine battı ağır ağır.</p>

  <p class="calibre3">"Yüreklice bir hareket." diye mırıldandı Hale. Chartrukian'ın nereye gittiğinin farkındaydı. Bilgisayarda bir virüs olduğunu düşünüyorsa, TRANSLTR'nin acil durumda elle kapatılması mantıklı bir hareketti. Ne yazık ki, aşağı yukarı on dakika içinde sistem güvenlik görevlilerinin Kripto'ya doluşmasını sağlamanın da kesin bir yoluydu bu. Acil durumlarda yapılanlar ana takip panolarında alarm işaretlerinin çıkmasına neden olurdu. Kripto'da sistem güvenlik araştırması yapılması Hale'in göze alamayacağı bir şeydi. Hale 3. bölümden çıkıp zemindeki kapak şeklindeki kapıya yöneldi. Chartrukian'ın durdurulması gerekiyordu.</p>
</body>
</html>
