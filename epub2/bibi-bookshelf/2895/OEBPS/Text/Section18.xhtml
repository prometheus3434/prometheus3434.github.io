<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_73"><a class="calibre7" id="bookmark7"></a><span class="calibre8">72</span></h3>

  <p class="calibre3">Susan Fletcher karanlık Kripto katında Strathmore'un ofisinin bulunduğu iskeleye doğru tökezleye tökezleye ilerledi. Komutanın ofisi Hale'den yeterince uzaktı, Susan kilitli kompleksin içine girebilirdi.</p>

  <p class="calibre3">Susan iskelenin tepesine ulaştığında komutanın kapısını aralık halde buldu, elektronik kilit elektrik kesintisi yüzünden açık kalmıştı. Susan aralıktan içeri doğru uzandı.</p>

  <p class="calibre3">"Komutanım?" İçerideki tek ışık Strathmore'un bilgisayar monitörlerinin parıltısıydı. "Komutanım!" diye seslendi bir kez daha. <span class="calibre5">"Komutanım!</span></p>

  <p class="calibre3">Susan birden komutanın sistem güvenlik laboratuvarında olduğunu hatırladı. Onun boş ofisinde dolanmaya başladı. Hale ile yaptığı büyük mücadelenin verdiği panik hâlâ kanında dolaşıyordu. Kripto'dan çıkmak zorundaydı. Dijital Kale olsun ya da olmasın, harekete geçmenin zamanıydı -TRANSLTR'yi durdurmanın ve kaçmanın zamanı. Strathmore'un parıldayan monitörlerine baktı, sonra hızla onun masasına ilerledi. Komutanın klavyesini buldu el yordamıyla.. <span class="calibre5">TRANSLTR'yi durdur.</span> Susan yetkili bir terminalde olduğuna göre görev basitti. Uygun komut penceresini açtı ve yazdı:</p>

  <p class="calibre3"><span class="calibre4">PROGRAMI DURDUR</span></p>

  <p class="calibre3">ENTER tuşunun üzerinde parmağı bir an havada kaldı. "Susan!" diye gürledi bir ses kapı aralığından. Susan ürkmüş bir halde döndü, sesin sahibinin Hale olduğundan korkarak. Ama Hale değildi,</p>

  <p class="calibre3">Strathmore'du. Ayakta duruyor, göğsü inip kalkarken elektronik parıltıda yüzü solgun ve ürkütücü görünüyordu. "Ne haltlar dönüyor burada!"</p>

  <p class="calibre3">"Ko... mutanım!" dedi Susan soluk soluğa. "Hale 3. bölümde! Az önce bana saldırdı!"</p>

  <p class="calibre3">"Ne? İmkânsız! Hale aşağıda kilitli—"</p>

  <p class="calibre3">"Hayır, değil! O serbest! Güvenliği buraya çağırmalıyız, şimdi! TRANSLTR'yi durduruyorum!" Susan elini klavyeye uzattı.</p>

  <p class="calibre3">"ONA DOKUNMA!" Strathmore terminale doğru hamle yapıp Susan'ın ellerini oradan çekti.</p>

  <p class="calibre3">Susan geri çekildi, şaşkına dönmüştü. Komutana baktı dikkatle ve o gün ikinci kez onu tanıyamadı. Susan aniden kendini yapayalnız hissetti.</p>

  <p class="calibre3">Strathmore, Susan'ın bluzundaki kanı gördü ve o anda az önceki patlamasından dolayı pişmanlık duydu. "Tanrım! Susan, sen iyi misin?"</p>

  <p class="calibre3">Susan karşılık vermedi.</p>

  <p class="calibre3">Strathmore ona gereksiz yere çatmış olmamayı istedi. Sinirleri yıpranmıştı. Çok şeyle meşguldü. Aklında çok şey vardı -Susan Fletcher'ın bilmediği şeyler- ona söylemediği ve hiçbir zaman söylemek zorunda kalmamak için dua ettiği şeyler.</p>

  <p class="calibre3">"Üzgünüm," dedi alçak sesle. "Ne olduğunu anlat bana."</p>

  <p class="calibre3">Susan başını çevirdi. "Önemi yok. Bu benim kanım değil. Sadece beni buradan çıkart."</p>

  <p class="calibre3">"Canın acıyor mu?" Strathmore bir elini onun omzuna koydu. Susan geri çekildi. Strathmore elini çekti ve bakışlarını kaçırdı. Sonra Susan'ın yüzüne tekrar baktı, Susan Strathmore'un omuzlarının üzerinden duvardaki bir şeye bakıyor gibiydi.</p>

  <p class="calibre3">Orada, karanlığın içinde, küçük bir tuş takımı bütün gücüyle parıldı-yordu. Strathmore, Susan'ın bakışlarım takip etti. Kaşları çatıldı. Susan'ın parıldayan kontrol panelini fark etmediğini umdu. O ışıklı tuş takımı Strathmore'un özel asansörünü kontrol ediyordu. Strathmore ve önemli konuklan, personelin geri kalanının haberi olmadan Kripto'ya gelip gitmek için bu asansörü kullanırlardı. Özel asansör Kripto kubbesinin on beş metre kadar altına iniyor, sonra da takviyeli betondan bir yer altı tüneli boyunca yana, ana NSA kompleksinin alt katlarına doğru ilerliyordu. Kripto'yu NSA'ya bağlayan asansör, elektriği ana tesisten alıyordu. Kripto'daki güç kesintisine rağmen hâlâ çalışır durumdaydı.</p>

  <p class="calibre3">Strathmore asansörün çalışır durumda olduğunu başından beri biliyordu ama Susan alt kattaki ana çıkış kapısını yumruklarken bile bundan söz etmemişti. Susan'ın gitmesini göze alamazdı, henüz değil. Kalmasını sağlamak için ona ne kadarını anlatmak zorunda kalacağını düşünüyordu.</p>

  <p class="calibre3">Susan, Strathmore'un yanından geçip hızla arkadaki duvara doğru gitti. Işıklı düğmelere bastı sert sert.</p>

  <p class="calibre3">"Lütfen," diye mırıldandı yalvararak. Ama kapı açılmadı.</p>

  <p class="calibre3">"Susan," dedi Strathmore yavaşça. "Asansörün parolası var."</p>

  <p class="calibre3">"Parola mı?" diye tekrarladı Susan öfkeyle. Kontrol düğmelerine baktı. Ana tuş takımının altında ikinci bir tuş takımı daha vardı -minicik düğmeleri olan daha küçük bir tuş takımı. Her düğmenin üzerinde alfabenin bir harfi görünüyordu. Susan Strathmore'a döndü. "Parola ne?" diye sordu.</p>

  <p class="calibre3">Strathmore bir an düşündü, sonra derin bir nefes alıp bıraktı. "Susan, otur lütfen."</p>

  <p class="calibre3">Susan ona baktı, kulaklarına inanamıyormuş gibiydi.</p>

  <p class="calibre3">"Otur lütfen," diye tekrarladı komutan, sesi sertti.</p>

  <p class="calibre3">"Bırakın gideyim!" Susan komutanın açık kalmış ofis kapısına göz attı endişeyle.</p>

  <p class="calibre3">Strathmore panik haldeki Susan Fletcher'a baktı. Sakince ofis kapısına doğru ilerledi. Dıştaki iskeleye çıkıp karanlığa göz gezdirdi dikkatle. Hale hiçbir yerde görünmüyordu. Komutan tekrar içeri girip kapıyı kapattı. Sonra kapalı durmasını sağlamak için bir sandalye dayadı, masasına gitti ve çekmeceden bir şey çıkardı. Susan, monitörlerin soluk parıltısında onun tuttuğu şeyi gördü. Yüzü sarardı. Bu bir silahtı.</p>

  <p class="calibre3">Strathmore odanın ortasına iki sandalye çekti. Sandalyeleri kapalı ofis kapısına bakacak şekilde yerleştirdi. Sonra oturdu. Pırıldayan yarı otomatik Beretta'yı kaldırıp, hafif açık kalmış kapıya nişan aldı ağır ağır. Sonra silahı kucağına koydu.</p>

  <p class="calibre3">Çok ciddi bir sesle konuştu. "Susan, burada güvendeyiz. Konuşmamız gerek. Greg Hale bu kapıdan gelecek olursa..." Tabancasını salladı.</p>

  <p class="calibre3">Susan'ın sesi çıkmadı.</p>

  <p class="calibre3">Strathmore, ofisinin loş aydınlığında ona baktı. Eliyle hafifçe yanındaki sandalyeye vurdu. "Susan. otur. Sana söyleyeceğim şeyler var." Susan kımıldamadı. "Söyleyeceklerim bittiğinde." dedi, "sana asansörün parolasını vereceğim. Gidip gitmemekte özgürsün."</p>

  <p class="calibre3">Uzun bir sessizlik oldu. Susan, sersem bir halde ilerleyip Strathmore'un yanına oturdu.</p>

  <p class="calibre3">"Susan," diye başladı Strathmore, "sana karşı tamamen dürüst olmadım."</p>

  <h3 class="calibre6" id="sigil_toc_id_74"><a class="calibre7" id="bookmark8"></a><span class="calibre8">73</span></h3>

  <p class="calibre3">David Becker sanki yüzü terebentine daldırılıp tutuşturulmuş gibi hissetti. Yere yuvarlandı ve sulanmış gözlerini kısarak baktı, kız döner kapılara giden yolu yarılamıştı. Kısa, korkak adımlarla, arkasından kumaş çantasını karoların üzerinde sürükleyerek koşuyordu. Becker gayret edip ayağa kalkmaya çalıştı ama başaramadı. Kızgın bir ateş gözlerini dağlamış, kör etmişti. <span class="calibre5">Gidemez!</span></p>

  <p class="calibre3">Seslenmeyi denedi ama ciğerlerinde hava kalmamıştı, sadece korkunç bir acı duyuyordu. "Hayır!" diye öksürdü. Sözcük dudaklarından zar zor dökülebilmişti.</p>

  <p class="calibre3">Becker kızın kapıdan çıktığı an sonsuza dek kaybolacağının farkındaydı. Bir daha seslenmeye çalıştı ama boğazı yanıyordu.</p>

  <p class="calibre3">Kız neredeyse döner kapıya ulaşmıştı. Becker nefes almaya çalışırken sendeleyerek ayağa kalktı. Kızın arkasından tökezleyerek ilerledi. Kız döner kapının ilk bölmesine girdi peşi sıra kumaş çantasını sürükleyerek. Yirmi metre kadar arkasında Becker sendeleyerek kapıya doğru ilerliyordu kör gözlerle.</p>

  <p class="calibre3">"Bekle!" Soluğu kesildi. <span class="calibre5">"Bekle!"</span></p>

  <p class="calibre3">Kız iç tarafından kapıyı itti telaşla. Kapı dönmeye başladı ama sonra sıkıştı. Sarışın, korkuyla geri döndü ve kumaş çantasının açıklığa takıldığını gördü. Diz çöküp çantayı kurtarmak için sert hareketlerle çekmeye başladı.</p>

  <p class="calibre3">Becker sulu gözleriyle gördüğü kapı aralığından çıkıntı yapan kumaşa sabitledi gözlerini. Üzerine atlarken tüm görebildiği, çantanın, aralıktan taşan kırmızı naylon köşesi oldu. Ellerini uzatarak ona doğru uçtu.</p>

  <p class="calibre3">David Becker yere düştüğünde, elleri ancak birkaç santimetre kadar <span class="calibre4">uzakta</span> kaldı. Kumaş, aralıktan geçti ve gözden kayboldu. Kapı sallanarak hareket ederken Becker'ın parmaklan havayı yakaladı. Kız ve kumaş çanta dışarıya caddeye düştü.</p>

  <p class="calibre3">"Megan!" diye bağırdı Becker yere düşerken. Göz yuvalarının içinden akkor iğneler geçti. Görüş alanında hiçbir şey yoktu, yeni bir mide bulantısı dalgası kapladı içini. Karanlıkta kendi sesi yankılandı. <span class="calibre5">Megan!</span></p>

  <p class="calibre3">David Becker tepedeki floresan lambaların vızıltısının farkına varmadan önce orada ne kadar yattığından emin değildi. Vızıltı dışında her şey sessizdi. Sessizliğin içinden bir ses geldi. Biri sesleniyordu. Başını yerden kaldırmaya çalıştı. Dünya eğri büğrü ve ıslak görünüyordu. <span class="calibre5">Yine o ses.</span> Gözlerini kısarak salona baktı ve on beş yirmi metre kadar uzakta insanımsı bir şekil gördü.</p>

  <p class="calibre3">"Bayım?"</p>

  <p class="calibre3">Becker sesi tanıdı. Kızın sesiydi. Salonun daha uzakta bulunan diğer girişinde duruyordu. Daha önce olmadığı kadar korkmuş görünüyordu bu kez.</p>

  <p class="calibre3">"Bayım?" diye sordu, sesi titriyordu. "Ben size adımı hiç söylemedim. Adımı nereden biliyorsunuz?"</p>

  <h3 class="calibre9" id="sigil_toc_id_75"><a id="bookmark9"></a><span class="calibre4">74</span></h3>

  <p class="calibre3">Müdür Leland Fontaine, kısa kesilmiş askeri saç tıraşı ve sert tavırları olan altmış üç yaşında, oldukça iri yapılı bir adamdı. Simsiyah gözleri kömür gibi olurdu sinirlendiği zamanlar, ki neredeyse her zaman sinirliydi. NSA'nın basamaklarını sıkı çalışma, başarılı planlama ve hak ederek seleflerinden gördüğü saygıyla tırmanmıştı. Ulusal Güvenlik Teşkilâtı'nın ilk Afrikalı Amerikalı müdürüydü ama bu ayrımdan hiç kimse söz etmemişti şimdiye dek. Fontaine'in politikaları kesinlikle renk körüydü, personeli de akıllılık edip aynı politikayı izliyordu.</p>

  <p class="calibre3">Fontaine, kendisine bir kupa Guatemala kahvesi hazırlarken, bu sessiz tören boyunca Midge ve Brinkerhoffu ayakta bekletti. Sonra onlar hâlâ ayaktayken masasına yerleşti ve müdürün ofisindeki okul çocukları gibi onları sorguladı.</p>

  <p class="calibre3">Konuşmayı Midge yaptı, onları Fontaine'in ofisinin kutsallığını ihlal etmelerine götüren olağandışı olaylar dizisini anlattı.</p>

  <p class="calibre3">"Bir virüs mü?" diye sordu müdür soğuk bir ses tonuyla. "İkiniz de bir virüs bulaştığını mı düşünüyorsunuz?"</p>

  <p class="calibre3">Brinkerhoff yüzünü buruşturdu.</p>

  <p class="calibre3">"Evet, efendim," dedi Midge ters bir şekilde.</p>

  <p class="calibre3">"Strathmore Koridor'u devre dışı bıraktığı için?" Fontaine önündeki çıktıya baktı.</p>

  <p class="calibre3">"Evet," dedi Midge. "Bir de yirmi saattir çözülememiş bir dosya var!</p>

  <p class="calibre3">Fontaine kaşlarını çattı. "Yada senin verilerin öyle söylüyor."</p>

  <p class="calibre3">Midge itiraz etmek üzereydi ama dilini tuttu. Bunun yerine öldürücü darbeyi indirdi. "Kripto'da elektrik kesintisi de var."</p>

  <p class="calibre3">Fontaine başını kaldırıp baktı. Anlaşılan şaşırmıştı.</p>

  <p class="calibre3">Midge başını sert bir hareketle sallayarak onayladı. "Bütün elektrik kesik. Jabba'nın düşündüğüne göre belki de—"</p>

  <p class="calibre3">"Jabba'yı mı aradın?"</p>

  <p class="calibre3">"Evet, efendim, ben— "</p>

  <p class="calibre3">"Jabba mı?" Fontaine ayağa kalktı, çok öfkelenmişti. "Ne halt etmeye Strathmore'u aramadınız?"</p>

  <p class="calibre3">"Aradık!" diye kendini savundu Midge. "Strathmore her şeyin yolunda olduğunu söyledi."</p>

  <p class="calibre3">Fontaine ayaktaydı, göğsü inip kalkıyordu. "Öyleyse ondan kuşkulanmak için hiçbir nedenimiz yok." Sesinde konuşmanın bittiğini gösteren bir ton vardı. Kahvesinden bir yudum aldı. "Şimdi izin verirseniz, çalışmam gerek."</p>

  <p class="calibre3">Midge'in ağzı açık kaldı. "Anlayamadım?"</p>

  <p class="calibre3">Brinkerhoff kapıya yönelmişti zaten ama Midge olduğu yere yapışıp kalmıştı.</p>

  <p class="calibre3">"İyi geceler dedim Bayan Milken," diye tekrarladı Fontaine. "Çıkabilirsiniz."</p>

  <p class="calibre3">"Ama... ama efendim," diye kekeledi, "Ben... ben itiraz etmek zorundayım. Bana göre—"</p>

  <p class="calibre3">"Siz mi itiraz ediyorsunuz?" diye sordu müdür. Kahvesini masaya bıraktı. "Ben itiraz ediyorum! Ofisimde olmanıza itiraz ediyorum. Bu teşkilatın müdür yardımcısı nın yalan söylediğine dair imalarınıza itiraz ediyo—"</p>

  <p class="calibre3">"Bir virüs var, efendim! İçgüdülerim bana—"</p>

  <p class="calibre3">"Demek öyle. İçgüdüleriniz yanılıyor Bayan Milken! Bir kez bile olsa, yanılıyor!"</p>

  <p class="calibre3">Midge pes etmedi. "Ama, efendim! Komutan Strathmore Koridor'u devre dışı bıraktı!"</p>

  <p class="calibre3">Fontaine uzun adımlarla ona doğru ilerledi, öfkesini zar zor kontrol edebiliyordu. "Bu onun yetkisi dahilinde! Ben size analistleri ve servis çalışanlarını denetlemeniz için para ödüyorum, müdür yardımcısını gözetlemeniz için değil! O olmasaydı hâlâ kağıt kalemle şifreleri çözüyor olurduk! Şimdi beni yalnız bırakın!" Kapı aralığında beti benzi atmış bir halde titreyerek duran Brinkerhoffa döndü. "İkiniz de."</p>

  <p class="calibre3">"Bütün saygımla, efendim," dedi Midge. "Kripto'ya bir sistem güvenlik ekibi göndermeyi öneririm, sadece emin olmak—"</p>

  <p class="calibre3">"Böyle bir şey yapmayacağız!"</p>

  <p class="calibre3">Bir anlık gergin bir bekleyişten sonra Midge başıyla onayladı. "Pekâlâ. İyi geceler." Dönüp çıktı. Midge yanından geçerken Brinkerhoff onun gözlerinde bu reste burada teslim olmaya hiç niyeti olmadığını görebildi -hayır, sezgileri tatmin olana kadar işin ucunu bırakmayacaktı.</p>

  <p class="calibre3">Brinkerhoff odanın diğer tarafında, masasının arkasında heybetle ve öfkeyle oturan patronuna baktı. Bu onun tanıdığı müdür değildi. Onun tanıdığı müdür, titiz, kılı kırk yaran biriydi. Personelini daima -ne kadar önemsiz olursa olsun- günlük işleyişteki herhangi bir tutarsızlığı incelemeleri ve aydınlatmaları yönünde teşvik ederdi. Ama işte, burada onlardan oldukça tuhaf bir dizi rastlantıya sırtlarını dönmelerini istiyordu.</p>

  <p class="calibre3">Müdür belli ki bir şeyler gizliyordu ama Brinkerhoff ona yardım etmek için para alıyordu, sorgulamak için değil. Fontaine, aslında içten içe herkes için en iyi olanı istediğini defalarca kanıtlamıştı. Şimdi de ona yardım etmek bir gözünü kapamak demek olacaksa öyle olacaktı. Ama ne yazık ki Midge sorgulamak için para alıyordu ve Brinkerhoff onun tam da bunu yapmak için Kripto'ya gitmesinden korkuyordu.</p>

  <p class="calibre3"><span class="calibre5">Kendimize iş aramaya başlasak iyi olur,</span> diye düşündü Brinkerhoff kapıya dönerken.</p>

  <p class="calibre3">"Chad!" diye bağırdı Fontaine arkasından. Fontaine de giderken Midge'in gözlerindeki bakışı görmüştü. "Onun bu süitten ayrılmasına izin verme."</p>

  <p class="calibre3">Brinkerhoff başını salladı ve aceleyle Midge'in peşinden gitti.</p>

  <p class="calibre3">Fontaine iç geçirip başını ellerinin arasına aldı. Siyah gözlen ağırlaşmıştı. Uzun ve beklenmedik bir eve dönüş yolculuğu olmuştu. Bir önceki ay Leland Fontaine'in büyük beklentiler içinde olduğu bir aydı. Tam gözünün önünde, NSA'da bir şeyler oluyordu, tarihi değiştirecek bir şeyler ve ironik biçimde Müdür Fontaine bunları tamamıyla tesadüfen öğrenmişti.</p>

  <p class="calibre3">Üç ay önce, Fontaine Komutan Strathmore'un eşinin onu terk etmek üzere olduğu haberini almıştı. Strathmore'un akıl almaz saatler boyu Çalıştığını ve baskı altında dağılacakmış gibi göründüğünü söyleyen haberler de almıştı. Birçok konuda Strathmore ile aralarındaki fikir ayrılığına rağmen Fontaine müdür yardımcısına her zaman büyük saygı göstermişti. Strathmore çok seki bir adamdı, belki de NSA'nın sahip olduklarının en zekisi. Ama bununla birlikte, Strathmore Uçan Balık fiyaskosundan beri inanılmaz bir stres altındaydı. Bu Fontaine'i rahatsız ediyordu. Komutan NSA'nın pek çok anahtarını elinde tutuyordu ve Fontaine'in koruması gereken bir teşkilatı vardı.</p>

  <p class="calibre3">Fontaine'in, sallanan Strathmore'u gözetleyecek ve onun yüzde yüz güvenilir olduğundan emin olacak birine ihtiyacı vardı ama bu o kadar basit değildi. Strathmore gururlu ve güçlü bir adamdı. Fontaine'in, Strathmore'un özgüvenine ya da otoritesine zarar vermeden onu kontrol etmenin bir yolunu bulması gerekiyordu.</p>

  <p class="calibre3">Fontaine, Strathmore'a duyduğu saygıdan, bu işi kendisi yapmaya karar vermişti. Fontaine'in, Komutan Strathmore'un Kripto hesabına -e-postasına, ofisler arası haberleşmesine, beyin fırtınası toplantılarına, her şeyine- iliştirilmiş kimsenin bilmediği bir bağlantısı vardı. Strathmore dağılacak gibi olursa, müdür onun çalışmalarındaki uyarı işaretlerini görecekti. Ama bir çökmenin işaretleri yerine, Fontaine o ana kadar karşılaştığı en inanılmaz istihbarat planlarından birinin ön hazırlıklarıyla karşılaşmıştı. Strathmore'un deli gibi çalışması şaşılacak bir şey değildi. Bu planı başarırsa, Uçan Balık fiyaskosunu yüz kat telafi etmiş olacaktı.</p>

  <p class="calibre3">Fontaine, Strathmore'un iyi olduğu ve yüzde yüz on kapasiteyle çalıştığı sonucuna vardı -her zamanki gibi sinsi, zeki ve vatansever. Müdürün yapabileceği en iyi şey işe karışmamak ve komutanın büyüsünü yapmasını izlemek olacaktı. Strathmore bir plan tasarlamıştı... Fontaine'in, yarıda kesmeye hiç niyetinin olmadığı bir plan.</p>

  <h3 class="calibre3" id="sigil_toc_id_76" style="text-align: center;"><a id="bookmark10"></a><span class="calibre4">75</span></h3>

  <p class="calibre3">Strathmore kucağındaki Beretta'yı okşadı. Kanı öfke içinde kaynıyor olsa bile mantıklı bir şekilde düş ünebiliyordu. Greg Hale'in, Susan Flatcher'a dokunmaya cüret ettiği gerçeği onu deli etmişti ama bunun kendi hatasından kaynaklanmış olması onu daha da deli ediyordu, Susan'ın 3. bölüme gitmesi onun fikriydi. Strathmore işine duygularını karıştırmamayı biliyordu. Duygulan Dijital Kale sorununu hiçbir şekilde etkilemeyecekti. O Ulusal Güvenlik Teşkilatı'nın müdür yardımcısıydı ve bugün işi daha önce hiç olmadığı kadar kritikti.</p>

  <p class="calibre3">Strathmore nefes alış verişini düzenledi. "Susan." Sesi etkileyici ve pürüzsüzdü. "Hale'in e-postalarını sildin mi?"</p>

  <p class="calibre3">"Hayır," dedi Susan, kafası karışmıştı.</p>

  <p class="calibre3">"Geçiş anahtarını buldun mu?"</p>

  <p class="calibre3">Susan başını iki yana salladı.</p>

  <p class="calibre3">Strathmore dudağını dişleyerek kaşlarını çattı. Düşünceleri oradan oraya koşuyordu. Bir ikilem içindeydi. Asansörünün parolasını girip Susan'ın gitmesini sağlayabilirdi kolayca ama ona burada ihtiyacı vardı. Haledeki geçiş anahtarını bulması için onun yardımı gerekiyordu. Strathmore henüz ona söylememişti ama o geçiş anahtarını bulmak akademik olmaktan çok daha fazla bir önem arz ediyordu -mutlak bir gereklilikti. Strathmore. Susan'ın bağımsız arama algoritmasını kendisinin başlatıp anahtarı bulabileceğini düşünmüştü ama daha önce takipçiyi çalıştırırken sorunlarla karşılaşmıştı. İşi yeniden tehlikeye atacak değildi.</p>

  <p class="calibre3">"'Susan," diyerek içini çekti. Hareketlerinde bir kararlılık vardı, "senden Hale'in geçiş anahtarını bulmama yardım etmeni isteyeceğim."</p>

  <p class="calibre3">"Ne!"-Susan ayağa kalktı, gözleri fal taşı gibi açılmıştı.</p>

  <p class="calibre3">Strathmore, içinden gelen onunla birlikte ayağa kalkma isteğini bastırmaya çalıştı. Müzakere teknikleri hakkında çok şey biliyordu -konum olarak bakıldığında güç her zaman oturandan yana olurdu. Susan'ın da aynı şeyi yapacağını umdu ama Susan yapmadı.</p>

  <p class="calibre3">"Susan, otur."</p>

  <p class="calibre3">Susan onu duymazlıktan geldi.</p>

  <p class="calibre3">"Otur." Bu kez bir emirdi.</p>

  <p class="calibre3">Susan ayakta kaldı. "Komutanım, hâlâ Tankado'nun algoritmasını öğrenmek için büyük bir istek duyuyorsanız bunu tek başına yapabilirsiniz. Ben gitmek istiyorum."</p>

  <p class="calibre3">Strathmore başını eğip derin bir nefes aldı. Susan'ın bir açıklamaya ihtiyacı olacağı açıktı. <span class="calibre5">Bunu hak ediyor,</span> diye düşündü. Strathmore kararını verdi, Susan Fletcher her şeyi duyacaktı. Yaptığının bir hata olmadığını umdu.</p>

  <p class="calibre3">"Susan," diye başladı, "işin bu noktaya gelmemesi gerekiyordu." Elini saçlarının arasından geçirdi. "Sana söylemediğim şeyler var. Bazen benim konumumdaki biri..." Komutan acı verici bir günahı itiraf ediyormuş gibi titredi. "Bazen benim konumumdaki biri sevdiği insanlara yalan söylemeye mecbur olur. Bu da o günlerden biri." Susan'a baktı üzgünce. "Sana söyleyeceğim şeyi ben asla söylemek zorunda kalacağımı düşünmemiştim. .. sana... ya da bir başkasına."</p>

  <p class="calibre3">Susan sırtında bir ürperti hissetti. Komutan onun yüzüne baktı ölümcül bir ciddiyetle. Planlarında bu sırrın Susan'a açılmasının yer almadığı açıktı. Susan oturdu.</p>

  <p class="calibre3">Strathmore tavana gözlerini dikmiş bakarak düşüncelerini toplarken uzun bir sessizlik oldu. "Susan," dedi sonunda, sesi zayıf, güçsüzdü. "Benim bir ailem yok." Bakışlarını ona çevirdi. "Hakkında konuşabileceğim bir evliliğim yok. Benim hayatım bu ülkeye duyduğum aşk oldu; burada, NSA'daki işim oldu."</p>

  <p class="calibre3">Susan sessiz sedasız dinliyordu.</p>

  <p class="calibre3">"Senin de tahmin edebileceğin gibi," diye devam etti, "Kısa bir süre sonra emekli olmayı planlıyordum. Ama gururla emekli olmak istedim. Gerçekten bir farklılık yarattığımı bilerek."</p>

  <p class="calibre3">"Ama siz bir farklılık yarattınız," dedi Susan. "Siz TRANSLTR'yi yaptınız."</p>

  <p class="calibre3">Strathmore onu işitmemiş gibiydi. "Geçen birkaç yıl boyunca, burada NSA'daki işimiz giderek zorlaştı. Karşımıza dikilebileceğini asla hayal bile etmediğim düşmanlarla karşılaştık. Kendi vatandaşlarımızdan söz ediyorum. Avukatlar, vatandaşlık haklan fanatikleri, EFF -hepsinin bir rolü oldu bunda ama bundan daha önemlisi var. O da halk. Halk inancını kaybetti. Paranoyaklaştı. Birdenbire bizi düşman gibi görmeye başladı. Senin ve benim gibi insanlar, ulusun menfaatlerini gerçekten kalpten sahiplenen insanlar, biz kendimizi ülkemize hizmet etme hakkı için mücadele ederken bulduk. Artık barışın koruyucuları değiliz. Biz kulak misafirleri, röntgenciler, insanların haklarına tecavüz edenleriz." Strathmore derin bir iç çekti. "Ne yazık ki, dünyada saf insanlar var -biz müdahale etmeseydik karşılaşacakları dehşeti hayal bile edemeyen insanlar. Ben,&nbsp;onları bu bilgisizliklerinden kurtarmanın gerçekten bize düştüğüne inanıyorum."</p>

  <p class="calibre3">Susan Strathmore'un konuşmasının varacağı yeri bekliyordu.</p>

  <p class="calibre3">Komutan yorgun bir ifadeyle yere dikti gözlerini, sonra başını kaldırıp baktı. "Susan, beni sonuna kadar dinle," dedi ona müşfik bir şekilde gülümseyerek. "Beni durdurmak isteyeceksin ama dinle beni sonuna kadar. Aşağı yukarı iki aydır Tankado'nun e-postalarını çözüp okuyorum. Tahmin edebileceğin gibi, North Dakota'ya Dijital Kale adlı çözülemez bir algoritmadan söz ettiği mesajlarını ilk okuduğumda şaşkınlıktan donup kaldım. Böyle bir şeyin mümkün olduğuna inanamıyordum. Ama yakaladığım her mesajda Tankado giderek daha ikna edici görünmeye başladı. Bir dönen anahtar şifresi yazmak için mutasyon dizgelerini kullandığını öğrendiğimde, bizden. ışık yıllarıyla ölçülecek kadar ileride olduğunu anladım. Bu, şimdiye kadar buradaki hiç kimsenin denemediği bir yaklaşımdı."</p>

  <p class="calibre3">"Niye deneyecektik ki?" diye sordu Susan. "Neredeyse hiç anlamı yok."</p>

  <p class="calibre3">Strathmore ayağa kalkıp bir aşağı bir yukarı yürümeye başladı, bir gözünü kapıdan ayırmadan. "Birkaç hafta önce Dijital Kale açık artırmasından haberim olduğunda Tankado'nun ciddi olduğu gerçeğini sonunda kabul ettim. Algoritmasını bir Japon yazılım şirketine satarsa, bunun bizim batışımız anlamına geleceğinin farkındaydım, bu yüzden onu durdurmanın bir yolunu bulmaya çalıştım. Onu öldürtmeyi düşündüm ama algoritmanın herkese açık olması ve onun TRANSLTR hakkındaki son zamanlarda ileri sürdüğü iddialar bizi bir numaralı şüpheli haline getirecekti. İşte o anda kafama dank etti." Susan'a döndü. "Dijital Kale'nin durdurulmaması gerektiğini anladım."</p>

  <p class="calibre3">Susan ona bakıyordu dikkatle, görünüşe bakılırsa kafası karışmıştı.</p>

  <p class="calibre3">Strathmore devam etti. "Bir anda Dijital Kale'yi hayatımızın fırsatı olarak görmeye başladım. Birkaç değişiklikle Dijital Kale bize karşı çalışmaktansa bizim için çalışabilir, diye düşündüm."</p>

  <p class="calibre3">Susan bu kadar saçma bir şey duymamıştı hiç. Dijital Kale çözülemez bir algoritmaydı, onları yok ederdi.</p>

  <p class="calibre3">"Eğer," diye sürdürdü konuşmasını Strathmore, "eğer algoritmada küçük bir değişiklik yapabilirsem... piyasaya sürülmeden önce..." Gözlerinde kurnazca bir pırıltıyla baktı Susan'a.</p>

  <p class="calibre3">Sadece bir an sürdü.</p>

  <p class="calibre3">Strathmore Susan'ın gözlerindeki hayret dolu onay ifadesini gördü. Planını anlattı heyecanla. "Geçiş anahtarını ele geçirebilirsem, elimizdeki Dijital Kale kopyasını çözebilecek ve içinde bir değişiklik yapabilecektim."</p>

  <p class="calibre3">"Bir arka kapı," dedi Susan, Komutanın kendisine yalan söylemiş olduğunu unutarak. "Tıpkı Uçan Balık gibi."</p>

  <p class="calibre3">Strathmore başını sallayarak onayladı. "O durumda Tankado'nun internet'te serbestçe dağıtılan dosyasının yerine bizim değiştirilmiş versiyonumuzu koyabilirdik. Dijital Kale bir Japon algoritması olduğu için de hiç kimse bu işte NSA'nın bir parmağı olduğundan şüphelenmeyecekti. Tüm yapmamız gereken o değişikliği yapmaktı."</p>

  <p class="calibre3">Susan bunun usta işi bir plan olduğunu fark etti. Saf bir... Strathmore planıydı. NSA'nın çözebileceği bir algoritmanın piyasaya çıkarılmasını kolaylaştırmayı planlamıştı!</p>

  <p class="calibre3">"Tamamıyla çalışan," dedi Strathmore, "Dijital Kale bir gece içinde şifreleme standardı haline gelecek."</p>

  <p class="calibre3">"Bir gece içinde?" dedi Susan. "Bunu nasıl bilebilirsiniz? Dijital Kale ücretsiz olarak her yerden edinilebilir olsa bile bilgisayar kullanıcılarının büyük bir çoğunluğu sırf rahatlıktan kendi eski algoritmalarını kullanmaya devam edecektir. Niçin Dijital Kale'ye geçsinler ki?"</p>

  <p class="calibre3">Strathmore gülümsedi. "Basit. Bir güvenlik sızıntısı olur. Bütün dünya TRANSLTR'yi öğrenir."</p>

  <p class="calibre3">Susan'ın ağzı açık kaldı.</p>

  <p class="calibre3">"Çok basit, Susan, bu gerçeğin sokağa yayılmasına izin veririz. 'NSA'nın elinde her algoritmayı çözebilen bir bilgisayar var' deriz, Dijital Kale dışında her algoritmayı."</p>

  <p class="calibre3">Susan hayrete düşmüştü. "Dolayısıyla, herkes Dijital Kale'ye balıklama atlar... bizim onu çözebildiğimizi bilmeksizin!"</p>

  <p class="calibre3">Strathmore başıyla onayladı. "Aynen." Uzun bir sessizlik oldu. "Sana yalan söylediğim için üzgünüm. Dijital Kale'yi yeniden yazmayı denemek çok büyük bir oyun, seni buna bulaştırmak istemedim."</p>

  <p class="calibre3">"Ben... anlıyorum," diye karşılık verdi alçak sesle, planın parlaklığı başını döndürüyordu hala. "Hiç de kötü bir yalancı değilsiniz."</p>

  <p class="calibre3">Strathmore kendi kendine güldü. "Yılların deneyimi. Yalan söylemek seni bu ağın dışında tutmanın tek yoluydu."</p>

  <p class="calibre3">Susan başını sallayarak onayladı. "Peki bu ne kadar büyük bir ağ?"</p>

  <p class="calibre3">"Ağın tamamı bu kadar."</p>

  <p class="calibre3">Susan son bir saat içinde ilk kez gülümsedi. "Ben de bunu söylemenizden korkuyordum."</p>

  <p class="calibre3">Strathmore omuz silkti. "Dijital Kale yerine yerleşince müdüre konuyu anlatacağım."</p>

  <p class="calibre3">Susan çok etkilenmişti. Strathmore'un planı daha önce asla hayal edilememiş büyüklükte bir küresel haber alma darbesiydi. Üstelik buna yalnız başına kalkışmıştı. Başarmaya gücü yetecek gibi de görünüyordu. Geçiş anahtarı alt kattaydı. Tankado ölmüştü. Tankado'nun ortağının yeri saptanmıştı.</p>

  <p class="calibre3">Susan durakladı.</p>

  <p class="calibre3"><span class="calibre5">Tankado öldü.</span> Çok uygun görünüyordu. Strathmore'un kendisine söylediği bütün yalanlar geçti bir an aklından ve aniden bir ürperti hissetti. Komutana baktı endişeyle. "Ensei Tankado'yu siz mi öldürttünüz?"</p>

  <p class="calibre3">Strathmore şaşırmış görünüyordu. Başını iki yana salladı. "Elbette hayır. Tankado'nun öldürülmesine hiç gerek yoktu. Aslında, hayatta olmasını tercih ederdim. Onun ölümü Dijital Kale'ye kuşku düşürebilirdi. Bu algoritma değişikliğini mümkün olduğunca sorunsuz ve fark edilmeden yapmak istedim. Asıl plan, değişikliği yapıp Tankado'nun kendi anahtarını satmasına izin vermekti."</p>

  <p class="calibre3">Susan bunun anlamlı olduğunu kabul etmek zorundaydı. Tankado'nun internet'teki algoritmanın orijinal olmadığından kuşkulanması için hiçbir neden olmayacaktı. Hiç kimse ona ulaşamazdı -kendisi ve North Dakota dışında hiç kimse. Piyasaya dağıtıldıktan sonra geri dönüp programı incelemediği sürece, Tankado'nun arka kapıdan asla haberi olmayacaktı. Büyük olasılıkla programı bir daha asla yeniden görmek istemeyecek kadar uzun bir süre Dijital Kale üzerinde köle gibi çalışmış olmalıydı.</p>

  <p class="calibre3">Susan her şeyi yerine oturtmaya başladı. Birdenbire Komutan'ın Kripto'da niçin gizliliğe gerek duyduğunun farkına vardı. Eldeki iş zaman&nbsp;tüketen ve nazik bir işti karmaşık bir algoritmaya gizlenmiş bir arka kapı yazmak ve internette fark edilmeyecek bir program değişimi yapmak. Gizlilik muazzam bir önem taşıyordu. Dijital Kale'nin lekelendiğine ilişkin ufacık bir ima bile komutanın planını mahvedebilirdi.</p>

  <p class="calibre3">TRANSLTR'nin çalışmaya devam etmesine izin verme kararının nedenini de ancak şimdi tam olarak kavrıyordu. <span class="calibre5">Dijital Kale NSA ’nın yeni bebeği olacaksa, Strathmore onun çözülemez olduğundan emin olmak istedi!</span></p>

  <p class="calibre3">"Hâlâ gitmek istiyor musun?"</p>

  <p class="calibre3">Susan başını kaldırıp baktı. Büyük Trevor Strathmore ile orada karanlıkta oturuyor olmak bir şekilde korkularının yok olmasını sağlamıştı. Dijital Kale'yi yeniden yazmak bir tarih yazma şansıydı -bir inanılmazı gerçekleştirme şansı- ve onun Strathmore'a yardımı olabilirdi. Susan gönülsüz de olsa gülmeye çalıştı. "Sıradaki hamlemiz ne?"</p>

  <p class="calibre3">Strathmore'un yüzü sevinçle parladı. Bir elini uzatıp onun omzuna koydu. "Teşekkürler." Gülümsedi, sonra da işe başladı. "Alt kata birlikte ineceğiz." Berretta'sını aldı. "Sen Hale'in terminalini araştıracaksın. Bende seni koruyacağım."</p>

  <p class="calibre3">Alt kata inme düşüncesi Susan'ın tüylerini ürpertti. "Tankado'nun kopyası için David'in aramasını bekleyemez miyiz?"</p>

  <p class="calibre3">Strathmore başını salladı. "Değişikliği ne kadar erken yaparsak, o kadar iyi olur. David'in diğer kopyayı bulacağının da garantisi yok. Yüzül orada şans eseri yanlış ellere geçecek olursa algoritma değişikliğini ondan önce yapmış olmayı tercih ederim. Böylece, anahtarı sonunda kim alırsa alsın internetten bizim algoritma versiyonumuzu indirmiş olacaktır." Strathmore tabancasını elledi ve ayağa kalktı. "Hale'in anahtarını ele geçirmemiz gerek."</p>

  <p class="calibre3">Susan sessizleşti. Komutanın anlatmak istediği şey açıktı. Hale'in geçiş anahtarına ihtiyaçları vardı. Üstelik ona hemen ihtiyaçları vardı.</p>

  <p class="calibre3">Susan da ayağa kalktı, bacakları gergindi. Hale'e daha sıkı vurmuş olmayı istedi içinden. Strathmore'un tabancasına baktı, birden midesinin bulandığını hissetti. "Greg Hale'i gerçekten vuracak mısınız?"</p>

  <p class="calibre3">"Hayır." Strathmore kaşlarını çattı, kapıya doğru uzun adımlarla yürürken. "Ama onun bunu bilmeyeceğini umalım."</p>
</body>
</html>
