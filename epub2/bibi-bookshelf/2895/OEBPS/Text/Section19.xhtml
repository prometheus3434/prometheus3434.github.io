<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3" id="sigil_toc_id_77" style="text-align: center;"><a id="bookmark11"></a><span class="calibre4">76</span></h3>

  <p class="calibre3">Sevilla havaalanı terminalinin dışında taksimetresi çalışan bir taksi duruyordu. Tel çerçeveli gözlüklü yolcu aydınlık terminalin dökme cam&nbsp;pencerelerinden içeri bakıyordu. zamanında yetiştiğinin farkındaydı.</p>

  <p class="calibre3">Sarışın bir kız gördü. David Becker'ın bir sandalyeye oturmasına yardım ediyordu. Görünüşe bakılırsa Becker acı içindeydi. <span class="calibre5">Daha acının ne olduğunu bilmiyor,</span> diye düşündü yolcu. Kız, cebinden küçük bir şey çıkarıp uzattı. Becker onu alıp ışıkta inceledi. Sonra parmağına geçirdi. Birkaç dakika daha konuştular, sonra kız ona sarıldı. El salladı, kumaş çantasını omzuna attı ve salondan geçerek yürümeye başladı.</p>

  <p class="calibre3"><span class="calibre5">Nihayet,</span> diye düşündü taksideki adam. <span class="calibre5">Nihayet.</span></p>

  <h3 class="calibre3" id="sigil_toc_id_78" style="text-align: center;"><a id="bookmark12"></a><span class="calibre4">77</span></h3>

  <p class="calibre3">Strathmore ofisinin önündeki iskeleye çıktı elinde tabancasıyla. Susan hemen arkasındaydı, Hale'in hâlâ 3. bölümde olup olmadığını merak ediyordu.</p>

  <p class="calibre3">Arkalarından, Strathmore'un monitöründen gelen ışık, parmaklıklı platforma vücutlarının garip gölgelerini düşürüyordu. Susan, hemen ö-nündeki komutana sokuldu iyice.</p>

  <p class="calibre3">Kapıdan uzaklaştıkça ışık yavaş yavaş azaldı, onlar da karanlığa daldılar. Kripto katındaki tek ışık tepedeki yıldızlardan ve parçalanmış 3. bölüm penceresinin arkasındaki belli belirsiz pustan geliyordu.</p>

  <p class="calibre3">Strathmore dar basamakların başladığı yeri arayarak yavaş yavaş ilerledi. Beretta'sını sol eline aldıktan sonra sağ eliyle tırabzanı buldu el yordamıyla. Büyük olasılıkla sol eliyle o kadar kötü bir atış yapmayacağını düşündü, destek almak için sağ elini kullanmaya ihtiyacı vardı. Bu basamaklardan düşmek, düşen kişiyi ömür boyu sakat bırakabilirdi ve Strathmore'un emeklilik hayallerinde bir tekerlekli sandalyenin yeri yoktu.</p>

  <p class="calibre3">Susan, Kripto kubbesinin karanlığında hiçbir şey görmeden, bir eli Strathmore'un omzunda aşağı iniyordu. Yarım metre önündeki komutanın vücudunu seçemiyordu bile. Her metal basamağa adım atışında, basamağı dokunarak bulmak için ayağını yavaşça ileri sürüyordu.</p>

  <p class="calibre3">Susan'ın aklına Hale'in geçiş anahtarını almak için 3. bölüme gitme konusunda ilk başta düşünmediği şeyler gelmeye başladı. Komutan, Hale'in onlara dokunacak cesareti olmayacağı konusunda ısrar etmişti ama Susan o kadar emin değildi. Hale umutsuz bir durumdaydı. İki seçeneği vardı: Kripto'dan kaçmak yada hapse girmek.</p>

  <p class="calibre3">İçinden bir ses Susan'a, David'in aramasını beklemeleri ve onun geçiş anahtarını kullanmaları gerektiğini söyleyip duruyordu ama David'in o anahtarı bulacağının garantisi olmadığını da biliyordu. David'i bu kadar uzun süre meşgul eden şeyin ne olduğunu düşündü. Sonra endişelerini bir yana bırakıp ilerlemeye devam etti.</p>

  <p class="calibre3">Strathmore sessizce iniyordu. Geldiklerini Hale'e duyurmanın gereği yoktu. Alt kısma yaklaştıklarında Strathmore ayağıyla son basamağı arayarak yavaşladı. Son basamağı bulduğunda, mokaseninin topuğu sert siyah karoda bir 'tık' sesi çıkardı. Susan omuzlarının gerildiğini hissetti. Tehlikeli bölgeye girmişlerdi. Hale herhangi bir yerde olabilirdi.</p>

  <p class="calibre3">Varış yerleri -3. bölüm- uzakta, o an TRANSLTR'nin arkasına gizlenmiş durumdaydı. Susan Hale'in yerde yatıp köpek gibi acı içinde kıvranarak hâlâ orada duruyor olması için dua etti.</p>

  <p class="calibre3">Strathmore tırabzanı bıraktı ve tabancasını yeniden sağ eline aldı. Hiç konuşmadan karanlığa doğru ilerledi. Susan onun omzuna yapışmıştı sıkı sıkı. Onu kaybederse tekrar bulmasının tek yolu konuşmak olacaktı. O zaman Hale onları duyabilirdi. Merdivenin güvenliğinden uzaklaşırken Susan çocukken gece yarıları oynadığı kovalamaca oyunlarını hatırladı ama şimdi sobe yerini terk etmişti, açık alandaydı. Zayıf durumdaydı.</p>

  <p class="calibre3">Engin siyah denizdeki tek ada olan TRANSLTR oradaydı. Strathmore birkaç adımda bir duruyor, tabancasını dengeleyip doğrultuyor ve kulak kesiliyordu. Duyulan tek ses alttan gelen belli belirsiz vızıltıydı. Susan onu tutup geriye, güvenli yere, sobe yerine çekmek istedi. Çevresindeki karanlığın her yanında yüzler var gibi geliyordu ona.</p>

  <p class="calibre3">TRANSLTR'nin yarı yolunda, Kripto'nun sessizliği bozuldu. Karanlıkta bir yerlerde, anlaşıldığı kadarıyla sağ üst tarafta tiz bir bip'leme sesi geceyi delip geçti. Strathmore olduğu yerde döndü ve Susan onu kaybetti. Korku içindeki Susan el yordamıyla onu bulmak için kolunu ileri uzattı ama komutan gitmişti. Az önce omzunun olduğu yerde şimdi sadece boşluk vardı. Susan o boşluğa doğru sendeleyerek ilerledi.</p>

  <p class="calibre3">Bip'leme sesi devam ediyordu. Yakınlardan geliyordu. Susan karanlıkta geriye döndü. Bir giysi hışırdaması oldu, sonra aniden bip'leme kesildi. Susan dondu kaldı. Bir an sonra, en kötü çocukluk kâbuslarından birinden çıkıp gelmiş gibi bir görüntü belirdi. Tam önünde, havada yoktan var olan bir yüz. Hayalete benziyordu ve yeşil renkteydi. Bir şeytanın yüzüydü; keskin gölgeler, biçimsiz yüz hatlarından yukarıya doğru uzanıyordu. Susan geri sıçradı. Koşmak için döndü ama şeytan koluna dokundu.</p>

  <p class="calibre3">"Kımıldama!" diye emir verdi.</p>

  <p class="calibre3">Bir an için o bir çift ateşli gözde Hale'i gördüğünü sandı ama ses Hale'in sesi değildi. Dokunuş da yumuşaktı. Bu Strathmore'du. Cebinden yeni çıkardığı parıldayan bir nesne alt taraftan onun yüzünü aydınlatıyordu. Susan'ın vücudu bir rahatlama duygusuyla yavaş yavaş gevşedi. Tekrar nefes almaya başladığını hissetti. Strathmore'un elindeki nesne, o yeşilimsi parıltıyı yayan bir tür elektronik LED'di.</p>

  <p class="calibre3">"Kahretsin," diye sövdü Strathmore dişlerinin arasından. "Yeni mesaj aletim." Avucundaki SkyPager'a baktı yüzünü buruşturarak. Aleti titreşime almayı unutmuştu. İşin komik yanı, Strathmore o aleti almak için küçük bir yerel elektronik mağazasına gidip kimliğinin gizli kalması için nakit ödeme yapmıştı. NSA'nın çalışanlarını ne kadar sıkı gözetlediğini Strathmore'dan daha iyi kimse bilemezdi -bu mesaj aletinden gönderilip alınan dijital mesajlar Strathmore'un kesinlikle gizli tutması gereken şeylerdi.</p>

  <p class="calibre3">Susan endişeyle çevresine bakındı. Hale o ana kadar geldiklerini bilmiyorduysa bile artık öğrenmişti.</p>

  <p class="calibre3">Strathmore birkaç düğmeye basıp gelen mesajı okudu. Sessizce homurdandı. İspanya'dan yine kötü haberler gelmişti -David Becker'dan değil, Strathmore'un Sevilla'ya gönderdiği diğer görev biriminden.</p>

  <p class="calibre3">Dört bin sekiz yüz kilometre uzakta, bir mobil gizli izleme minibüsü karanlık Sevilla caddelerinde hızla yol alıyordu. Rota'daki bir askeri üsten "Umbra" gizlilik koduyla NSA tarafından görevlendirilmişti. Minibüsün içindeki iki adam gergindi. Fort Meade'den ilk kez acil emir alıyor değillerdi ama bu emirler genellikle bu kadar yukarıdan gelmezdi.</p>

  <p class="calibre3">Direksiyondaki ajan omzunun üzerinden seslendi. "Adamımızdan bir iz var mı?"</p>

  <p class="calibre3">Ortağının gözleri, minibüsün tepesindeki geniş açılı video kameradan gelen monitördeki görüntülerden hiç ayrılmadı. "Hayır. Sürmeye devam et."</p>

  <h3 class="calibre3" id="sigil_toc_id_79" style="text-align: center;"><a id="bookmark13"></a><span class="calibre4">78</span></h3>

  <p class="calibre3">Jabba, birbirine dolaşmış kablo yığınının altında terliyordu. Dişlerinin arasında tuttuğu kalem şeklindeki el feneriyle sırt üstü yatar durumdaydı hâlâ. Hafta sonları geç saatlere kadar çalışmaya alışıktı; NSA'nın daha sessiz, daha telaşsız olduğu bu saatler onun donanım bakımı yapabildiği tek zamandı. Kızgın havyayı tepesindeki tellerden oluşan labiren<span class="calibre4" style="font-weight: normal;">tin</span> içinde kullanırken, olağanüstü bir dikkatle hareket ediyordu -havyanın ucundaki akkorla yanlış bir teli yakması bir felakete yol açabilirdi.</p>

  <p class="calibre3"><span class="calibre5">Birkaç santim daha,</span> diye düşündü. İş düşündüğünden daha uzun sürüyordu.</p>

  <p class="calibre3">Tam havyanın ucunu son lehim teline dayadığında, cep telefonu tiz bir sesle çalmaya başladı. Jabba irkildi, kolu titredi ve cızırdayan, erimiş büyük bir lehim damlası koluna düştü.</p>

  <p class="calibre3">"Hay lanet!" diyerek havyayı düşürdü, az kalsın ağzındaki feneri yutuyordu. "Lanet! Lanet! Lanet!"</p>

  <p class="calibre3">Telaşla, kolunda soğuyup katılaşmakta olan lehim damlasını ovaladı. Lehim, damladığı yerde etkileyici bir iz bırakarak kolundan yuvarlandı. Yerine lehimlemeye çalıştığı yonga da düşüp kafasına çarptı.</p>

  <p class="calibre3">"Kahretsin!"</p>

  <p class="calibre3">Jabba'nın telefonu yeniden çaldı ama o boş verdi.</p>

  <p class="calibre3">"Midge," diye söylendi fısıldayarak. <span class="calibre5">Kahrol emi! Kripto iyi durum. da!</span> Telefon çalmaya devam etti. Jabba yeni yongayı yerine yerleştirme işine geri döndü. Bir dakika sonra yonga yerindeydi ama telefonu hâlâ çalıyordu. <span class="calibre5">Tanrı aşkına, Midge! Vazgeç!</span></p>

  <p class="calibre3">Telefon on beş saniye daha çaldıktan sonra sustu. Jabba rahatlayarak içini çekti.</p>

  <p class="calibre3">Altmış saniye sonra tepedeki intercom çatırdadı. '"Sistem güvenlik şefi lütfen mesaj için ana santralle temasa geçiniz."</p>

  <p class="calibre3">Jabba kulaklarına inanamayarak gözlerini devirdi. <span class="calibre5">Hiç vazgeçmiyor, değil mi?</span> İntercom çağrısını duymazlıktan geldi.</p>

  <h3 class="calibre3" id="sigil_toc_id_80" style="text-align: center;"><a id="bookmark14"></a><span class="calibre4">79</span></h3>

  <p class="calibre3">Strathmore Skypager'ını cebine geri koydu ve karanlığın içinde dikkatle 3. bölüme doğru baktı.</p>

  <p class="calibre3">Susan'ın eline uzandı. "Gel. hadi."</p>

  <p class="calibre3">Ama parmaklan birbirine hiç değemedi.</p>

  <p class="calibre3">Karanlığın içinden uzun, <span class="calibre4" style="font-weight: normal;">gırtlaktan</span> yükselen bir haykırış geldi. Gümbür gümbür hareket eden bir karaltı belirdi hayal gibi -farları sönük bir şekilde yaklaşan bir kamyon. Bir an&nbsp;sonra bir çarpı şma oldu ve <span class="calibre4" style="font-weight: normal;">Strathmore</span> yerde kaymaya başladı.</p>

  <p class="calibre3">Hale'di. Çağrı cihazı onları ele vermişti.</p>

  <p class="calibre3">Susan. Beretta'nın yere düştüğünü duydu. Bir an için olduğu yerde dikildi nereye kaçacağından ne yapacağından emin değildi. İçgüdüleri ona kaçmasını söylüyordu ama asansörün şifresini almamıştı. Kalbi ise Strathmore'a yardım etmesini <span class="calibre4" style="font-weight: normal;">söylüyordu</span> -ama nasıl? Umutsuzluk içinde dönüp dururken, yerde bir (ölüm kalım mücadelesinin seslerini duymayı bekledi ama hiçbir şey yoktu. Her şey birdenbire sessizleşmişti -sanki Hale&nbsp;komutanı yere devirmiş, sonra da gecenin içinde gözden kaybolmuştu.</p>

  <p class="calibre3">Susan gözlerini karanlığa dikerek, öylece bekledi: Strathmore'un yaralanmamış olmasını umuyordu. Sonsuza dek sürmüş gibi görünen bir bekleyişin ardından fısıldadı: "Komutanım?''</p>

  <p class="calibre3">O sözcüğü söylediği anda hatasını fark elti. Bir an sonra Hale'in kokusu arkasında belirdi bütün &nbsp;<span class="calibre4" style="font-weight: normal;">kuvvetiyle</span> Susan döndüğünde çok geçti Debelenerek nefes almaya çalışıyordu. Kendini tanıdık bir boyundurukta boynu sıkıştırılmış olarak buldu, yüzü Hale'in göğsüne yapışmıştı.</p>

  <p class="calibre3">Hale, onun kulağına eğilerek "Taşaklarım beni öldürüyor," dedi nefes nefese.</p>

  <p class="calibre3">Susan'ın dizlerinin bağı çözüldü, kubbedeki yıldızlar dönmeye başladı tepesinde.</p>

  <h3 class="calibre3" id="sigil_toc_id_81" style="text-align: center;">80</h3>

  <p class="calibre3">Hale Susan'ı boynundan sıkıca tutup karanlığa doğru bağırdı. "Komutan, sevgiliniz elimde. Buradan çıkmak istiyorum!"</p>

  <p class="calibre3">İsteğine karşılık olarak sessizliği buldu.</p>

  <p class="calibre3">Hale kolunu daha da sıktı. "Onun boynunu kıracağım!"</p>

  <p class="calibre3">Arkalarında bir tabanca horozu çekildi. Strathmore' un sesi heyecansız ve ifadesizdi. "Bırak onu."</p>

  <p class="calibre3">Susan acıyla irkildi. "'Komutanım!"</p>

  <p class="calibre3">Hale Susan'ın vücudunu sesin geldiği yöne döndürdü. "Ateş edersen değerli Susan'ını vurursun. Bu riski almaya hazır mısın?"</p>

  <p class="calibre3">Strathmore'un sesi daha da yakına geldi. "Bırak onu."</p>

  <p class="calibre3">"Asla. Beni öldüreceksin."</p>

  <p class="calibre3">"Ben kimseyi öldürmeyeceğim.'</p>

  <p class="calibre3">"Aaa, sahi mi? Bunu Chartrukian'a söyle!"</p>

  <p class="calibre3">Strathmore daha da yakınlaştı. "Chartrukian öldü."</p>

  <p class="calibre3">"Hayır aşağılık herif. Onu sen öldürdün. Gördüm!"</p>

  <p class="calibre3">"Bırak bunları, Greg," dedi Strathmore sakince.</p>

  <p class="calibre3">Hale Susan'ı iyice kendine çekip kulağına fısıldadı. "Chartrukian'ı Strathmore itti, yemin ederim!"</p>

  <p class="calibre3">"Susan senin 'böl ve yönet' oyununa gelmeyecek," dedi Strathmore daha da yaklaşarak. "Bırak onu."</p>

  <p class="calibre3">Hale karanlığa doğru konuştu tıslar gibi bir sesle. "Chartrukian daha bir çocuktu, Tanrı aşkına! Niçin yaptın bunu? Küçük sırrını korumak için <span class="calibre4" style="font-weight: normal;">mi?”</span></p>

  <p class="calibre3">Strathmore soğukkanlılığını korudu. "Peki, neymiş bu küçük sır?"</p>

  <p class="calibre3">"Kahrolası, sen de çok iyi biliyorsun sırrın ne olduğunu! Dijital Kale!"</p>

  <p class="calibre3">"Ooo, bak sen," diye mırıldandı Strathmore küçük görür bir ifadeyle, sesi buz gibiydi. "Demek sen gerçekten Dijital Kale'yi biliyorsun. Onu da inkâr edeceğini düşünmeye başlamıştım."</p>

  <p class="calibre3">"Canın cehenneme."</p>

  <p class="calibre3">"Zekice bir savunma."</p>

  <p class="calibre3">"Sen bir ahmaksın," dedi Hale tıslar gibi. "Bilgin olsun diye söylüyorum. TRANSLTR aşırı ısınıyor."</p>

  <p class="calibre3">"Sahi mi?" diye güldü Strathmore kendi kendine. "Bırak tahmin edeyim -kapıları açıp sistem güvenlik görevlilerini çağırmam gerekiyor, değil mi?"</p>

  <p class="calibre3">"Aynen öyle," diye karşılık verdi Hale. "Bunu yapmamak için geri zekâlı olman gerek."</p>

  <p class="calibre3">Bu kez Strathmore yüksek sesle güldü. "Büyük oyunun bu mu? TRANSLTR aşırı ısınıyor, bu yüzden kapıları aç ve çıkmamıza izin ver?"</p>

  <p class="calibre3">"Bu doğru kahrolası! Alt katlardaydım ben! Yedek güç kaynağı yeterince freon çekmiyor!"</p>

  <p class="calibre3">"Tavsiyen için teşekkürler," dedi Strathmore. "Ama TRANSLTR'nin otomatik kapama programı var. Fazla ısınacak olursa kendiliğinden kapanacaktır."</p>

  <p class="calibre3">Hale dudak büktü. "Sen delisin. TRANSLTR patlarsa patlasın, bana ne? O kahrolası makine zaten yasadışı ilan edilmeli."</p>

  <p class="calibre3">Strathmore iç geçirdi. "Çocuk psikolojisi ancak çocuklarda işe yarar, Greg. Bırak onu."</p>

  <p class="calibre3">"Beni vurabilmen için mi?"</p>

  <p class="calibre3">"Seni vurmayacağım. Sadece geçiş anahtarını istiyorum."</p>

  <p class="calibre3">"Ne geçiş anahtarı?"</p>

  <p class="calibre3">Strathmore yine iç geçirdi. "Tankado'nun sana gönderdiği geçiş anahtarı."</p>

  <p class="calibre3">"Neden bahsettiğine dair hiçbir fikrim yok."</p>

  <p class="calibre3">"Yalancı!" Susan araya girdi. "Tankado'nun postalarını gördüm senin hesabında!"</p>

  <p class="calibre3">Hale kaskatı kesildi. Susan'ı döndürdü. "Sen benim hesabıma mı girdin?"</p>

  <p class="calibre3">"Sen de benim takipçimi durdurdun," diye tersledi Susan.</p>

  <p class="calibre3">Hale kan basıncının birdenbire yükseldiğini hissetti. Bütün izleri yok ettiğini düşünmüştü, yaptığı şeyi Susan'ın bildiğinden hiç haberi yoktu. Susan'ın, söylediği tek bir kelimeye bile <span class="calibre4" style="font-weight: normal;">inanmaması</span> şaşılacak bir şey değildi. Duvarlar üstüne kapanmaya başlamış gibi geldi Hale'e. Bu şekilde konuşarak onu asla zamanında ikna edemeyeceğini biliyordu. Umutsuzluk içinde <span class="calibre4" style="font-weight: normal;">Susan'a</span> fısıldadı. "Susan... Strathmore Chartrukian'ı öldürdü!"</p>

  <p class="calibre3">"'Bırak onu," dedi komutan ifadesiz bir sesle. "Sana inanmıyor."</p>

  <p class="calibre3">"Niye inansın ki?" diye karşılık verdi Hale öfkeyle. "Seni yalancı alçak! Onun beynini yıkamışsın! Ona. kendi ihtiyaçlarına uyan neyse onu söylüyorsun yalnızca! Dijital Kale'yle ilgili planlarını biliyor mu gerçekten?"</p>

  <p class="calibre3">"Ne planıymış bu?" diye alay ederek sataştı Strathmore.</p>

  <p class="calibre3">Hale söyleyeceği şeyin ya özgürlük bileti ya da idam fermanı olacağının farkındaydı. Derin bir nefes alıp son kozunu oynadı. "Dijital Kale'de bir arka kapı yazmayı planlıyorsun."</p>

  <p class="calibre3">Sözler karanlıkta şaşkın bir sessizlikle karşılandı. Hale hedefi tam ortadan vurduğunu anlamıştı.</p>

  <p class="calibre3">Görünüşe bakılırsa, <span class="calibre4" style="font-weight: normal;">Strathmore'un</span> hiç kaybetmediği soğukkanlılığı sınanıyordu. "Bunu sana kim söyledi?" diye sordu, sesinde bir gerginlik seziliyordu.</p>

  <p class="calibre3">"Okudum," dedi Hale kendini beğenmiş bir ifadeyle, havanın döndüğünü vurgulamaya çalışarak. "'Beyin fırtınalarından birinde."</p>

  <p class="calibre3">"İmkânsız. Ben beyin fırtınalarımı basmam asla."</p>

  <p class="calibre3">"Biliyorum. Ben onu doğrudan hesabından okudum."</p>

  <p class="calibre3">Strathmore kuşkulu gibiydi. "Ofisime mi girdin?"</p>

  <p class="calibre3">"Hayır, hesabına 3. bölümden girdim gizlice." Hale kendinden emin bir şekilde güldü. Kripto'dan canlı çıkmak için deniz kuvvetlerinde öğrendiği müzakere becerilerinin hepsine ihtiyacı olduğunu biliyordu.</p>

  <p class="calibre3">Strathmore daha da yaklaştı, Beretta'yı doğrultulmuştu karanlıkta. "Arka kapı planımı nereden biliyorsun?"</p>

  <p class="calibre3">"Sana söyledim, hesabına girdim gizlice."</p>

  <p class="calibre3">"İmkânsız."</p>

  <p class="calibre3">Hale kendini beğenmiş bir ifade takındı. "En iyileri işe almanın sonuçlarından biri işte. komutan -bazen onlar senden daha iyidir."</p>

  <p class="calibre3">"Genç adam," dedi Strathmore öfkeyle, <span class="calibre4" style="font-weight: normal;">”bu</span> bilgiyi nereden aldığını bilmiyorum ama boyundan büyük <span class="calibre4" style="font-weight: normal;">bir</span> işe kalkışıyorsun. Bayan Fletcher'ı hemen bırak, yoksa güvenliği çağırıp seni hayatının sonuna kadar hapse attıracağım."'</p>

  <p class="calibre3">"Bunu yapmayacaksın." dedi Hale heyecan göstermeden. "Güvenliği çağırırsan planların mahvolur. Onlara her şeyi anlatırım." Hale durakladı. "Ama dışarı çıkmama izin verirsen. Dijital Kale hakkında hiçbir şey söylemem."</p>

  <p class="calibre3">"Anlaşma yok," diye karşılık verdi Strathmore hemen. "Geçiş anahtarını istiyorum."</p>

  <p class="calibre3"><span class="calibre4" style="font-weight: normal;">"Ben de herhangi bir kahrolası geçiş anahtarı yok!"</span></p>

  <p class="calibre3"><span class="calibre4" style="font-weight: normal;">"Bu kadar yalan yeter!" diye bağırdı Strathmore. "Geçiş anahtarı nerede?"</span></p>

  <p class="calibre3"><span class="calibre4" style="font-weight: normal;">Hale Susan'ın boynunu sıktı. "Bırak gideyim, yoksa kız ölür!"</span></p>

  <p class="calibre3"><span class="calibre4" style="font-weight: normal;">Trevor Strathmore. Hale'in oldukça tehlikeli bir ruh halinde olduğunu bilmeye yetecek kadar çok sayıda, büyük risk taşıyan pazarlıklar yapmıştı hayatında. Genç şifreci kendini köşeye sıkıştırmıştı. Köşeye s ı k ı ş mış bir düşman daima en tehlikeli türde bir düşman demekti -çaresiz ve ne yapacağı öngörülemez. Strathmore sıradaki hamlesinin kritik bir hamle olduğunu biliyordu. Susan'ın hayatı bu hamleye bağlıydı -Dijital Kale'nin geleceği de.</span></p>

  <p class="calibre3"><span class="calibre4" style="font-weight: normal;">Strathmore yapması gereken ilk şeyin havadaki gerginliği yumuşatmak olduğunun farkındaydı. Uzun bir bekleyişten sonra isteksizce iç geçirdi. "Tamam, Greg. Sen kazandın. Benden ne yapmamı istiyorsun?"</span></p>

  <p class="calibre3"><span class="calibre4" style="font-weight: normal;">Sessizlik. Hale komutanın olumlu yaklaşımına nasıl tepki vereceğinden emin değil gibi gözüktü bir an. Susan'ın boynunu sıkan kolunu gevşetti biraz.</span></p>

  <p class="calibre3"><span class="calibre4" style="font-weight: normal;">"Pe-pekâlâ..." diye kekeledi, sesi titriyordu. "Yapacağın ilk şey bana tabancanı vermek. İkiniz de benimle geliyorsunuz."</span></p>

  <p class="calibre3"><span class="calibre4" style="font-weight: normal;">"Rehineler, ha?" Strathmore soğuk soğuk güldü. "Greg, bundan daha iyisini yapman gerekecek. Binasıyla park yeri arasında aşağı yukarı bir düzine silahlı nöbetçi vardır."</span></p>

  <p class="calibre3"><span class="calibre4" style="font-weight: normal;">"Ben ahmak değilim," diye tersledi Hale. "Asansörünü kullanacağım. Susan benimle geliyor! Sen kalıyorsun!"</span></p>

  <p class="calibre3"><span class="calibre4" style="font-weight: normal;">"Bunu söylemek hiç hoşuma gitmeyecek," diye karşılık verdi Strathmore, '"ama asansörün elektriği de kesik."</span></p>

  <p class="calibre3"><span class="calibre4" style="font-weight: normal;">"Boş versene" dedi Hale öfkeyle. "Asansör ana binadan gelen güçle çalışıyor! Şemaları görmüştüm!"</span></p>

  <p class="calibre3"><span class="calibre4" style="font-weight: normal;">"Biz onu denedik zaten."' dedi Susan nefes nefese yardım etmeye çalışarak. "Çalışmıyor."</span></p>

  <p class="calibre3"><span class="calibre4" style="font-weight: normal;">"İnanılmaz şey, ikiniz de tam birer pisliksiniz." Hale kolunu sıktı. "Asansör çalışmıyorsa, TRANSLTR'yi durdurup ona güç veririm."</span></p>

  <p class="calibre3"><span class="calibre4" style="font-weight: normal;">"Asansör için parola gerekiyor," diyebildi Susan heyecanla.</span></p>

  <p class="calibre3"><span class="calibre4" style="font-weight: normal;">"Amma da önemli." Hale güldü. "Eminim komutan parolayı bizimle paylaşacaktır. Değil mi, komutan?"</span></p>

  <p class="calibre3"><span class="calibre4" style="font-weight: normal;">"Hiç sansın yok," dedi Strathmore tıslar gibi.</span></p>

  <p class="calibre3"><span class="calibre4" style="font-weight: normal;">Hale'in tepesi atıyordu. "Şimdi beni dinle, ihtiyar -işte sana anlaşma! Sen Susan'la benim asansörünle dışarı çıkmamıza izin vereceksin: biz arabayla birkaç saat gideceğiz, sonra da ben onu serbest bırakacağım."</span></p>

  <p class="calibre3"><span class="calibre4" style="font-weight: normal;">Strathmore tehlikenin büyüdüğünü hissediyordu. Susan'ı bu işe o bulaştırmıştı, bu yüzden de onu kurtarması gerekiyordu. Sesi bir kaya kadar sertti. "Peki ya benim Dijital Kale hakkındaki planlarım?"</span></p>

  <p class="calibre3"><span class="calibre4" style="font-weight: normal;">Hale güldü. "Arka kapıyı yazabilirsin -tek kelime bile etmeyeceğim." Sonra sesi meşum bir ton aldı. "Ama, beni izlediğin düşüncesine kapıldığım gün. basına gidip bütün hikâyeyi anlatırım. Onlara Dijital Kale'm hileli olduğunu söyler ve tüm bu kahrolası teşkilatı mahvederim!"</span></p>

  <p class="calibre3"><span class="calibre4" style="font-weight: normal;">Strathmore, Hale'in (merisini düşündü. Susan yaşayacaktı. Dijital Kale'de arka kapı olacaktı. Strathmore, Hale'in peşine düşmediği sürece arka kapı bir sır olarak kalacaktı. Hale'in ağzını uzun süre kapalı tutamayacağını biliyordu. Ama yine de... Dijital Kale hakkında bu bilgi Hale'in tek sigortasıydı -belki de akıllılık ederdi. Her ne olursa olsun, Strathmore, Hale'in gerekirse daha sonra ortadan kaldırılabileceğini biliyordu.</span></p>

  <p class="calibre3"><span class="calibre4" style="font-weight: normal;">"Hadi, topla kafanı, ihtiyar!" diye sataştı Hale alay ederek. "Gidiyor muyuz, gitmiyor muyuz?" Hale'in Susan'ı saran kollan bir mengene gibi gerginleşti.</span></p>

  <p class="calibre3">Strathmore o anda telefonu alıp güvenliği çağırırsa Susan'ın yaşayacağını biliyordu. Bunun üzerine hayatını ortaya koyabilirdi. Senaryoyu tüm netliğiyle görebiliyordu. O telefon Hale'i tümüyle gafil avlayacaktı. Paniğe kapılacak ve sonunda küçük bir orduyla karşı karşıya kalınca hiçbir şey yapamayacaktı. Kısa bir direnişten sonra da teslim olacaktı. <span class="calibre5">Ama güvenliği arayacak olursam,</span> diye düşündü Strathmore, <span class="calibre5">planım mahvolur.</span></p>

  <p class="calibre3">Hale mengeneyi sıkıştırdı yine. Susan acıyla bağırdı.</p>

  <p class="calibre3">"Ne yapacağız?" diye bağırdı Hale. "Onu öldüreyim mi?"</p>

  <p class="calibre3">Strathmore önündeki seçenekleri düşündü. Hale'in. Susan'ı Kripto'nun dışına çıkarmasına izin verirse hiçbir şeyin garantisi olmazdı. Hale arabayla bir süre uzaklaştıktan sonra koruya park edebilirdi. Bir tabancası da olduğuna göre... Strathmore'un midesi bulandı. Hale Susan'ı serbest bırakmadan önce ne olacağını kimse söyleyemezdi... eğer serbest bırakırsa tabii. <span class="calibre5">Güvenliği aramak zorundayım,</span> diye kararını verdi Strathmore. <span class="calibre5">Başka ne yapabilirim ki?</span> Hale'i mahkemede düşündü. Dijital Kale hak-kında bildiği her şeyi ortaya dökecekti. <span class="calibre5">Planım mahvolacak. Başka bir yol olmalı.</span></p>

  <p class="calibre3">"Kararını ver!" diye bağırdı Hale, Susan'ı merdivene doğru sürüklerken. Strathmore dinlemiyordu. Susan'ı kurtarmak planlarının &nbsp;<span class="calibre4"><span style="font-weight: normal;">mahvolması</span>&nbsp;</span>anlamına gelecekse, öyle olsundu -hiçbir şey onu kaybetmeye değmezdi. Susan Fletcher, Trevor Strathmore'un ödemeyi reddedeceği, çok ağır bir bedeldi.</p>

  <p class="calibre3">Hale Susan'ın kolunu arkasına büküp boynunu bir yana yatırdı. "Bu son şansın, ihtiyar! Bana tabancayı ver!"</p>

  <p class="calibre3">Strathmore'un aklı hızlı çalışmaya devam ediyor, başka bir seçenek arıyordu. <span class="calibre5">Daima başka bir seçenek vardır!</span> En sonunda konuştu -sakince neredeyse üzgün üzgün. "Hayır, Greg, üzgünüm. Senin öylece gitmene izin veremem."</p>

  <p class="calibre3">Hale'in nefesi kesildi, çok şaşırdığı belliydi. "Ne!"</p>

  <p class="calibre3">"Güvenliği arayacağım."</p>

  <p class="calibre3">Susan zorlukla konuştu. "Komutanım! Hayır!"</p>

  <p class="calibre3">Hale kollarını daha da sıktı. "Güvenliği ararsan kız ölür!"</p>

  <p class="calibre3">Strathmore kemerinden cep telefonunu çıkarıp açtı. "Hadi Greg, blöf yapıyorsun."</p>

  <p class="calibre3">"Güvenliği çağırmayacaksın, asla!" diye bağırdı Hale. "Konuşurum! Planını mahvederim! Hayallerinden yalnızca birkaç saat uzaktasın! Dünyadaki bütün verileri kontrol etmek! Artık TRANSLTR yok. Sınır yok sadece serbest haber alma.&nbsp; Bu insanın hayatta ancak bir kez karşısına çıkacak bir şans! Ellerinden kayıp <span class="calibre4" style="font-weight: normal;">gitmesine</span> izin veremezsin!"</p>

  <p class="calibre3"><span class="calibre4" style="font-weight: normal;">Strathmore'un</span> sesi çelik gibiydi. "İzle ve gör öyleyse."</p>

  <p class="calibre3">"Ama -ama ya Susan?" diye kekeledi Hale. "O telefonu edersen k ı z ölür!"</p>

  <p class="calibre3">Strathmore kararlı görünüyordu. "Bu göze almaya hazır olduğum bir risk."</p>

  <p class="calibre3">"Saçmalık! Ona Dijital Kale'ye verdiğinden çok daha fazla önem veriyorsun, seni tanıyorum! Onu riske atamazsın!"</p>

  <p class="calibre3">Susan öfkeyle itiraz etmeye başladı ama Strathmore onu durdurdu. "Genç adam! Sen beni tanımıyorsun! Bir insanın hayatı söz konusuysa her riske girerim. Madem sert oynamak istiyorsun, oynayalım öyleyse!" Telefonunun tuşlarına basmaya başladı. "Beni yanlış değerlendirmişsin, evlat! Hiç kimse çalışanlarımın hayatını tehdit edip elini kolunu sallayarak gidemez!" Telefonu ağzına götürüp bağırarak konuşmaya başladı. "Santral! Bana Güvenliği bağla!"</p>

  <p class="calibre3">Hale <span class="calibre4" style="font-weight: normal;">Susan'ın boynunu eğmeye</span> başladı. "O-onu <span class="calibre4" style="font-weight: normal;">öldüreceğim. Yemin</span> ederim!"</p>

  <p class="calibre3">"Böyle bir şey yapmayacaksın!" dedi <span class="calibre4" style="font-weight: normal;">Strathmore</span> emir verir gibi. "Susan'ı öldürmek sadece her şey daha kötü yapa.." Sözünü kesip telefonu ağzına dayadı. "Güvenlik! Ben Komutan Trevor Strathmore. &nbsp;<span class="calibre4" style="font-weight: normal;">Kriptoda</span> bir rehin alma olayı var! Buraya binlerini gönderin! <span class="calibre4" style="font-weight: normal;">Evet.</span> <span class="calibre5">şimdi,</span> kahrolası! Jeneratör arızası da var. Mümkün olan diğer bütün kaynaklardan güç gönderilmesini istiyorum. Bütün sistemlerin beş dakika içinde çalışır duruma gelmesini istiyorum! Greg Hale genç sistem güvenlik görevlilerimden birini öldürdü. Kıdemli şifrecimi de rehin tutuyor. Gerekirse bizi bile düşünmeden göz yaşartıcı gaz kullanma yetkiniz var! Bay Hale işbirliği yapmazsa keskin nişancılar onu öldürsün. Bütün sorumluluğu ben alıyorum. Harekete geçin, şimdi!"</p>

  <p class="calibre3">Hale donakalmıştı -kulaklarına inanamıyordu. Susan'ı saran kolları gevşedi yavaş <span class="calibre4" style="font-weight: normal;">yavaş.</span></p>

  <p class="calibre3">Strathmore telefonunu kapatıp tekrar kemerine taktı. "Hamle sırası sende. Greg."</p>
</body>
</html>
