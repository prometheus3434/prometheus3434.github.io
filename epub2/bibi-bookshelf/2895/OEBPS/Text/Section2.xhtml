<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_7"><a class="calibre7" id="bookmark8"></a><span class="calibre8">6</span></h3>

  <p class="calibre3">Ensei Tankado İkinci Dünya Savaşı sırasında henüz doğmamış olmasına karşın, bu savaşla ilgili her şeyi inceden inceye araştırmıştı. Özellikle de savaşa son veren olayı: bir atom bombasının 100.000 vatandaşını yakıp kül ettiği o patlamayı.</p>

  <p class="calibre3">Hiroşima, 6 Ağustos 1945, saat 08:15. Akıl almaz, yok edici bir darbe. Savaşı zaten kazanmış bir ülkenin anlamsız güç gösterisi. Tankado bütün bunları kabullenmişti. Ama aslâ kabul edemediği bir şey vardı: atom bombası ondan annesini tanıma şansını çalmıştı. Annesi uzun yıllar önce maruz kaldığı radyasyon zehirlenmesine bağlı komplikasyonlar yüzünden, onu dünyaya getirirken ölmüştü.</p>

  <p class="calibre3">1945'te, Ensei doğmadan önce, annesi, diğer birçok arkadaşı gibi yanık merkezlerinde çalışmak üzere Hiroşima'ya gitmişti. Orada <span class="calibre5">hibakuşa'lar dan</span> (radyasyona maruz kalanlardan) biri olmuştu. On dokuz yıl sonra, otuz altı yaşında, doğum hanede iç kanama geçirerek yatarken, sonunda ölmek üzere olduğunu biliyordu. Bilmediği şey ise, ölümün, kendisini en son korkusundan kurtaracak olduğuydu: tek çocuğu sakat doğacaktı.</p>

  <p class="calibre3">Ensei'nin babası ise oğlunu hiç görmemişti bile. Eşini kaybetmenin sersemliği ve kendisine, belki de o geceyi çıkaramayacak olan özürlü bir çocuğu olduğunu söyleyen hemşirenin verdiği haberin utancıyla hastaneden çıkıp gitmiş, bir daha da geri dönmemişti. Ensei Tankado bakıcı aileye verilmişti.</p>

  <p class="calibre3">Genç Tankado her gece <span class="calibre5">daruma</span> denen dilek bebeğini kavrayan çarpık parmaklarına bakıyor, intikam almaya yemin ediyordu. Ondan annesini çalan ve babasını utandırarak kendisini terk etmeye mecbur eden ülkeden intikam almaya. Kaderin işe karışmak üzere olduğunu bilmiyordu.</p>

  <p class="calibre3">Ensei on iki yaşındayken, Tokyo'daki bir bilgisayar üreticisi bakıcı ailesini aramış ve bu özürlü çocuğun, engelli çocuklar için geliştirdikleri yeni bir klavyenin test grubuna katılıp katılamayacağını sormuştu. Ailesi kabul etmişti.</p>

  <p class="calibre3">Ensei Tankado hiç bilgisayar görmemiş olmasına karşın, bilgisayarın nasıl kullanılacağını sanki içgüdüsel olarak biliyordu. Bilgisayar var olabileceğini hiç düşünmediği dünyalar açmıştı Ensei'nin önünde. Çok geçmeden, bilgisayar bütün hayatı haline geldi. İlerleyen yaşlarda ders vermiş, para kazanmış, en sonunda da Doşişa Üniversitesi'nden bir burs almıştı. Kısa bir süre sonra Ensei Tankado bütün Japonya'da <span class="calibre5">fuguşha kisai</span> (özürlü dâhi) olarak tanınmaya başlamıştı.</p>

  <p class="calibre3">Tankado en sonunda Pearl Harbor'u ve Japonların savaş suçlarını okudu. Amerika'ya duyduğu kin giderek yok olmaya başladı. Kendini Budizm'e adadı. Çocukluğunda ettiği intikam yeminlerini unuttu. Aydınlanmaya giden yol affetmekten geçiyordu.</p>

  <p class="calibre3">Yirmi yaşına geldiğinde, Ensei Tankado programcılar arasında bir yeraltı kült figürüydü artık. IBM ona bir çalışma vizesi ve Texas'ta bir iş önerdi. Tankado bu şansı hiç düşünmeden kabul etti. Üç yıl sonra IBM'den ayrılmıştı, New York'ta yaşıyordu ve kendi yazılımlarını geliştiriyordu. O da yeni genel anahtar şifrelemesi akımına kapılmıştı. Algoritmalar yazdı ve bir servet kazandı.</p>

  <p class="calibre3">Önde gelen birçok şifreleme algoritması yazan gibi, Tankado da NSA tarafından davet edildi. Kaderin bir cilvesi, ona bir zamanlar nefret ettiği ülkenin hükümetinin kalbinde çalışma fırsatı veriyordu. Görüşmeye gitmeye karar verdi. Duyduğu bir kuşku varsa da Komutan Strathmore ile tanıştığında kaybolmuştu. Tankado'nun geçmişi, ABD'ye yönelik hissedebileceği olası bir düşmanlık duygusu ve gelecekle ilgili planlan hakkında açık açık konuştular. Tankado bir yalan makinesi testinden geçti ve beş hafta boyunca ayrıntılı psikolojik profilleri çıkarıldı. Tüm testlerden başarıyla geçmişti. Duyduğu kinin yerini Buda'ya bağlılığı almıştı. Dört ay sonra Ensei Tankado, NSA'nın Kriptografi Bölümü'nde çalışmaya başlamıştı.</p>

  <p class="calibre3">Yüksek maaşına karşın, Tankado işe eski bir mopetle gidiyor ve bölümün geri kalanına katılıp, lokalde kremalı sebze çorbası ile birinci sınıf pirzola yemektense, kese kağıdı içinde evden getirdiği yemeğini kendi masasında, tek başına yiyordu. Diğer şifreciler ona saygı duyuyorlardı. Çok zekiydi; görüp görebilecekleri herhangi bir programcıdan daha yaratıcıydı. Nazikti, dürüsttü, sakin biriydi ve kusursuz bir ahlaka sahipti. Ahlaki bütünlük onun için en büyük öneme sahipti. NSA'dan çıkarılması, sonrasında da sınır dışı edilmesinin herkes üzerinde büyük bir şok yaratmasının nedeni de buydu.</p>

  <p class="calibre3">Kripto kadrosunun geri kalanı gibi Tankado da TRANSLTR projesinde çalışıyordu. Proje başarılı olursa sadece Adalet Bakanlığı'nın önceden onay verdiği durumlarda e-postaları deşifre etmek için kullanılacağını sanıyordu. NSA'nın TRANSLTR'yi kullanım süreci, tıpkı FBI'ın bir dinleme cihazı yerleştirebilmesi için federal mahkeme kararına ihtiyaç duyması gibi düzenlenecekti. Bir dosyayı deşifre edebilmesi için TRANSLTR'nin, ABD Merkez Bankası'nın kasalarında ve Adalet Bakanlığı'nda saklanan parolalar gerektiren programlara ihtiyacı olacaktı. Bu da NSA'nın, dünyanın dört bir yanında yasalara uygun yaşayan vatandaşların kişisel iletişimlerini canı istediğinde dinlemesini engelleyecekti.</p>

  <p class="calibre3">Ne var ki, programların girilme zamanı geldiğinde, TRANSLTR personeline planlarda bir değişiklik olduğu söylendi. Anti-terörist faaliyetleriyle ilgili olarak NSA'nın sıklıkla yaşadığı zaman kısıtlamaları yüzünden TRANSLTR, günlük işleyişi yalnızca NSA tarafından düzenlenerek serbestçe çalışan bir şifre çözme cihazı olacaktı.</p>

  <p class="calibre3">Ensei Tankado çok öfkelenmişti. Bu, işin aslına bakıldığında, NSA'nın herkesin postasını açabileceği ve kişilerin haberi olmaksızın yeniden kapatabileceği anlamına geliyordu. Dünyadaki her telefona gizli bir dinleme aygıtı yerleştirmekle aynı kapıya çıkacaktı. Strathmore Tankado'nun TRANSLTR'yi yasaların uygulanmasında kullanılacak bir cihaz olarak görmesini sağlamaya çalıştı ama yararı yoktu. Tankado bunun çok büyük bir insan hakları ihlali olduğu konusunda son derece sabit fikirliydi. O anda istifa etti ve birkaç saat içinde EFF ile temasa geçmeye çalışarak NSA'nın gizlilik kuralını çiğnedi. Tankado, hükümetin bu akıl almaz ihanetini dünyadaki bilgisayar kullanıcılarına duyurarak bu gizli makinenin öyküsünü anlatmaya ve bütün dünyayı şoke etmeye hazırlanıyordu. NSA'nın onu durdurmaktan başka bir çaresi yoktu.</p>

  <p class="calibre3">Tankado'nun, çevrimiçi haber gruplarında geniş yankı bulan yakalanma ve sınır dışı edilme haberi talihsiz bir utanç vesikası olmuştu. Tankado'nun, insanları TRANSLTR'nin varlığına inandırmaya çalışacağından endişe eden NSA'nın hasar kontrol uzmanları, Strathmore'un aksi yöndeki isteğine karşın, Tankado'nun güvenilirliğini yok eden söylentiler yaydılar. Küresel bilgisayar camiasının Ensei Tankado'dan yüz çevirmesi sağlandı. Hiç kimse casuslukla suçlanan bir özürlüye güvenmedi, özellikle de bir ABD şifre çözme makinesi hakkındaki saçma iddialarla özgürlüğünü satın almaya çalışırken.</p>

  <p class="calibre3">Tüm bunların içinde en tuhaf olan şey Tankado'nun olan biteni anlıyor gibi görünmesiydi. Her şey istihbarat oyununun bir parçasıydı. Öfke beslemiyor gibi görünüyordu; sadece kararlılıktı hissettiği. Güvenlik görevlileri onu dışarı çıkarırken Tankado, insanı ürperten bir sükûnet içinde Strathmore'a son sözlerini söylemişti.</p>

  <p class="calibre3">"Herkesin sır tutmaya hakkı vardır," demişti. "Bunu bir gün ben sağlayacağım."</p>

  <h3 class="calibre6" id="sigil_toc_id_8"><a class="calibre7" id="bookmark9"></a><span class="calibre8">7</span></h3>

  <p class="calibre3">Susan'ın beyni çok hızlı çalışıyordu. <span class="calibre5">Ensei Tankado çözülemez şifreler yaratan bir program yazmış!</span> Bu düşünceyi zar zor kavrayabiliyordu.</p>

  <p class="calibre3">"Dijital Kale," dedi Strathmore. "Ona bu adı vermiş. En yeni karşı istihbarat silahı. Bu program piyasaya çıkacak olursa, modemi olan her lise öğrencisi NSA'nın çözemeyeceği şifreler gönderebilecek demektir. İstihbaratımız işe yaramaz hale gelecektir."</p>

  <p class="calibre3">Oysa Susan'ın düşünceleri Dijital Kale'nin siyasi sonuçlarından çok uzaklarda geziniyordu. Hâlâ böyle bir şeyin varlığını kavramaya çalışıyordu. Yaşamı, şifreleri çözerek, nihai şifrenin varlığını inkâr ederek geçmişti. Her şifre çözülebilir -Bergofsky İlkesi! Kendisini Tanrı ile yüzleşen bir ateist gibi hissediyordu.</p>

  <p class="calibre3">"Bu program yayılacak olursa," diye fısıldadı, "kriptografi ölü bir bilim haline gelecektir."</p>

  <p class="calibre3">Strathmore başını salladı. "Bu sorunlarımızın en küçüğü."</p>

  <p class="calibre3">"Tankado'ya para veremez miyiz? Bizden nefret ettiğini biliyorum ama ona birkaç milyon dolar teklif edemez miyiz? Bunu yaymaması için onu ikna edemez miyiz?"</p>

  <p class="calibre3">Strathmore güldü. "Birkaç milyon dolar mı? Bu şeyin ne kadar edeceğini biliyor musun? Dünyadaki her hükümet açık arttırmaya girip en yüksek fiyatı verecektir. Başkan'a, Iraklılar hakkında hâlâ gizlice bilgi toplayabildiğimizi ama ne yazık ki elde ettiğimiz bilgileri artık çözemediğimizi söylemeyi hayal edebiliyor musun? Bu sadece&nbsp;NSA ile ilgili bir Şey değil, bütün bir istihbarat dünyasını ilgilendiriyor. Bu tesis herkese destek sağlıyor, FBI'ya, CIA'ye, DEA'ye. Artık hepsi kör uçuş yapacaklar. Uyuşturucu kartellerinin sevkıyatları artık izlenemez hale gelecek, büyük şirketler arkalarında hiç iz bırakmadan para transferleri yapıp İRS'in ellerini boş bırakacak, teröristler tam bir gizlilik içinde çene çalabilecekler; senin anlayacağın, tam bir kaos olacak."</p>

  <p class="calibre3">"EFF bayram edecek," dedi Susan beti benzi atmıştı.</p>

  <p class="calibre3">"EFF'nin burada yaptığımız şey hakkında en ufak bir fikri bile yok," dedi Strathmore bıkkınlıkla. "Şifrelerini deşifre ettiğimiz için kaç teröristi durduğumuzu bilselerdi ağız değiştirirlerdi."</p>

  <p class="calibre3">Susan aynı fikirdeydi, ama gerçekleri de biliyordu. EFF TRANSLTR'nin ne kadar önemli olduğunu aslâ anlayamayacaktı. TRANSLTR onlarca saldırının önlenmesine yardımcı olmuştu ama bu bilgi son derece gizliydi ve aslâ sokağa yayılmayacaktı. Bu sırrın ardındaki mantık basitti: Hükümet gerçeğin yayılmasıyla ortaya çıkacak kitle histerisini zarar görmeden atlatamazdı. Geçen yıl ABD topraklarında, kökten dinci grupların planladığı iki nükleer saldırıdan paçanın zor kurtarıldığı haberine halkın nasıl tepki vereceğini kimse bilemezdi.</p>

  <p class="calibre3">Ne var ki tek tehdit nükleer saldırı değildi. TRANSLTR daha geçen ay NSA'nın tanık olduğu en ustaca tasarlanmış terörist saldırılardan birini engellemişti. Hükümet karşıtı bir örgüt, kod adı Sherwood Ormanı olan bir plan yapmıştı. "Servetin yeniden dağıtılması" amacıyla New York Borsası'nı hedef almıştı. Altı gün boyunca, grubun üyeleri Borsayı çevreleyen binalara yirmi yedi tane, patlayıcı olmayan akım deşarjörü yerleştirmişti. Bu aletler, çalıştırıldığında güçlü bir manyetik patlama yaratacaktı. Dikkatlice yerleştirilmiş bu deşarjörlerin eşzamanlı deşarjı öyle güçlü bir manyetik alan yaratacaktı ki borsada, manyetik ortamda (bilgisayar sabit sürücülerinde, devasa ROM bellek bankalarında, manyetik bant yedekleme ünitelerinde, hatta disketlerde) kayıtlı olan bütün bilgiler silinmiş olacaktı. Kimlerin hangi senetlere sahip olduğunu gösteren bütün kayıtlar kalıcı olarak bozulacaktı.</p>

  <p class="calibre3">Bu aletlerin eşzamanlı çalışması için çok hassas, bir zamanlama gerekli olduğundan, akım deşarj örl eri internet telefon hatları üzerinden birbirine bağlanmıştı. îki günlük bir geriye sayma süreci boyunca, eşgüdümü sağlamak için deşarjörlerin dahili saatleri sonsuz bir şifrelenmiş veri akımı değiş tokuşu yapmıştı. NSA bir ağ anomalisi olarak değerlendirdiği veri atmalarına girmiş ama bunları zararsız görünen bir iletişim zannederek göz ardı etmişti. Ama TRANSLTR bu veri akışını deşifre ettiğinde, analistler o anda bu dizinin ağ üzerinde eşgüdümlü bir geriye sayım olduğunu fark etmişlerdi. Yerleri saptanan deşarj örl er, çalıştırılmaları planlanan zamandan tam üç saat önce yok edilmişlerdi.</p>

  <p class="calibre3">Susan TRANSLTR olmadan NSA'nın ileri düzey elektronik terörizm karşısında çaresiz kalacağını biliyordu. İşlem ekranına baktı. Ekran hâlâ on beş saatin üzerinde bir süreyi gösteriyordu. Tankado'nun dosyası o anda kırılacak olsa bile bu, NSA'nın battığı anlamına gelecekti. Artık Kripto günde ortalama iki şifreden daha azını ancak çözebilecekti. Halihazırda, günde yüz elli şifre çözme oranında bile, hâlâ deşifre edilmeyi bekleyen bir yığın dosya oluyordu.</p>

  <p class="calibre3">"Tankado geçen ay beni aradı," dedi Strathmore Susan'ın düşüncelerini bölerek.</p>

  <p class="calibre3">Susan ona baktı. "Tankado sizi mi aradı?"</p>

  <p class="calibre3">Başını salladı. "Beni uyarmak için."</p>

  <p class="calibre3">"Sizi uyarmak mı? Sizden nefret eder."</p>

  <p class="calibre3">"Beni, çözülemeyen şifreler yazan bir algoritma geliştirdiğini söylemek için aradı. Ona inanmadım."</p>

  <p class="calibre3">"Ama, niçin size bunu söylesin ki?" diye ısrarla sordu Susan. "O algoritmayı satın almanızı mı istedi?"</p>

  <p class="calibre3">"Hayır. Bu bir şantajdı."</p>

  <p class="calibre3">Olaylar birdenbire yerli yerine oturmaya başladı Susan için. "Tabii ya," dedi şaşkın bir halde. "Sizden adını temizlemenizi istedi."</p>

  <p class="calibre3">"Hayır." Strathmore kaşlarını çatmıştı. "Tankado TRANSLTR'yi istedi."</p>

  <p class="calibre3">"TRANSLTR'yi mi?"</p>

  <p class="calibre3">"Evet. Halkın önüne çıkıp TRANSLTR'ye sahip olduğumuzu açıklamamı istedi. İnsanların e-postalarını okuyabildiğimizi itiraf edersek, Dijital Kale'yi yok edeceğini söyledi."</p>

  <p class="calibre3">Susan kuşkuyla baktı.</p>

  <p class="calibre3">Strathmore omuz silkti. "Her iki şekilde de artık çok geç. Kendi internet sitesine Dijital Kale'nin ücretsiz bir kopyasını koydu. Dünyadaki herkes onu kendi bilgisayarına yükleyebilir."</p>

  <p class="calibre3">Susan bembeyaz oldu. "Ne yaptı!"</p>

  <p class="calibre3">"Bir tanıtım gösterisi. Kaygılanacak bir şey yok. Postaladığı kopya şifrelenmiş. İnsanlar onu bilgisayarlarına yükleyebilir ama hiç kimse onu açamaz. Gerçekten usta işi. Dijital Kale'nin kaynak kodu şifrelenmiş, kilitli."</p>

  <p class="calibre3">Susan şaşkınlık içindeydi. "Elbette! Böylece herkes bir kopya edinebilir, ama hiç kimse onu açamaz."</p>

  <p class="calibre3">"Kesinlikle. Tankado bir havuç sallıyor"</p>

  <p class="calibre3">"Siz algoritmayı gördünüz mü?"</p>

  <p class="calibre3">Komutan şaşırmış bir şekilde baktı. "Hayır, sana onun şifrelendiğini söylemiştim."</p>

  <p class="calibre3">Bu kez de Susan bir o kadar şaşırmış görünüyordu. "Ama elimizde TRANSLTR var; niçin onu çözmüyoruz?" Susan, Strathmore'un yüzünü gördüğünde kuralların değişmiş olduğunu fark etti. "Aman Tanrım." Soluk soluğaydı, birden anlamıştı. "Dijital Kale kendisiyle mi şifrelenmiş?"</p>

  <p class="calibre3">Strathmore başını salladı. "Bingo."</p>

  <p class="calibre3">Susan iyice afallamıştı. Dijital Kale'nin formülü Dijital Kale kullanılarak şifrelenmişti. Tankado paha biçilmez bir matematiksel formül postalamıştı ama formülün metni karıştırılmıştı; üstelik formülün kendisiyle.</p>

  <p class="calibre3">"Biggleman Kasası," diye kekeledi Susan dehşet içinde.</p>

  <p class="calibre3">Strathmore onaylayarak başını eğdi. Biggleman Kasası, bir kasa üreticisinin açılamaz bir kasa projesi çizdiği farazi bir kriptografi senaryo-suydu. Kasanın üreticisi, projesini bir sır olarak saklamak istemiş, bu yüzden de bu kasayı yaparak projeyi kasanın içine kilitlemişti. Tankado da aynı şeyi Dijital Kale ile yapmıştı. Projesini, projesinde tasarladığı formülle şifreleyerek korumuştu.</p>

  <p class="calibre3">"Peki TRANSLTR'deki dosya?" diye sordu Susan.</p>

  <p class="calibre3">"Diğer herkes gibi ben de onu Tankado'nun internet sitesinden indirdim. NSA artık Dijital Kale algoritmasına sahip olmakla gurur duyabilir, her ne kadar onu açamıyor olsa da."</p>

  <p class="calibre3">Susan Ensei Tankado'nun yaratıcılığına ve becerisine hayran oldu. Algoritmasını açığa vurmaksızın, NSA'ya onun kırılamaz olduğunu kanıtlamıştı.</p>

  <p class="calibre3">Strathmore ona bir gazete kesiği uzattı. Japonya'nın Wall Street Journal'ı olan Nikkei Şhimbun'dan çevrilmiş bir haberdi ve Japon programcı Ensei Tankado'nun çözülemez şifreler yazabildiğini iddia ettiği bir matematik formülünü tamamladığını duyuruyordu. Bu formüle Dijital Kale adı verilmişti ve incelemek isteyenler internetten indirebiliyorlardı. programcı bunu açık arttırmayla en yüksek fiyatı verene satacaktı. Yazı, bu formüle Japonya'da çok büyük ilgi olmasına karşın Dijital Kale'den haberdar olan birkaç ABD yazılım şirketinin bu iddiayı, kurşunu altına çevirmekle aynı saçmalıkta bulduğunu söyleyerek devam ediyordu. Bu formül, söylediklerine göre bir şakaydı ve ciddiye alınmamalıydı.</p>

  <p class="calibre3">Susan başını kaldırdı. "Açık artırma mı?"</p>

  <p class="calibre3">Strathmore başını salladı. "Şu anda Japonya'daki her yazılım şirketi Dijital Kale'nin şifrelenmiş bir kopyasını indirmiş durumda ve onu açmaya çalışıyor. Açamadıkları her saniyeyle birlikte, açık artırma fiyatı da yukarı tırmanıyor."</p>

  <p class="calibre3">"Bu çok saçma," diye karşılık verdi Susan. "Elinizde TRANSLTR olmadığı sürece yeni şifrelenmiş dosyaların hepsi açılamaz dosyalardır. Dijital Kale sıradan, halka açık bir algoritmadan başka bir şey olamaz; bu şirketlerin hiçbiri de onu açamaz."</p>

  <p class="calibre3">"Ama zekice bir pazarlama taktiği," dedi Strathmore. "Düşünsene, bütün kurşun geçirmez cam markalan kurşunlan durdurur. Ama bir şirket deneme yapıp kendisininkinden bir kurşun geçirirse, birdenbire herkes bunu denemeye başlar."</p>

  <p class="calibre3">"Japonlar da Dijital Kale'nin farklı olduğuna gerçekten inanıyor mu yani? Piyasadakilerin hepsinden daha iyi olduğuna?"</p>

  <p class="calibre3">"Tankado'dan yüz çevrilmiş olabilir ama herkes onun bir dahi olduğunu bilir. İnternet korsanları arasında kült bir simgedir neredeyse. Tankado bu algoritmanın kınlamaz olduğunu söylüyorsa kınlamaz demektir."</p>

  <p class="calibre3">"Ama halkın bildiği kadarıyla onların hepsi kınlamaz algoritmalardır!"</p>

  <p class="calibre3">"Evet..." Strathmore düşüncelere daldı. "Şu an için."</p>

  <p class="calibre3">"Bu <span class="calibre5">da</span> ne anlama geliyor?"</p>

  <p class="calibre3">Strathmore iç geçirdi. "Yirmi yıl önce hiç kimse bizim on iki bitlik akım şifrelerini kırabileceğimizi düşünemezdi. Ama teknoloji ilerledi. Hep böyle olur. Yazılım üreticileri bir noktada TRANSLTR gibi bilgisayarların var olacağını kabul ederler. Teknoloji katlanarak gelişiyor. Eninde sonunda şimdiki genel anahtar algoritmaları güvenliklerini kaybedecek. Yarının bilgisayarlarını alt edebilmek için daha iyi algoritmalar gerekecek."</p>

  <p class="calibre3">"O da Dijital Kale mi?"</p>

  <p class="calibre3">"Kesinlikle. Ne kadar güçlü şifre çözücü bilgisayarlar yapılırsa yapılsın kaba kuvvete direnebilen bir algoritmanın modası aslâ geçmeyecektir. Bir gece içinde bir dünya standardı haline gelebilir."</p>

  <p class="calibre3">Susan derin bir nefes aldı. "Tanrı yardımcımız olsun," diye fısıldadı. "Herhangi bir anlaşma yapabilir miyiz?"</p>

  <p class="calibre3">Strathmore hayır anlamında başını salladı. "Tankado bize tanıyacağı şansı tanıdı. Bunu açıkça belli etti. Her halükârda çok riskli; yakalanırsak," aslında onun algoritmasından korktuğumuzu kabul etmiş oluruz. Sadece TRANSLTR'ye sahip olduğumuzu halka açıklamakla kalmış olmayız, aynı zamanda Dijital Kale'nin dokunulmazlığı olduğunu da itiraf etmiş oluruz."</p>

  <p class="calibre3">"Zaman kısıtlamamız nedir?"</p>

  <p class="calibre3">Strathmore'un kaşları çatıldı. "Tankado en yüksek fiyatı vereni yarın öğlen açıklamayı planlamıştı."</p>

  <p class="calibre3">Susan karnının kasıldığını hissetti. "Ya sonra?"</p>

  <p class="calibre3">"Anlaşmaya göre kazanana geçiş anahtarını verecekti."</p>

  <p class="calibre3">"Geçiş anahtarı mı?"</p>

  <p class="calibre3">"Taktiğin bir parçası. Bu algoritma zaten herkeste var. Dolayısıyla Tankado onu açacak geçiş anahtarını açık arttırmaya çıkarıyor."</p>

  <p class="calibre3">Susan homurdandı. "Tabii ki." Kusursuz bir plandı. Açık ve basit. Tankado Dijital Kale'yi şifrelemişti, onu açan geçiş anahtarı ise sadece kendisindeydi. Amerikan istihbaratını sonsuza dek sona erdirebilecek altmış dört karakterden oluşan geçiş anahtarının dışarıda bir yerde, belki de Tankado'nun cebindeki bir kağıt parçasının üzerine karalanmış bir halde olduğunu düşünmek çok zor geliyordu.</p>

  <p class="calibre3">Susan senaryoyu kafasında canlandırınca aniden kendini çok kötü hissetti. Tankado en yüksek fiyatı verene geçiş anahtarını verecek, o şirket de Dijital Kale dosyasını açacaktı. Sonra da büyük olasılıkla bu algoritmayı içi açılıp incelenemez bir bilgisayar işlemcisine yerleştirecek ve beş yıl içinde her bilgisayar, içine bir Dijital Kale işlemcisi kurulmuş hale gelecekti. Hiçbir ticari üretici bir şifreleme işlemcisi yapmayı hayal bile edememişti, çünkü normal şifreleme algoritmaları er geç modası geçmiş birer algoritma haline gelirdi. Ama Dijital Kale'nin modası aslâ geçmeyecekti. Dönen temiz metin işleviyle, hiçbir kaba kuvvet saldırısı doğru anahtarı bulamayacaktı. Yeni bir dijital şifreleme standardı. Sonsuza kadar geçerli. Her şifre artık çözülemez bir şifre. Bankacılar, borsacılar, teröristler, casuslar. Tek bir dünya, tek bir algoritma.</p>

  <p class="calibre3">Anarşi.</p>

  <p class="calibre3">"Seçenekler nedir?" Susan düşünüyor, bir çözüm yolu bulmaya çalışıyordu. Umutsuz zamanlarda umutsuz çözümler gerektiğinin pekâla farkındaydı, NSA'da bile.</p>

  <p class="calibre3">"Onu ortadan kaldıramayız, sorduğun buysa."</p>

  <p class="calibre3">Evet, Susan'ın sorduğu tam olarak buydu. NSA'da geçirdiği yıllar içinde, Susan NSA'nın dünyadaki en usta suikastçılarla -istihbarat dünyasının kirli işlerini yapmak için kullanılan kiralık ellerle- bağlantıları hakkında birçok söylenti duymuştu.</p>

  <p class="calibre3">Strathmore başını salladı. "Tankado bize böyle bir seçenek bırakmayacak kadar zeki."</p>

  <p class="calibre3">Susan garip bir şekilde bir rahatlama hissetti içinde. "Korunuyor mu?"</p>

  <p class="calibre3">"Tam olarak değil."</p>

  <p class="calibre3">"Saklanıyor mu?"</p>

  <p class="calibre3">Strathmore omuz silkti. "Tankado Japonya'dan ayrıldı. Gelen teklifleri telefon yoluyla takip etmeyi planlıyordu. Ama onun nerede olduğunu biliyoruz."</p>

  <p class="calibre3">"Peki bir hamle yapmayı planlamıyor musunuz?"</p>

  <p class="calibre3">"Hayır. Sigortası var. Tankado geçiş anahtarının bir kopyasını kimliği bilinmeyen üçüncü bir şahsa verdi... herhangi bir şey olursa diye."</p>

  <p class="calibre3"><span class="calibre5">Elbette,</span> diye düşündü Susan. <span class="calibre5">Koruyucu bir melek.</span> "Sanırım, Tankado'ya bir şey olursa, bu esrarengiz adam anahtarı satacak, öyle değil mi?"</p>

  <p class="calibre3">"Daha da kötüsü. Birisi Tankado'yu vurursa ortağı anahtarı yayınlayacak."</p>

  <p class="calibre3">Susan kafası karışmış gibi görünüyordu. "Ortağı anahtarı yayınlayacak mı?"</p>

  <p class="calibre3">Strathmore başıyla onayladı. "İnternette dağıtacak, gazetelere verecek, ilan panolarına asacak. Sonuçta, öylesine dağıtacak."</p>

  <p class="calibre3">Susan'ın gözleri fal taşı gibi açıldı. "Yani isteyen herkes internetten indirebilecek mi?"</p>

  <p class="calibre3">"Kesinlikle. Tankado ölürse paraya ihtiyacı olmayacağını düşünmüş, niçin dünyaya küçük bir veda armağanı vermesin ki?"</p>

  <p class="calibre3">Uzun bir sessizlik oldu. Susan sanki bu dehşet verici gerçeği sindirmek ister gibi derin bir nefes aldı. <span class="calibre5">Ensei Tankado kırılamayan bir algoritma yarattı. Bizi rehin tutuyor.</span></p>

  <p class="calibre3">Birden ayağa kalktı. Sesi kararlıydı. "Tankado ile temas kurmalıyız! Algoritmayı dağıtmaması için onu ikna etmenin bir yolu olmalı! Ona en yüksek fiyatın üç katını verebiliriz! Adını temize çıkarabiliriz! Ne gerekiyorsa yaparız!"</p>

  <p class="calibre3">"Çok geç," dedi Strathmore. Derin bir soluk aldı. "Ensei Tankado bu sabah Sevilla, İspanya'da ölü bulundu."</p>
</body>
</html>
