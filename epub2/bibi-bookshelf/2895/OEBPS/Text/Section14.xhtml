<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_57"><a class="calibre7" id="bookmark9"></a><span class="calibre8">56</span></h3>

  <p class="calibre3">Midge Milken öfkeyle ofisinden konferans salonuna geçti. Konferans salonunda, üzeri siyah kiraz ağacı ve ceviz kerestesinden NSA mührü kakmalı on metrelik maun masanın yanı sıra üç tane Marion Pike suluboya resmi, saksı içinde bir Boston aşk merdiveni, tezgâhı mermerden bir bar ve tabii ki -olmazsa olmaz- Sparkletts su soğutucusu vardı. Midge, belki sinirlerini yatıştırır umuduyla kendisine bir bardak su doldurdu.</p>

  <p class="calibre3">Suyu yudumlarken pencereden dışarı dikti gözlerini. Ay ışığı açık jaluziden süzülüyor, maun masanın damarlı desenleri arasında oynuyordu. Midge. Fontaine'in binanın ön tarafındaki şimdiki yerine kıyasla burasının daha güzel bir müdür ofisi olacağını düşünmüştü hep. Konferans salonu NSA'nın park alanı yerine, dış binalarının oluşturduğu etkileyici bir manzaraya bakıyordu. Kripto'nun kubbesi, yani ağaçlarla kaplı yaklaşık bir buçuk hektarlık bir alanda ana binadan ayrı, ileri teknoloji ürünü bir ada da bu manzaranın içindeydi. Akçaağaçlardan oluşan bir korunun doğal örtüsünün altında bulunan Kripto'nun NSA tesisindeki pencerelerin çoğundan görünmesi zordu ama yönetim süitinden görünüşü mükemmeldi. Midge'e göre, konferans salonu bir kralın topraklarını gözlemesi için kusursuz bir seyir yeriydi. Bir kez Fontaine'e ofisini taşımasını önermiş ama müdür bu öneriyi reddetmişti: "Arka tarafta olmaz." Fontaine herhangi bir şeyin arka tarafında bulunacak bir adam değildi.</p>

  <p class="calibre3">Midge jaluziyi açtı. Gözlerini uzaktaki tepelere dikti. Hüzünlü bir şekilde içini çektikten sonra Kripto'nun bulunduğu noktaya doğru bakmaktan kendini alıkoyamadı. Kripto'nun kubbesinin görünüşü Midge'i daima rahatlatmıştı, saat kaç olursa olsun parlayan bir deniz feneriydi sanki burası. Ama bu gece Midge orayı seyrederken içinde rahatlık duyamadı.</p>

  <p class="calibre3">Onun yerine kendini bir boşluğa bakarken buldu. Yüzünü cama dayadığında içini ani, kadınlara özgü bir panik kapladı. Altında karanlıktan başka bir şey yoktu. Kripto yok olmuştu!</p>

  <h3 class="calibre6" id="sigil_toc_id_58"><a class="calibre7" id="bookmark10"></a><span class="calibre8">57</span></h3>

  <p class="calibre3">Kripto'nun tuvaletlerinde hiç pencere yoktu, Susan Fletcher'ı tam bir karanlık kuşatmıştı. Susan kendini toplamaya çalışırken bir an hiç kıpırdamadan durdu. Giderek artan bir panik duygusunun vücudunu kapladığının kesin olarak farkındaydı. Havalandırma menfezinden gelen o korkunç çığlığı her yanında hissediyordu hâlâ. İçinde büyümeye başlayan büyük korkuyla mücadele etme çabasına karşın, korku bütün vücuduna yayılmış ve kontrolü ele geçirmişti.</p>

  <p class="calibre3">Susan kendini istem dışı, telaşlı hareketlerle tuvaletteki bölmelerin kapılarını, lavaboları el yordamıyla yoklayıp ilerlemeye çalışırken buldu. Yönünü şaşırmış bir halde elleriyle önündeki karanlığı yokluyor ve kafasında odayı canlandırmaya çalışıyordu. Bir çöp tenekesini devirdi ve fayans kaplı bir duvara geldiğini fark etti. Eliyle duvarı takip ederek çıkışa doğru ağır ağır ilerledi ve el yordamıyla kapının kolunu buldu. Kapıyı çekip açtıktan sonra Kripto katına attı kendini.</p>

  <p class="calibre3">Orada ikinci kez dondu kaldı.</p>

  <p class="calibre3">Kripto katı hiç de az önce olduğu gibi görünmüyordu. TRANSLTR kubbeden gelen belli belirsiz alacakaranlığın içinde gri bir siluetti. Tepedeki ışıkların hepsi sönmüştü, Kapılardaki elektronik tuş takımları bile parıldamıyordu.</p>

  <p class="calibre3">Susan'ın gözleri karanlığa alıştığında, Kripto'daki tek ışığın yerde açık duran alt kat kapağından geldiğini gördü, alttaki servis ışıklarından gelen silik kırmızı bir parıltı. Oraya doğru ilerledi. Havada zayıf bir ozon kokusu vardı.</p>

  <p class="calibre3">Kapak şeklindeki kapıya vardığında durup aşağıdaki boşluğa baktı. Freon kanalları kırmızılık içinde dönüp duran bir sis püskürtüyordu hâlâ, Susan jeneratörlerin daha tiz vızıltısından Kripto'nun yedek güç kaynağıyla çalışmakta olduğunu anladı. Sisin içinde, aşağıdaki platformda duran Strathmore'u seçebiliyordu. Tı rabzana doğ ru eğ ilmiş, TRANSLTR'nin gürleyen boşluğunun derinliklerine bakıyordu.</p>

  <p class="calibre3">"Komutanım!"</p>

  <p class="calibre3">Yanıt yoktu.</p>

  <p class="calibre3">Susan merdivene doğru ilerledi dikkatle. Aşağıdan gelen sıcak hava eteğinin altından esiyordu. Basamaklar, yoğunlaşan buhar yüzünden kayganlaşmıştı. Izgaralı iskeleye indi.</p>

  <p class="calibre3">"Komutanım?"</p>

  <p class="calibre3">Strathmore yüzünü dönmedi. Sanki transtaymış gibi gözlerinde boş bir bakışla, şaşkınlıktan donakalmış bir halde aşağı bakmaya devam etti. Susan tırabzandan onun baktığı yere çevirdi gözlerini. Bir süre buhardan başka bir şey göremedi. Sonra aniden gördü onu. Bir karaltı. Altı kat aşağıda. Buhar dalgalan arasında kısacık bir an göze çarpmıştı. İşte, yine oradaydı. Eğreti bir biçimde bükülmüş kollar ve bacaklar. Otuz metre kadar aşağılarında yatan Phil Chartrukian ana jeneratörün sivri demir çıkıntılarına takılmıştı. Vücudu kararmış, yanmıştı. Düşüşü Kripto'nun ana güç kaynağının kısa devre yapmasına neden olmuştu.</p>

  <p class="calibre3">Ama en tüyler ürpertici görüntü Chartrukian'ınki değildi. Aşağı doğru inen uzun merdivenin orta kısmında çömelerek gölgelere gizlenmiş başka birinin, bir başka vücudun görüntüsüydü. Kaslı yapısı yanlış anlaşılmaya yer bırakmıyordu. O Greg Hale'di.</p>

  <h3 class="calibre3" id="sigil_toc_id_59" style="text-align: center;">58</h3>

  <p class="calibre3">Punk Becker'a bağırdı, "Megan arkadaşım Eduardo'ya aittir! Onda uzak dur!"</p>

  <p class="calibre3">"Kız nerede?" Becker'ın kalbi kontrolden çıkmış gibi büyük bir hızla çarpıyordu.</p>

  <p class="calibre3">"Canın cehenneme!"</p>

  <p class="calibre3">"Bu acil bir durum!" diye tersledi Becker. Çocuğun giysisinin kolunu yakaladı. "Onda bana ait olan bir yüzük var. Karşılığında para vereceğim! Çok para!"</p>

  <p class="calibre3">İki Ses kımıldamadan durdu ve birden kahkahalarla gülmeye başladı. Histeriye</p>

  <p class="calibre3">kapılmış gibiydi. "Yani o boktan, iğrenç altın parçası senin mi?"</p>

  <p class="calibre3">Becker'ın gözleri açıldı. "Onu gördün mü?"</p>

  <p class="calibre3">İki Ses hafifçe başını salladı onaylayarak.</p>

  <p class="calibre3">"Nerede şimdi?" diye ısrar etti Becker.</p>

  <p class="calibre3">"Hiç bir fikrim yok." İki Ses kendi kendine kıkırdadı. "Megan burada onu rehine koymaya çalışıyordu."</p>

  <p class="calibre3">"Onu <span class="calibre5">satmaya</span> mı çalışıyordu?"</p>

  <p class="calibre3">"Merak etme adamım, hiç şansı yoktu. Mücevher zevkin berbat."</p>

  <p class="calibre3">"Kimsenin satın almadığına emin misin?"</p>

  <p class="calibre3">"Benlen dalga mı geçiyorsun? Dört yüz papele? Ona elli papel veririm dedim ama o</p>

  <p class="calibre3">daha fazla istedi. Bir uçak bileti almaya çalışıyordu, açık bilet."</p>

  <p class="calibre3">Becker yüzünden kanın çekildiğini hissetti. "Nereye?"</p>

  <p class="calibre3">"Kahrolası Connecticut'a," diye tersledi. "Eddie ondan otlanıyordu." |</p>

  <p class="calibre3">"Connecticut?"</p>

  <p class="calibre3">"Kahrolası, evet. Annesiyle babasının banliyödeki evlerine geri dönmek için. Pansiyoner İspanyol aileden nefret ediyordu. Üç İspanyol erkek kardeş sürekli kıza asılıyorlardı. Kahrolası sıcak su da yok."</p>

  <p class="calibre3">Becker boğazının düğümlendiğini hissetti. "Ne zaman ayrılıyor buradan?"</p>

  <p class="calibre3">İki Ses başını kaldırıp baktı. "Ne zaman mı<sup class="calibre12">7</sup>" Güldü. "Şimdiye çoktan gitmiştir. Saatler önce havaalanına gitti. Yüzüğü rehine bırakacak en iyi yer, zengin turistler falan. Parayı aldıktan sonra ABD'ye uçacaktı."</p>

  <p class="calibre3">Becker'ın midesini bir bulantı kapladı. <span class="calibre5">Bu bir tür şaka. İğrenç, tüyler ürpertici bir şaka, değil mi?</span> Uzun bir süre durdu. "Soyadı ne?"</p>

  <p class="calibre3">İki Ses soruyu düşündü uzun uzun, sonra omuz silkti.</p>

  <p class="calibre3">"Hangi havayolu ile uçacaktı?"</p>

  <p class="calibre3">"Marihuanalı Ucuz Tarife Uçuşu'yla ilgili bir şeyler söyledi."</p>

  <p class="calibre3">"Marihuanalı Ucuz Tarife Uçuşu mu?"</p>

  <p class="calibre3">"Evet. Hafta sonu geç saatlerde kalkan uçaklar -Sevilla, Madrid, La Guardia. Onlar böyle diyor. Üniversiteli çocuklar ucuz olduğundan onu kullanırlar. Sanırım arkada oturup marihuana tüttürüyorlar."</p>

  <p class="calibre3"><span class="calibre5">Harika,</span> diye kendi kendine söylendi Becker, bir elini saçlarında gezdirirken. "Uçak ne zaman kalktı?"</p>

  <p class="calibre3">"Saat tam iki, her cumartesi gecesi. Şimdi Atlantik üzerinde bir yerlerdedir."</p>

  <p class="calibre3">Becker saatine baktı. 01:45'i gösteriyordu. İki Ses'e döndü, kafası karışmıştı. "Uçuşun saat ikide olduğunu söyledin, değil mi?"</p>

  <p class="calibre3">Punk başıyla onayladı, gülüyordu. "Bu hesapla senin işin bitik gibi görünüyor, ihtiyar."</p>

  <p class="calibre3">Becker öfkeyle saatini gösterdi. "Ama saat daha ikiye çeyrek var!"</p>

  <p class="calibre3">İki Ses onun saatine baktı, şaşırdığı belliydi. "Hadi yaa, o zaman benim işim bitik." Güldü. "Genellikle saat dörde kadar böyle uçmuş olmazdım ama!"</p>

  <p class="calibre3">"Havaalanına en hızlı nasıl gidebilirim?" dedi Becker ters ters.</p>

  <p class="calibre3">"Taksi durağı ön tarafta."</p>

  <p class="calibre3">Becker cebinden 1.000 pesetalık bir banknot çıkarıp İki Ses'in eline sıkıştırdı.</p>

  <p class="calibre3">"Hey, adamım, teşekkürler!" diye bağırdı arkasından punk. "Megan'ı görürsen ona benden selam söyle!" Ama Becker çoktan gitmişti.</p>

  <p class="calibre3">İki Ses içini çekip dans pistine doğru ilerledi yalpalayarak. Onu izleyen tel çerçeveli gözlüklü adamı fark edemeyecek kadar sarhoştu.</p>

  <p class="calibre3">Dışarıda, Becker bir taksi bulmak için park yerine göz gezdirdi. Hiç taksi yoktu. Tıknaz bir bar fedaisine doğru gitti. "Taksi!".</p>

  <p class="calibre3">Fedai başını salladı. "Demasiado temprano. Taksi için daha erken."</p>

  <p class="calibre3"><span class="calibre5">Erken mi?</span> Becker sövdü içinden. <span class="calibre5">Saat sabahın ikisi!</span></p>

  <p class="calibre3">"Pidame uno! Bana bir tane çağır!"</p>

  <p class="calibre3">Adam bir telsiz telefon çıkardı. Birkaç şey söyledikten sonra kapattı. "Veinte minutos," dedi.</p>

  <p class="calibre3">"Yirmi dakika?!" diye tekrarladı Becker. "Y el autobus?"</p>

  <p class="calibre3">Fedai omuz silkti. "Kırk beş dakika."</p>

  <p class="calibre3">Becker'ın elleri iki yanına düştü. <span class="calibre5">Mükemmel!</span></p>

  <p class="calibre3">Arkasından gelen küçük bir motorun sesine döndü. Bir motorlu testere gibi ses çıkarıyordu. Bir delikanlıyla sanki zincir giyinmiş olan kız arkadaşı eski bir Vespa 250 motosikletin üzerinde park yerine giriyorlardı. Kızın eteği uyluklarına kadar açılmıştı. Farkında değil gibiydi. Becker hızla onlara doğru ilerledi. <span class="calibre5">Bunu yapıyor olduğuma inanamıyorum,</span> diye düşündü. <span class="calibre5">Motosikletlerden nefret ederim.</span> Sürücüye bağırdı. "Beni havaalanına götürmen için sana on bin peseta öderim!"</p>

  <p class="calibre3">Çocuk ona aldırmadan motoru kapattı.</p>

  <p class="calibre3">"Yirmi bin!" dedi Becker düşünmeden. "Havaalanına gitmem gerek!"</p>

  <p class="calibre3">Çocuk başını kaldırıp baktı. "Scusi?" İtalyan'dı.</p>

  <p class="calibre3">"Aeropörto! Per favore. Sulla Vespa! Venti mille pesete!"</p>

  <p class="calibre3">İtalyan bakımsız, küçük motosikletine bakıp güldü. "Venti mille pesete? La Vespa?"</p>

  <p class="calibre3">"Cinquanta mille! Elli bin!" diye israr etti Becker. Yaklaşık dört yüz dolara karşılık geliyordu.</p>

  <p class="calibre3">İtalyan kuşkuyla güldü. "Dov'e la plata? Para nerede?"</p>

  <p class="calibre3">Becker cebinden 10.000 pesetalık beş banknot çıkarıp uzattı. İtalyan önce paraya, sonra da kız arkadaşına baktı. Kız parayı kapıp bluzunun içine sıkıştırdı.</p>

  <p class="calibre3"><span class="calibre5">"Grazie!"</span> dedi İtalyan, yüzü sevinçle parlıyordu. Vespa'sının anahtarlarını Becker'a fırlattı. Sonra kız arkadaşının elini tuttu ve ikisi de gülerek hızla binaya doğru gittiler.</p>

  <p class="calibre3">"Aspetta!" diye bağırdı Becker. "Bekle! Ben motosikleti değil, <span class="calibre5">beni motosikletle götürmeni</span> istemiştim!"</p>

  <h3 class="calibre6" id="sigil_toc_id_60"><a class="calibre7" id="bookmark11"></a><span class="calibre8">59</span></h3>

  <p class="calibre3">Susan, elini uzatıp Komutan Strathmore'un elini tutarak onun Kripto katına çıkan merdivene tırmanmasına yardım etti. Jeneratörlerin üzerinde kemikleri kırılmış bir halde iki büklüm yatan Phil Chartrukian'ın görüntüsü onu mahvetmişti. Hale'in Kripto'nun derinliklerinde gizlendiği düşüncesi de başını döndürmüştü. Gerçek kaçınılmazdı, Hale, Chartrukian'ı aşağı itmişti.</p>

  <p class="calibre3">Susan TRANSLTR'nin gölgesinden geçerek Kripto'nun ana çıkış kapısına -saatler önce geçip içeri girdiği kapıya- doğru sendeleyerek ilerledi. Işığı sönük tuş takımına çılgınca arka arkaya vurması devasa ana kapıyı hareket ettirmeye yaramamıştı. Kapana kısılmıştı, Kripto bir hapishaneydi. Kubbe, ana NSA yapısından 100 metre mesafede, ancak ana kapıyla ulaşılabilen bir uydu gibi duruyordu. Kripto kendi gücünü ürettiği için ana santralin muhtemelen başlarının dertte olduğundan bile haberleri yoktu.</p>

  <p class="calibre3">"Ana elektrik kaynağı devre dışı," dedi Strathmore, Susan'ın hemen arkasına gelerek. "Yedek güç kaynağını kullanıyoruz."</p>

  <p class="calibre3">Kripto'daki yedek güç kaynağı ışıklar ve kapılar da dahil diğer tüm sistemlerden önce TRANSLTR'yi ve onun soğutma sistemlerini besleyecek şekilde tasarlanmıştı. Böylece, zamansız bir elektrik kesintisi önemli bir iş üzerindeyken TRANSLTR'yi durdurmayacaktı. Bu, aynı zamanda, TRANSLTR'nin freon soğutma sistemleri olmadan aslâ çalışamayacağı anlamına da geliyordu. Soğutulmamış, kapalı bir yerde üç milyon işlemci tarafından üretilen ısı tehlikeli düzeylere erişir, belki de silikon yongaları tutuşturup erimeleri sonucunu bile doğurabilirdi. Bu hiç kimsenin düşünmeye cesaret edemeyeceği bir durumdu.</p>

  <p class="calibre3">Susan kendini kontrol etmeye çalışıyordu. Düşünceleri, jeneratörlerin üzerindeki sistem güvenlik görevlisinin görüntüsüne takılıp kalmıştı. Yeniden tuş takımını yumrukladı. Hâlâ tepki yoktu. "Programı durdurun!" dedi. TRANSLTR'ye Dijital Kale'nin geçiş anahtarını aramaktan vazgeçmesi komutunu vermek onun devrelerini kapatacak ve kapıların yeniden çalışmasını sağlamak için yeterli yedek gücü serbest bırakmış olacaktı.</p>

  <p class="calibre3">"Sakin ol Susan," dedi Strathmore, rahatlatmak için bir elini Susan'ın omzuna koyarken.</p>

  <p class="calibre3">Komutanın bu rahatlatıcı, güven verici dokunuşu Susan'ı içinde bulunduğu sersemlikten çıkardı. Birden niçin ona ulaşmaya çalıştığını hatırladı. Aniden dönüverdi, "Komutanım! Greg Hale North Dakota!"</p>

  <p class="calibre3">Karanlıkta sonsuz gibi görünen bir sessizlik oldu. En sonunda Strathmore yanıt verdi. Sesi, şaşırmıştan çok kafası karışmış bir insanın sesi gibiydi. "Sen neden söz ediyorsun?"</p>

  <p class="calibre3">"Hale..." diye fısıldadı Susan. "O North Dakota."</p>

  <p class="calibre3">Strathmore Susan'ın sözlerini düşünürken bir sessizlik daha oldu. "Takipçi?" Kafası karışmış görünüyordu. "Takipçi Hale'i mi buldu?"</p>

  <p class="calibre3">"Takipçi henüz dönmedi. Hale onu durdurdu!"</p>

  <p class="calibre3">Susan Hale'in takipçiyi nasıl durduğunu ve kendisinin Hale'in hesabında Tankado'dan gelen e-postaları nasıl bulduğunu anlatarak devam etti. Strathmore başını salladı duyduklarına inanamayarak.</p>

  <p class="calibre3">"Greg Hale'in Tankado'nun sigortası olması mümkün değil! Bu çok saçma! Tankado Hale'e aslâ güvenmezdi."</p>

  <p class="calibre3">"Komutanım," dedi "Hale bizi daha önce de bir kez batırdı -Uçan Balık. Tankado ona güvendi."</p>

  <p class="calibre3">Strathmore söyleyecek söz bulamıyor gibiydi.</p>

  <p class="calibre3">"TRANSLTR'yi durdurun," diye ona yalvardı. "North Dakota'yı ele geçirdik. Bina güvenliğini arayın. Buradan çıkalım."</p>

  <p class="calibre3">Strathmore bir süre düşünmek istediğini belirtecek biçimde elini kaldırıp onu susturdu.</p>

  <p class="calibre3">Susan gergin bir şekilde zemindeki kapağa doğru baktı. Yerdeki açıklık TRANSLTR'nin arkasında, görüş alanının dışındaydı ama kapaktan yukarı taşan, kırmızımsı parıltı tıpkı buzun üzerindeki ateş gibi siyah karoların üzerine yayılıyordu. <span class="calibre5">Hadi, Güvenliği arayın, Komutanım! TRANSLTR'yi durdurun! Çıkarın bizi buradan!</span></p>

  <p class="calibre3">Birdenbire Strathmore harekete geçti. "Beni izle," dedi. Uzun adımlarla zemindeki kapağa doğru ilerledi.</p>

  <p class="calibre3">"Komutanım! Hale tehlikelidir! O—"</p>

  <p class="calibre3">Ama Strathmore karanlığın içinde kaybolmuştu. Susan onun karaltısını takip etmek için acele etti. Komutan TRANSLTR'nin çevresini dolaştı ve zemindeki kapağa vardı. Dönüp duran buharlar çıkaran deliğe baktı dikkatle. Sessizce, karanlıkta kalmış Kripto katına göz gezdirdi. Sonra yere eğildi ve ağır kapağı kaldırdı. Kapak küçük bir yay çizerek döndü. Komutan kapağı bıraktığında kulakları sağır eden bir gürültüyle çarparak kapandı. Kripto bir kez daha sessiz/karanlık bir mağaraya döndü. North Dakota kapana kısılmış görünüyordu.</p>

  <p class="calibre3">Strathmore dizlerinin üzerine çöktü. Ağır kelebek kilidi çevirdi. Kilit dönerek yerine oturdu. Alt katlar mühürlenmişti.</p>

  <p class="calibre3">3. bölüm tarafına doğru giden belli belirsiz ayak seslerini ne o ne de Susan duymuştu.</p>

  <h3 class="calibre6" id="sigil_toc_id_61"><a class="calibre7" id="bookmark12"></a><span class="calibre8">60</span></h3>

  <p class="calibre3">İki Ses dışarıdaki avludan dans pistine giden aynalı koridora yöneldi. Çengelli iğnesinin düzgün durup durmadığını kontrol etmek için aynaya döndüğünde, arkasında hayal meyal bir karaltının belirdiği hissine kapıldı. Dönmeye çalıştı ama çok geçti. Taş gibi sert bir çift el yüzünü aynaya dayayıp vücudunu kıpırdayamaz hale getirdi.</p>

  <p class="calibre3">Punk arkasını dönmeye çalıştı. "Eduardo? Hey, adamım, sen misin?" İki Ses, karaltı sırtına sıkıca yaslanmadan önce bir elin cüzdanının üzerinde hafifçe gezindiğini hissetti. "Eddie!" diye bağırdı punk. "Oyun oynamayı bırak! Bir adam Megan'ı arıyordu."</p>

  <p class="calibre3">Karaltı onu sıkı sıkı tuttu.</p>

  <p class="calibre3">"Hey Eddie, adamım, bırak şunu!" Ama İki Ses başını kaldırıp aynaya baktığında onu kıpırdayamaz hale getirenin arkadaşı olmadığını gördü.</p>

  <p class="calibre3">Adamın çiçekbozuğu yüzünde yara izleri vardı. Tel çerçeveli gözlüklerin ardından kömür gibi cansız iki göz dikkatle bakıyordu. Adam öne doğru eğilip ağzını îki Ses'in kulağına yapıştırdı. Tuhaf, boğuk bir ses <span class="calibre5">"Adönde fue?</span> Nereye gitti?" diye sordu. Sözcükler bir şekilde deforme gibiydi.</p>

  <p class="calibre3">Punk donup kaldı, korkudan felce uğramıştı.</p>

  <p class="calibre3"><span class="calibre5">"Adönde fue?"</span> diye tekrarladı sesin sahibi. "El Americano."</p>

  <p class="calibre3">"Hava... havaalanına. Aeropuerto," diye kekeledi İki Ses.</p>

  <p class="calibre3">"Aeropuerto?" diye tekrarladı adam, kara gözleri aynadan İki Ses'in dudaklarını izliyordu.</p>

  <p class="calibre3">Punk başını sallayarak onayladı.</p>

  <p class="calibre3">"Tenia el anillo? Yüzüğü ele geçirdi mi?"</p>

  <p class="calibre3">Dehşet içindeki îki Ses başını salladı. "Hayır."</p>

  <p class="calibre3">"Viste el anillo? Sen yüzüğü gördün mü?" İki Ses durakladı. Doğru yanıt neydi? "Viste el anillo?" diye tekrar sordu boğuk ses. İki Ses başıyla onayladı dürüstlüğün yararına olacağını umarak. Olmadı. Birkaç saniye sonra kayarak yere yığıldı, boynu kırılmıştı.</p>
</body>
</html>
