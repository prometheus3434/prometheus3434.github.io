<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_129"><a class="calibre7" id="bookmark0"></a><span class="calibre8">son</span></h3>

  <p class="calibre3">Derler ki, ölüm anında her şey açıklığa kavuşur. Tokugen Numataka artık bunun doğru olduğunu biliyordu. Osaka gümrük bürosundaki küçük tabutun başında dururken, o ana kadar hiç tatmadığı kadar acı bir gerçek netleşmişti aklında. Numataka'nın dininde yaşamların birbirine bağlı olduğundan, döngülerden söz edilirdi ama Numataka'nın dine ayıracak zamanı olmamıştı hiç.</p>

  <p class="calibre3">Gümrük yetkilileri ona, içinde doğum kayıtlan ve evlat edinme belgelerinin olduğu bir zarf vermişlerdi. "Bu çocuğun hayatta olan tek akrabası sizsiniz," demişlerdi. "Sizi bulana kadar çok uğraştık."</p>

  <p class="calibre3">Numataka'nın düşünceleri otuz iki yıl öncesine, o yağmurlu geceye, özürlü doğan çocuğunu ve ölen eşini bırakıp gittiği o hastane koğuşuna döndü. Artık bomboş bir gölge olan <span class="calibre5">menboku</span> -onur- adına yapmıştı bunu.</p>

  <p class="calibre3">Zarfın içinde, kağıtlarla birlikte altın bir yüzük vardı. Üzerine Numataka'nın anlamadığı bazı yazılar kazınmıştı. Önemli değildi zaten, o sözcüklerin Numataka için artık bir anlamı yoktu. Tek oğlunu yüzüstü bırakmıştı. Şimdiyse, kaderin en acımasız oyunu onları yeniden birleştirmişti.</p>

  <p class="calibre3"><a id="bookmark1"></a>85 114 125 105 56 105 125 105 3 21 105 48 105 125 2 36</p>
</body>
</html>
