<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_42"><a class="calibre7" id="bookmark11"></a><span class="calibre8">41</span></h3>

  <p class="calibre3">Alfonso XlII'ün üçüncü katındaki bir çamaşır dolabında, bir kat temizlikçisi baygın bir halde yatıyordu. Tel çerçeveli gözlüğü olan adam otelin ana anahtarlarından birini onun cebine geri koyuyordu. Kadının başına vurduğunda onun çığlık attığını duymamıştı ama bundan hiçbir şekilde emin olamazdı, on iki yaşından beri sağırdı.</p>

  <p class="calibre3">Kemerine takılı olan pile büyük bir hürmetle uzandı; bir müşterisinin hediyesi olan bu makine ona yeni bir hayat sunmuştu. Artık dünyanın her yerinden iş alabiliyordu. Bütün haberler kendisine anında ve takip edilmesi mümkün olmayan bir biçimde ulaşıyordu.</p>

  <p class="calibre3">Sabırsızca aletin açma düğmesine dokundu. Gözlüğündeki ekran açıldı. Bir kez daha parmaklan havada birbirine dokunmaya başladı. Her zaman olduğu gibi kurbanlarının adlarını kaydetmişti. Basit bir şeydi bu; bir cüzdanı ya da çantayı karıştırmak yeterli oluyordu. Parmaklarının ucundaki temas noktaları birbirlerine dokunmaya başladı ve gözlüğünün camlarında hayalet gibi harfler belirdi.</p>

  <p class="calibre3"><span class="calibre4">HEDEF: ROCIO EVA GRANADA - YOK EDİLDİ</span></p>

  <p class="calibre3"><span class="calibre4">HEDEF: HANS HUBER - YOK EDİLDİ</span></p>

  <p class="calibre3">Üç kat aşağıda David Becker hesabını ödemiş, elinde yarısı bitmiş içkisiyle lobide dolanıyordu. Biraz temiz hava almak için otelin taraçasına yöneldi. <span class="calibre5">Gidip gelivereceksin,</span> diye düşündü kendi kendine. İşler hiç de istediği gibi gitmemişti. Bir karar vermek zorundaydı. Vazgeçip havaalanına geri mi dönecekti? <span class="calibre5">Bir ulusal güvenlik meselesi.</span> Alçak sesle sövdü. Öyleyse ne halt etmeye göndermişlerdi ki bir öğretmeni?</p>

  <p class="calibre3">Becker barmenin göremeyeceği bir yere geçip kalan içkisini saksı içindeki bir yaseminin dibine döktü. Votka biraz başını döndürmüştü. Tarihin en ucuza sarhoş olan adamı derdi Susan çoğu kez ona. Becker, ağır kristal bardağını bir su pınarından yeniden doldurduktan sonra büyük bir yudum aldı.</p>

  <p class="calibre3">Üzerine çöken hafif uyuşukluktan kurtulmaya çalışarak birkaç kez gerindi. Sonra da bardağını bırakıp lobiden geçti.</p>

  <p class="calibre3">Asansörün önünden geçerken, sessizce iki yana doğru açılan kapısından, asansörün içinde bir adam gördü. Becker'ın tüm gördüğü tel çerçeveli kalın gözlükler olmuştu. Adam burnunu silmek için bir mendil çıkardı. Becker adama kibarca gülümseyip ilerledi... dışarıya, boğucu Sevilla gecesine doğru.</p>

  <h3 class="calibre6" id="sigil_toc_id_43"><a class="calibre7" id="bookmark12"></a><span class="calibre8">42</span></h3>

  <p class="calibre3">3. bölümün içinde Susan, telaşlı bir şekilde bir aşağı bir yukarı yürüdüğünü fark etti birdenbire. Eline fırsat geçtiğinde Hale'in kimliğini açığa vurmuş olmak istedi.</p>

  <p class="calibre3">Hale kendi terminalinde oturuyordu. "Stres insanı öldürür, Sue. İçini döküp rahatlamak için bana söyleyeceğin bir şey mi var?"</p>

  <p class="calibre3">Susan kendini zorlayarak oturdu. Strathmore'un telefonu kapatıp kendisiyle konuşmak için geri döneceğini düşünmüştü ama o hiçbir yerde görünmüyordu. Sükûnetini korumaya çalıştı. Bilgisayar ekranına baktı. Takipçisi hâlâ çalışıyordu, ikinci kez. Artık önemi yoktu. Susan, takipçisinin kimin adresini göstereceğini biliyordu: <a href="mailto:GHALE@crypto.nsa.gov">GHALE@crypto.nsa.gov</a>.</p>

  <p class="calibre3">Susan, Strathmore'un çalışma odasına doğru baktı. Artık bekleyemeyeceğinin farkındaydı. Komutanın telefon konuşmasını bölmenin zamanı gelmişti. Ayağa kalkıp kapıya doğru yürüdü.</p>

  <p class="calibre3">Hale birden huzursuzluğa kapılmış gibi göründü, anlaşılan Susan'ın garip davranışını fark etmişti. Uzun ve hızlı adımlarla odayı geçip kapıya ulaştı. Kollarını kavuşturdu ve, Susan'ın çıkış yolunu kapattı.</p>

  <p class="calibre3">'Bana neler olduğunu anlat," dedi ısrarla. "Bugün burada bir şeyler dönüyor. Nedir?"</p>

  <p class="calibre3">İçinde ani bir tehlike hissi oluşan Susan, mümkün olduğunca temkinli bir şekilde "Bırak çıkayım," dedi.</p>

  <p class="calibre3">"Hadi," diye üsteledi Hale. "Strathmore, Chartrukian'ı işini yaptığı için kovdu resmen. TRANSLTR'de neler oluyor? On sekiz saat boyunca Çalışacak bir tanı programımız yok. Saçmalık bu, sen de biliyorsun. Bana neler döndüğünü anlat."</p>

  <p class="calibre3">Susan'ın gözleri kısıldı. <span class="calibre5">Neler olduğunu gayet îyi biliyorsun, lanet olası!</span> "Çekil, Greg," diye ısrar etti. "Tuvalete gitmem gerek."</p>

  <p class="calibre3">Hale sırıttı. Uzun bir süre bekledikten sonra kenara çekildi. "Pardon Sue. Sadece sana kur yapıyordum."</p>

  <p class="calibre3">Susan onu kenara itip 3. bölümden çıktı. Cam duvar boyunca ilerlerken, diğer taraftaki Hale'in gözlerinin kendisini delip geçtiğini hissediyordu.</p>

  <p class="calibre3">İstemeye istemeye tuvaletlerin olduğu bölüme doğru döndü. Komutan' ı görmeye gitmeden önce dolanması gerekecekti. Greg Hale hiçbir şeyden kuşkulanmamalıydı.</p>

  <h3 class="calibre6" id="sigil_toc_id_44"><a class="calibre7" id="bookmark13"></a><span class="calibre8">43</span></h3>

  <p class="calibre3">Kırk beş yaşındaki Chad Brinkerhoff şık biriydi: elbisesi ütülüydü, saçları özenle taranmıştı ve görünüşünün aksine, boş biri de değildi. Yazlık takım elbisesinde, tıpkı bronzlaşmış teninde olduğu gibi, en ufak bir kırışıklık yada yıpranma belirtisi bile yoktu. Saçları gürdü, platin sarısı renkteydi ve en önemlisi saçlarının hepsi kendinindi. Gözleri parlak maviydi. Açık mavi kontakt lenslerle maviliklerinin artırıldığı anlaşılmıyordu.</p>

  <p class="calibre3">Her tarafı ahşap kaplamalı ofise göz gezdirdi, NSA'da çıkabileceği kadar yukarı çıktığının farkındaydı. Dokuzuncu kattaydı, Mahogany Row'da. Ofis 9A197. Yönetim süiti.</p>

  <p class="calibre3">Cumartesi gecesiydi ve Mahogany Row neredeyse tümüyle boştu. Yöneticiler çoktan gitmişlerdi, dışarıdaydılar. Nüfuzlu adamlar boş zamanlarında nerelerde eğleniyorlarsa oralardaydılar şimdi. Brinkerhoff daima bu birimde "gerçek" bir görev almanın hayalini kurmuş ama her nasılsa en sonunda bir "özel kalem" olmuştu, resmen siyasi hırgürün çıkmaz sokağındaydı. Amerikan istihbaratının en nüfuzlu, en güçlü adamıyla yan yana çalışıyor olduğu gerçeği ise ancak küçük bir teselliydi. Brinkerhoff, Andover ve Williams'tan şeref listesine girerek mezun olmuştu ama işte buradaydı, orta yaşlı, hiç gerçek nüfuzu ve makamı olmayan biri. Günlerini başka birinin randevularını organize ederek geçiriyordu.</p>

  <p class="calibre3">Müdürün özel kalemi olmanın getirdiği belirgin yararlar vardı: Brinkerhoff yönetim süitinde lüks bir ofise, bütün NSA bölümlerine tam erişim imkânına ve ilişkilerinden kaynaklanan belli bir üstünlüğe sahipti.</p>

  <p class="calibre3">En yüksek güç kademeleri için ayak işleri yapıyordu. İçinde, derinlerde bir yerlerde Brinkerhoff bir özel kalem olmak için doğduğunu biliyordu; not almaya yetecek kadar hızlı, basın toplantıları yapmaya yetecek kadar yakışıklı ve bunlarla yetinebilecek kadar da tembel.</p>

  <p class="calibre3">Şöminesinin üzerindeki saatin, kulakları okşayan çan sesi zavallı var oluşunda bir günün daha bittiğini vurguladı. <span class="calibre5">Kahretsin,</span> diye geçirdi içinden. <span class="calibre5">Bir cumartesi günü saat beş. Burada ne halt ediyorum ben?</span></p>

  <p class="calibre3">"Chad?" Kapı aralığında bir kadın göründü.</p>

  <p class="calibre3">Brinkerhoff başını kaldırıp baktı. Midge Milken'di bu, Fontaine'nin iç güvenlik analisti. Midge Milken altmış yaşında, biraz ağır bir kadındı ve Brinkerhoff u hayrete düşüren özelliği çok çekici biri olmasıydı. Üç kez evlenip boşanmış ve halen de evliliğe doğru giden bir ilişkisi olan Midge, net bir otoriteyle altı odalı yönetim süitini kolaçan ederdi. Zekiydi, sezgileri kuvvetliydi, inanılmaz biçimde saatler boyunca çalışırdı ve NSA'nın iç işleyişini Tanrı'dan bile daha fazla bildiği söylenirdi.</p>

  <p class="calibre3"><span class="calibre5">Lanet olsun,</span> diye düşündü Brinkerhoff gri renkli kaşmir elbisesinin içindeki kadına bakarak. <span class="calibre5">Ya ben yaşlanıyorum, ya da bu kadın daha genç görünüyor.</span></p>

  <p class="calibre3">"Haftalık raporlar." Midge gülümsedi, elindeki bir tomar kağıdı sallayarak. "Genel görünümü kontrol etmen gerek."</p>

  <p class="calibre3">Brinkerhoff kadının vücuduna baktı. "Genel görünüm buradan iyi gibi görünüyor."</p>

  <p class="calibre3">"Hadi Chad," diye güldü Midge. "Annen olacak yaştayım."</p>

  <p class="calibre3"><span class="calibre5">Bana bunu hatırlatma,</span> diye geçirdi içinden Brinkerhoff.</p>

  <p class="calibre3">Midge içeri girdi ve Brinkerhoff un çalışma masasına yaklaştı. "Ben çıkmak üzereyim ama müdür bey Güney Amerika'dan döndüğünde bunların derlenmiş olmasını istiyor. Yani pazartesi sabahına kadar vaktin var." Bilgisayar çıktılarını adamın önüne bıraktı.</p>

  <p class="calibre3">"Neyim ben, bir muhasebeci mi?"</p>

  <p class="calibre3">"Hayır tatlım, sen bir seyir subayısın. Bildiğini sanıyordum."</p>

  <p class="calibre3">"Öyleyse bu baş belası rakamlarla ne yapıyorum?"</p>

  <p class="calibre3">Midge bir çocukmuş gibi onun saçlarını karıştırdı. "Daha fazla sorumluluk istiyordun. İşte sana sorumluluk."</p>

  <p class="calibre3">Brinkerhoff başını kaldırıp ona üzgün üzgün baktı. "Midge... benim bir hayatım yok."</p>

  <p class="calibre3">Midge parmağıyla kağıda hafifçe vurdu. <span class="calibre4">"Senin hayatın bu,</span> Chad Brinkerhoff." Adama baktı, biraz yumuşamıştı. <span class="calibre4">"Gitmeden</span> önce senin için yapabileceğim herhangi bir şey var mı?"</p>

  <p class="calibre3">Brinkerhoff yalvarır gibi ona baktı ve ağrıyan boynunu sağa sola oynattı. "Omuzlarım çok gergin."</p>

  <p class="calibre3">Midge oltaya takılmadı. "Bir aspirin iç."</p>

  <p class="calibre3">Brinkerhoff somurttu. "Sırt masajı yok mu?"</p>

  <p class="calibre3">Kadın başını salladı. "Cosmopolitan dergisinde sırt masajlarının üçte ikisinin cinsel ilişkiyle bittiği yazıyor."</p>

  <p class="calibre3">Brinkerhoff içerlemiş gibiydi. "Ama bizimkiler hiç öyle bitmiyor!"</p>

  <p class="calibre3">"Kesinlikle." Göz kırptı. "Sorun da bu zaten."</p>

  <p class="calibre3">"Midge—"</p>

  <p class="calibre3">"İyi geceler, Chad." Kapıya yöneldi.</p>

  <p class="calibre3">"Gidiyor musun?"</p>

  <p class="calibre3">"Kalırdım, biliyorsun," dedi Midge, kapı aralığında durarak, "ama benim biraz olsun gururum var. İkinci keman olamam, özellikle de gencecik bir kızın ardında."</p>

  <p class="calibre3">"Benim karım gencecik bir kız değil," diye savunmaya geçti Brinkerhoff. "Sadece öyleymiş gibi davranıyor."</p>

  <p class="calibre3">Midge ona şaşırmış gibi baktı. "Ben karından söz etmiyordum." Masumane bir ifadeyle baktı. "Carmen'i kastetmiştim." Carmen'i ağır bir Porto Riko aksanıyla söylemişti.</p>

  <p class="calibre3">Brinkerhoffun sesi biraz çatallaştı. "Kim?"</p>

  <p class="calibre3">"Carmen. Yemek servisindeki."</p>

  <p class="calibre3">Brinkerhoff yüzünün kızardığını hissetti. Carmen Huerta, NSA'nın levazım bölümünde çalışan yirmi yedi yaş ında bir aş çı başı ydı. Brinkerhoff onunla, mesai saati bittikten sonra depoda gizli olduğunu düşündüğü çılgınca buluşmalar yaşamıştı.</p>

  <p class="calibre3">Midge imalı bir şekilde göz kırptı. "Unutma, Chad... Büyük Birader her şeyi bilir."</p>

  <p class="calibre3">Büyük Birader? Brinkerhoff duyduklarına inanamayarak yutkundu. Büyük Birader DEPOLARI da mı gözlüyor?</p>

  <p class="calibre3">Büyük Birader ya da Midge'in çoğu kez dediği biçimiyle "Birader" yönetim süitinin merkez odasının hemen dışında, gömme dolap benzeri küçük bir yerde bulunan bir Centrex 333'tü. Birader, Midge'in bütün dünyasıydı. NSA tesisindeki 148 kapalı devre kamera, 399 elektronik kapı, 377 telefon bağlantısı ve 212 gizli dinleme aygıtından veriler alıyordu.</p>

  <p class="calibre3">NSA yöneticileri 26.000 çalışanın yalnızca büyük bir değer değil, aynı zamanda büyük bir sorumluluk da getirdiğini zor yoldan öğrenmişlerdi. NSA tarihindeki bütün büyük güvenlik ihlalleri içeriden gelmişti. İç güvenlik analisti olarak Midge'in işi NSA'nın duvarlarının içinde olup biten her şeyi gözlemekti... anlaşılan buna levazım depolan da dahildi.</p>

  <p class="calibre3">Brinkerhoff kendini savunmak için ayağa kalktı ama Midge çıkmak üzereydi.</p>

  <p class="calibre3">"Ellerin masanın üzerinde olsun," dedi yüksek sesle arkasına bakmadan. "Ben gittikten sonra da hiçbir komik hareket olmayacak. Duvarların gözleri var."</p>

  <p class="calibre3">Brinkerhoff yerine oturdu ve Midge'in koridorda uzaklaşan ayak seslerini dinledi. En azından onun hiçbir şey söylemeyeceğini biliyordu. Onun da zayıf yanlan vardı. Birkaç düşüncesizliği olmuştu, çoğunlukla da Brinkerhoff ile maksadını aşan sırt masajları.</p>

  <p class="calibre3">Brinkerhoffun düşünceleri yeniden Carmen'e kaydı. Onun kıvrak vücudunu, o esmer baldırlarını, yüksek sesle çaldığı cep radyosunu - i şehvetli San Juan salsasını- hayal etti. Gülümsedi. <span class="calibre5">Belki de işim bittiğinde çerez almak için uğrarım.</span></p>

  <p class="calibre3">İlk çıktı sayfasını açtı.</p>

  <p class="calibre3"><a id="bookmark14"></a>KRİPTO - ÜRETÎM/MASRAF</p>

  <p class="calibre3">Üzerindeki ağırlık hemen hafifledi. Midge ona bir çocuk oyuncağı vermişti, Kripto raporu her zaman için kolay bir işti. Teknik olarak her şeyi derlemesi gerekiyordu ama müdürün ilgilendiği tek rakam ÇBM'iydi, çözümleme başına maliyet. ÇBM TRANSLTR'nin tek bir şifreyi çözmesi için gereken tahmini miktarı gösteriyordu. Bu rakam, şifre başına 1.000 doların altında olduğu sürece Fontaine'in keyfi yerinde olurdu. <span class="calibre5">Bini bir para.</span> Brinkerhoff kendi kendine güldü. <span class="calibre5">Vergilerimiz iş başında.</span></p>

  <p class="calibre3">Belgeyi okumaya ve günlük ÇBM'leri kontrol etmeye başladığında, kafasında Carmen Huerta'nın vücuduna bal ve pudra şekeri süren hayali canlanmaya başladı. Otuz saniye sonra işi neredeyse bitmişti. Kripto verileri mükemmeldi, her zaman olduğu gibi.</p>

  <p class="calibre3">Ancak, bir sonraki rapora geçmeden hemen önce gözüne bir şey takıldı. Sayfanın sonundaki son ÇBM hatalıydı. Oradaki rakam o kadar uzundu ki yandaki sütuna taşmış ve sayfayı altüst etmişti. Brinkerhoff dehşete düşmüş bir halde rakama bakakaldı.</p>

  <p class="calibre3">999.999.999? Yutkundu. Bir milyar dolar? Carmen'in hayali yok oldu. Bir milyar dolarlık bir şifre mi?</p>

  <p class="calibre3">Brinkerhoff sanki felç olmuş gibi bir süre donakaldı. Sonra birden paniğe kapılıp yerinden fırlayarak koridorda koşmaya başladı. "Midge! Geri dön!"</p>

  <h3 class="calibre6" id="sigil_toc_id_45"><a class="calibre7" id="bookmark15"></a><span class="calibre8">44</span></h3>

  <p class="calibre3">Phil Chartrukian sistem güvenlik laboratuarındaydı, öfkeliydi. Strathmore'un sözleri kafasında yankılanıyordu. Kripto'yu şimdi terk edeceksin! Bu bir emirdir! Boş laboratuarda çöp kovasına tekme atıp bir küfür savurdu.</p>

  <p class="calibre3">"Tanı programıymış, kıçımın tanısı! Ne zamandan beri müdür yardımcısı Koridor'un filtrelerini devre dışı bırakıyor!?"</p>

  <p class="calibre3">Sistem güvenlik görevlileri NSA'daki bilgisayar sistemlerini korumak için iyi ücretler alıyorlardı. Chartrukian da bu işte sadece iki özelliğin gerekli olduğunu öğrenmişti: kesinlikle zeki ve tamamen paranoyak olmak.</p>

  <p class="calibre3"><span class="calibre5">Kahretsin,</span> diye sövdü, <span class="calibre5">bu paranoya değil! Lanet olası işlem ekranı on sekiz saati gösteriyor!</span></p>

  <p class="calibre3">Bu bir virüstü. Chartrukian bunu hissedebiliyordu. Neler olduğu hakkında bir şüphesi yoktu: Strathmore bir hata yapıp Koridor'un filtrelerini devre dışı bırakmıştı; şimdi de tanı diye, uydurma bir hikayeyle bunu kapatmaya çalışıyordu.</p>

  <p class="calibre3">Eğer tek sorun TRANSLTR olsaydı, Chartrukian'ın sinirleri bu kadar gergin olmazdı. Ama tek sorun TRANSLTR değildi. Bu muazzam şifre çözme canavarı, her ne kadar görünüşü Öyle olsa da tek parçadan ibaret değildi. Kriptograflar, Koridor'un yapılmasındaki yegâne amacın ellerindeki bu şifre çözme şaheserini korumak olduğuna inanırken sistem güvenlik görevlileri gerçeğin farkındaydılar. Koridor'un filtreleri çok daha büyük bir yapıya hizmet ediyordu. NSA'nın ana veri bankasına.</p>

  <p class="calibre3">Veri bankasının kurulmasının öyküsü Chartrukian'ı hep büyülemişti. 1970'lerin sonlarında Savunma Bakanlığı yalnızca kendisine saklamaya çalışsa da internet, kamu kurumlarının ilgisini çekmemesi mümkün olmayacak kadar faydalı bir araçtı. En sonunda üniversiteler kendi yollarını kendileri açtılar. Bundan kısa bir süre sonra da ticari sunucular ortaya çıktı. Bent kapaklan açılmıştı ve insanlar akın akın geliyordu. Doksanların başlarında hükümetin bir zamanlar güvenli olan internet’i, artık herkesin e-postalarından ve siber-pornodan geçilmeyen bir çöplük haline gelmişti.</p>

  <p class="calibre3">Halka açıklanmamış olmakla birlikte, Donanma İstihbaratı bilgisayarlarına son derece zarar veren birkaç sızmanın ardından, hükümet sırlarının giderek gelişen internete bağlı bilgisayarlarda artık güvende olmadığı her geçen gün daha da netleşiyordu. Savunma Bakanlığıyla birlikte ABD Başkanı, artık güvensiz olan internetin yerini alıp Amerikan istihbarat teşkilatlan arasında bir bağlantı işlevi görecek, yeni ve tamamen emniyetli bir hükümet ağı kurulması için para sağlamak üzere gizli bir kararname çıkardı. Hükümet sırlarının çalınmasını önlemek amacıyla hassas verilerin tamamı son derece güvenli tek bir yere, yeni kurulan NSA veri bankası, ya da başka bir deyişle Amerikan istihbarat verilerinin Fort Knox'una taşındı.</p>

  <p class="calibre3">Sayıları tam anlamıyla milyonları bulan, ülkenin en yüksek gizlilik derecesindeki fotoğrafları, bant kayıtları, belgeleri ve videoları dijital ortama aktarılıp bu uçsuz bucaksız depolama tesisine iletiliyor, sonra da orijinaller yok ediliyordu. Bu veri bankası üç tabakalı bir güç rölesi ve katmanlı bir dijital yedekleme sistemiyle korunuyordu. Ayrıca, manyetik alanlardan ve olası patlamalardan korumak için yerin 65 metre altına gizlenmişti. Kontrol odasındaki etkinlikler de ülkenin en üst düzey güvenlik seviyesi olan "Çok Gizli - Umbra" düzeyinde tanımlanmıştı.</p>

  <p class="calibre3">Ülkenin sırları hiç bu kadar güvende olmamıştı. İçine sızılması mümkün olmayan bu veri bankası artık ileri düzey silahların teknik çizimlerini, tanık koruma listelerini, istihbarat ajanlarının kod adlarını, gizli operasyonların ayrıntılı analizlerini ve operasyon önerilerini barındırıyordu. Bu listenin sonu yoktu. Artık Amerikan istihbaratına zarar verecek gizli kapaklı işler olmayacaktı.</p>

  <p class="calibre3">Elbette, NSA görevlileri depolanmış olan verinin ancak ulaşılabilir olursa bir değeri olduğunun farkındaydı. Bu veri bankasının asıl özelliği, gizli verile/i sokaklardan uzak tutması değildi, bu verilerin yalnızca doğru ellere ulaşmasını sağlamasıydı. Depolanmış bilgilerin tümüne bir güvenlik derecesi verilmişti ve gizlilik düzeyine bağlı olarak hükümet görevlileri için bölümlere ayırma temeline dayanan bir erişim olanağına sahipti. Bir denizaltı komutanı bu veri bankasına bağlanıp Rus limanlarının NSA'nın edindiği en yeni fotoğraflarını gözden geçirebilirdi ama Güney Amerika'daki bir uyuşturucu operasyonunun planlarına erişme hakkına sahip değildi. CIA analistleri, bilinen suikastçıların geçmişlerine erişebiliyorlar, fakat yalnızca Başkan'a özel olan nükleer başlıklı füze fırlatma kodlarına ulaşamıyorlardı.</p>

  <p class="calibre3">Tabii ki sistem güvenlik görevlilerinin bu veri bankasındaki bilgilere ulaşma izinleri yoktu ama bunların güvenliğinden sorumluydular. Sigorta şirketlerinden üniversitelere kadar bütün büyük veri bankalarında olduğu gibi, bu NSA tesisi de içeride bekleyen sırlara gizlice erişmeye çalışan bilgisayar korsanlarının saldırısı altındaydı sürekli olarak. Ne var ki NSA güvenlik programcıları dünyanın en iyileriydi. Hiç kimse NSA veri bankasına sızmanın yanına bile yaklaşamamıştı; NSA'nın da, birinin bunu yapabileceğini düşünmesi için bir neden yoktu.</p>

  <p class="calibre3">Sistem güvenlik laboratuvarında ki Chartrukian endişeyle oradan çıkıp çıkmamaya karar vermeye çalışıyordu. TRANSLTR'de bir sorun olması veri bankasında da bir sorun olması anlamı na geliyordu. Strathmore'un ilgisizliği çok şaşırtıcıydı.</p>

  <p class="calibre3">TRANSLTR'nin ve NSA ana veri bankasının ayrılmaz bir şekilde birbirlerine bağlı olduğunu herkes biliyordu. Her yeni şifre, çözüldükten sonra saklanması için Kripto'dan çıkan yaklaşık 400 metrelik bir fiber-optik kablo yoluyla NSA veri bankasına gidiyordu. Bu kutsal depolama tesisine çok sınırlı sayıda giriş noktası vardı ve TRANSLTR de bunlardan biriydi. Koridor'un geçilemez bir kapı bekçisi olduğu düşünülüyordu. Strathmore ise Koridor'u devre dışı bırakmıştı.</p>

  <p class="calibre3">Chartrukian küt küt atan kalbinin sesini duyabiliyordu. <span class="calibre5">TRANSLTR on sekiz saattir çalışıyor!</span> TRANSLTR'ye bir bilgisayar virüsünün girdiği, sonra da NSA'nın bodrum katında başıboş gezindiği düşüncesi çok fazla geldi. "Bunu bildirmek zorundayım," dedi kendi kendine yüksek sesle.</p>

  <p class="calibre3">Böyle bir durumda, Chartrukian aranacak tek bir kişi olduğunu biliyordu: aniden öfkelenebilen, Koridor'u inşa etmiş olan, NSA'nın kıdemli sistem güvenlik görevlisi, 180 kiloluk bilgisayar gurusuydu. Takma adı Jabba'ydı. NSA'da bir yarı-tanrı konumundaydı; koridorlarda dolaşır, sanal yangınları söndürür ve beceriksizlerle cahillerin geri zekâlılığına sövüp sayardı. Chartrukian, Jabba'nın, Koridor'un filtrelerini devre dışı bıraktığını duyduğu anda dünyayı Strathmore'un başına yıkacağını biliyordu. <span class="calibre5">Çok kötü,</span> diye düşündü, <span class="calibre5">yapmam gereken bir iş var.</span> Telefonu aldı ve Jabba'nın yirmi dört saat açık olan cep telefonu numarasını çevirdi.</p>

  <h3 class="calibre6" id="sigil_toc_id_46"><a class="calibre7" id="bookmark16"></a><span class="calibre8">45</span></h3>

  <p class="calibre3">David Becker, Avenida del Cid'in aşağısında amaçsızca dolanıyor, düşüncelerini toplamaya çalışıyordu. Ayaklarının altındaki kaldırım taşlarında sessiz gölgeler oynuyordu. Votka hâlâ etkisini sürdürüyordu. O anda hayatındaki hiçbir şey yerli yerinde değil gibiydi. Aklı yeniden Susan'a kaydı, bıraktığı telefon mesajını alıp almadığını merak ediyordu.</p>

  <p class="calibre3">İleride, bir Sevilla Transit Otobüsü otobüs durağının önünde tiz bir fren sesiyle <span class="calibre4">durdu.</span> Becker başını kaldırıp baktı. Otobüsün kapıları açıldı ama inen kimse olmadı. Dizel motor kükreyerek tekrar çalıştı fakat otobüs duraktan tam ayrılırken caddenin yukarısındaki bir bardan üç genç çıktı ve ellerini kollarını sallayıp bağırarak otobüsün arkasından koşmaya başladı. Motor yeniden yavaşladı, gençler de otobüsü yakalamak için aceleyle koşuşturdular.</p>

  <p class="calibre3">Onların yirmi beş metre kadar arkasında kalan Becker gözlerine inanamayarak gençlere dikkatle baktı. Bakışları birden bir noktaya odaklandı ama görmekte olduğu şeyin mümkün olmadığını biliyordu. Milyonda bir şanstı bu.</p>

  <p class="calibre3"><span class="calibre5">Halüsinasyon görüyorum.</span></p>

  <p class="calibre3">Ama otobüsün kapıları açıldığında, gençler binmek için kapıya yığıldılar. Becker bir daha gördü. Bu kez emindi. Köşedeki sokak lambasının ışığı altında kızı net bir şekilde gördü.</p>

  <p class="calibre3">Yolcular bindi ve otobüsün motoru yeniden hızlandı. Becker aniden kendisini olanca hızıyla koşarken buldu. O garip imge aklına saplanmıştı: siyah ruj, çılgın bir göz farı ve o saçlar... Başının tepesinde üç dikit gibi yukarı doğru çıkan ve kolaylıkla ayırt edilebilen, diken gibi üç sivri koca saç kümesi. Kırmızı, beyaz ve mavi.</p>

  <p class="calibre3">Otobüs ilerlemeye başladığında Becker caddeye, bir karbon monoksit bulutunun içine atıldı.</p>

  <p class="calibre3">"Espera!" diye bağırdı otobüsün arkasından koşarken.</p>

  <p class="calibre3">Becker'ın Kordoba işi, ince deriden makosenleri asfaltın üzerinde hızla akıyordu. Her zamanki squash çevikliği yoktu ama, dengesiz hissediyordu kendini. Beyni ayaklarını takip etmekte sıkıntı çekiyordu. Barmene ve uzun uçak yolculuğunun neden olduğu sersemliğe sövdü.</p>

  <p class="calibre3">Otobüs Sevilla'nın daha eski dizellerinden biriydi. Üstelik Becker'ın şansına ilk vitesin otobüse hız vermesi uzun sürüyordu. Becker aradaki mesafenin kapandığını hissediyordu. Vites değiştirmeden önce otobüse yetişmesi gerektiğinin farkındaydı.</p>

  <p class="calibre3">Şoför otobüsü ikinci vitese geçirmeye hazırlandığı sırada ikili egzoz borusundan kapkara bir duman bulutu çıktı. Becker daha da hızlanmak için kaslarını zorladı. Arka tamponla aynı hizaya geldiğinde hızını arttırarak ileri atıldı ve otobüsün sağ tarafına geçti. Arka kapıları görebiliyordu. Kapılar bütün Sevilla otobüslerinde olduğu gibi ardına kadar açıktı: ucuz havalandırma.</p>

  <p class="calibre3">Becker bakışlarını o açıklığa sabitledi ve bacaklarındaki yanma hissine boş verdi. Lastikler yanındaydı, neredeyse omzunun yüksekliğinde, her saniye giderek artan bir hızla dönüyorlardı. Kapıya doğru atıldı ama kapının kolunu kaçırdı; neredeyse dengesini kaybedip düşüyordu. Daha da zorladı kendini. Şoför vites değiştirmek üzereyken otobüsün alt kısmından gelen debriyaj sesi duyuldu.</p>

  <p class="calibre3"><span class="calibre5">Vites değiştiriyor! Başaramayacağım!</span></p>

  <p class="calibre3">Ama motor dişleri daha büyük vitese geçerken boş kaldığında otobüs de bir an için hızını kaybetti ve Becker ileri atıldı. Parmak uçları kapının kolunu kavrarken vites dişlileri birbirine geçti. Motor, yeniden hızlanırken Becker’ı neredeyse omzunu çıkararak kapıdaki boşluğa çekti.</p>

  <p class="calibre3">David Becker tam aracın kapı aralığının iç tarafında yere yığıldı. Asfalt yalnızca beş-on santimetre kadar aşağıdan hızla akıyordu. David artık ayılmıştı. Bacakları ve omzu acıyordu. Sendeleyerek ayağa kalktı, bir yandan da kendini toparlamaya çalışıyordu. Basamağı çıkıp karanlık otobüsün içine girdi. Karaltılardan oluşan kalabalığın içinde, yalnızca birkaç koltuk ötede, o kolaylıkla ayırt edilebilen üç koca diken şeklindeki saçlar duruyordu.</p>

  <p class="calibre3"><span class="calibre5">Kırmızı, beyaz ve mavi! Başardım!</span></p>

  <p class="calibre3">Becker'ın aklına çeşitli imgeler doldu: yüzük, beklemekte olan Learjet 60 ve en sonunda Susan.</p>

  <p class="calibre3">Becker ne söyleyeceğini tasarlayarak kızın oturduğu koltukla aynı hizaya geldiğinde, otobüs bir sokak lambasının altından geçti. Kızın yüzü bir anlığına aydınlandı.</p>

  <p class="calibre3">Becker dehşet içinde bakakaldı. Kızın yüzündeki makyajın altında iki günlük kirli bir sakal vardı. Zaten kız değildi bu, bir delikanlıydı. Üst dudağında küçük bir gümüş çivi vardı, siyah bir deri ceket giyiyordu ve içinde de tişört yoktu.</p>

  <p class="calibre3">"Ne bakıyorsun be?" diye sordu boğuk ses. Aksanı New York aksanıydı.</p>

  <p class="calibre3">Becker ağır çekimde yere düşüyormuş gibi midesi bulanarak gözlerini dikip kendisine bakan bir otobüs dolusu yolcuya çevirdi bakışlarını. Hepsi punkçıydı. Üstelik en azından yarısı kırmızı, beyaz ve mavi saçlıydı.</p>

  <p class="calibre3">"Sientate!" diye bağırdı şoför.</p>

  <p class="calibre3">Becker işitemeyecek kadar sersemlemiş durumdaydı.</p>

  <p class="calibre3">"Sientate!" diye tekrar bağırdı şoför. "Otur!"</p>

  <p class="calibre3">Becker dikiz aynasındaki kızgın surata doğru döndü belli belirsiz. Ama çok beklemişti.</p>

  <p class="calibre3">Sinirli sürücü sertçe frenlere abandı. Becker aniden hafiflediğini hissetti. Bir koltuğun arkasına tutunmak için uzandı ama tutunamadı. Bir anlığına havada asılı kaldı, sonra da tırtıklı zemine sert bir iniş yaptı.</p>

  <p class="calibre3">Avenida del Cid'de, bir karaltı gölgelerin arasından çıktı. Tel çerçeveli gözlüklerini düzeltti ve yolda ilerlemekte olan otobüsün ardından baktı dikkatle. David Becker elinden kaçmıştı ama bu durum uzun sürmeyecekti. Sevilla'daki onca otobüsün içinde David Becker bine bine adı çıkmış olan 27 numaralı otobüse binmişti.</p>

  <p class="calibre3">27 numaralı otobüsün gittiği tek bir yer vardı.</p>
</body>
</html>
