<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_12"><a class="calibre7" id="bookmark6"></a><span class="calibre8">11</span></h3>

  <p class="calibre3">İspanya. David'i İspanya'ya gönderdim. Komutanın sözleri yüreğine işlemişti.</p>

  <p class="calibre3">"David İspanya'da mı?" Susan inanamıyordu. "Onu İspanya'ya mı gönderdiniz?" Sesinde artık bir öfke vardı. "Niçin?"</p>

  <p class="calibre3">Strathmore hayretler içinde kalmıştı. Görünüşe bakılırsa kendisine bağırılmasına alışık değildi, bağıran kişi baş kriptografi olsa bile. Kafası karışmış bir şekilde Susan'a baktı. Yavrusunu koruyan bir dişi kaplan gibi gerilmişti.</p>

  <p class="calibre3">"Susan," dedi. "Onunla konuştun, değil mi? David sana açıklamadı mı?"</p>

  <p class="calibre3">Bu kez de Susan büyük bir şaşkınlık içindeydi. <span class="calibre5">İspanya? David bu yüzden mi Taş Köşk yolculuğumuzu erteledi?</span></p>

  <p class="calibre3">"Bu sabah onu alması için bir araba gönderdim. Yola çıkmadan önce seni arayacağını söylemişti. Üzgünüm. Düşünmüştüm ki—"</p>

  <p class="calibre3">"Niçin David'i İspanya'ya gönderdiniz?"</p>

  <p class="calibre3">Strathmore durakladı. Doğrudan Susan'a baktı. "Diğer geçiş anahtarım alması için."</p>

  <p class="calibre3">"Hangi geçiş anahtarı?"</p>

  <p class="calibre3">"Tankado'nunkini."</p>

  <p class="calibre3">Susan'ın kafası karışmıştı. "Neden söz ediyorsunuz?"</p>

  <p class="calibre3">Strathmore içini çekti. "Öldüğünde Tankado'nun üzerinde geçiş anahtarının bir kopyası vardı mutlaka. Bu anahtarı Sevilla morgunda başıboş bırakacak değildim herhalde."</p>

  <p class="calibre3">"Bunun için David Becker'ı mı gönderdiniz?" Susan artık şaşırmanın bile ötesindeydi. Hiçbir şey anlamlı görünmüyordu. "David sizin elemanınız bile değil!"</p>

  <p class="calibre3">Strathmore irkildi. Hiç kimse NSA'nın müdür yardımcısıyla bu şekilde konuşmamıştı o ana kadar. "Susan," dedi soğukkanlılığını koruyarak, "mesele de bu zaten. Benim ihtiyacım olan—"</p>

  <p class="calibre3">Kaplan saldırıya geçti. "Emrinizde çalışan yirmi bin elemanınız var! Bu işe nişanlımı gönderme hakkını size ne veriyor?"</p>

  <p class="calibre3">"İhtiyacım olan sivil bir kuryeydi, devlet işlerinden tamamen uzak biri. Alışılagelen kanalları kullansaydım ve biri bunu anlasaydı—"</p>

  <p class="calibre3">"David Becker da tanıdığınız tek sivil, öyle mi?"</p>

  <p class="calibre3">"Hayır! David Becker tanıdığım tek sivil değil! Ne var ki sabahın altısında işler çok hızlı gelişti! David İspanyolca bilmesinin yanı sıra zeki bir adam, ona güveniyorum ve ben aslında ona bir iyilik yaptığımı düşünmüştüm!"</p>

  <p class="calibre3">"İyilik mi?" Susan'ın dili dolaşıyordu. "Onu İspanya'ya göndermek mi iyilik?"</p>

  <p class="calibre3">"Evet! Ona bir günlük iş için on bin dolar ödüyorum. Tankado'nun eşyalarını alıp geri dönecek. İşte iyilik!"</p>

  <p class="calibre3">Susan sustu. Durumu anlamıştı. Konu paraydı.</p>

  <p class="calibre3">Düşünceleri beş ay öncesine, Georgetown Üniversitesi rektörünün David'e yabancı diller bölümünün başkanlığını önerdiği geceye döndü. Rektör, ders saatlerinin azalacağı, bürokratik işlerin artacağı konusunda onu uyarmıştı ama maaşında da kayda değer bir artışın olacağını söylemişti. Susan, <span class="calibre5">hayır David, bunu yapma! Çok mutsuz olacaksın. Fazlasıyla paramız var; bu parayı hangimizin kazandığı kimin umurunda?</span> diye bağırmak istemişti. Ama bu ona düşmüyordu. Sonunda David'in teklifi kabul etme kararına razı olmak zorunda kalmıştı. O gece, aynı yatakta birlikte uykuya dalmadan önce Susan onun adına mutlu olmaya çalışmış ama içinden gelen bir ses bunun bir felaket olacağını söyleyip durmuştu. Haklı çıkmıştı ama bu kadar haklı çıkacağını hiç beklememişti.</p>

  <p class="calibre3">"Ona on bin dolar mı ödediniz?" diye sordu. "Bu pis bir numara!"</p>

  <p class="calibre3">Strathmore artık öfkeleniyordu. "Numara mı? Kahrolası bir numara yok işin içinde! Ona paradan söz etmedim bile. Kişisel bir ricada bulundum. O da gitmeyi kabul etti."</p>

  <p class="calibre3">"Tabii kabul etti! Siz benim patronumsunuz! NSA'nın müdür yardımcısısınız! Size hayır diyemezdi!"</p>

  <p class="calibre3">"Haklısın," diye tersledi Strathmore. "Onu aramamın nedeni de bu. Böyle bir lükse sahip olmadığım için—"</p>

  <p class="calibre3">"Müdür, bir sivil gönderdiğinizi biliyor mu?"</p>

  <p class="calibre3">"Susan," dedi Strathmore, sabrının tükenmeye başladığı belliydi, "müdürün bu işle bir ilgisi yok. Bu konuda hiçbir şey bilmiyor."</p>

  <p class="calibre3">Susan Strathmore'a bakakaldı, duyduklarına inanamamıştı. Artık konuştuğu adamı tanımıyordu sanki. Bir NSA görevine nişanlısını -bir öğretmeni- göndermiş, ayrıca kurumun tarihindeki en büyük krizi müdüre bildirmemişti.</p>

  <p class="calibre3">"Leland Fontaine'e bilgi verilmedi mi?"</p>

  <p class="calibre3">Strathmore'un sabrı taşmıştı. Sonunda patladı. "Susan, şimdi beni iyi dinle! Seni buraya bana yardım etmen için çağırdım, beni sorgulaman için değil! Berbat bir sabahtı! Tankado'nun dosyasını dün gece indirdim ve TRANSLTR'nin şifreyi çözebilmesi için dua ederek bütün gece yazıcının başında oturdum. Sabahın köründe, gururumu bir yana bırakıp müdürü aradım; yeri gelmişken, bunun. gerçekten dört gözle beklediğim bir konuşma olduğunu da söyleyeyim. Günaydın, efendim. Sizi uyandırdığım için özür dilerim. Neden mi arıyorum? TRANSLTR'nin artık işe yaramadığını fark ettim de ondan. Tonla para ödediğimiz koca Kripto ekibimin yazmanın yanından bile geçemediği bir algoritma yüzünden!" Strathmore yumruğunu masaya vurdu.</p>

  <p class="calibre3">Susan donakaldı. Sesi çıkmadı. Geçen on yıl içinde, Strathmore'un soğukkanlılığım yitirdiğine nadiren şahit olmuştu, hele kendisine karşı aslâ.</p>

  <p class="calibre3">On saniye boyunca ikisi de konuşmadı. En sonunda Strathmore koltuğuna oturdu, Susan onun nefes alıp verişinin normale döndüğünü duyabiliyordu. Strathmore nihayet konuştuğunda sesinde ürkütücü bir sakinlik ve kontrol vardı.</p>

  <p class="calibre3">"Ne yazık ki," dedi Strathmore yavaşça, "müdür Güney Amerika'da Kolombiya Devlet Başkanı'yla toplantıdaymış. Oradan hiçbir şey yapamayacağı kesin olduğuna göre, iki seçeneğim vardı: ya toplantısını kısa kesip dönmesini isteyecektim ya da bu işi kendi başıma halledecektim." Uzun bir sessizlik oldu. Strathmore sonunda başını kaldırıp baktığında Susan ile göz göze geldi, gözleri yorgundu. Birden ifadesi yumuşayıverdi. "Susan, üzgünüm. Bitkin bir haldeyim. Bir kâbusun içindeyim sanki. David konusunda sinirlendiğini biliyorum. Bu şekilde öğrenmeni istemezdim. Ben zaten bildiğini sanıyordum."</p>

  <p class="calibre3">Susan aniden kendini suçlu hissetti. "Aşırı tepki gösterdim. Özür dilerim. David iyi bir seçim."</p>

  <p class="calibre3">Strathmore dalgın dalgın başını sallayarak onayladı. "Bu gece geri dönmüş olacak."</p>

  <p class="calibre3">Susan komutanın yaşadıklarını düşündü. TRANSLTR'yi kollamanın baskısı, geçmek bilmeyen saatler ve toplantılar. Otuz yaşındaki eşinin onu terk etmek üzere olduğu söylentisi dolaşıyordu ağızdan ağza. Yetmezmiş gibi bir de Dijital Kale çıkmıştı: NSA tarihindeki en büyük tehlike, üstelik zavallı adam bu sorunu tek başına halletmeye çalışıyordu. Patlayacak gibi görünmesi hiç garip değildi.</p>

  <p class="calibre3">"Koşullan göz önüne alınca," dedi Susan, "sanırım müdür beyi arasanız iyi olur."</p>

  <p class="calibre3">Strathmore hayır anlamında başını salladı; bir ter damlası masasına düştü. "Elinden hiçbir şeyin gelmeyeceği büyük bir kriz hakkında onunla temasa geçerek müdürün güvenliğini tehlikeye atmayacağım. Ayrıca dışarı sızıntı olması riskine de giremem.</p>

  <p class="calibre3">Susan Strathmore'un haklı olduğunu biliyordu. Böyle anlarda bile, Strathmore sağlıklı bir şekilde düşünebiliyordu. "Başkanı aramayı düşündünüz mü?"</p>

  <p class="calibre3">Strathmore başıyla onayladı. "Evet. Ama aramamaya karar verdim."</p>

  <p class="calibre3">Susan çok iyi anlıyordu. Üst düzey NSA yetkililerinin doğrulanabilir istihbarat acil durumlarında yönetimin bilgisi olmaksızın inisiyatif kullanmaya haklan vardı. NSA her tür federal sorumluluktan tamamen muaf olan tek Amerikan istihbarat teşkilatıydı. Strathmore çoğu kez bu haktan yararlanmıştı. İnanılmaz işlerini tek başına yapmayı tercih ediyordu.</p>

  <p class="calibre3">"Komutanım," diye ısrar etti, "bu tek başına ele alınmayacak kadar büyük bir sorun. Başka birinin de el atmasına izin vermelisiniz."</p>

  <p class="calibre3">"Susan, Dijital Kale'nin varlığı bu kurumun geleceği için çok önemli bir tehdit. Müdürü atlayıp Başkan'a haber vermek niyetinde değilim. Bir krizle karşı karşıyayız ve bunu ben halledeceğim." Susan'a baktı, düşünceliydi. "Ben harekât dairesinden sorumlu müdür yardımcısıyım." Yüzünden yorgun bir gülümseme geçti. "Üstelik tek başıma değilim. Susan Fletcher da benim ekibimde."</p>

  <p class="calibre3">Susan o anda Trevor Strathmore'a neden bu kadar büyük bir saygı duyduğunu fark etti. On yıldır, olumlu yada olumsuz her durumda, daima kendisine yol göstermiş, önünü açmıştı. Sözünden dönmeden. Tereddütsüz. Susan'ı hayrete düşüren, onun adanmışlığı olmuştu; ilkelerine, ülkesine ve ülkülerine olan sarsılmaz sadakati. Ne olursa olsun, Komutan Trevor Strathmore imkânsız kararlar dünyasında bir deniz feneriydi.</p>

  <p class="calibre3">"Ekibimdesin, değil mi?" diye sordu.</p>

  <p class="calibre3">Susan gülümsedi. "Evet, efendim, ekibinizdeyim. Yüzde yüz."</p>

  <p class="calibre3">"İyi. Artık işimize geri dönebilir miyiz?"</p>

  <h3 class="calibre6" id="sigil_toc_id_13"><a class="calibre7" id="bookmark7"></a><span class="calibre8">12</span></h3>

  <p class="calibre3">David Becker daha önce cenazelerde bulunmuş, ceset görmüştü; ama bu kez özellikle cesaret kıran bir şey vardı. İpekle kaplanmış bir tabutta yatan, temizlenip hazırlanmış bir ceset değildi söz konusu olan. Bu ceset çıplaktı ve alüminyum bir masa üzerine kabaca yatırılmıştı. Gözlerine henüz o boş, cansız bakış yerleşmemişti. Tersine, ürkütücü, soğuk bir dehşet ve pişmanlık ifadesiyle tavana bakıyorlardı.</p>

  <p class="calibre3">"Dönde estân sus efectos?" diye sordu Becker, akıcı bir Kastilya İspanyolca'sıyla. "Eşyaları nerede?"</p>

  <p class="calibre3">"Alli," diye yanıtladı dişleri sararmış teğmen. Üzerinde giysilerin ve diğer kişisel eşyaların bulunduğu bir tezgâhı işaret etti.</p>

  <p class="calibre3"><span class="calibre5">”Es</span> todo? Hepsi bu mu?"</p>

  <p class="calibre3">"Si."</p>

  <p class="calibre3">Becker karton bir kutu istedi. Teğmen kutu bulmak için aceleyle çıktı.</p>

  <p class="calibre3">Cumartesi akşamıydı ve Sevilla morgu kurallara göre kapalıydı. Genç teğmen doğrudan Sevilla Guardia başkanından gelen emirle Becker'a izin vermişti. Görünüşe bakılırsa bu Amerikalının güçlü dostları vardı.</p>

  <p class="calibre3">Becker giysilere baktı. Bir pasaport, cüzdan ve ayakkabılardan birinin içine tıkılmış bir gözlük duruyordu. Guardia'nın, adamın otelinden aldığı küçük bir giysi torbası da vardı. Becker'a verilen emirler açıktı: Hiçbir şeye dokunma. Hiçbir şeyi okuma. Sadece al ve getir. Ne bulursan. Hiçbir şeyi atlama.</p>

  <p class="calibre3">Becker giysilere baktı ve kaşlarını çattı. NSA bu ıvır zıvırı niye istiyor acaba?</p>

  <p class="calibre3">Teğmen elinde küçük bir kutuyla geri döndü. Becker giysileri kutuya yerleştirmeye başladı.</p>

  <p class="calibre3">Polis memuru cesedin bacağını dürtükledi. "Quien es? Kim bu?"</p>

  <p class="calibre3">"Hiçbir fikrim yok."</p>

  <p class="calibre3">"Çinliye benziyor."</p>

  <p class="calibre3"><span class="calibre5">Japon,</span> diye düşündü Becker.</p>

  <p class="calibre3">"Zavallı herif. Kalp krizi, ha?"</p>

  <p class="calibre3">Becker dalgın dalgın başını salladı. "Bana söylenen bu."</p>

  <p class="calibre3">Teğmen iç geçirdi ve başını salladı halden anlar bir ifadeyle. "Sevilla güneşi acımasızdır. Yarın dışarıda dikkatli olun."</p>

  <p class="calibre3">"Teşekkürler," dedi Becker. "Ama eve dönüyorum."</p>

  <p class="calibre3">Teğmen şoke olmuş gibi baktı. "Daha yeni geldiniz!"</p>

  <p class="calibre3">"Biliyorum ama beni buraya gönderen adam bu eşyaları bekliyor."</p>

  <p class="calibre3">Teğmen ancak bir İspanyol'un yapabileceği gibi, alınmış bir ifadeyle baktı. "Sevilla'yı yaşamayacağınızı mı söylüyorsunuz yani?"</p>

  <p class="calibre3">"Yıllar önce gelmiştim buraya. Güzel bir şehir. Kalmak isterdim."</p>

  <p class="calibre3">"Öyleyse La Giralda'yi görmüşsünüzdür?"</p>

  <p class="calibre3">Becker başıyla onayladı. Antik Mağribi kuleye hiç tırmanmamıştı ama onu görmüştü.</p>

  <p class="calibre3">"Ya Alcazar?"</p>

  <p class="calibre3">Becker yine başıyla onayladı. Bahçede Paco de Lucia'nın çaldığı gitarı dinlediği geceyi hatırlayarak. On beşinci yüzyıldan kalma büyük bir kalede yıldızlar altında Flamenco... <span class="calibre5">Keşke o zaman Susan'ı tanıyor olsaydım</span> diye geçirdi içinden.</p>

  <p class="calibre3">"Tabii Kristof Kolomb da burada." Polis memurunun yüzü sevinçle parlamıştı. "Bizim katedralimizde gömülü."</p>

  <p class="calibre3">Becker başını kaldırıp ona baktı. "Gerçekten mi? Ben Kolomb'un Dominik Cumhuriyeti'nde gömülü olduğunu sanıyordum."</p>

  <p class="calibre3">"Olur mu öyle şey! Kim çıkarıyor bu dedikoduları? Kolomb'un vücudu burada, İspanya'da! Nasıl üniversite mezunusun sen?"</p>

  <p class="calibre3">Becker omuz silkti. "O dersi kaçırmışım herhalde."</p>

  <p class="calibre3">"İspanyol kilisesi onun kutsal kalıntılarına sahip olmaktan büyük bir gurur duyar."</p>

  <p class="calibre3">İspanyol kilisesi. Becker İspanya'da tek bir kilise olduğunu biliyordu: Roma Katolik Kilisesi. Katoliklik burada Vatikan'da olduğundan bile daha etkili, daha önemliydi.</p>

  <p class="calibre3">"Bütün vücudu bizde değil elbette," diye ekledi teğmen. "Solo el escroto."</p>

  <p class="calibre3">Becker eşyaları toplamayı bırakıp teğmene çevirdi bakışlarını. <span class="calibre5">Solo el escroto?</span> Gülmemeye çalıştı. "Sadece erbezi torbası mı yani?"</p>

  <p class="calibre3">Polis memuru başını sallayarak, gururla onayladı. "Evet. Kilise büyük bir adamın cesedini aldığında onu aziz mertebesine çıkarır ve herkes onların görkeminden istifade etsin diye kutsal kalıntılarını farklı katedrallere dağıtır."</p>

  <p class="calibre3">"Size de..." Becker içinden gelen gülme isteğini bastırdı.</p>

  <p class="calibre3">"Oye! Çok önemli bir parçasıdır o!" diye savunmaya geçti polis memuru. "Biz de öyle o Galiçya'daki kiliseler gibi bir kaburga kemiği ya da parmağının bir boğumu yok! Gerçekten, burada biraz daha kalıp görmelisiniz."</p>

  <p class="calibre3">Becker evet anlamında, kibarca başını salladı. "Belki buradan sonra yolum düşer."</p>

  <p class="calibre3">"Mala suerte." Polis memuru içini çekti. "Şanssızlığa bak. Katedral sabah ayinine kadar kapalıdır."</p>

  <p class="calibre3">"Başka bir zaman öyleyse." Becker kutuyu kaldırırken gülümsedi. "Ben artık gideyim. Uçağım bekliyor." Odaya son bir kez göz attı.</p>

  <p class="calibre3">"Havaalanına götürmemi ister misiniz?" Dışarıda bir MotoGuzzi'm var."</p>

  <p class="calibre3">"Hayır, teşekkür ederim. Taksiye binerim." Becker üniversitedeyken bir kez motosiklete binmişti ve az kalsın kendini öldürecekti. Süren kim olursa olsun bir daha binmeye hiç niyeti yoktu.</p>

  <p class="calibre3">"Nasıl isterseniz," dedi polis memuru kapıya yönelirken. "Işıkları söndürüyorum."</p>

  <p class="calibre3">Becker kutuyu koltuğunun altına sıkıştırdı. Her şeyi aldım mı? Masanın üzerindeki cansız bedene son bir kez baktı. Ceset, floresan ışıkların altında çırılçıplak bir şekilde sırt üstü yatıyordu; her şey ortadaydı. Becker'ın bakışları yeniden, cesedin garip bir şekilde deforme olmuş ellerine kaydı. Dikkatini biraz daha toplayarak baktı bir süre.</p>

  <p class="calibre3">Polis memuru ışıkları söndürdü ve oda karardı.</p>

  <p class="calibre3">"Dur bir dakika," dedi Becker. "Işıkları yeniden aç."</p>

  <p class="calibre3">Işıklar tekrar yandı titreşerek.</p>

  <p class="calibre3">Becker kutuyu yere bıraktı, cesede doğru ilerledi. Eğildi ve gözlerini kısarak adamın sol eline baktı.</p>

  <p class="calibre3">Polis memuru Becker'ın bakışlarını izledi. "Çok çirkin, ha?"</p>

  <p class="calibre3">Ne var ki Becker'ın gözüne takılan şey elin deformasyonu değildi. Başka bir şey görmüştü. Polis memuruna döndü. "Her şeyin bu kutuda olduğundan emin misin?"</p>

  <p class="calibre3">Polis memuru başını salladı. "Evet. Orada."</p>

  <p class="calibre3">Becker ellerini beline koyarak bir süre durdu. Sonra kutuyu aldı, yeniden tezgâhın üzerine götürdü ve içindekileri boşalttı. Büyük bir dikkatle giysileri parça parça silkeledi. Sonra ayakkabıların içini boşalttı ve sanki içine kaçmış bir taşı çıkarmaya çalışır gibi, ters çevirip ayakkabıları tezgâha vurdu birkaç kez. Her şeyi ikinci kez inceledikten sonra geri döndü, kaşları çatılmıştı.</p>

  <p class="calibre3">"Bir sorun mu var?" diye sordu teğmen.</p>

  <p class="calibre3">"Evet," dedi Becker. "Bir şey eksik."</p>

  <p class="calibre3">Tokugen Numataka, çatı katındaki lüks ofisinde durmuş önünde uzanan Tokyo'ya bakıyordu. Çalışanları ve rakipleri onu <span class="calibre5">akuta same</span> (öldürücü köpekbalığı) olarak tanırdı. Otuz yıl boyunca bütün Japon rakiplerinden daha iyi tahminlerde bulunmuş, daha iyi fiyatlar vermiş ve çok iyi reklam yapmıştı; artık dünya pazarında da bir dev olmanın eşiğindeydi.</p>

  <p class="calibre3">Hayatının en büyük anlaşmasına çok yakındı, Numatech A.Ş.'yi geleceğin Microsoft'u yapacak bir anlaşma. Kanına hücum eden adrenalin onu iyice diriltmişti. İş demek savaş demek, savaş da heyecan demekti.</p>

  <p class="calibre3">Tokugen Numataka üç gün önce telefon geldiğinde kuşkuyla karşılamış olsa da artık gerçeği biliyordu. Kendisine myouri -iyi talih- bağışlanmıştı. Tanrılar onu seçmişti.</p>

  <h3 class="calibre6" id="sigil_toc_id_14"><a class="calibre7" id="bookmark8"></a><span class="calibre8">13</span></h3>

  <p class="calibre3">Karşısındaki Amerikan aksanlı kişi, "Elimde Dijital Kale geçiş anahtarının bir kopyası var" demişti. "Satın almak ister misiniz?"</p>

  <p class="calibre3">Numataka neredeyse yüksek sesle gülecekti. Bunun bir numara olduğunu biliyordu. Numatech A.Ş. Ensei Tankado'nun yeni algoritması için cömert bir teklifte bulunmuştu ve şimdi Numatech'in rakiplerinden biri oyun oynuyor, bu teklifin miktarını öğrenmeye çalışıyordu.</p>

  <p class="calibre3">"Geçiş anahtarı sizde mi?" Numataka ilgilenmiş numarası yaptı.</p>

  <p class="calibre3">"Bende. Adım North Dakota."</p>

  <p class="calibre3">Numataka gülmemeye çalıştı. North Dakota'yı herkes biliyordu. Tankado gizli ortağından basında söz etmişti. Bir ortakla çalışması Tankado adına akıllıca bir hareket olmuştu; Japonya'da bile, iş hayatı artık itibarsız bir hal almıştı. Ensei Tankado güvende değildi. Ama fazlasıyla hevesli bir firmanın yapacağı yanlış bir hamle geçiş&nbsp;anahtarı nın yayınlanmasına yol açabilirdi; böyle bir durumda piyasadaki her yazılım firması bunun acısını çekerdi.</p>

  <p class="calibre3">Numataka, Umami marka purosundan derin bir nefes çekti, telefondaki kişinin bu gülünç oyunuyla eğleniyordu. "Demek elindeki geçiş anahtarını satacaksın? İlginç. Ensei Tankado ne düşünüyor bu konuda?"</p>

  <p class="calibre3">"Bay Tankado'ya hiçbir bağlılığım yok. Bay Tankado bana güvenerek aptallık etti. Geçiş anahtarı onu saklamam için bana ödediği miktardan yüzlerce kat daha değerli."</p>

  <p class="calibre3">"Üzgünüm," dedi Numataka. "Senin geçiş anahtarın tek başına hiçbir şey etmez benim için. Tankado yaptığını öğrendiğinde elindeki kopyayı yayınlayacaktır. Piyasada&nbsp;binlercesi olur böyle bir durumda."</p>

  <p class="calibre3">"Her iki geçiş anahtarını da alacaksın," dedi karşıdaki ses. "Bay Tankado'nunkini ve benimkini."</p>

  <p class="calibre3">Numataka ahizeyi eliyle kapadı ve yüksek sesle güldü. Kendini sormaktan alamadı: "Her iki anahtar için ne kadar istiyorsun?"</p>

  <p class="calibre3">"Yirmi milyon Amerikan doları."</p>

  <p class="calibre3">Yirmi milyon, neredeyse tam olarak Numataka'nın teklif ettiği miktardı. "Yirmi milyon mu?" Sahte bir hayret ifadesiyle tek nefeste söylemişti bunu. "Bu soygunculuk!"</p>

  <p class="calibre3">"Algoritmayı gördüm. Sizi temin ederim bu paraya değer."</p>

  <p class="calibre3"><span class="calibre5">Hayır aptal herif,</span> diye düşündü Numataka. <span class="calibre5">Bunun on katı eder.</span> "Ne yazık ki," dedi,&nbsp;oyundan sıkılmıştı, "her ikimiz de biliyoruz ki Bay Tankado buna aslâ izin&nbsp;vermeyecektir. İşin yasal sonuçlarını bir düşün."</p>

  <p class="calibre3">Telefondaki kişi meşum bir ifadeyle durakladı. "Peki ya bay Tankado artık bir etken değilse?"</p>

  <p class="calibre3">Numataka gülmek istedi ama duyduğu seste garip bir kararlılık olduğunu fark etti. "Tankado artık bir etken değilse mi?" Numataka bunu düşündü. "Öyle bir durumda sen ve ben anlaşırdık."</p>

  <p class="calibre3">"Seni arayacağım," dedi telefondaki ses. Telefon kapandı.</p>

  <h3 class="calibre6" id="sigil_toc_id_15"><a class="calibre7" id="bookmark9"></a><span class="calibre8">14</span></h3>

  <p class="calibre3">Becker cesede baktı. Ölümünün üzerinden saatler geçmiş olmasına karşın Asyalının yüzü güneş yanığının verdiği, pembeye çalan bir parıltı yayıyordu. Vücudunun geri kalanı ise soluk sarı renkteydi; tam kalbinin üzerinde, morarmaya yüz tutmuş bir bölge dışında tamamı.</p>

  <p class="calibre3"><span class="calibre5">Muhtemelen kalp masajı yüzünden,</span> diye düşündü Becker dalgın dalgın. <span class="calibre5">Ne yazık ki işe yaramamış.</span></p>

  <p class="calibre3">Cesedin ellerini incelemeye geri döndü. Becker böylesini daha önce hiç görmemişti. Her elde yalnızca üçer parmak vardı ve bu parmaklar eğri büğrüydü. Ama Becker'ın baktığı bu biçim bozukluğu değildi.</p>

  <p class="calibre3">"Pekâlâ, geldim işte." Teğmen odayı geçerken homurdanıyordu. "Japonmuş, Çinli değil."</p>

  <p class="calibre3">Becker başını kaldırıp baktı. Polis memuru ölü adamın pasaportunu karıştırıyordu. "Ona bakmazsan sevinirim." dedi Becker. <span class="calibre5">Hiçbir şeye dokunma. Hiçbir şeyi okuma.</span></p>

  <p class="calibre3">"Ensei Tankado... doğumu Ocak—"</p>

  <p class="calibre3">"Lütfen," dedi Becker kibarca. "Onu yerine bırak."</p>

  <p class="calibre3">Polis memuru pasaporta biraz daha baktıktan sonra yığının üzerine geri attı yavaşça. "Bu adamın vizesi 3. sınıfmış. Yıllarca burada kalabilirdi."</p>

  <p class="calibre3">Becker kurbanın elini bir kalemle kaldırdı. "Belki de burada yaşıyordu."</p>

  <p class="calibre3">"Yok. Giriş tarihi geçen haftaymış."</p>

  <p class="calibre3">"Belki de buraya taşınıyordu," dedi Becker kısaca, tersler gibi.</p>

  <p class="calibre3">"Evet, belki de. Kötü bir ilk hafta. Güneş çarpması ve kalp krizi. Zavallı herif."</p>

  <p class="calibre3">Becker polis memuruna aldırmadı ve eli incelemeye devam etti. "Öldüğünde herhangi bir mücevher takmadığına eminsin, değil mi?"</p>

  <p class="calibre3">Polis memuru başını kaldırıp baktı. İrkilmişti. "Mücevher mi?"</p>

  <p class="calibre3">"Evet. Şuna bir baksana."</p>

  <p class="calibre3">Polis memuru Becker'a doğru ilerledi.</p>

  <p class="calibre3">Tankado'nun sol elinin üzerindeki deri küçük parmağının üzerindeki dar bir şerit dışında tamamen bronzlaşmıştı.</p>

  <p class="calibre3">Becker o soluk renkli şeridi işaret etti. "Burası güneşte yanmamış, görüyor musun? Sanki bir yüzük takıyormuş."</p>

  <p class="calibre3">Polis memuru şaşırmış gibiydi. "Yüzük mü?" Sesi aniden allak bullak olmuş gibiydi. Cesedin parmağını inceledi. Sonra sanki kabahatinden dolayı utanmış gibi yüzü kızardı. "Tanrım." Kendi kendine güldü. "Demek hikâye doğruymuş?"</p>

  <p class="calibre3">Becker aniden kendini kötü hissetti. "Efendim?"</p>

  <p class="calibre3">Polis memuru inanamıyormuş gibi başını salladı. "Bundan daha önce söz edecektim... ama adamın çatlak olduğunu düşünmüştüm."</p>

  <p class="calibre3">Becker gülümsemiyordu. "Hangi adamın?"</p>

  <p class="calibre3">"Telefon eden adamın. Kanadalı bir turist. Bir yüzükten bahsedip duruyordu. Şimdiye kadar duyduğum en berbat İspanyolca ile bir şeyler geveliyordu."</p>

  <p class="calibre3">"Bay Tankado'nun bir yüzük taktığını mı söyledi?"</p>

  <p class="calibre3">Polis memuru başıyla onayladı. Bir Ducado sigara çıkardı, NO FUMAR tabelasına baktı, sonra da sigarasını yaktı. "Bu söylemem gereken bir şeydi galiba ama adam tamamen çılgının biri gibi görünüyordu."</p>

  <p class="calibre3">Becker kaşlarını çattı. Strathmore'un sözleri kulaklarında yankılandı. Ensei Tankado'nun yanında olan her şeyi istiyorum. Her şeyi. Hiçbir şeyi bırakma. Küçücük bir kağıt parçasını bile.</p>

  <p class="calibre3">"Bu yüzük nerede şimdi?" diye sordu Becker.</p>

  <p class="calibre3">Polis memuru derin bir nefes çekti sigarasından. "Uzun hikâye."</p>

  <p class="calibre3">İçinden bir ses Becker'a bunun iyi bir haber olmadığını söylüyordu. "Anlat bakalım."</p>

  <h3 class="calibre6" id="sigil_toc_id_16"><a class="calibre7" id="bookmark10"></a><span class="calibre8">15</span></h3>

  <p class="calibre3">Susan Fletcher 3. bölümdeki bilgisayar terminaline oturdu. 3. bölüm, kriptografların ana kattan ses geçirmez camlarla ayrılmış özel bölmesiydi. Beş santimetrelik, eğri ve film kaplı bir cam, kriptografların Kripto katını görmesine olanak tanırken başkalarının içeriyi görmesini engelliyordu.</p>

  <p class="calibre3">Geniş 3. bölümün arka kısmında, daire biçiminde yerleştirilmiş on iki terminal yer alıyordu. Bu dairesel tasarımla, kriptograflar arasında bilgi alışverişini teşvik etmek, onlara daha büyük bir takımın parçası olduklarını hatırlatmak amaçlanmıştı: Şifre Çözücü Yuvarlak Masa Şövalyeleri gibi. İşin tuhaf, biraz da komik olan yanı 3. bölümün içinde sır saklamanın uygun görülmemesiydi.</p>

  <p class="calibre3">Oyun Parkı lakabı takılan 3. bölümde Kripto'nun geri kalanında görülen o sterilize edilmişlik duygusu yoktu. İnsanın kendisini evindeymiş gibi hissedeceği bir şekilde tasarlanmıştı burası. Pelüş halılar, son teknoloji ses sistemi, tamamen dolu bir buzdolabı, ufak bir mutfak, duvara monte edilmiş plastik bir basketbol potası. NSA'nın Kripto hakkındaki felsefesi şuydu: Birkaç milyar doları bir şifre çözme bilgisayarına yatıracaksak, onu kullanmak için de bu işin en iyilerinin, cihazın etrafında dolanmak istemelerini sağlayalım.</p>

  <p class="calibre3">Susan, Salvatore Ferragamo marka ayakkabılarını çıkarıp ayak parmaklarını kalın tüylü halıya gömdü. İyi ücret alan hükümet çalışanlarının kişisel zenginlik gösterilerinden uzak durmaları beklenirdi. Bu, çoğu konuda Susan için hiç de sorun değildi. Gösterişsiz dubleks evi, Volvo arabası ve mütevazı gardırobu tamamen mutlu olmasına yetiyordu. Ama ayakkabı bambaşka bir meseleydi. Susan daha üniversitedeyken bile parasının çoğunu en iyi ayakkabılara yatırırdı.</p>

  <p class="calibre3">"Ayakların ağrıyorsa yıldızlara sıçrayamazsın", demişti bir keresinde halası. Gittiğin yere vardığında da, gerçekten güzel görünsen iyi edersin.</p>

  <p class="calibre3">Susan rahat rahat gerindi, sonra da işine koyuldu. Takipçisini açtı ve yapılandırmaya hazırlandı. Strathmore'un verdiği e-posta adresine baktı.</p>

  <p class="calibre3"><a href="mailto:NDAKOTA@ara.anon.org"><span class="calibre4">NDAKOTA@ara.anon.org</span></a></p>

  <p class="calibre3">Kendine North Dakota diyen adamın anonim bir hesabı vardı ama Susan bu hesabın daha fazla anonim kalmayacağını biliyordu. Takipçi ARA denen siteye geçecek, oradan North Dakota'ya gönderilecek, sonra da adamın gerçek internet adresini taşıyan bilgiyi geri gönderecekti.</p>

  <p class="calibre3">Her şey yolunda giderse North Dakota'nın yeri çok geçmeden saptanacak, Strathmore da geçiş anahtarını alacaktı. Geriye bir tek David kalıyordu. O da Tankado'nun kopyasını bulduğunda her iki geçiş anahtarı artık yok edilebilir demekti. Tankado'nun küçük saatli bombası ölümcül ama fünyesi olmayan, zararsız bir patlayıcı haline gelecekti.</p>

  <p class="calibre3">Susan önündeki kağıtta yazan adresi iki kez kontrol ettikten sonra bu bilgiyi ilgili veri alanına girdi. Strathmore'un kendi başına bu takipçiyi göndermede karşılaştığı güçlüğü düşününce kendi kendine güldü. Anlaşılan iki kez göndermiş, her ikisinde de North Dakota'nın adresi yerine Tankado'nun adresini elde etmişti. <span class="calibre5">Basit bir hata,</span> diye düşündü Susan. Strathmore büyük olasılıkla veri alanlarını karıştırmış, bu yüzden de takipçi yanlış e-posta hesabını aramıştı.</p>

  <p class="calibre3">Susan takipçisini yapılandırmayı bitirdi ve göndermek için hazırladı. Sonra da 'gönder' komutunu verdi. Bilgisayar bir kez bipledi.</p>

  <p class="calibre9">TAKİPÇİ GÖNDERİLDİ.</p>

  <p class="calibre3">Artık beklemekten başka yapacak bir şey yoktu.</p>

  <p class="calibre3">Susan iç geçirdi. Komutana sert davrandığı için suçluluk duyuyordu. Yalnız başına bu tehditle uğraşacak yeterlilikte birisi varsa, o kişi Trevor Strathmore'du. Olağanüstü bir biçimde, kendisine meydan okuyan herkesi alt ederdi.</p>

  <p class="calibre3">Altı ay önce EFF bir NSA denizaltı sının su altındaki telefon kablolarına gizlice girdiğine ilişkin bir haber yaydığında, Strathmore hiç paniğe kapılmadan bu denizaltının aslında yasadışı zehirli atıkları gömdüğü şeklinde oldukça inandırıcı bir hikâye sızdırmıştı. EFF ve çevreciler hangi hikâyenin doğru olduğu konusunda çekişip dururken o kadar zaman harcamışlardı ki medya en sonunda bu olaydan sıkılmış ve konuyu takip etmekten vazgeçmişti.</p>

  <p class="calibre3">Strathmore'un yaptığı her hareket büyük bir titizlikle planlanmış bir hareket olurdu. Planlarını tasarlarken ve gözden geçirip düzeltirken büyük ölçüde bilgisayarına güvenirdi. Birçok NSA çalışanı gibi, Strathmore da NSA'nın geliştirdiği Beyin Fırtınası adlı bir yazılım kullanıyordu. Bu yazılım, bilgisayarın güvenli ortamında "eğer-öyleyse" senaryolarını gerçekleştirmenin risksiz bir yoluydu.</p>

  <p class="calibre3">Beyin Fırtınası, geliştiricileri tarafından Sebep-Sonuç Simülatörü olarak tanımlanan bir yapay zeka deneyiydi. İlk başta, belli bir "siyasi ortam"ın gerçek zamanlı modellerini yaratmanın bir yolu olarak siyasi kampanyalarda kullanılması amaçlanmıştı. Çok büyük miktarlarda veri girme yoluyla bu program ilişkisel bir ağ yaratıyordu mevcut önemli kişilikler, kadroları, birbirleriyle kişisel bağlantıları, ses getiren konular ve bireylerin cinsiyetleri, etnik durumları, paralan, güçleri gibi değişkenlerin etkisindeki motivasyonlarının da dahil olduğu siyasi değişkenler arasında kurgusal bir etkileşim modeli. Programı kullanan kişi herhangi bir kurgusal olay giriyor, Beyin Fırtınası da bu olayın "ortam'' üzerindeki etkisini ve sonucunu tahmin ediyordu.</p>

  <p class="calibre3">Komutan Strathmore Beyin Fırtınası ile kutsal bir araçmış gibi çalışıyordu. Onu siyasi amaçlar için değil, bir ZAA aracı olarak kullanıyordu. ZAA, karmaşık stratejilerin ana hatlarını belirlemek ve zayıf noktalan öngörmek için etkin bir araç olan Zamanlama, Akış ve Adresleme yazılımıydı. Susan bazen, Strathmore'un bilgisayarında bir gün dünyayı değiştirebilecek projelerin bulunduğunu düşünürdü.</p>

  <p class="calibre3"><span class="calibre5">Evet,</span> diye düşündü Susan, <span class="calibre5">ona çok sert davrandım.</span></p>

  <p class="calibre3">Düşünceleri 3. bölüm kapısının açılırken çıkardığı tıslama sesiyle kesildi.</p>

  <p class="calibre3">Strathmore pat diye içeri girdi. "Susan," dedi. "Az önce David aradı. ters gitmiş."</p>
</body>
</html>
