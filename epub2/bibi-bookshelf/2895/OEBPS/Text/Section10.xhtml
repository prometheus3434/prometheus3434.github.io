<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_37"><a class="calibre7" id="bookmark6"></a><span class="calibre8">36</span></h3>

  <p class="calibre3">"Elle mi durduruldu?" Susan ekranına bakıyordu dikkatle. Hiçbir şey anlamamıştı.</p>

  <p class="calibre3">Elle durdurma komutu girmediğinden emindi, en azından bilerek. Yanlışlıkla hatalı bir dizi tuşa basıp basmış olup olamayacağını düşündü.</p>

  <p class="calibre3">"İmkânsız," diye mırıldandı. Kayıtlara göre durdurma komutu verileli yirmi dakikadan az olmuştu. Son yirmi dakikada yazdığı tek şeyin komutanla konuşmak için dışarı çıkarken girdiği gizlilik kodu olduğuna emindi. Gizlilik kodunun yanlışlıkla durdurma komutu olarak yorumlanamayacağından emindi.</p>

  <p class="calibre3">Susan, boşuna zaman harcadığını bile bile Ekran Kilidi programının kayıtlarına bakıp gizlilik kodunu doğru girip girmediğini bir kez daha kontrol etti. Gerçekten de bir yanlışlık yoktu.</p>

  <p class="calibre3">"Öyleyse, nereden?" diye kendi kendine sordu öfkeyle, "Nereden geldi bu elle durdurma komutu?"</p>

  <p class="calibre3">Susan kaşlarını çatıp Ekran Kilidi penceresini kapattı. Ama beklenmedik bir şekilde, tam pencereyi kapadığı anda Susan'ın gözüne bir şey takıldı. Pencereyi tekrar açıp verileri inceledi. Anlamsızdı. Susan'ın 3. bölümden ayrıldığı süreye göre "kilitleme" zamanı normaldi ama sonraki "açma" zamanı garip görünüyordu. İki veri girişi arasındaki süre bir dakikadan azdı. Susan komutanla dışarıda bir dakikadan fazla kaldığından emindi.</p>

  <p class="calibre3">Susan sayfayı okumayı sürdürdü. Son gördüğü şey donakalmasına yol açtı. Üç dakika sonra ikinci bir kilitleme-açma veri ikilisi görülüyordu. Kayda göre Susan dışarıdayken birisi terminalini açmıştı.</p>

  <p class="calibre3">"Mümkün değil!" dedi, nefesi kesilmişti. Bunu yapabilecek tek kişi Greg Hale'di ama Susan, Hale'e gizlilik kodunu aslâ vermediğinden kesinlikle emindi. Susan, iyi bir kriptografik süreç izleyerek gizlilik kodunu rasgele seçmişti. Hale'in beş karakterli doğru rakam ve harf kombinasyonunu tahmin etmesi söz konusu bile olamazdı; bunun olasılığı otuz altı üssü beşte, yani altmış küsur milyonda birdi.</p>

  <p class="calibre3">Ama Ekran Kilidi kayıt verileri gün gibi ortadaydı. Susan hayretler içinde bu verilere bakıyordu. Susan dışarıdayken Hale bir şekilde onun terminaline girmiş ve takipçisine bir elle durdurma komutu göndermişti.</p>

  <p class="calibre3"><span class="calibre5">Nasıl</span> sorusu yerini hemen <span class="calibre5">niçin</span> sorusuna bıraktı. Hale'in Susan'ın terminaline girmesi için hiçbir nedeni yoktu. Susan'ın bir takipçi çalıştırdığını bile bilmiyordu. <span class="calibre5">Biliyor olsa bile,</span> diye düşündü Susan, <span class="calibre5">niçin North Dakota adlı birini takip etmemden rahatsız olsun ki?</span></p>

  <p class="calibre3">Yanıt bulamadığı soruların sayısı aklında katlanarak artıyor gibiydi. "Her şey sırayla,," dedi yüksek sesle. Kısa bir süre sonra Hale ile ilgilenecekti. Önce dikkatini elindeki işe vererek takipçisini yeniden yükledi ve ENTER tuşuna bastı. Terminali bir kez bip'ledi.</p>

  <p class="calibre3"><a id="bookmark7"></a>TAKİPÇİ GÖNDERİLDİ</p>

  <p class="calibre3">Susan takipçisinin geri dönmesinin saatler alacağını biliyordu. İçinden Hale'e lanet okuyup dururken, bir yandan da onun, gizlilik kodunu nasıl olup da ele geçirebildiğini merak ediyor, takipçisine niçin ilgi duyduğunu bulmaya çalışıyordu.</p>

  <p class="calibre3">Ayağa kalktı ve hızlı adımlarla, doğrudan Hale'in terminaline doğru gitti. Susan, kararmış olan ekranın kilitli olmadığından emindi, çünkü ekranın kenarlarında hafif bir parlama vardı. Kriptograflar gece 3. bölümden ayrıldıkları zamanlar dışında terminallerini nadiren kilitlerlerdi. Bunun yerine ekranlarını karartmakla yetinirlerdi. Hiç kimsenin, bir diğerinin terminaline girmeyeceğini varsayan evrensel bir ahlak kuralına dayanıyordu bu uygulama.</p>

  <p class="calibre3">Susan Hale'in terminaline uzattı elini. "Ahlak kuralının canı cehenneme.'' dedi. "Bakalım ne haltlar karıştırıyorsun?"</p>

  <p class="calibre3">Bomboş Kripto katına hızlıca bir göz attıktan sonra, Hale'in bilgisayarının parlaklık ayarını artırdı. Monitör açıldı ama ekran boştu. Susan&nbsp;boş ekrana bakarak kaşlarını çattı. Daha sonra ne yapacağından çok da emin olmamakla birlikte bir arama motoru açıp yazdı:</p>

  <p class="calibre3">ARA: "TAKİPÇİ"</p>

  <p class="calibre3">Uzak bir ihtimaldi ama Hale'in bilgisayarında Susan'ın takipçisine i-lişkin herhangi bir şey varsa, bu arama motoru onu bulacaktı. Hale'in, Susan'ın programını elle durdurmasının nedenine ışık tutabilirdi. Birkaç saniye sonra, ekrandaki görüntü yenilendi.</p>

  <p class="calibre3"><a id="bookmark8"></a>EŞLEŞEN ÖĞE BULUNAMADI</p>

  <p class="calibre3">Susan bir an öylece oturdu. Ne aradığından bile emin değildi. Yeniden denedi.</p>

  <p class="calibre3">ARA: "EKRAN KİLİDİ"</p>

  <p class="calibre3">Ekrandaki görüntü yenilendi ve birtakım ilgisiz referanslar görüntülendi. Hale'in bilgisayarında Susan'ın gizlilik kodunun bulunduğuna dair bir ipucu yoktu.</p>

  <p class="calibre3">Susan içini çekti yüksek sesle. Peki, bugün hangi programları kullanmış acaba? Hale'in kullandığı son programı bulmak için "son uygulamalar" menüsüne girdi. Son kullandığı program e-posta sunucusuydu. Susan Hale'in sabit diskini araştırdı ve sonunda dikkatlice başka dizinlerin altına gizlenmiş olan e-posta klasörünü buldu. Klasörü açtı, içinde başka klasörler vardı. Görünüşe bakılırsa Hale'in onlarca e-posta kimliği ve hesabı vardı. Onlardan birini açtığında bunun anonim bir hesap olduğunu pek de şaşırmadan fark etti. O klasörü açtı. Gelen kutusundaki eski mesajlardan birini açıp okudu.</p>

  <p class="calibre3">O anda da nefesi kesildi. Mesaj şuydu:</p>

  <p class="calibre3"><span class="calibre4">Kime:</span> <a href="mailto:NDAKOTA@ara.anon.org"><span class="calibre4">NDAKOTA@ara.anon.org</span></a></p>

  <p class="calibre3"><span class="calibre4">Kimden:</span> <a href="mailto:ET@doshisha.edu"><span class="calibre4">ET@doshisha.edu</span></a></p>

  <p class="calibre3">Mesaj: <span class="calibre14">büyük</span> <span class="calibre4">İ</span><span class="calibre14">lerleme! d</span><span class="calibre4">i</span><span class="calibre14">j</span><span class="calibre4">i</span><span class="calibre14">tal kale neredeyse</span> <span class="calibre4">tamamlandI.</span></p>

  <p class="calibre3"><span class="calibre4">BU ŞEY NSA'YI YILLARCA GERİYE GÖTÜRECEK!</span></p>

  <p class="calibre3">Susan sanki bir rüyadaymış gibi mesajı defalarca okudu. Sonra elleri titreye titreye bir başka mesajı açtı.</p>

  <p class="calibre3"><span class="calibre4">Kime:</span> <a href="mailto:NDAKOTA@ara.anon.org"><span class="calibre4">NDAKOTA@ara.anon.org</span></a></p>

  <p class="calibre3"><span class="calibre4">Kimden: ET@doshi sha.edu</span></p>

  <p class="calibre3">Mesaj: <span class="calibre4">DÖNEN TEMİZ METİN ÇALIŞIYOR</span>! <span class="calibre4">İŞÎN SIRRI MUTASYON</span></p>

  <p class="calibre3"><span class="calibre4">DİZGESİ'NDE!</span></p>

  <p class="calibre3">Akıl alır gibi değildi ama işte orada, gözünün önündeydi. Ensei Tankado'dan gelen mesajlar. Tankado, Greg Hale'e yazmıştı. Birlikte çalışıyorlardı. Karşısındaki ekrandaki bu imkânsız gerçek ona bakıp dururken Susan donakalmıştı.</p>

  <p class="calibre3"><span class="calibre5">NDAKOTA Greg Hale mi?</span></p>

  <p class="calibre3">Susan'ın gözleri ekrana takıldı kaldı. Aklı umutsuz bir şekilde başka bir açıklama arıyordu ama başka bir açıklama yoktu. Ani ve kaçınılmaz bir şekilde, çok açıktı: Tankado bir dönen temiz metin işlevi yaratmak için mutasyon dizgesi kullanmıştı, Hale de NSA'yı alt etmek için onunla birlikte komplo kurmuştu.</p>

  <p class="calibre3">"Bu..." diye kekeledi Susan. "Bu... mümkün değil."</p>

  <p class="calibre3">Sanki karşı çıkarcasına, Hale'in sesi geçmişten yankılandı: Tankado bana yazdı birkaç kez... Strathmore beni işe almakla bir kumar oynadı... Bir gün buradan ayrılacağım.</p>

  <p class="calibre3">Yine de Susan gözleriyle gördüğü şeyi kabul edemiyordu. Evet, Greg Hale fazlasıyla itici, küstah ve kibirliydi ama bir hain değildi. Dijital Kale'nin NSA'ya neler yapacağını biliyordu. Dijital Kale'yi yaymak için bir entrikaya katılmış olamazdı!</p>

  <p class="calibre3">Bununla birlikte Susan, onur ve namus dışında onu durduracak bir şey olmadığının da farkındaydı. Uçan Balık algoritmasını düşündü. Greg Hale NSA'nın planlarını daha önce de bir kez mahvetmişti. Onu, bir kez' daha denemekten ne alıkoyacaktı ki?</p>

  <p class="calibre3">"Ama Tankado..." Susan'ın kafası karışmıştı. Tankado gibi paranoyak biri niçin Hale kadar güvenilmez birine itimat etsin?</p>

  <p class="calibre3">O an için bunların hiçbirinin önemli olmadığını biliyordu. Önemli olan tek şey Strathmore'a ulaşmaktı. Kaderin garip bir cilvesi sonucu, Tankado'nun ortağı tam da burunlarının dibinde duruyordu. Hale'in, Ensei Tankado'nun öldüğünü bilip bilmediğini merak etti.</p>

  <p class="calibre3">Terminali tam olarak bulduğu gibi bırakmak için Hale'in e-posta dosyalarını kapatmaya başladı hızla. Hale hiçbir şeyden kuşkulanmamalıydı, henüz değil. Dijital Kale geçiş anahtarının büyük olasılıkla tam önündeki bilgisayarın içinde bir yerlerde gizli olduğunu fark etti hayretler içinde.</p>

  <p class="calibre3">Ama Susan dosyaların sonuncusunu kapatırken, 3. bölümün penceresinin dışından bir gölge geçti. Bakışlarını birden o tarafa çeviren Susan, Greg Hale'in yaklaştığını gördü. Adrenalini yükseldi aniden. Hale neredeyse kapıya varmak üzereydi.</p>

  <p class="calibre3">"Kahretsin!" diye sövdü Susan. Kendi koltuğuna kadar olan uzaklığa baktı. Oraya aslâ ulaşamayacağını biliyordu. Hale içeri girmek üzereydi.</p>

  <p class="calibre3">Ümitsizce dönüp, önündeki seçenekler için 3. bölümün içine hızla göz gezdirdi. Arkasındaki kapılar tıkladı. Susan içgüdülerinin kontrolü ele aldığını hissetti. Ayakkabılarını halıya iyice batırarak, yiyecek dolabına doğru uzun ve hızlı adımlarla ilerledi. Kapılar tıslayarak açılırken Susan buzdolabının önünde durdu ve sertçe kapısını açtı. Üstteki bir cam sürahi tehlikeli bir şekilde sallandı, sonra da fıkırdayarak durdu.</p>

  <p class="calibre3">"Acıktın mı?" diye sordu Hale, 3. bölüme girip ona doğru yürürken. Sesi sakindi ve kur yapıyor gibiydi. "Biraz soya fasulyesi ister misin?"</p>

  <p class="calibre3">Susan derin bir nefes verip ona döndü. "Hayır, teşekkür ederim," dedi. "Sanırım, ben sadece—" Ama sözleri boğazında düğümlendi. Bembeyaz kesildi.</p>

  <p class="calibre3">Hale ona baktı tuhaf bir şekilde. "Neyin var?"</p>

  <p class="calibre3">Susan dudağını ısırdı ve gözleri Hale'in gözlerine kilitlendi. "Yok bir şey," diyebildi zorlukla. Ama yalandı. Odanın diğer tarafında Hale'in terminali parlak bir ışık saçıyordu. Susan ekranı karartmayı unutmuştu.</p>

  <h3 class="calibre6" id="sigil_toc_id_38"><b class="calibre8">37</b></h3>

  <p class="calibre3">Alfonso XTTT'ün alt katında, Becker yorgun bir şekilde bara doğru gitti. Cüce gibi bir barmen önüne bir peçete koydu. "Que bebe Usted? Ne içersiniz?"</p>

  <p class="calibre3">"Hiçbir şey, sağol," diye yanıtladı Becker. "Şehirde punk gençlerin J takıldığı herhangi bir kulüp olup olmadığını öğrenmek istiyordum."</p>

  <p class="calibre3">Barmen ona garip garip baktı. "Kulüp? Punkların takıldığı mı?"</p>

  <p class="calibre3">"Evet. Onların takıldığı herhangi bir yer var mı şehirde?"</p>

  <p class="calibre3">"No lo se, senor. Bilmiyorum. Ama kesinlikle burada takılmıyorlar!" gülümsedi. "Bir içkiye ne dersiniz?"</p>

  <p class="calibre3">Becker'ın içinden, adamı iki omzundan tutup sarsmak geldi. Hiçbir şey planladığı gibi gitmiyordu.</p>

  <p class="calibre3">"Quiere Vd. algo?" Barmen tekrarladı. "Fino? Jerez?"</p>

  <p class="calibre3">Tavandaki gömme hoparlörlerden kısık bir klasik müzik sesi geliyordu.</p>

  <p class="calibre3">Brandenburg Konçertosu, diye düşündü Becker. 4 Numaralı... Brandenburg konçertosunu, Susan'la birlikte, geçen yıl üniversitedeki açık hava konserinde Academy of St. Martin orkestrasından dinlemişlerdi. Birden onun yanında olmasını istedi. Yukarıdaki küçük bir klima ağzından gelen esinti Becker'a açık havayı hatırlattı. Üzerinde İngiliz bayrağına benzer bir tişört olan bir punku arayarak Triana'nın ter kokan, uyuşturucu alışverişi yapılan sokaklarında yürüdüğünü gözlerinin önüne getirdi. Sonra yeniden Susan'ı düşündü. "Zumo de arândano," dedi kendi kendine. "Kızılcık suyu"</p>

  <p class="calibre3">Barmen şaşırmış gibiydi. "Solo?" Kızılcık suyu İspanya'da popüler bir içecekti ama tek başına içildiği duyulmuş şey değildi.</p>

  <p class="calibre3">"Si." dedi Becker. "Solo."</p>

  <p class="calibre3">"Echo un poco de Smirnoff?" diye ısrar etti barmen. "İçine biraz votka?"</p>

  <p class="calibre3">"No, gracias."</p>

  <p class="calibre3">"Gratis?" İkna etmeye çalışıyordu. "İkramımız?"</p>

  <p class="calibre3">Başındaki uğultuya rağmen Becker, Triana'nın pis sokaklarını, boğucu sıcağını ve önünde uzanan uzun geceyi canlandırdı gözünde. <span class="calibre5">Ne fark eder</span> Başıyla onayladı. "Si, echame un poco de vodka."</p>

  <p class="calibre3">Barmen daha rahatlamış gibi görünüyordu. İçkiyi hazırlamaya gitti apar topar.</p>

  <p class="calibre3">Becker şatafatlı bara göz attı ve bir rüyanın içinde olup olmadığını düşündü. Yaşadıklarının dışındaki herhangi bir şey çok daha anlamlı olurdu. <span class="calibre5">Ben üniversitede öğretim görevlisiyim,</span> diye düşündü, <span class="calibre5">gizli görev-r'.e bir öğretim görevlisi.</span></p>

  <p class="calibre3">Barmen gösterişli bir hareketle geri döndü ve Becker'ın içkisini sundu. "A su gusto, senor. Kızılcık suyu, biraz da votka."</p>

  <p class="calibre3">Becker adama teşekkür edip bir yudum aldı ve boğazı yandı. <span class="calibre5">Bu mu biraz votka?</span></p>

  <h3 class="calibre6" id="sigil_toc_id_39"><a class="calibre7" id="bookmark9"></a><span class="calibre8">38</span></h3>

  <p class="calibre3">Hale 3. bölümün yiyecek dolabına giderken ortada durup Susan'a baktı. "Neyin var Sue? Çok kötü görünüyorsun."</p>

  <p class="calibre3">Susan, içinde yükselen korkuyu bastırmaya çalışıyordu. Üç metre ileride Hale'in monitörü parlak bir ışık saçıyordu. "Ben... ben iyiyim," diye geçiştirdi, kalbi küt küt atıyordu.</p>

  <p class="calibre3">Yüzünde şaşkın bir ifadeyle Hale ona baktı. "Biraz su ister misin?"</p>

  <p class="calibre3">Susan yanıt veremedi. Kendine sövdü. <span class="calibre5">O lanet olası monitörünü karartmayı nasıl unutabildim?</span> Hale, terminalinin kurcaladığından kuşkulandığı anda Susan'ın artık kendisinin gerçek kimliğini, yani North Dakota olduğunu bildiğinden de kuşkulanacak demekti. Hale'in bu bilgiyi 3. bölümün içinde tutmak için elinden gelen her şeyi yapacağından korkuyordu Susan.</p>

  <p class="calibre3">Hızla kapıya doğru koşup koşamayacağını kafasında tarttı. Ama hiç şansı yoktu. Birdenbire cam duvara birinin vurduğunu duydular. Susan da Hale de irkildi bir anda. Chartrukian'dı. Terli yumruklarıyla cama vuruyordu yine. Kıyamet gününü yaşamış gibi görünüyordu.</p>

  <p class="calibre3">Hale pencerenin dışındaki çıldırmış sistem güvenlik görevlisine baktı kaşlarını çatarak, sonra da Susan'a döndü. "Hemen dönerim. Kendine içecek bir şeyler al. Solgun görünüyorsun." Hale döndü ve dışarı çıktı.</p>

  <p class="calibre3">Susan sakinleşmeye çalıştı ve hızla Hale'in terminaline gitti. Uzanıp, parlaklık ayarını kıstı. Monitör karardı.</p>

  <p class="calibre3">Kalp atışlarını beyninde hissedebiliyordu. Döndü ve o sırada Kripto katında devam eden konuşmaya baktı. Anlaşılan, Chartrukian evine gitmemişti. Genç sistem güvenlik görevlisi panik içinde Greg Hale'e heyecanla bir şeyler anlatıyordu. Susan bunun önemli olmadığını biliyordu. Hale orada olup biten her şeyi zaten biliyordu.</p>

  <p class="calibre3"><span class="calibre5">Strathmore 'a gitmem gerek,</span> diye düşündü. <span class="calibre5">Hem de bir an önce.</span></p>

  <h3 class="calibre6" id="sigil_toc_id_40"><a class="calibre7" id="bookmark10"></a><span class="calibre8">39</span></h3>

  <p class="calibre3">301 numaralı oda. Rocio Eva Granada tuvalet aynasının önünde duruyordu. Çıplaktı. Gün boyunca büyük bir korkuyla beklediği an gelip çatmıştı. Alman, yatağın üzerine uzanmış onu bekliyordu. Bu adam o ana dek birlikte olduğu adamların en irisiydi.</p>

  <p class="calibre3">İsteksiz isteksiz su kovasından bir parça buz alıp göğüs uçlarına sürdü. Göğüs uçları hemen sertleşti. Bu onun erkeklere armağanıydı: arzulandıklarını düşünmelerini sağlamak için. Onları müdavimleri haline getiren şey buydu. Ellerini ince hatlı, güzelce bronzlaşmış vücudunda gezdirdi. Emekli olmak için yeterince para biriktirene kadar geçecek dört-beş yıl daha vücudunun böyle kalmasını umdu. Senor Roldân parasının çoğunu alıyordu ama o olmazsa Triana'da sarhoşlarla takılan fahişelerden biri olacağını da biliyordu. Bu adamların en azından paraları vardı. Onu hiç dövmüyorlardı, üstelik tatmin edilmeleri de kolaydı. Geceliğini üstüne geçirdi, derin bir soluk aldı ve banyonun kapısını açtı.</p>

  <p class="calibre3">Rocio odaya girdiğinde Alman'ın gözleri dışarı uğradı. Rocîo siyah bir gecelik giymişti. Kestane rengi teni hafif ışığın altında parlıyor, göğüs uçları dantelli kumaşın altından kendini belli ediyordu.</p>

  <p class="calibre3">"Komm doch hierher," dedi Alman hevesle, üzerindeki sabahlığı çıkarıp arkasına attı.</p>

  <p class="calibre3">Rocio kendini gülümsemeye zorlayarak yatağa doğru ilerledi. Önündeki dev Alman'ı süzdü gözleriyle. Kendi kendine güldü. İçi rahatlamıştı. Adamın bacaklarının arasındaki organ ufacıktı.</p>

  <p class="calibre3">Adam onu kucaklayıp sabırsızlıkla üzerindeki geceliği çıkardı. Kalın, etli parmakları Rocio'nun vücudunun her tarafını okşayarak ilerliyordu. Rocio adamın üstüne çıktı, kendinden geçme taklidiyle inliyor, kıvranıyordu. Adam kendisini yuvarlayıp üzerine çıktığında onun ağırlığı altında ezileceğini düşündü. Adamın macun gibi boynu kendi suratını kapatırken nefes almaya çalıştı. İşini bir an önce bitirmesi için dua etti.</p>

  <p class="calibre3">"Si, si!" diyordu nefes nefese adamın her gidiş gelişinde. Tırnaklarını adamın sırtına batırıyordu onu daha da tahrik etmek için.</p>

  <p class="calibre3">Aklına gelişigüzel düşünceler geliyordu. Tatmin ettiği sayısız erkeğin yüzü, karanlıkta saatlerce bakıp durduğu karanlık tavanlar, çocuk sahibi olma hayalleri...</p>

  <p class="calibre3">Aniden, hiç uyarı olmaksızın, Alman'ın vücudu gerildi, katılaştı ve neredeyse aynı anda üzerine yığıldı. Hepsi bu mu? diye düşündü Rocio, şaşırmış ve rahatlamıştı.</p>

  <p class="calibre3">Adamın altından çıkmaya çalıştı. "Sevgilim," diye fısıldadı boğuk bir sesle. "Bırak da senin üstüne çıkayım." Ama adam kımıldamadı.</p>

  <p class="calibre3">Rocio ellerini uzatıp adamın muazzam omuzlarını itmeye çalıştı. "Sevgilim, ben... ben nefes alamıyorum!" Bayılmak üzere olduğunu hissetti. Kaburgalarının kırılacağını düşündü. "Despiertate!" Parmaklarıyla içgüdüsel bir şekilde adamın keçeleşmiş saçlarını çekmeye başladı. Uyan!</p>

  <p class="calibre3">Ancak o zaman ılık, yapışkan sıvıyı hissetti. Adamın saçlarını keçeleştiren de bu sıvıydı; Rocio'nun yanaklarına, oradan da ağzına doğru akıyordu. Tuzlu bir tadı vardı. Rocio adamın altında çılgınca debeleniyordu. Üstünde garip bir ışık huzmesi Alman'ın buruşuk yüzünü aydınlattı. Adamın şakağındaki kurşun deliğinden Rocio'nun üstüne kan fışkırıyordu. Bağırmaya çalıştı ama ciğerlerinde hiç hava kalmamıştı. Adamın ağırlığı altında eziliyordu. Çılgına dönmüş bir şekilde kapı aralığından gelen ışık kümesine doğru uzandı çaresizlik içinde. Bir el gördü. Susturucusu olan bir tabanca. Ani bir parıldama. Sonra da hiçbir şey.</p>

  <h3 class="calibre6" id="sigil_toc_id_41"><b class="calibre8">40</b></h3>

  <p class="calibre3">3. bölümün dışında duran Chartrukian umutsuz görünüyordu. Hale'i TRANSLTR'de bir sorun olduğuna ikna etmeye çalışıyordu. Susan aklında tek bir düşünceyle yanlarından hızla geçti: Strathmore'u bulmak.</p>

  <p class="calibre3">Paniğe kapılmış bir haldeki sistem güvenlik görevlisi, yanından geçen Susan'ın kolunu tuttu. "Bayan Fletcher! Bir virüs var! Eminim! Mutlaka—"</p>

  <p class="calibre3">Susan kolunu kurtarıp ona ters ters baktı. "Sanırım komutan size evinize gitmenizi söylemişti."</p>

  <p class="calibre3">"Ama işlem ekranı! On sekiz saattir—"</p>

  <p class="calibre3">"Komutan Strathmore size evinize gitmenizi söylemişti!"</p>

  <p class="calibre3">"STRATHMORE'UN CANT CEHENNEME!" diye bağırdı Chartrukian, söyledikleri kubbede yankılanıyordu.</p>

  <p class="calibre3">Yukarıdan kalın, boğuk bir ses geldi gümbürdeyerek. "Bay Chartrukian?"</p>

  <p class="calibre3">Üç Kripto çalışanı da donakaldı.</p>

  <p class="calibre3">Yukarıda, Strathmore, ofisinin dışında tırabzana dayanmış duruyordu.</p>

  <p class="calibre3">Bir anlığına, kubbenin içindeki tek ses aşağıdaki jeneratörlerin çıkardığı vızıltı oldu. Susan umutsuzca Strathmore'la göz göze gelmeye çalıştı. <span class="calibre5">Komutanım! Hale North Dakota'run ta kendisi!</span></p>

  <p class="calibre3">Ne var ki Strathmore'un gözleri genç sistem güvenlik görevlisine sabitlenmişti. Bakışları Chartrukian'a kilitlenmiş halde, gözünü bile kırpmaksızın merdivenden inmekteydi. Kripto katı boyunca ilerledi ve tir tir titreyen teknisyenin yirmi santimetre önünde durdu. "Ne dedin sen?"</p>

  <p class="calibre3">"Efendim," Chartrukian'ın boğazı düğümlenmişti, "TRANSLTR'nin başı belada."</p>

  <p class="calibre3">"Komutanım," diye araya girdi Susan, "mümkünse sizinle bir dakika—"</p>

  <p class="calibre3">Strathmore bir el işaretiyle Susan'ın sözünü kesti. Gözlerini bir an bile sistem güvenlik görevlisinden ayırmıyordu.</p>

  <p class="calibre3">Phil atıldı, "Virüs bulaşmış bir dosyamız var, efendim. Bundan eminim!"</p>

  <p class="calibre3">Strathmore'un yüzü sinirden kıpkırmızı kesilmişti. "Bay Chartrukian, bu konuyu halletmiştik. TRANSLTR'ye bulaşan hiçbir virüslü dosya yok!"</p>

  <p class="calibre3">"Evet, var!" diye bağırdı. "Üstelik eğer ana veri bankasına ulaşırsa—"</p>

  <p class="calibre3">"Hangi cehennemde bu virüslü dosya?" diye kükredi Strathmore. "Göster bakalım bana şunu!"</p>

  <p class="calibre3">Chartrukian duraksadı. "Gösteremem."</p>

  <p class="calibre3">"Elbette gösteremezsin! Çünkü yok!"</p>

  <p class="calibre3">Susan araya girdi, "Komutanım, sizinle konuşmam gereken—"</p>

  <p class="calibre3">Strathmore yine susturdu onu sinirli bir el hareketiyle.</p>

  <p class="calibre3">Susan endişeyle Hale'e baktı. Hale halinden memnun ve konuya ilgisiz görünüyordu. <span class="calibre5">Bu çok anlamlı,</span> diye düşündü Susan. <span class="calibre5">Hale bir virüs olduğundan endişelenmez tabii, TRANSLTR 'de gerçekte neler olup bittiğini biliyor.</span></p>

  <p class="calibre3">Chartrukian ısrarcıydı. "Virüs bulaşan bir dosya var, efendim. Ama Koridor onu yakalayamadı."</p>

  <p class="calibre3">"Eğer Koridor onu yakalayamadıysa," dedi Strathmore, öfkeliydi, "nasıl oluyor da o lanet olası şeyin var olduğunu biliyorsun?"</p>

  <p class="calibre3">Chartrukian birden kendine daha güvenli göründü. "Mutasyon dizgeleri efendim. Tam bir tarama yaptım, araştırmanın sonucunda mutasyon dizgeleri ortaya çıktı!"</p>

  <p class="calibre3">Susan, sistem güvenlik görevlisinin niçin bu kadar kaygılı olduğunu artık anlamıştı. <span class="calibre5">Mutasyon dizgeleri,</span> diye kendi kendine düşündü. Mutasyon dizgelerinin son derece karmaşık yollarla verilen bozan program dizileri olduğunu biliyordu. Bilgisayar virüsleri arasında çok yaygındılar, özellikle de büyük veri bloklarını değiştiren virüsler arasında. Elbette</p>

  <p class="calibre3">Susan, Tankado'nun e-posta iletilerinden gördüğü kadarıyla, Chartrukian'ın bahsettiği mutasyon dizgelerinin zararsız olduğunu da biliyordu, Dijital kale'nin parçasıydılar yalnızca.</p>

  <p class="calibre3">Sistem güvenlik görevlisi devam etti. "Dizgeleri ilk gördüğümde, e-fendim, Koridor'un filtrelerinin iflas ettiğini düşünmüştüm. Ama sonra bazı testler yaptım ve..." Durakladı. Aniden endişeli görünmeye başlamıştı. "Ve birinin Koridoru elle devre dışı bıraktığını gördüm."</p>

  <p class="calibre3">Bu sözleri bir sessizlik izledi. Strathmore'un yüzündeki kırmızılık daha da koyulaşmıştı. Chartrukian'ın kimi suçladığı apaçık ortadaydı; Kripto'da Koridor'un filtrelerini devre dışı bırakma yetkisine sahip olan tek terminal Strathmore'un terminaliydi.</p>

  <p class="calibre3">Strathmore konuştuğunda sesi buz gibi çıktı. "Bay Chartrukian, sizi hiç ilgilendirmemesine rağmen şunu söyleyeyim ki Koridor'u ben devre dışı bıraktım." Sinirleri patlama noktasına gelmiş olarak konuşmaya devam etti. "Sana daha önce de söylediğim gibi, oldukça gelişmiş bir tanı programı çalıştırıyorum. TRANSLTR'de gördüğün mutasyon dizgeleri bu tanı programının bir parçası. Oradalar, çünkü onları oraya ben koydum. Koridor dosyayı yüklememe izin vermedi, bu yüzden ben de onun filtrelerini devre dışı bıraktım." Strathmore gözlerini sert bir ifadeyle kısarak Chartrukian'a baktı. "Şimdi, gitmeden önce söyleyeceğin başka bir şey olacak mı?"</p>

  <p class="calibre3">Susan'ın kafasında her şey bir anda yerini buldu. Strathmore internet'ten şifrelenmiş Dijital Kale algoritmasını indirip TRANSLTR'de bunu çalıştırmayı denediğinde mutasyon dizgeleri Koridor'un filtrelerine takılmıştı. Dijital Kale'nin çözülüp çözülemeyeceğini öğrenmek için her şeyi göze almış olan Strathmore da filtreleri devre dışı bırakmaya karar vermişti.</p>

  <p class="calibre3">Normalde Koridor'u devre dışı bırakmak düşünülemezdi bile. Ne var ki, bu durumda Dijital Kale'yi doğrudan TRANSLTR'ye göndermenin bir tehlikesi yoktu. Komutan bu dosyanın ne olduğunu ve nereden geldiğini tam olarak biliyordu.</p>

  <p class="calibre3">"Kusura bakmayın ama, efendim," diye ısrar etti Chartrukian, "mutasyon dizgeleri kullanan bir tanı programı hiç duyma—"</p>

  <p class="calibre3">"Komutanım," diyerek araya girdi Susan. Artık bir saniye daha bekleyebilecek durumda değildi. "Sizinle gerçekten konuşmam gerek—"</p>

  <p class="calibre3">Bu kez Susan'ın sözlerini kesen, Strathmore'un aniden çalan cep telefonu oldu. Komutan telefonunu eline aldı. "Ne var!" diye kükredi. Sonra sessizleşti ve arayan kişiyi dinlemeye başladı.</p>

  <p class="calibre3">Susan bir anlığına Hale'i unuttu. Arayanın David olması için dua etti. Bana onun iyi olduğunu söyleyin, diye geçirdi aklından. Yüzüğü bulduğunu söyleyin! Ancak Strathmore ona baktı ve kaşlarını çattı. Arayan David değildi.</p>

  <p class="calibre3">Susan soluğunun kesildiğini hissetti. Tüm bilmek istediği sevdiği a-damın güvende olduğuydu. Strathmore'un sabırsız olmak için kendi nedenleri olduğunu biliyordu; David'in işi daha da uzun sürecek olursa, komutan NSA ajanlarından oluşan bir takviye kuvvet göndermek zorunda kalacaktı. Bu ise komutanın oynamaktan kaçındığı bir kumardı.</p>

  <p class="calibre3">"Komutanım?" diye atıldı Chartrukian. "Gerçekten kontrol etmemiz gerektiğini düşünü—"</p>

  <p class="calibre3">"Bir dakika," dedi Strathmore, telefondaki kişiden özür dileyerek. Eliyle telefonunun ahizesini kapattı ve son derece sert bir bakışla genç sistem güvenlik görevlisine döndü. "Bay Chartrukian," dedi çok sert bir şekilde, "bu tartışma bitmiştir. Kripto'yu terk edeceksin. Şimdi. Bu bir emirdir."</p>

  <p class="calibre3">Chartrukian serseme dönmüştü. "Ama, efendim, mutasyon dizgel—"</p>

  <p class="calibre3">"ŞİMDİ!" diye bağırdı Strathmore.</p>

  <p class="calibre3">Chartrukian bir an bakakaldı, dili tutulmuştu. Sonra hızla sistem güvenlik laboratuvarına doğru yürümeye başladı.</p>

  <p class="calibre3">Strathmore dönüp Hale'e baktı şaşkın bir ifadeyle. Susan komutanın şaşkınlığını anlamıştı. Hale bütün bu olanlar sırasında sessiz kalmıştı, fazlasıyla sessiz. Hale TRANSLTR'yi on sekiz saat meşgul edebilecek olanı şöyle dursun, mutasyon dizgeleri kullanan tanı programı diye bir şey olmadığını çok iyi biliyordu. Buna karşın tek bir kelime etmemişti. Tüm bu karmaşıklığa ilgisiz görünüyordu. Strathmore bunun nedenini düşünüyordu açıkça. Yanıt ise Susan'daydı.</p>

  <p class="calibre3">"Komutanım," dedi bastırdı Susan, "Sizinle konuşabilir—"</p>

  <p class="calibre3">"Bir dakika," diye araya girdi komutan, hâlâ Hale'e bakıyordu sorgulayıcı bir tavırla. "Şu konuşmayı bitirmem gerek." Bunu dedikten sonra topuklarının üzerinde dönüp ofisine yöneldi.</p>

  <p class="calibre3">Susan bir şey diyecek oldu ama sözcükler dilinin ucunda kaldı. <span class="calibre5">Hale North Dakota'nın ta kendisi!</span> Kaskatı kaldı; soluk bile alamıyordu. Hale'in dikkatle kendisine baktığını hissediyordu. Döndü. Hale yana doğru bir adım atıp kolunu kibarca 3. bölümün kapısına doğru uzattı. "Önden buyur, Sue."</p>
</body>
</html>
