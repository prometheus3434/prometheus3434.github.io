<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre3" id="sigil_toc_id_33" style="text-align: center;"><a id="bookmark0"></a><span class="calibre4">32</span></h3>

  <p class="calibre3">David Becker koridorda, 301 numaralı süitin kapısının önünde durdu. Yüzüğün, şatafatlı bir işçiliği olan kapının arkasında bir yerde olduğunu biliyordu. <span class="calibre5">Bir ulusal güvenlik meselesi.</span></p>

  <p class="calibre3">Becker odadaki hareketi hissedebiliyordu. Belli belirsiz bir konuşma. Kapıyı çaldı. İçeriden koyu bir Alman aksanıyla karşılık geldi.</p>

  <p class="calibre3">"Ja?"</p>

  <p class="calibre3">Becker sessiz kaldı.</p>

  <p class="calibre3">"Ja?"</p>

  <p class="calibre3">Kapı biraz aralandı, yuvarlak yüzlü bir Alman kendisine bakıyordu.</p>

  <p class="calibre3">Becker kibarca gülümsedi. Karşısındaki adamın adını bilmiyordu. "Deutscher, ja?" diye sordu. "Almansınız, değil mi?"</p>

  <p class="calibre3">Adam şüpheyle başını salladı.</p>

  <p class="calibre3">Becker kusursuz bir Almanca ile devam etti. "Sizinle bir dakika konuşabilir miyim?"</p>

  <p class="calibre3">Adam endişeli bir şekilde baktı. "Was wollen Sie? Ne istiyorsunuz?" Becker, yüzsüzce bir yabancının kapısını çalmadan önce bunu prova etmiş olması gerektiğini fark etti. Doğru sözcükleri bulmaya çalıştı. "Sende bana gerekli olan bir şey var."</p>

  <p class="calibre3">Görünüşe bakılırsa uygun sözcükler bunlar değildi. Alman'ın gözleri kısıldı.</p>

  <p class="calibre3">"Ein ring," dedi Becker. "Du hast einen Ring. Sende bir yüzük var."</p>

  <p class="calibre3">"Git buradan," dedi Alman homurdanarak. Kapıyı kapatmak üzereydi. Becker hiç düşünmeden ayağını aralığa koyarak kapının kapanmasını engelledi. Yaptığı bu hareketten pişman olmakta da gecikmedi.</p>

  <p class="calibre3">Alman'ın gözleri fal taşı gibi açılmıştı. "Was tust du?" diye sordu. "Ne yapıyorsun sen?"</p>

  <p class="calibre3">Becker adamın tepesinin attığını fark etmişti. Sinirli sinirli koridora göz attı. Zaten klinikten de atılmıştı, bunu ikinci kez yaşamaya hiç niyeti yoktu.</p>

  <p class="calibre3">"Nimm deinen FuB weg!" diye bağırdı Alman. "Çek ayağını!"</p>

  <p class="calibre3">Becker yüzük olup olmadığını görmek için adamın kısa ve kalın parmaklarına hızla bir göz attı. Hiçbir şey yoktu. <span class="calibre5">O kadar yakınım ki,</span> diye düşündü. "Ein Ring!" Kapı sert bir şekilde yüzüne kapanırken bunu söyleyebildi.</p>

  <p class="calibre3">David Becker güzelce döşenmiş koridorda uzunca bir süre durdu. Yanındaki duvarların birinde bir Salvador Dalı kopyası asılıydı. "Tam da bu duruma göre." Becker kendi kendine söylendi. <span class="calibre5">Sürrealizm. Absürd bir rüyanın içinde sıkışıp kaldım.</span> O sabah kendi yatağında uyanmıştı ama gün, sihirli bir yüzüğün peşinde İspanya'da bir yabancının otel odasına zorla girmeye çalışırken bitmişti.</p>

  <p class="calibre3">Strathmore'un sert sesi onu gerçek dünyaya geri getirdi: O yüzüğü bulmak zorundasın.</p>

  <p class="calibre3">Becker derin bir nefes aldı ve söyleyeceklerini tasarladı. Eve gitmek istiyordu. Yeniden 301 numaralı odaya baktı. Eve dönüş bileti hemen orada, kapının diğer tarafındaydı: altın bir yüzük. Tüm yapması gereken onu almaktı.</p>

  <p class="calibre3">Kararlı bir şekilde, derin bir nefes alıp verdi. Sonra tekrar 301 numaralı süite doğru döndü ve kapıyı sertçe çaldı. Artık oyunu sertleştirmenin zamanıydı.</p>

  <p class="calibre3">Alman sertçe açtı kapıyı. 'Yeter artık' diyecek gibi bir hali vardı ama Becker onu durdurdu. Maryland squash kulübü kimlik kartını bir an için gösterip yüksek sesle "Polizei!" dedi ve sonra beklemeden, kararlı adımlarla odaya dalıp ışıkları açtı.</p>

  <p class="calibre3">Alman birdenbire döndü, çok şaşırmıştı, gözlerini kısarak baktı. "Was machst—"</p>

  <p class="calibre3">"Kes sesini!" Becker yeniden İngilizce konuşmaya başlamıştı. "Bu odada seninle birlikte bir fahişe mi var?" Becker dikkatle odanın içinde gözlerini gezdirdi. O ana dek hiç görmediği kadar lüks bir odaydı. Güller, şampanya, büyük bir kubbeli yatak. Rocio ortalıkta görünmüyordu. Banyo kapısı kapalıydı.</p>

  <p class="calibre3">"Prostituiert?" Alman, kapalı banyo kapısına baktı huzursuzca. Adam Becker'ın düşündüğünden çok daha yapılıydı. Kıllı göğsü kat kat çenesinin hemen altında başlıyor ve dışa doğru büyük bir kavis çizerek devasa göbeğine doğru iniyordu. Üzerindeki beyaz renkli Alfonso XTTT bornozunun kuşağı belini ancak sarıyordu.</p>

  <p class="calibre3">Becker en göz korkutucu ifadesini takınmaya çalışarak bu deve dik dik baktı. "Adın ne?"</p>

  <p class="calibre3">Alman'ın toplu yüzünden belli belirsiz bir panik havası geçti. "Was willst du? Ne istiyorsun?"</p>

  <p class="calibre3">"Ben burada, Sevilla'da İspanyol Guardiası'nın turist bölümündenim. Bu odada seninle birlikte bir fahişe mi var?"</p>

  <p class="calibre3">Alman heyecanla banyo kapısına baktı. Duraksadı. En sonunda "Ja," diyerek itiraf etti.</p>

  <p class="calibre3">"Bunun İspanya'da yasadışı olduğunu bilmiyor musun?"</p>

  <p class="calibre3">"Nem," diye yalan söyledi Alman. "Bilmiyordum. Onu hemen göndereceğim."</p>

  <p class="calibre3">"Korkarım ki bunun için artık çok geç," dedi Becker otoriter bir sesle. Odada öylesine dolanmaya başladı. "Sana bir önerim var."</p>

  <p class="calibre3">"Ein Vorschlag?" Alman yutkundu. "Bir öneri mi?"</p>

  <p class="calibre3">"Evet. Seni hemen şimdi merkeze götürebilirim..." Becker dikkat çekecek bir biçimde durakladı ve parmaklarını çıtlattı.</p>

  <p class="calibre3">"Ya da?" diye sordu Alman, gözleri korkuyla büyümüştü.</p>

  <p class="calibre3">"Ya da bir anlaşma yaparız."</p>

  <p class="calibre3">"Nasıl bir anlaşma?" Alman, İspanyol Guardia' sında dönen rüşvetler hakkında çok şey duymuştu.</p>

  <p class="calibre3">"Sende benim istediğim bir şey var," dedi Becker.</p>

  <p class="calibre3">"Evet, elbette!" Alman heyecanlanmıştı, gülümsemeye çalışıyordu. Hemen şifoniyerin üzerindeki cüzdanına doğru gitti. "Ne kadar?"</p>

  <p class="calibre3">Becker sahte bir öfke ve hayret ifadesi takındı. "Sen bir kanun görevlisine rüşvet vermeye mi çalışıyorsun?" diye haykırdı.</p>

  <p class="calibre3">"Hayır! Elbette hayır! Ben sadece düşünmüştüm ki..." Şişman adam cüzdanını çabucak kaldırdı. "Ben... ben..." Afallamıştı. Yatağın köşesine çöktü, çaresizlikten ellerini ovuşturuyordu. Yatak adamın ağırlığı altında ezilmişti. "Ben, ben, özür dilerim."</p>

  <p class="calibre3">Becker odanın ortasındaki vazodan bir gül aldı ve ilgisizce koklayıp yere attı. Sonra birdenbire döndü. "Bana cinayet hakkında neler anlatabilirsin?"</p>

  <p class="calibre3">Alman'ın yüzü bembeyaz olmuştu. "Mord? Cinayet?"</p>

  <p class="calibre3">"Evet. Bu sabahki Asyalı ? Parktaki? O olay bir suikasttı. Ermordung."</p>

  <p class="calibre3">Suikast sözcüğünün Almanca'sı Becker'ın çok hoşuna gidiyordu. Ermordung. Çok ürpertici bir havası vardı.</p>

  <p class="calibre3">"Ermordung? O adam... O, bir suikaste kurban mı...?</p>

  <p class="calibre3">"Evet."</p>

  <p class="calibre3">"Ama... ama bu imkânsız," dedi Alman nefesi kesilerek. "Ben oradaydım. Adam kalp krizi geçirdi. Gözümle gördüm. Hiç kan yoktu. Hiç mermi yoktu."</p>

  <p class="calibre3">Becker küçümseyerek başını salladı. "İşler her zaman göründüğü gibi değildir."</p>

  <p class="calibre3">Alman'ın rengi daha da attı.</p>

  <p class="calibre3">Becker içten içe güldü. Yalan amacına ulaşmıştı. Zavallı Alman terden sırılsıklam olmuştu.</p>

  <p class="calibre3">"Be-be-benden ne istiyorsun?" dedi kekeleyerek. "Ben hiçbir şey bilmiyorum."</p>

  <p class="calibre3">Becker odada bir aşağı bir yukarı yürümeye başladı. "Öldürülen adamın parmağında altın bir yüzük vardı. Bana o yüzük gerek."</p>

  <p class="calibre3">"Be-bende değil."</p>

  <p class="calibre3">Becker üstünlük taslayan bir ifadeyle içini çekti ve eliyle banyo kapısını işaret etti. "Peki ya Rocio? Çiğdamlası?"</p>

  <p class="calibre3">Adamın yüzü beyazdan mora döndü. "Çiğdamlasını tanıyor musun?" Etli alnındaki teri sildi, bornozun kolu sırılsıklam oldu. Tam konuşacağı sırada banyo kapısı açıldı.</p>

  <p class="calibre3">İki adam da dönüp kapıya baktılar.</p>

  <p class="calibre3">Eşikte Rocio Eva Granada duruyordu. Gerçek olamayacak kadar güzeldi. Uzun, dalgalı kızıl saçlar, İberlilere özgü o mükemmel ten, açık ve pürüzsüz bir alın. Üzerinde Alman'ın giydiğinin eşi olan beyaz bir bornoz vardı. Kuşağı, dolgun kalçaları belli olacak biçimde bağlamış, yakası ise gevşek bir şekilde açık kalmıştı; bu açıklıktan da bronzlaşmış teni görünüyordu. Yatak odasına geçti. Tam bir kendine güven abidesiydi.</p>

  <p class="calibre3">Kadın gırtlaktan gelen bir sesle "Size yardım edebilir miyim?" diye sordu.</p>

  <p class="calibre3">Becker gözünü kırpmadan önündeki enfes kadına baktı. "Yüzüğe ihtiyacım var" dedi soğuk bir sesle.</p>

  <p class="calibre3">"Kimsin sen?" diye sordu kadın.</p>

  <p class="calibre3">Becker artık kullanılmayan bir Endülüs aksanıyla İspanyolca konuştu. "Guardia Civil."</p>

  <p class="calibre3">Kadın güldü. "İmkânsız," diye yanıtladı İspanyolca.</p>

  <p class="calibre3">Becker boğazının düğümlendiğini hissetti. Rocio müşterisinden biraz daha zorlu çıkmıştı açıkçası. "İmkânsız mı?" diye karşılık verdi Becker, soğukk<span class="calibre13">anlılı</span>ğ<span class="calibre13">ım</span> koruyarak. "Bunu kanıtlamak için seni şehir merkezine mi götürmem gerek?"</p>

  <p class="calibre3">Rocio kendinden emin bir şekilde gülümsedi. "Teklifini kabul ederek seni utandırmayacağım. Şimdi söyle, kimsin sen?"</p>

  <p class="calibre3">Becker hikâyesini sürdürdü. "Ben Sevilla Guardia'danım."</p>

  <p class="calibre3">Rocio tehditkar bir şekilde ona doğru bir adım attı. "Oradaki her polisi tanırım. En iyi müşterilerimdir."</p>

  <p class="calibre3">Becker kadının bakışlarının kendisini delip geçtiğini hissetti. Toparlamaya çalıştı. "Ben özel bir turist birimindenim. Bana yüzüğü ver, yoksa seni merkeze götürmek zorunda kalacağım—"</p>

  <p class="calibre3">"Ya sonra?" diye ısrarla sordu kadın, alaycı bir beklentiyle kaşlarını kaldırarak.</p>

  <p class="calibre3">Becker sessizleşti. Sinirleri iyice gerilmişti. Plan geri tepiyordu. <span class="calibre5">Niçin bu numarayı yutmuyor?</span></p>

  <p class="calibre3">Rocio yaklaştı. "Kim olduğunu ya da ne istediğini bilmiyorum ama bu süiti hemen terk etmezsen otel güvenliğini çağıracağım ve gerçek Guardia gelip polis memuru numarasına yatmaktan seni tutuklayacak."</p>

  <p class="calibre3">Becker Strathmore'un kendisini beş dakikada içeriden çıkarabileceğini biliyordu ama bu sorunun çok dikkatlice halledilmesi gerektiği kendisine gayet açık bir şekilde ifade edilmişti. Tutuklanmak planda yoktu.</p>

  <p class="calibre3">Rocio Becker'ın birkaç adım önünde durup gözlerini ona dikmişti.</p>

  <p class="calibre3">"Tamam." Becker içini çekti, sesinde bir yenilgi havası kendini belli ediyordu. İspanyolca aksanını bıraktı. "Ben Sevilla polisinden değilim.</p>

  <p class="calibre3">Beni yüzüğü bulmak için Amerikan hükümetine bağlı bir kuruluş gönderdi. Bu konuda tüm söyleyebileceğim bu. Yüzük için sana para ödemeye yetkim var."</p>

  <p class="calibre3">Uzun bir sessizlik oldu.</p>

  <p class="calibre3">Rocio dudakları sinsi bir gülümsemeyle kıvrılmadan önce adamın söylediklerinin bir anlığına havada asılı kalmasına izin verdi. "O kadar da zor değilmiş, değil mi?" Bir sandalyeye oturup bacak bacak üstüne attı. "Ne kadar ödeyebilirsin?"</p>

  <p class="calibre3">Becker rahatladığını belli eden bir şekilde içini çekti. Kaybedecek hiç zamanı yoktu, bir an önce asıl işine bakmak istiyordu. "Sana 750.000 peseta ödeyebilirim. Beş bin Amerikan doları eder." Bu miktar elinde olanın yarısıydı ama büyük olasılıkla yüzüğün gerçek değerinin on katıydı.</p>

  <p class="calibre3">Rocio kaşlarını kaldırdı. "Bu çok para."</p>

  <p class="calibre3">"Evet, öyle. Anlaştık mı?"</p>

  <p class="calibre3">Rocio başını salladı. "Keşke evet diyebilseydim."</p>

  <p class="calibre3">"Bir milyon peseta?" diye düşünmeden konuştu Becker. "Elimde olanın hepsi bu."</p>

  <p class="calibre3">"Ahh!" Kadın gülümsedi. "Siz Amerikalılar pek de iyi pazarlık etmiyorsunuz. Bizim buralarda bir gün bile dayanamazdınız."</p>

  <p class="calibre3">"Nakit, hemen şimdi," dedi Becker ceketinin cebindeki zarfa uzanarak. Sadece eve gitmek istiyorum.</p>

  <p class="calibre3">Rocio başını salladı. "Yapamam."</p>

  <p class="calibre3">Becker öfkeyle dik leşti. "Niye?"</p>

  <p class="calibre3">"Yüzük artık bende değil," dedi özür diler gibi. "Onu sattım bile."</p>

  <h3 class="calibre3" id="sigil_toc_id_34" style="text-align: center;"><a id="bookmark1"></a><span class="calibre4">33</span></h3>

  <p class="calibre3">Tokugen Numataka penceresinden dışarıya bakıyor, kafese kapatılmış bir hayvan gibi bir aşağı bir yukarı yürüyordu. North Dakota'dan henüz haber alamamıştı. <span class="calibre5">Kahrolası Amerikalılar! Hiç dakik değiller.</span></p>

  <p class="calibre3">North Dakota'yı kendisi arayacaktı ama ondan bir telefon numarası almamıştı. Numataka bu şekilde, yani başkasının kontrolünde iş yapmaktan nefret ederdi.</p>

  <p class="calibre3">North Dakota aradığında Numataka'nın aklından geçen ilk düşünce, bunun, bir Japon rakibinin onu budala yerine koymaya çalıştığı bir oyun olabileceğiydi. Şimdi o eski kuşkular geri geliyordu. Numataka daha fazla bilgiye ihtiyacı olduğuna karar verdi.</p>

  <p class="calibre3">Ofisinden hışımla çıktı ve Numatech'in ana koridorunda sola döndü. Çalışanları, hızla yanlarından geçerken eğilip onu saygıyla selamladılar. Numataka onların kendisini gerçekten sevdiklerine inanacak kadar saf değildi, eğilerek selamlamak Japon çalışanların en insafsız patronlara bile gösterdikleri bir nezaketti.</p>

  <p class="calibre3">Numataka doğrudan şirketin ana telefon santraline yöneldi. Bütün telefon görüşmeleri on iki ana hatlı bir santral terminali olan Corenco 2000'in başındaki tek bir operatör tarafından idare ediliyordu. Operatör kadın meşgul olmasına. karşın Numataka içeri girdiğinde ayağa kalkıp e ğ ilerek selam verdi.</p>

  <p class="calibre3">"Otur," diye tersledi. Numataka.</p>

  <p class="calibre3">Kadın söyleneni yaptı.</p>

  <p class="calibre3">"Bugün saat dört kırk beşte özel hattımdan arandım. Nereden telefon edildiğini söyleyebilir misin?" Numataka bunu daha önce yapmadığı için kendine kızdı.</p>

  <p class="calibre3">Operatör yutkundu; gerilmişti. "Bu makinede arayan numarayı gösterme özelliği yok, efendim. Ama telefon şirketiyle temas kurabilirim. Yardım edebileceklerinden eminim."</p>

  <p class="calibre3">Telefon şirketinin yardım edebileceğinden Numataka'nın hiç kuşkusu yoktu. Bu dijital çağda gizlilik geçmişe ait bir şey olmuştu, her şeyin bir kaydı vardı artık. Telefon şirketleri kimin aradığını ve ne kadar konuşulduğunu size tam olarak söyleyebiliyorlardı.</p>

  <p class="calibre3">"Yap." diye emretti. "Öğrendiklerini de bana söyle."</p>

  <h3 class="calibre6" id="sigil_toc_id_35"><a class="calibre7" id="bookmark2"></a><span class="calibre8">34</span></h3>

  <p class="calibre3">Susan 3. bölümde tek başına oturmuş, takipçisini bekliyordu. Hale dışarı çıkıp biraz hava almaya karar vermişti ve Susan da bu durum için içten içe şükrediyordu. Ancak işin garibi, 3. bölümde kendi başına kalmak Susan'a aradığı huzuru vermemişti. Susan, Tankado ile Hale arasındaki yeni bağlantıyla boğuştuğunu fark etti.</p>

  <p class="calibre3">"Bekçilere kim bekçilik edecek?" dedi kendi kendine. Quis custodiet ipsos custodes. Bu sözcükler kafasının içinde dönüp duruyordu. Susan bunları aklından çıkarmaya zorladı kendini.</p>

  <p class="calibre3">Düşünceleri David'e kaydı, onun iyi olmasını diliyordu. Onun İspanya'da olduğuna hâlâ inanamıyordu. Geçiş anahtarlarını bulup bu işi ne kadar erken bitirirlerse, o kadar iyi olacaktı.</p>

  <p class="calibre3">Susan orada takipçisini ne kadar zamandır bekleyerek oturduğunu unutmuştu. İki saat? Üç? Terk edilmiş gibi görünen Kripto katına dikti gözlerini, bir yandan da terminalinin bip'lemesini diliyordu. Ortalık tamamen sessizdi. Yaz sonu güneşi batmıştı. Yukarıda otomatik floresan lambalar yanmıştı. Susan zamanın hızla geçtiğini hissediyordu.</p>

  <p class="calibre3">Ekrana baktı ve kaşlarını çattı. "Hadi," diye homurdandı. "Fazlasıyla zaman harcadın." Bilgisayarının faresine uzanıp takipçisinin durum penceresini tıkladı. "Hem ne kadardır çalışıyorsun sen bakayım?"</p>

  <p class="calibre3">Susan takipçisinin durum penceresini açtı. Bu, TRANSLTR'dekine çok benzer bir saatti, takipçisinin çalıştığı süreyi saat ve dakika olarak gösteriyordu. Susan saat ve dakikayı gösteren rakamları görmeyi umarak monitörüne dikti gözlerini. Ama tümüyle farklı bir şey gördü. Gördüğü şey kanını dondurdu.</p>

  <p class="calibre3"><a id="bookmark3"></a>TAKÎPÇÎ DURDURULDU</p>

  <p class="calibre3">"Takipçi durduruldu mu?" dedi yüksek sesle, nefesi kesilmişti. "Niçin?"</p>

  <p class="calibre3">Susan paniğe kapılmış bir halde verilerini taradı çılgın gibi. Takipçiye durmasını söylemiş olabilecek herhangi bir komut olup olmadığını görmek için program kodlarını inceliyordu. Ama araması sonuç vermedi. Takipçi tamamen kendiliğinden durmuş gibi görünüyordu. Susan bunun tek bir anlama gelebileceğini biliyordu: takipçisini bir böcek durdurmuştu.</p>

  <p class="calibre3">Susan böcekleri, bilgisayar programlama işinin insanı en delirten yönü olarak görürdü. Bilgisayarlar titiz bir şekilde düzenlenmiş bir dizi işlemi takip ettiği için, en küçük programlama yanlışları bile çoğu kez bütün işi bozan sonuçlar doğururdu. Programcının nokta yerine yanlışlıkla virgül koyması gibi basit sözdizimi yanlışları koca bir sisteme boyun eğdirebilirdi. Susan "böcek" teriminin gülünç bir kökeni olduğunu düşünmüştü hep:</p>

  <p class="calibre3">Bu terim, 1944 yılında Harvard Üniversitesi'ndeki bir laboratuarda yapılan ve koca bir oda büyüklüğündeki elektro-mekanik devreler yığınından oluşan dünyanın ilk bilgisayarı Mark l'de yaşanan bir olaydan sonra ortaya çıkmıştı. Bu bilgisayarda bir gün bir performans düşüşü yaşanmış, bunun nedenini de hiç kimse saptayamamıştı. Saatler süren bir araştırmanın ardından bir laboratuar asistanı en sonunda sorunu bulmuştu. Bilgisayarın devre kartlarından birine bir güve konmuş ve kısa devre olmasına yol açmıştı. O andan itibaren, bilgisayarların yanlış çalışmasına ya da hiç çalışmamasına neden olan böyle şeylere böcek denmeye başlanmıştı.</p>

  <p class="calibre3">"Buna zamanım yok," diye öfkeyle söylendi Susan.</p>

  <p class="calibre3">Bir programda böcek bulmak günler sürebilecek bir işlemdi. Küçücük bir yanlışlığı bulmak için binlerce program kodu satırının incelenmesi gerekiyordu. Bu işin, tek bir dizgi hatası için bütün bir ansiklopediyi kontrol etmekten hiç farkı yoktu.</p>

  <p class="calibre3">Susan tek bir seçeneği olduğunun farkındaydı: takipçisini yeniden göndermek. Takipçisinin aynı böcekle karşılaşıp yine durmasının neredeyse kesin olduğunun da farkındaydı. Takipçiyi böcekten arındırmak zaman alacak bir işti, kendisinin ve komutanının sahip olmadığı zamanı alacak bir iş.</p>

  <p class="calibre3">Ama Susan nasıl bir yanlışlık yapmış olabileceğini düşünerek dikkatle takipçisine bakarken bir şeyin hiç de anlamlı olmadığını fark etti. Bütünüyle aynı olan bu takipçiyi hiçbir sorunla karşılaşmadan daha geçen ay kullanmıştı. Niçin birdenbire böyle bir sorun ortaya çıksındı ki?</p>

  <p class="calibre3">Buna kafa yorarken, komutan Strathmore'un daha önce söylediği bir söz geldi aklına: "Susan, takipçiyi kendim göndermeyi denedim ama geri getirdiği veriler anlamsızdı".</p>

  <p class="calibre3">Susan bu sözleri bir daha duydu kulaklarında. <span class="calibre5">Geri getirdiği veriler...</span></p>

  <p class="calibre3">Başını yana eğdi. Bu mümkün müydü? <span class="calibre5">Geri getirdiği veriler?</span></p>

  <p class="calibre3">Strathmore takipçiden geriye birtakım veriler aldığına göre takipçinin çalıştığı açık demekti. <span class="calibre5">Elde ettiği veriler muhtemelen anlamsızdı,</span> diye düşündü Susan, çünkü yanlış arama dizgileri girmişti ama yine de takipçi çalışıyordu.</p>

  <p class="calibre3">Susan takipçisinin niçin durduğuna ilişkin olası bir başka açıklama daha olduğunu fark etti o anda. Programların sorun yaşamasının tek nedeni iç programlama kusurları değildi, bazen dış etkenler de söz konusu olabilirdi: güçteki ani yükselmeler, devre kartlarındaki toz parçacıkları, hatalı kablo bağlantıları. 3. bölümdeki donanım o kadar iyi ayarlanmıştı ki, böyle bir şey olabileceği Susan'ın aklının ucundan bile geçmemişti.</p>

  <p class="calibre3">Susan ayağa kalktı ve teknik elkitapl arının dizili olduğu büyük bir kitap rafına doğru gitti hızlı adımlarla. Üzerinde SYS-OP yazılı spiral ciltli bir kitabı alıp sayfalarını karıştırmaya başladı. Aradığı şeyi bulup, kitapla birlikte terminaline döndü ve birkaç komut girdi. Sonra bilgisayarının son üç saatte işlediği komutların listesini çıkarmasını bekledi. Bu aramanın, hatalı bir güç kaynağı ya da kusurlu bir yonganın neden olduğu bir durdurma komutu gibi dışarıdan bir engellemeyi ortaya çıkaracağın! umuyordu.</p>

  <p class="calibre3">Susan'ın terminali çok geçmeden bip'Iedi. Nabzı hızlanmıştı. Nefesini tutup ekranı inceledi.</p>

  <p class="calibre3">HATA KODU 22</p>

  <p class="calibre3">İçinde aniden umut belirdi. Bu iyi bir haberdi. Araştırmanın bir hata kodu bulması takipçisinde bir sorun olmadığı anlamına geliyordu. Görünüşe bakılırsa takipçi, tekrarlanması olası olmayan bir dış anomali yüzünden durmuştu.</p>

  <p class="calibre3">HATA KODU 22. Susan kod 22'nin ne anlama geldiğini hatırlamak için hafızasını zorladı Donanım arızalarına 3. bölümde öylesine nadir rastlanırdı ki, bu yüzden sayısal kodlan hatırlayamıyordu bir türlü.</p>

  <p class="calibre3">SYS-OP elkitabını gözden geçirip hata kodlan listesini buldu.</p>

  <p class="calibre3"><span class="calibre4">19: BOZUK SABİT DİSK BÖLÜMLEMESİ 20: DC VOLTAJ ŞOKU 21: ORTAM HATASI</span></p>

  <p class="calibre3">22'ye geldiğinde durdu ve uzun bir süre bakakaldı. Büyük bir şaşkınlık içinde ekranını bir kez daha kontrol etti.</p>

  <p class="calibre3"><a id="bookmark4"></a>HATA KODU 22</p>

  <p class="calibre3">Susan kaşlarını çatıp SYS-OP elkitabına döndü tekrar. Gördüğü şeyin bir anlamı yoktu. Yazan açıklama basitti:</p>

  <p class="calibre3"><a id="bookmark5"></a>22: ELLE DURDURMA</p>

  <h3 class="calibre6" id="sigil_toc_id_36"><b class="calibre8">35</b></h3>

  <p class="calibre3">Becker şoke olmuş bir halde bakakaldı Rocîo'ya. "Yüzüğü sattın&nbsp;mı?"</p>

  <p class="calibre3">Kadın başıyla onayladı, ipeksi saçları omuzlarına dökülüyordu.</p>

  <p class="calibre3">Becker bunun doğru olmamasını diledi içinden. "Pero... ama..."</p>

  <p class="calibre3">Kadın omuzlarını silkti ve İspanyolca konuşta, "Parkın yakınlarında bir kıza."</p>

  <p class="calibre3">Becker dizlerinin bağının çözüldüğünü hissetti. <span class="calibre5">Bu olamaz!</span></p>

  <p class="calibre3">Rocio utangaç utangaç gülümsedi ve eliyle Alman'ı işaret etti. "El queria que lo guardara. Yüzüğü kendisi için saklamak istedi ama ona olmaz dedim. Benim damarlarımda Gitana kanı akıyor, Çingene kanı; kızıl saçlı olmamızın yanı sıra batıl inançlarımız da çok kuvvetlidir. Ölmek üzere olan bir adamın verdiği bir yüzük iyiye işaret değildir."</p>

  <p class="calibre3">"Kızı tanıyor muydun?" diye sordu Becker.</p>

  <p class="calibre3">Rocio kaşlarını kaldırdı. "Vaya. Sen bu yüzüğü gerçekten istiyorsun, değil mi?"</p>

  <p class="calibre3">Becker sertçe başını salladı evet anlamında. "Kime sattın?"</p>

  <p class="calibre3">Dev Alman şaşkın bir halde yatakta oturuyordu. Romantik gecesi mahvoluyordu ve görünüşe bakılırsa neden böyle olduğuna dair hiçbir fikri yoktu. "Was passiert?" diye sordu sinirli sinirli. "Neler oluyor?"</p>

  <p class="calibre3">Becker ona aldırmadı.</p>

  <p class="calibre3">"Onu sattım sayılmaz aslında," dedi Rocio. "Satmaya çalıştım ama kız daha küçüktü ve parası yoktu. Ben de yüzüğü verdim gitti. Senin böyle cömert bir teklifle geleceğini bilseydim, yüzüğü elimde tutardım senin için."</p>

  <p class="calibre3">"Niçin parktan ayrıldınız?" diye ısrar etti Becker. "Orada biri ölüyordu. Niçin polisi beklemediniz? Yüzüğü niçin onlara vermediniz?"</p>

  <p class="calibre3">"İstediğim çok şey var, bayım ama bela onlardan biri değil. Ayrıca o yaşlı adam işleri kontrol altına almış gibi görünüyordu." . "Kanadalı mı?"</p>

  <p class="calibre3">"Evet, ambulans çağırmıştı. Biz de ayrılmaya karar verdik. Birlikte olduğum kişiyi ya da kendimi polise bulaştırmak için hiçbir neden görmedim."</p>

  <p class="calibre3">Becker başıyla onayladı dalgın dalgın. Hâlâ kaderin bu acımasız oyununu kabul etmeye çalışıyordu. O lanet olası şeyi öylece vermiş!</p>

  <p class="calibre3">"Ölen adama yardım etmeye çalıştım," diye açıkladı Rocio. "Ama yardım istemiyor gibiydi. Tek derdi yüzüktü, yüzümüze doğru uzatıp duruyordu o yüzüğü. O eğri büğrü üç parmağını gösteriyordu. Sanki yüzüğü almak zorundaymışız gibi elini bize doğru uzatıp duruyordu. Ben almak istemedim ama arkadaşım aldı en sonunda. Sonra da adam öldü."</p>

  <p class="calibre3">"Sen de kalp masajı yaptın?" diye tahminde bulundu Becker.</p>

  <p class="calibre3">"Hayır. Biz ona dokunmadık. Arkadaşım korkuya kapılmıştı. Koca bir adam ama pısırığın teki." Baştan çıkarıcı bir gülümsemeyle Becker's baktı. "Endişe etme, tek kelime bile İspanyolca konuşamıyor."</p>

  <p class="calibre3">Becker'ın kaşları çatıldı. Yine Tankado'nun göğsündeki çürüğü düşünüyordu. "İlk yardım ekibi kalp masajı yaptı mı?"</p>

  <p class="calibre3">"Hiçbir fikrim yok. Sana söylemiştim, onlar gelmeden önce biz ora-dan ayrıldık."</p>

  <p class="calibre3">"Yüzüğü çaldıktan sonra demek istiyorsun." Becker kaşlarını çattı.</p>

  <p class="calibre3">Rocîo ona baktı ters ters. "Biz yüzüğü çalmadık. Adam ölüyordu. Niyeti açıktı. Biz onun son isteğini yerine getirdik."</p>

  <p class="calibre3">Becker yumuşadı. Rocio haklıydı, kendisi de muhtemelen aynı şey yapardı. "Ama sonra yüzüğü bir kıza verdiniz?"</p>

  <p class="calibre3">"Sana söyledim. Yüzük sinirlerimi geriyordu. Kızın üzerinde bir sür incik boncuk vardı. Yüzüğün hoşuna gideceğini düşündüm."</p>

  <p class="calibre3">"Peki o bunu garip bulmadı mı? Yani bir yüzüğü durup dururken hediye vermeni?"</p>

  <p class="calibre3">"Hayır. Ona yüzüğü parkta bulduğumu söyledim. Karşılığında bana para verebileceğini düşünmüştüm ama olmadı. Ben de umursamadım,j Yüzükten kurtulmayı istiyordum yalnızca."</p>

  <p class="calibre3">"Yüzüğü ona ne zaman verdin?"</p>

  <p class="calibre3">Rocio omuz silkti. "Öğleden sonra. Yüzüğü almamızın üzerinden bir saat geçmişti aşağı yukarı."</p>

  <p class="calibre3">Becker saatine baktı: 23:48. Yaklaşık sekiz saat olmuştu. <span class="calibre5">Ne halt ediyorum ben burada? Puslu Dağlar'da olmam gerekiyordu.</span> İçini çekti ve düşünebildiği tek soruyu sordu. "Nasıl bir kızdı?"</p>

  <p class="calibre3">"Era un punqui," diye yanıtladı Rocio.</p>

  <p class="calibre3">Becker başını kaldırıp baktı, kafası karışmıştı. "Un punqui?"</p>

  <p class="calibre3">"Si. Punqui."</p>

  <p class="calibre3">"Bir punkçı mı?"</p>

  <p class="calibre3">"Evet, bir punkçı," dedi kaba bir İngilizce ile, sonra da hemen İspanyolca'ya döndü. "Mucha joyeria. Bir sürü takı. Kulağının birinde acayip bir zincirli küpe vardı. Sanırım küçük bir kafatası şeklindeydi."</p>

  <p class="calibre3">"Sevilla'da punkçı gençler var mı?"</p>

  <p class="calibre3">Rocio gülümsedi. "Todo bajo el sol. Güneşin altındaki her şey." Sevilla Turizm Bürosu'nun sloganıydı bu.</p>

  <p class="calibre3">"Sana adını söyledi mi?"</p>

  <p class="calibre3">"Hayır."</p>

  <p class="calibre3">"Nereye gideceğini söyledi mi?"</p>

  <p class="calibre3">"Hayır. İspanyolca sı kötüydü."</p>

  <p class="calibre3">"İspanyol değil miydi?" diye sordu Becker.</p>

  <p class="calibre3">"Hayır. İngiliz'di sanırım. Saçları çok çılgın ve garipti: kırmızı, beyaz ve mavi."</p>

  <p class="calibre3">Becker bu tuhaf imge karşısında yüzünü buruşturdu. "Belki de Amerikalıydı," dedi.</p>

  <p class="calibre3">"Sanmıyorum," diye karşılık verdi Rocio. "İngiliz bayrağına benzer <span class="calibre4">bir tişört giy</span>iyordu."</p>

  <p class="calibre3">Becker başını salladı, aklı iyice karışmıştı. "Peki. Kırmızı beyaz ve mavi saçlar, İngiliz bayrağına benzer bir tişört, kulağında da kafatası şeklinde zincirli bir küpe. Başka?"'</p>

  <p class="calibre3">"Başka bir şey yok. Sizin sıradan punklarınızdan işte."</p>

  <p class="calibre3">Sıradan punk mı? Becker üniversiteye özgü sweatshirtler ve tutucu saç kesimlerinin olduğu bir dünyadan geliyordu. Hakkında konuştukları kızı kafasında canlandıramıyordu bile. "Başka bir şey geliyor mu aklına?" diye ısrar <span class="calibre4">etti.</span></p>

  <p class="calibre3">Rocio bir an düşündü. "Hayır. Hepsi bu."</p>

  <p class="calibre3">Tam o sırada yatak gürültüyle gıcırdadı. Rocio'nun müşterisi ağırlığını diğer yanına vermişti. Becker ona dönüp akıcı bir Almanca ile konuştu. "Noch etwas? Başka bir şey? Yüzüğü alan punkçı genci bulmama yardımcı olacak herhangi bir şey?"</p>

  <p class="calibre3">Uzun bir sessizlik oldu. Dev adam bir şey söylemek istiyor, ama nasıl söyleyeceğinden emin olamıyordu sanki. Alt dudağı açılıp kapandı bir an, durakladı, sonra konuştu. Dudaklarından dökülen dört sözcük kesinlikle İngilizce'ydi, ama o koyu Alman aksanının ardından ancak anlaşılabilmişti: "S..tir git und geber."</p>

  <p class="calibre3">Becker'ın şaşkınlıktan ağzı açık kalmıştı. "Affedersin?"</p>

  <p class="calibre3">"S..tir git und geber," diye tekrarladı adam, sol elinin avuç içini sağ kolunun dirsekle bilek arasındaki etli bölümüne vurarak... İtalyanların "s..tir git" anlamına gelen el hareketinin kaba bir taklidi.</p>

  <p class="calibre3">Becker savunmaya geçemeyecek kadar bitkindi. <span class="calibre5">S..tir git ve geber mi? Das Wimp'e ne oldu?</span></p>

  <p class="calibre3">Rocîo'ya dönüp İspanyol'ca konuştu. "Galiba konukseverliğin sınırlarını biraz zorladım."</p>

  <p class="calibre3">"Onu düşünme." Güldü. "Biraz hayal kırıklığına uğradı. Beklediği şeyi elde edecek." Saçlarını geriye savurup göz kırptı.</p>

  <p class="calibre3">"Başka bir şey var mı?" diye sordu Becker. "Yardımcı olabilecek herhangi bir şey söyleyebilir misin?"</p>

  <p class="calibre3">Rocio başını salladı. "Hepsi bu. Ama bulman imkânsız. Sevilla büyük bir şehir, çok aldatıcı olabilir."</p>

  <p class="calibre3">"Elimden geleni yapacağım." <span class="calibre5">Bir ulusal güvenlik meselesi...</span></p>

  <p class="calibre3">"Şansın yaver gitmezse," dedi Rocio, Becker'ın cebindeki kabarık zarfa göz atarak, "lütfen geri gel. Şüphesiz, arkadaşım uyuyor olacak. Kapıyı sessizce çal. İkimize fazladan bir oda bulurum. Sana İspanya'nın aslâ unutamayacağın bir yönünü gösteririm." Çok çekici bir ifadeyle du-daklannı büzdü.</p>

  <p class="calibre3">Becker kibarca gülümsemeye zorladı kendini. "Gitmem gerek." Gecesini böldüğü için Alman'dan özür diledi.</p>

  <p class="calibre3">Dev ürkek ürkek gülümsedi. "Keıne Ursache."</p>

  <p class="calibre3">Becker kapıya yöneldi. <span class="calibre5">Sorun değil mi? 'S..tir git ve geber'e ne oldu?</span></p>
</body>
</html>
