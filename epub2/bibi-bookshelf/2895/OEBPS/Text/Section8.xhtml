<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_32"><a class="calibre7" id="bookmark10"></a><span class="calibre8">31</span></h3>

  <p class="calibre3">Susan 3. bölüme döndü. Strathmore ile konuşması David'in güvenliğine ilişkin kaygılarını arttırmıştı. Hayal gücü ipini koparmıştı sanki.</p>

  <p class="calibre3">"Eee?" diye atıldı Hale terminalinden. "Strathmore ne istiyormuş? Baş şifrecisiyle baş başa romantik bir akşam yemeği mi yoksa?"</p>

  <p class="calibre3">Susan duymazlıktan gelip terminaline oturdu. Gizlilik kodunu yazdı ve ekranı açıldı. Takipçi programı ekrana geldi, North Dakota hakkında hâlâ bir bilgi gelmemişti.</p>

  <p class="calibre3"><span class="calibre5">Kahretsin,</span> diye sövdü Susan. Niye bu kadar uzun sürüyor?</p>

  <p class="calibre3">"Sinirli görünüyorsun," dedi Hale masum masum. "Tanı programınla ilgili bir sorun mu var?"</p>

  <p class="calibre3">"Ciddi bir şey değil," diye yanıtladı Susan. Ama o kadar da emin değildi. Takipçisi gecikmişti. <span class="calibre5">Yazarken bir hata yapmış olabilir miyim?</span> diye düşündü. Ekranında LİMBO programının uzun kod satırlarını incelemeye başladı, işleyişi geciktirebilecek herhangi bir şey arıyordu.</p>

  <p class="calibre3">Hale kendinden memnun bir ifadeyle Susan'ı izliyordu. "Hey, sana bir şey sormak istiyorum," diye atıldı. "Ensei Tankado'nun yazdığını söylediği o çözülemez algoritmaya ne diyorsun?"</p>

  <p class="calibre3">Susan'ın midesi kasıldı. Başını kaldırıp baktı. "Çözülemez algoritma mı?" Kendini toparladı. "Ah, evet... sanırım o konuda bir şeyler okumuştum."</p>

  <p class="calibre3">"Oldukça inanılmaz bir iddia."</p>

  <p class="calibre3">"Evet," diye yanıtladı Susan, Hale'in niçin aniden bu konuyu açtığını düşünüyordu. "Ama bana inandırıcı gelmedi. Çözülemez bir algoritmanın matematiksel açıdan imkânsız olduğunu herkes bilir."</p>

  <p class="calibre3">Hale gülümsedi. "Ah, tabii ya... Bergofski İlkesi."</p>

  <p class="calibre3">"Bir de sağduyu," diye tersledi Susan.</p>

  <p class="calibre3">"Kim bilir..." diye iç geçirdi Hale dramatik bir şekilde. "Sizin düşünüzde görebileceklerinizden çok daha fazlası vardır cennette ve yeryüzünde."</p>

  <p class="calibre3">"Efendim?"</p>

  <p class="calibre3">"Shakespeare," dedi Hale. "Hamlet."</p>

  <p class="calibre3">"Hapisteyken bir hayli okudun, ha?"</p>

  <p class="calibre3">Hale kendi kendine güldü. "Cidden Susan, bunun mümkün olabileceğini, yani Tankado'nun gerçekten de çözülemez bir algoritma yazmış olabileceğini hiç düşündün mü?"</p>

  <p class="calibre3">Bu konuşma Susan'ı kaygılandırmaya başlamıştı. "Eh, biz böyle bir şey yapamadık."</p>

  <p class="calibre3">"Belki Tankado bizden daha iyidir."</p>

  <p class="calibre3">"Belki." diye omuz silkti Susan. İlgisiz görünmeye çalışıyordu.</p>

  <p class="calibre3">"Bir ara mektuplaştık," diye atıldı Hale öylesine. "Tankado ile ben. Bunu biliyor muydun?"</p>

  <p class="calibre3">Susan başını kaldırıp baktı, duyduğu büyük şaşkınlığı gizlemeye çalışıyordu. "Öyle mi?"</p>

  <p class="calibre3">"Evet. Ben Uçan Balık algoritmasını ortaya çıkardıktan sonra bana yazdı. Bizim, tüm dünyada dijital gizlilik hakkı için mücadele eden iki kardeş olduğumuzu söylüyordu."</p>

  <p class="calibre3">Susan duyduklarına inanmakta güçlük çekiyordu. Hale Tankado'yu şahsen tanıyor! İlgisiz görünmek için elinden geleni yaptı.</p>

  <p class="calibre3">Hale konuşmasını sürdürdü. "Uçan Balık'ta bir arka kapı olduğunu ortaya çıkardığım için beni kutladı. Buna 'bütün dünyadaki sivillerin gizlilik haklan lehine bir darbe' diyordu. Hadi itiraf et Susan, Uçan Balık'taki o arka kapı gizlice yapılmış bir oyundu. Bütün dünyanın e-postalarını okumak, ha? Bana sorarsan Strathmore yakalanmayı hak etmişti."</p>

  <p class="calibre3">"Greg," diye tersledi Susan, öfkesini bastırmaya çalışıyordu, "o arka kapı NSA'nın bu ulusun güvenliğini tehdit eden e-postaları çözebilmesini sağlayacak bir arka kapıydı."</p>

  <p class="calibre3">"Ya, öyle mi?" diye içini çekti Hale masum masum. "Sıradan vatandaşlar hakkında gizlice bilgi toplamak da sadece şans eseri ortaya çıkan bir yan etkiydi öyleyse?"</p>

  <p class="calibre3">"Sıradan vatandaşlar hakkında gizlice bilgi toplamayız, sen de biliyorsun bunu. FBI telefonları dinleyebilir ama bu, yapılan her telefon görüşmesini dinledikleri anlamına gelmez."</p>

  <p class="calibre3">"Yeterli insan gücüne sahip olsalardı, onu da yaparlardı."</p>

  <p class="calibre3">Susan bu söze aldırmadı. "Hükümetler kamu yararını tehdit eden bilgileri toplama hakkına sahip olmak zorundadır"</p>

  <p class="calibre3">"Tanrı aşkına" diye içini çekti Hale. "Strathmore senin beynini yıkamış gibi görünüyor. FBI' in her canı çektiğinde telefonları dinleyemediğini sen de çok iyi biliyorsun. Ellerinde bir yetkilendirme belgesi olması gerekiyor. Oltaya yerleştirilmiş gizli bir şifreleme standardı NSA'nın herhangi bir kişiyi, herhangi bir zamanda, herhangi bir yerde dinleyebileceği anlamına gelecekti."</p>

  <p class="calibre3">"Haklısın, zaten öyle yapabilmemiz gerekiyor!" Susan'ın sesi sertleşmişti birdenbire. "Sen Uçan Balık'taki arka kapıyı ortaya çıkarmasaydım, sadece TRANSLTR'nin halledebilecekleri yerine çözmemiz gereken her şifreye erişebiliyor olacaktık."</p>

  <p class="calibre3">"O arka kapıyı ben bulmasaydım," diye karşı çıktı Hale, "başka biri bulacaktı. Ben onu ortaya çıkarmakla sizin kıçınızı kurtardım. Bu haber duyulduğunda Uçan Balık kullanımda olsaydı yaşanacak felaketi düşünebiliyor musun?"</p>

  <p class="calibre3">"Öyle ya da böyle," diye hemen karşılık verdi Susan, "şu anda bütün algoritmalarımıza gizli arka kapılar yerleştirdiğimizi sanan paranoyak bir EFF ile karşı karşıyayız işte."</p>

  <p class="calibre3">Hale kendini beğenmiş bir ifadeyle sordu, "Yerleştirmiyor muyuz yani?"</p>

  <p class="calibre3">Susar ona baktı, bakışları buz gibiydi.</p>

  <p class="calibre3">"Hey," dedi Hale, geri adım atarak "hadi, tartışmalı bir konu bu. Siz TRANSLTR'yi yaptınız. Elinizde istediğiniz an ulaşabileceğiniz bir bilgi kaynağınız oldu. İstediğiniz her şeyi, istediğiniz zamanda okuyabiliyorsunuz, kimseye bir şey sormadan. Siz kazandınız."</p>

  <p class="calibre3">"Biz kazandık, demek istiyorsun herhalde? Bildiğim kadarıyla halâ NSA için çalışıyorsun."</p>

  <p class="calibre3">"Uzun sürmeyecek," dedi Hale neşeyle.</p>

  <p class="calibre3">"İnsanı umutlandırma."</p>

  <p class="calibre3">"Ciddiyim. Bir gün buradan ayrılacağım."</p>

  <p class="calibre3">"Yapma, yıkılırım!"</p>

  <p class="calibre3">O anda Susan, yolunda gitmeyen her şey için Hale'e lanet okumak istediğini fark etti. Dijital Kale için, David ile yaşadığı sorunlar için, Puslu Dağlar'da olmadığı için ona lanet okumak istiyordu ama bunların hiçbiri onu hatası değildi. Hale'in tek suçu fevkalade itici olmasıydı. Burada Susan'ın büyüklük yapması gerekiyordu. Baş şifreci olarak huzuru sağlamak ve karşısındakini eğitmek onun sorumluluğuydu. Hale gençti, toydu.</p>

  <p class="calibre3">Susan ona baktı. Hale'in Kripto'da değeri olan bir yeteneğe sahip olmasının sinir bozucu olduğunu düşündü Susan ama hâlâ NSA'nın yaptıklarının önemini kavrayamamıştı.</p>

  <p class="calibre3">"Greg," dedi Susan, sesi sakin ve kontrollüydü, "bugün üzerimde çok baskı var. Sen NSA'dan, biz sanki ileri teknolojiye sahip bir tür röntgen-ciymişiz gibi söz edince sinirlerim bozuldu. Bu kurum tek bir amaç için kuruldu: bu ulusun güvenliğini korumak. Bu amaç doğrultusunda çalışırken bazen birkaç ağacı sallayıp düşen çürük elmalara bakmak gerekebilir. Sanırım pek çok vatandaşımız kötü adamların başıboş bırakılamayacaklarından emin olmak için mahremiyetlerinden severek fedakârlık edecektir."</p>

  <p class="calibre3">Hale hiçbir şey söylemedi.</p>

  <p class="calibre3">"Er ya da geç," diye devam etti Susan, "bu ulusun insanları bir şeylere güvenmek zorunda. Dışarıda çok sayıda îyi adam var elbette ama aralarına karışmış olan çok sayıda kötü adam da var. Birinin bunlara ulaşması ve doğruyu yanlıştan ayırması gerek îşte, bizim işimiz bu. Bizim görevimiz bu. Hoşlanalım yada hoşlanmayalım, demokrasiyi anarşiden ayıran hassas bir kapı var. NSA da bu kapının bekçisi.</p>

  <p class="calibre3">Hale başıyla onayladı, düşünceli görünüyordu. "Quis custodiet ipsos custodes?"</p>

  <p class="calibre3">Susan şaşkın şaşkın baktı.</p>

  <p class="calibre3">"Latince," dedi Hale. "Juvenal'in Satires'inden. 'Bekçilere kim bekçilik edecek?' demek."</p>

  <p class="calibre3">"Anlayamadım," dedi Susan. " 'Bekçilere kim bekçilik edecek?' mi?"</p>

  <p class="calibre3">"Evet. Biz toplumun bekçileriysek, bize kim göz kulak olacak ve tehlikeli olup olmadığımızı kontrol edecek?"</p>

  <p class="calibre3">Susan başını salladı, nasıl yanıt vereceğini bilmiyordu. Hale gülümsedi. "Tankado bana yazdığı bütün mektupları böyle imzalıyordu. Onun en sevdiği sözdü bu."</p>
</body>
</html>
