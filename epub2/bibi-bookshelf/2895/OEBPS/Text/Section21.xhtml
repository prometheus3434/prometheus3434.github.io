<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_92"><a class="calibre7" id="bookmark6"></a><span class="calibre8">91</span></h3>

  <p class="calibre3">Bir katedralde vakit daima gece vaktidir. Günün sıcaklığı orada nemli bir serinliğe dönüşür. Kalın granit duvarların ardında trafik kalmaz, sesler kesilir. Üstü işlemeli, kollu şamdanlardan kaç tane olursa olsun, tepedeki engin karanlığı aydınlatmaya yetmez. Her yere gölgeler düşer. Oldukça yukarıda, dışarıdaki dünyanın çirkinliklerini sessiz kırmızı ve mavi ışınlar halinde süzen vitraylar vardır sadece.</p>

  <p class="calibre3">Sevilla Katedrali, Avrupa'nın diğer bütün büyük katedralleri gibi. haç biçiminde tasarlanmıştı. Mabet ve mihrap orta noktanın hemen üstünde bulunuyor ve aşağı, ana ibadethaneye doğru açılıyordu. Mihraptan hacın kaidesine kadar, insanı hayrete düşüren 100 metrelik bir dikey ekseni ahşap sıralar dolduruyordu. Mihrabın soluna ve sağına doğru, hacın iki kanadında günah çıkartma odaları, kutsal lahitler ve ilave oturma yerleri bulunuyordu.</p>

  <p class="calibre3">Becker kendini ortalardaki uzun bir sıranın ortasında sıkışmış buldu. Tepede, baş döndürücü boşlukta, yukarıdan sarkan bir halata asılı, bir buzdolabı büyüklüğündeki gümüş bir buhurdanlık, arkasında bir tütsü dumanı bırakarak ve muazzam kavisler çizerek sallanıyordu. Giralda'nın çanları çalmaya devam ediyor, taş üzerinden aktarılarak insanın içini titreten küçük şok dalgaları gönderiyordu. Becker bakışlarını mihrabın arkasındaki yaldızlı duvara indirdi. Minnettar olacağı çok şey vardı. Hâlâ nefes alıyordu. Hayattaydı. Bu bir mucizeydi.</p>

  <p class="calibre3">Rahip, açılış duasını yapmak için hazırlanırken Becker yan tarafını kontrol etti. Gömleğinde kırmızı bir leke oluşmuş, ama kanama durmuştu. Yara küçüktü, bir delikten çok bir yırtık gibiydi. Becker gömleğini tekrar pantolonunun içine sokup arkasına baktı. Arkasında, kapılar ağır ağır kapanıyordu. Takip edilmişse artık kapana kısıldığının farkındaydı. Sevilla Katedrali'nin kullanılan tek bir giriş kapısı vardı; bu, kiliselerin Arap istilasına karşı güvenli sığınaklar ya da kaleler olarak kullanıldığı günlerde çok yaygın olan bir tasarımdı. Tek bir giriş olunca, barikat yapılması gereken yalnızca tek kapı oluyordu. Şimdiyse bu tek giriş kapısının bir başka işlevi vardı -katedrale giren bütün turistlerin birer bilet almasını sağlıyordu.</p>

  <p class="calibre3">Altı metre yetmiş santimetre yüksekliğindeki yaldızlı kapılar büyük bir gürültüyle çarparak kapandı. Becker Tanrı'nın evinde kapalı kalmıştı. Gözlerini kapadı ve geriye doğru kaykılarak sırasına gömüldü. Binada siyah giymemiş tek kişi oydu. Bir yerlerden ilahi sesleri gelmeye başladı.</p>

  <p class="calibre3">Kilisenin arkasına doğru, bir karaltı, gölgelerin içinde kalarak sıraların yan tarafındaki yoldan yavaşça yukarı doğru ilerlemeye başladı. Kapılar kapanmadan hemen önce içeri süzülmüştü. Kendi kendine gülümsedi. Av giderek daha ilginç oluyordu. <span class="calibre15">Becker burada... Bunu hissedebiliyorum.</span> Düzenli bir şekilde ilerliyordu, her defasında bir sıra. Tepedeki buhurdanlık uzun, miskin kavislerle sallanmaya devam ediyordu. <span class="calibre15">Ölmek için güzel bir yer,</span> diye düşündü Hulohot. <span class="calibre15">Umarım ben de beceririm. Umarım benim ölümüm de böyle olur.</span></p>

  <p class="calibre3">Becker katedralin soğuk zeminine diz çöktü ve başını görüş alanının dışında kalacak şekilde eğdi. Yanında oturan adam ona dik dik baktı -Becker'in yaptığı, Tanrı'nın evinde hiç de yakışık almayan bir hareketti.</p>

  <p class="calibre3">"Enfermo," diye özür diledi Becker. "Hastayım."</p>

  <p class="calibre3">Becker başını aşağıda tutmak zorunda olduğunu biliyordu. Bir an için gözüne sıraların arasındaki yollardan birinde ilerleyen tanıdık bir siluet ilişmişti. <span class="calibre15">Bu o! O burada!</span></p>

  <p class="calibre3">Çok büyük bir cemaatin ortasında olmasına karşın, Becker kolay bir hedef olduğu korkusuna kapıldı -koyu bej spor ceketi, siyahların ortasında bir işaret fişeği gibiydi. Ceketi çıkarmayı düşündü ama ceketin altındaki beyaz penye tişörtü daha iyi sayılmazdı. Öyle yapmaktansa biraz daha çömeldi.</p>

  <p class="calibre3">Yanındaki adam kaşlarını çatarak ona baktı. "Turista," diye homurdandı. Sonra yarı alay ederek fısıldadı, "Llamo un medico? Bir doktor çağırayım mı?"</p>

  <p class="calibre3">Becker başını kaldırıp yaşlı adamın benle dolu yüzüne baktı. "No, gracias. Estoy bien."</p>

  <p class="calibre3">Adam ona kızgın kızgın baktı. "Pues sientate! Öyleyse otur!" Çevrelerinden 'sus' sesleri duyuldu ve yaşlı adam çenesini kapatıp önüne döndü.</p>

  <p class="calibre3">Becker gözlerini kapatıp daha da çömeldi, ayinin ne kadar süreceğini merak ediyordu. Bir Protestan olarak yetiştirilen Becker daima Katoliklerin lafı uzattığı izlenimine sahip olmuştu. Bunun doğru olması için dua etti -ayin biter bitmez ayağa kalkıp diğerleriyle birlikte dışarı çıkmak zorunda kalacaktı. Üzerindeki koyu bej ceketle ölmüş sayılırdı o zaman.</p>

  <p class="calibre3">Becker o sırada başka bir seçeneği olmadığını biliyordu. Orada, büyük katedralin soğuk taş zeminine diz çöküp kalmıştı. En sonunda yaşlı adam ona olan ilgisini kaybetti. Cemaat artık ayağa kalkmış bir ilahi söylüyordu. Becker aşağıda kaldı. Bacakları kasılmaya başlıyordu. Bacaklarını uzatacak yer yoktu. <span class="calibre15">Sabır,</span> diye düşündü Becker. <span class="calibre15">Sabır.</span> Gözlerini kapatıp derin bir nefes aldı.</p>

  <p class="calibre3">Birinin, ayağının ucuyla ona vurduğunu hissettiğinde Becker'a yalnızca birkaç dakika geçmiş gibi geldi. Başını kaldırıp baktı. Yüzü benli adam sağ tarafında ayakta duruyor, sabırsızca tahta sıradan çıkmayı bekliyordu.</p>

  <p class="calibre3">Becker paniğe kapıldı. <span class="calibre5">Ş</span><span class="calibre15">imdiden gitmek mi istiyor? Ayaa kalkmak zorunda kalacaım!</span> Becker adama üzerinden geçmesini işaret etti eliyle. Adam öfkesini zor kontrol edebiliyordu. Siyah ceketinin eteklerini tuttu, öfkeyle kenara çekti ve eğilip çıkmayı bekleyen insanları gösterdi. Becker soluna baktı ve orada oturan kadının gitmiş olduğunu gördü. Solundaki sıra ortadaki yola kadar tamamen boşalmıştı.</p>

  <p class="calibre3"><span class="calibre5">Ayin</span> <span class="calibre15">bitmi</span><span class="calibre5">ş</span> <span class="calibre15">olamaz! Bu imkânsız! Daha yeni geldik buraya!</span></p>

  <p class="calibre3">Ama Becker sıranın sonundaki mihrabın önünde bekleyen delikanlıyı ve mihraba doğru ortadaki yolda tek sıra halinde ilerleyen iki kuyruğu gördüğünde neler olduğunu anladı.</p>

  <p class="calibre3"><span class="calibre15">Komünyon,</span> diye inledi Becker. <span class="calibre15">Lanet</span> <span class="calibre5">İ</span><span class="calibre15">spanyollar ilk önce komünyon yapar!</span></p>

  <h3 class="calibre6" id="sigil_toc_id_93"><a class="calibre7" id="bookmark7"></a><span class="calibre8">92</span></h3>

  <p class="calibre3">Susan alt katlara giden merdivenlerden indi. TRANSLTR'nin kasasının çevresinde kaynaşıp duran yoğun bir buhar bulutu vardı artık. İskeleler yoğunlaşan buhardan dolayı ıslaktı. Neredeyse düşüyordu, altı düz ayakkabıları yeterince sürtünme sağlayamıyordu. TRANSLTR'nin daha ne kadar dayanabileceğini düşündü. Sirenler aralıklı çalmaya devam ediyordu. Acil durum ışıkları iki saniyede bir dönerek yanıp sönüyordu. Üç kat aşağıda, yedek güç jeneratörleri zorla inleyerek sarsılıyordu. Susan altta, sisli loşlukta bir yerde bir devre kesici olduğunu biliyordu. Zamanın akıp gittiğini hissetti.</p>

  <p class="calibre3">Yukarıda, Strathmore Beretta'sını elinde tutuyordu. Yazdığı notu yeniden okudu ve onu içinde durduğu odanın zeminine bıraktı. Yapmak üzere olduğu şey korkakça bir hareketti, buna hiç kuşku yoktu. <span class="calibre15">Her zaman ayakta kalanım,</span> diye düşündü. NSA'nın veri bankasındaki virüsü düşündü, İspanya'daki David Becker'ı düşündü, arka kapı planlarını düşündü. Çokça yalan söylemişti. Çok şeyden suçluydu. Yapacağı şeyin, sorumluluktan kurtulabilmesinin tek yolu olduğunu biliyordu... utançtan kurtulabilmesinin. Dikkatlice doğrulttu silahını. Sonra gözlerini kapatıp tetiği çekti.</p>

  <p class="calibre3">Susan silah sesini duyduğunda daha merdivenin altıncı basamağına inmişti. Çok uzak, jeneratörlerin sesi arasında ancak duyulabilen bir sesti. Susan daha önce televizyonda duyduklarının dışında hiç silah sesi duymamıştı ama duyduğunun ne olduğundan hiç kuşkusu yoktu.</p>

  <p class="calibre3">Ansızın durdu, ses kulaklarında yankılanıyordu. Büyük bir dehşet içinde en kötüsünden korktu. Komutanın hayallerini düşündü -Dijital Kale'deki arka kapı, gerçekleşebilecek o inanılmaz darbe. Veri bankasındaki virüsü düşündü, başarısız evliliğini, yukarıda ayrılırken trajik bir ifadeyle başını sallayışını. Adımları yavaşladı, tökezledi. İskeleye çıktı tırabzanı kavrayarak. <span class="calibre15">Komutanım! Hayır!</span></p>

  <p class="calibre3">Susan bir anlığına donakaldı, aklında hiçbir şey yoktu. Silah sesinin yankısı çevresindeki kaosu bastırmış gibiydi. Aklı ona ilerlemeye devam etmesini söyledi ama bacakları reddetti. <span class="calibre5">Komutanım!</span> Bir an sonra, kendini çevresindeki tehlikeyi tamamen unutmuş, geri geri sendeleyerek merdivenleri çıkarken buldu.</p>

  <p class="calibre3">Kaygan metalin üzerinde kayarak kör gibi koştu. Havadaki nem yağmur gibiydi. Merdivene ulaşıp tırmanmaya başladığında, Susan'a, neredeyse onu zemindeki kapaktan yukarı fırlatacak muazzam bir buhar bulutu tarafından aşağıdan kaldırılıyormuş gibi geldi. Kripto katına yuvarlandı ve soğuk havanın her tarafını yaladığını hissetti. Beyaz bluzu sırılsıklam olmuş, üzerine yapışmıştı.</p>

  <p class="calibre3">Karanlıktı. Susan duraklayıp kafasını toplamaya çalıştı. Silahın sesi kafasında susmak bilmeksizin çınlayıp duruyordu. Yerdeki kapaktan yukarı doğru sıcak buhar çıkıyordu, tıpkı patlamak üzere olan bir volkandan çıkan gazlar gibi.</p>

  <p class="calibre3">Susan. Beretta'yı Strathmore'un yanında bıraktığı için kendine sövdü. Silahı onun yanında bırakmıştı, değil mi? <span class="calibre5">Yoksa 3. bölümde mi bırakmıştı?</span> Gözleri karanlığa alıştığında, 3. bölümün duvarında açılan deliğe göz attı. Monitörlerden yayılan parıltı belli belirsizdi ama uzakta Hale'in, bıraktığı yerde hareketsiz yattığını görebiliyordu. Strathmore'dan eser yoktu. Ne bulacağından korkarak komutanın ofisine yöneldi.</p>

  <p class="calibre3">Ama ilerlemeye başladığında bir şeyin garip olduğunu fark etti. Birkaç adım geri gitti ve tekrar 3. bölüme baktı dikkatle. Soluk ışıkta Hale'in kolunu görebildi; vücudunun yan tarafında değildi. Hale artık bir mumya gibi bağlı değildi. Kolu yukarı, başına doğru kalkmıştı. Vücudu yerde, geriye doğru yayılmıştı. Kendini kurtarmış mıydı? Hiç hareket yoktu. Hale ölü gibi hareketsizdi.</p>

  <p class="calibre3">Susan, komutanın, duvarın üstündeki iş istasyonuna baktı. "'Komutanım?"</p>

  <p class="calibre3">Sessizlik.</p>

  <p class="calibre3">Çekingen adımlarla 3. bölüme doğru ilerledi. Hale'in elinde bir şey vardı. Monitörlerin ışığında parıldıyordu. Susan biraz daha yaklaştı... biraz daha. Aniden Hale'in tuttuğu şeyi görebildi. Beretta'ydı bu.</p>

  <p class="calibre3">Susan'ın nefesi kesildi. Gözleriyle Hale'in kolunun çizdiği kavisi takip ederek onun yüzüne baktı. Gördüğü manzara korkunçtu. Greg Hale'in başının yarısı kana bulanmıştı. Koyu renk leke halıya yayılmıştı.</p>

  <p class="calibre3"><span class="calibre5">Aman Tanrım!</span> Susan geri geri sendeledi. Duyduğu tabanca sesi komutandan değil, <span class="calibre5">Hale'den</span> gelmişti.</p>

  <p class="calibre3">Susan, hipnotize olmuş gibi, cesede doğru ilerledi. Görünüşe bakılırsa Hale kendini kurtarmayı başarmıştı. Yazıcının kabloları yanında duruyordu. <span class="calibre5">Tabancayı kanepede bırakmış olmalıyım,</span> diye düşündü. Hale'in kafatasındaki delikten akan kan maviye çalan ışıkta Siyah gülünüyordu.</p>

  <p class="calibre3">Hale'in yanında, yerde bir kağıt parçası vardı. Susan titreyerek diğer tarafa geçip kağıdı aldı. Bir mektuptu.</p>

  <p class="calibre3"><span class="calibre5">Sevgili dostlarım, bugün hayatıma son veriyorum. Aşağıda belirttiğim günahları işlediğim için pişmanım...</span></p>

  <p class="calibre3">Susan elindeki intihar mektubuna bakakaldı; gördüklerine inanamıyordu hiçbir şekilde. Ağır ağır okudu. Gerçeküstüydü -Hale yazmış gibi görünmüyordu hiç- suçların yazıldığı bir kirli çamaşır listesiydi. Her şeyi itiraf ediyordu -NDAKOTA'nın bir uydurma olduğunu anladığını, Ensei Tankado'yu öldürüp yüzüğü almak için bir kiralık katil tuttuğunu, Phil Chartrukian'ı aşağı ittiğini, Dijital Kale'yi satmayı planladığını.</p>

  <p class="calibre3">Susan son satıra geldi. Okuyacağı şeye hazırlıklı değildi. Mektubun son sözleri donup kalmasına neden oldu.</p>

  <p class="calibre3"><span class="calibre5">Her şey bir yana, David Becker için gerçekten üzgünüm. Beni bağışlayın, tutkum gözlerimi kör etmişti.</span></p>

  <p class="calibre3">Susan Hale'in cesedinin yanında titreyerek ayakta dururken, arkasından koşarak yaklaşan ayak sesleri geldi. Çok ağır bir hareketle döndü Susan.</p>

  <p class="calibre3">Strathmore kırık pencerenin yanında belirdi, yüzü sararmıştı, soluk soluğaydı. Göze çarpan bir şokla Hale'in cesedine baktı.</p>

  <p class="calibre3">"Aman Tanrım!" dedi. "Ne oldu?"</p>
</body>
</html>
