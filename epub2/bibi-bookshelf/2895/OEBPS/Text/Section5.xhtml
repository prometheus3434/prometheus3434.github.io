<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_17"><a class="calibre7" id="bookmark11"></a><span class="calibre8">16</span></h3>

  <p class="calibre3">"Yüzük mü?" Susan kuşkulu görünüyordu. "Tankado bir yüzük mü kaybetmiş?"</p>

  <p class="calibre3">"Evet. David'in bunu fark etmesi bizim için bir şans. Gerçekten uyanık davrandı."</p>

  <p class="calibre3">"Ama siz bir geçiş anahtarının peşindesiniz, mücevheratın değil ki."</p>

  <p class="calibre3">"Biliyorum," dedi Strathmore, "fakat yüzüğün belki de geçiş anahtarı olduğunu düşünüyorum."</p>

  <p class="calibre3">Susan'ın kafası karışmış gibiydi.</p>

  <p class="calibre3">"Bu uzun bir hikâye."</p>

  <p class="calibre3">Susan ekranındaki takipçiyi işaret etti eliyle. "Bir yere gidecek değilim."</p>

  <p class="calibre3">Strathmore içini çekti ve bir aşağı bir yukarı yürümeye başladı. "Anlaşılan o ki Tankado'nun öldüğünü görenler var. Morgdaki polis memuruna göre bu sabah Kanadalı bir turist panik içinde Guardia'yı aramış. Bir Japon'un parkta kalp krizi geçirdiğini söylemiş. Polis oraya vardığında Tankado'yu ölü bulmuş, Kanadalı da yanındaymış. Polis telsizle ilk yardım ekiplerine haber vermiş. İlk yardım ekipleri Tankado'nun cesedini morga götürürlerken, polis memuru da Kanadalıya neler olup bittiğini anlattırmaya çalışmış. Adamın bütün yapabildiği Tankado'nun ölmeden hemen önce verdiği bir yüzük hakkında bir şeyler geveleyip durmak olmuş."</p>

  <p class="calibre3">Susan kuşkuyla baktı ona. "Tankado bir yüzük mü vermiş?"</p>

  <p class="calibre3">"Evet. Görünüşe bakılırsa yüzüğü bu yaşlı adama uzatmış ısrarla, sanki yüzüğü alması için yalvarıyormuş gibi. Sanırım yaşlı adam yüzüğe yakından bakmış." Strathmore odayı arşınlamayı bıraktı ve döndü. "Yüzüğün üzerinde bazı şeyler kazılı olduğunu söylemiş, birtakım harfler."</p>

  <p class="calibre3">"Harfler mi?"</p>

  <p class="calibre3">"Evet. Adama göre İngilizce değilmiş bu harfler." Strathmore kaşlarını kaldırdı beklenti içinde.</p>

  <p class="calibre3">"Japonca mı?"</p>

  <p class="calibre3">Strathmore hayır anlamında başını salladı. "Ben de ilk önce öyle düşünmüştüm. Kanadalı bu harfleri çıkaramamaktan yakınmış. Japonca harfler bizim Romen harfleriyle hiçbir şekilde kanştırılamaz. Adam yüzüğün üzerindeki bu karakterlerin bir kedinin tırmalamaları gibi göründüğünü söylemiş."</p>

  <p class="calibre3">Susan güldü. "Komutanım, düşündüğünüz şey gerçekten de—"</p>

  <p class="calibre3">Strathmore onun sözünü kesti. "Susan, her şey çok açık. Tankado Dijital Kale'nin geçiş anahtarını yüzüğünün üzerine kazımış. Altın dayanıklı bir maddedir. Ayrıca ister uyusun, ister duşa girsin, ister yemek yesin, geçiş anahtarı hep Tankado'nun yanında olacak demektir; istediği anda yayımlamak için daima elinin altında yani."</p>

  <p class="calibre3">Susan kararsız görünüyordu. "Parmağında mı? O kadar açık bir yerde?"</p>

  <p class="calibre3">"Niye olmasın? İspanya kripto dünyasının başkenti değil kesinlikle. Hiç kimse bu harflerin ne anlama geldiğini anlamaz. Hem anahtar standart bir altmış dört bitlik anahtarsa, güpegündüz bile olsa hiç kimse bu altmış dört karakterin tamamını okuyup ezberleyemez."</p>

  <p class="calibre3">Susan şaşkın şaşkın bakıyordu. "Sonra da Tankado bu yüzüğü ölmeden hemen önce tamamen yabancı birine verdi, öyle mi? Niçin?"</p>

  <p class="calibre3">Strathmore'un gözleri kısıldı. "Sen ne düşünüyorsun?"</p>

  <p class="calibre3">Susan'ın kafasına dank etmesi pek zaman almadı. Gözleri fal taşı gibi açıldı.</p>

  <p class="calibre3">Strathmore başını salladı. "Tankado yüzükten kurtulmaya çalışıyordu. Onu bizim öldürdüğümüzü düşündü. Ölmek üzere olduğunu hissediyor ve mantıki olarak bundan bizi sorumlu tutuyordu. Zamanlama fazlasıyla tesadüfi. Bunu bizim yaptırdığımızı sandı, zehirleme yada öyle bir Şey. yavaş yavaş etkisini gösteren, kalbi durduran bir madde. Onu öldürmeye, ancak North Dakota'yı bulduktan sonra cesaret edebileceğimizi biliyordu."</p>

  <p class="calibre3">Susan sırtının ürperdiğini hissetti. "Tabii ya, " diye fısıldadı,' "Tankado, onu ortadan kaldırabilmemiz için önce güvenlik sigortasını etkisiz hale getirdiğimizi düşündü."</p>

  <p class="calibre3">Susan her şeyi anlamaya başlıyordu. Kalp krizi, zamanlama olarak NSA için büyük bir şanstı. Tankado da bundan NSA'nın sorumlu olduğunu sanmıştı. Son içgüdüsü intikam almak oldu. Ensei geçiş anahtarının yayımlanması için son çare olarak yüzüğünü verdi. Demek şimdi, hiçbir şeyden haberi olmayan Kanadalı bir turistin elinde tarihin en güçlü şifreleme algoritmasının anahtarı vardı. İnanılmaz bir durumdu bu.</p>

  <p class="calibre3">Susan derin bir nefes aldı ve o kaçınılmaz soruyu sordu. "Peki b Kanadalı nerede şimdi?"</p>

  <p class="calibre3">Strathmore'un kaşları çatıldı. "Sorun da bu."</p>

  <p class="calibre3">"Polis memuru nerede olduğunu bilmiyor mu?"</p>

  <p class="calibre3">"Hayır. Kanadalının hikâyesi öylesine saçmaymış ki polis memuru adamın ya ş ok geçirdiğini ya da çılgını n teki olduğunu düşünmüş. Bu yüzden de oteline geri götürmek için yaşlı adamı motosikletine almış Ama Kanadalı yeterince sıkı tutunmayı akıl etmemiş herhalde ki, daha iki metre gitmeden düşmüş; kafatası çatlamış ve bileği kırılmış."</p>

  <p class="calibre3">"Ne!" Susan'ın nefesi kesilecekti neredeyse.</p>

  <p class="calibre3">"Polis memuru onu bir hastaneye götürmek istemiş ama Kanadalı sinirden köpürüyormuş. Bir daha motosiklete binmektense, gerekirse Kanada’ya yürüyerek döneceğini söylemiş. Bu yüzden polis memuru adamı parkın yakınlarındaki küçük bir halk kliniğine yürüyerek götürüp onu orada bırakmış. Sonra da oradan ayrılmış."</p>

  <p class="calibre3">Susan kaşlarını çattı. "Sanırım David'in nereye gittiğini sormama gerek yok."</p>

  <h3 class="calibre6" id="sigil_toc_id_18"><a class="calibre7" id="bookmark12"></a><span class="calibre8">17</span></h3>

  <p class="calibre3">David Becker Plaza de Espana'nın, yer karolarıyla kaplı kavurucu yürüyüş yoluna çıktı. Önünde, mavi ve beyaz renkli işlemeli karolardan oluşan bir, bir buçuk hektarlık bir tarh üzerindeki ağaçların arasından El Ayuntamiento -eski, şehir konseyi binası-yükseliyordu. Arap tarzı kuleleri ve üzerinde oyma işleri görülen cephesi, bir kamu binasından çok bir saray olarak tasarlandığı izlenimini veriyordu. Askeri darbeler, yangınlar ve halka açık idamlarla dolu geçmişine rağmen pek çok turistin burayı ziyaret etmesinin asıl nedeni broşürlerde durmadan <span class="calibre5">ArabistanlI Lawrence</span> filmindeki İngiliz askeri karargâhı olarak tanıtılmasıydı. Columbia Pictures için Mısır yerine İspanya'da film yapmak çok daha ucuza gelmişti, üstelik Sevilla mimarisindeki Mağribi etkisi filmi izleyenlerin Kahire'yi gördüklerine inanmalarını sağlayacak kadar büyük bir etkiydi.</p>

  <p class="calibre3">Becker, Seiko saatini yerel saate göre ayarladı: 21:10. Vakit, o bölgenin standartlarına göre hâlâ akşamüstü sayılırdı; gerçek bir İspanyol aslâ güneş batmadan önce akşam yemeği yemezdi. Tembel Endülüs güneşi de nadiren saat ondan önce gökyüzünü terk ederdi.</p>

  <p class="calibre3">Akşamın ilk saatlerindeki sıcak havada bile, Becker parkı hızlı adımlarla geçtiğini fark etti. Strathmore'un ses tonu bu kez o sabahkinden çok daha ısrarlı ve aceleci gibi gelmişti.&nbsp;Yeni talimatları hiçbir yanlış anlamaya yer bırakmıyordu: Kanadalıyı bul, yüzüğü al. Ne gerekiyorsa yap, sadece o yüzüğü al.</p>

  <p class="calibre3">Becker, üzerinde bazı harfler olan bir yüzüğün niçin bu kadar önemli olabileceğini merak ediyordu. Strathmore söylememiş, Becker da sormamıştı. NSA, diye düşündü. <span class="calibre5">N'olduğunu Söyleme Aslâ.</span></p>

  <p class="calibre3">Avenida Isabela Catölica'nın diğer yanındaki klinik görünmeye başlamıştı. Çatısına beyaz bir daire içindeki evrensel kızıl haç sembolü boyanmıştı. Guardia memuru Kanadalıyı saatler önce buraya bırakmıştı. Bileğini kırmış ve kafasını çarpmış olan hastanın, tedavisi yapılıp taburcu edildiğine hiç şüphe yoktu. Becker, kliniğin hastayı taburcu ederken kaydettiği bilgileri bulmayı umuyordu yalnızca: adama ulaşılabilecek yerel bir otel yada telefon numarası gibi. Biraz şansla Becker Kanadalıyı bulup, yüzüğü alabileceğini ve işler daha da karışmadan eve dönüş yolunu tutabileceğini düşünüyordu.</p>

  <p class="calibre3">Strathmore Becker'a, "Mecbur kalırsan yüzüğü satın almak için on bin doları kullan. Sonra sana geri öderim" demişti.</p>

  <p class="calibre3">"Gerekli değil," diye yanıtlamıştı Becker. Zaten parayı geri vermek niyetindeydi. İspanya'ya para için gelmemişti, gelmesinin nedeni Susan'dı. Komutan Trevor Strathmore, Susan'ın akıl hocası ve koruyucu-suydu. Susan ona çok şey borçluydu. Bir günlük bir ayak işi Becker'ın yapabileceği şeyler arasında en Önemsiziydi.</p>

  <p class="calibre3">Ne yazık ki bu sabah işler pek de Becker'ın planladığı gibi gitmemişti. Uçaktan Susan'ı arayıp her şeyi anlatmayı ummuştu. Pilota telsizle Strathmore'u aratıp bir mesaj iletebileceğini düşünmüştü ama müdür yardımcısını kendi duygusal sorunlarına karıştırıp karıştırmamak konusunda kararsız kalmıştı.</p>

  <p class="calibre3">Becker üç kez denemişti Susan'ı aramayı: ilki jetteki çalışmayan telefondan, ikincisi havaalanındaki bir ankesörlü telefondan, sonuncusu da morgdan. Susan evde değildi. David onun nerede olabileceğini merak ediyordu. Telesekreteri çıkmıştı her defasında karşısına ama David mesaj bırakmamıştı, söylemek istediği şey telesekretere bırakılacak mesajlardan değildi.</p>

  <p class="calibre3">Yola yaklaşırken park yerinin girişinin yakınında bir telefon kulübesi gördü. Adımlarını hızlandırdı, ahizeyi kaptı ve telefon kartını kullanarak numarayı çevirdi. Numara bağlanırken uzun bir sessizlik oldu. En sonunda çalmaya başladı.</p>

  <p class="calibre3">Hadi. Orada ol.</p>

  <p class="calibre3">Beş kez çaldıktan sonra açıldı.</p>

  <p class="calibre3">"Merhaba. Ben Susan Fletcher. Şu anda evde olmadığım için üzgünüm ama adınızı bırakırsanız..."</p>

  <p class="calibre3">Becker mesajı dinledi. <span class="calibre5">Nerede ki?</span> Tersi durumda, Susan şimdiye kadar çoktan paniğe kapılmış olurdu. Yanında David olmadan Taş Köşk'e gidip gitmediğini düşündü. Bir 'bip' sesi geldi.</p>

  <p class="calibre3">"Merhaba. Ben David." Durakladı, ne söyleyeceğinden emin değildi. Telesekreterlerde nefret ettiği şeylerden biri de düşünmek için durduğunda telefonu kapatmalarıydı. "Arayamadığım için üzgünüm," tam zamanında söylemişti bunu. Ona neler olup bittiğini söylemesi gerekip gerekmediğini düşünüyordu. Söylemenin daha iyi olacağına karar verdi. "Komutan Strathmore'u ara. Sana her şeyi açıklayacaktır." Becker'ın kalbi küt küt atıyordu. Bu saçma, diye düşündü. "Seni seviyorum," diye çabucak ekledi ve telefonu kapattı.</p>

  <p class="calibre3">Becker, Avenida Borbolla'da karşıya geçmek için yolun boşalmasını bekledi. Kesinlikle Susan'ın aklına en kötü olasılığın geleceğini düşündü. Söz verdiği halde aramamak David'in yapacağı bir şey değildi.</p>

  <p class="calibre3">David dört şeritli caddeye adımını attı. "Gidip gelivereceğim" diye fısıldadı kendi kendine. "Gidip gelivereceğim" Caddenin karşısında onu izleyen gözlüklü adamı fark edemeyecek kadar meşguldü zihni.</p>

  <h3 class="calibre3" id="sigil_toc_id_19" style="text-align: center;">18</h3>

  <p class="calibre3">Kocaman, yekpare cam pencerenin önünde durup dışarıda uzanan Tokyo'ya bakmadan önce Numataka purosundan derin bir nefes çekip kendi kendine gülümsedi. Bu kadar talihli olabileceğine inanamıyordu. Amerikalıyla yeniden konuşmuştu. Her şey yolunda gittiyse Tankado ortadan kaldırılmış ve geçiş anahtarı da ele geçirilmiş demekti.</p>

  <p class="calibre3">Ensei Tankado'nun geçiş anahtarının en sonunda kendisine gelmesinin ironik olduğunu düşündü Numataka. Tokugen Numataka, Tankado ile uzun yıllar önce tanışmıştı. Genç programcı üniversiteden yeni mezun olmuş, iş ararken Numatech A.Ş.'ye gelmişti. Numataka onu işe almamıştı. Tankado'nun bir dâhi olduğuna hiç kuşku yoktu ama o sıralarda başka; faktörler de vardı. Evet, Japonya değişiyordu ama Numataka eski kafalıydı, <span class="calibre5">menboko,</span> yani onur ve çehre değerlerine göre yaşamıştı. Fiziki kusur hoş görülebilecek bir şey değildi. Bir özürlüyü işe alırsa şirketine bil utanç gölgesi düşürmüş olacaktı. Tankado'nun özgeçmişini hiç bakmadan kaldırmıştı gözünün önünden.</p>

  <p class="calibre3">Numataka yeniden saatine baktı. Amerikalının, North Dakota'nın şimdiye kadar aramış olması gerekiyordu. Numataka sinirlerinin biraz gergin olduğunu hissetti. Her şeyin yolunda olmasını ümit etti.</p>

  <p class="calibre3">Geçiş anahtarları söylendiği kadar iyiyse, bilgisayar çağının en aranan ürününü, hiçbir şekilde çözülemeyecek bir dijital şifreleme algoritmasını ortaya koyacaklar demekti. Numataka bu algoritmayı spreyle kapatılmış, açılıp incelenemez VLSI yongalara yerleştirip bütün dünyadaki bilgisayar üreticilerine, hükümetlere, çeşitli iş kollarına pazarlayabilirdi. Hatta belki de daha karanlık pazarlara... dünya çapındaki terörist pazarına.</p>

  <p class="calibre3">Numataka gülümsedi. Anlaşılan o ki <span class="calibre5">şiçigosan</span> -yedi iyi talih tanrısı-, her zaman olduğu gibi şimdi de onun yanındaydı. Numatech A.Ş. Dijital Kale'nin o ana dek var olan tek kopyasını eline geçirmek üzereydi. Yirmi milyon dolar büyük bir paraydı. Ama söz konusu ürün düşünülecek olursa, Numakata bu alışverişle yüzyılın volesini vurmuş olacaktı.</p>

  <h3 class="calibre6" id="sigil_toc_id_20"><a class="calibre7" id="bookmark13"></a><span class="calibre8">19</span></h3>

  <p class="calibre3">"Ya başka biri de yüzüğü arıyorsa?" diye sordu Susan, aniden sinirleri gerilmişti. "David tehlikede olabilir mi?"</p>

  <p class="calibre3">Strathmore başını hayır anlamında salladı. "Başka hiç kimsenin yüzüğün varlığından haberi yok. David'i göndermemin nedeni de bu zaten. Olayı gizli tutmak istedim. Meraklı ajanlar genellikle İspanyolca öğretmenlerini yakın takibe almazlar."</p>

  <p class="calibre3">"O bir profesör," diye düzeltti Susan ve bu açıklamadan hemen pişmanlık duydu. Arada bir Susan, komutanın David'i çok da beğenmediği hissine kapılıyordu. Sanki komutana göre, Susan bir öğretmenden daha iyisine layıktı.</p>

  <p class="calibre3">"Komutanım," diye sürdürdü konuşmasını, "bu sabah neler yapacağını David'e araba telefonundan anlattığınıza göre birisi konuşmaya girip—"</p>

  <p class="calibre3">"Milyonda bir olasılık," diye sözünü kesti Strathmore, ses tonunda Susan'ın endişelerini gidermek isteyen bir hava vardı. "Konuşmaya kulak misafiri olacak herhangi bir kişi hemen bu civarda olmak ve ne dinlediğini de bilmek zorunda." Elini Susan'ın omzuna koydu. "İşin içinde bir tehlike olduğunu düşünseydim David'i aslâ göndermezdim." Gülümsedi. "Bana güven. Herhangi bir sorun belirtisi görürsem derhal profesyonelleri göndereceğim."</p>

  <p class="calibre3">Strathmore'un sözlerine noktayı birinin 3. bölümün camını tıklatması koydu. Susan da Strathmore da dönüp baktılar.</p>

  <p class="calibre3">Sistem güvenlik elemanı Chartrukian yüzünü pencerenin camına dayamış, içeriyi görmek için kendini zorluyor, bir yandan da sert bir şekilde camı tıklatıyordu. Hayalet görmüş gibiydi. Heyecanla ağzından dökülen sözcükler her neydiyse, ses geçirmez cam yüzünden duyulamıyordu.</p>

  <p class="calibre3">"Chartrukian ne halt ediyor burada?" diye homurdandı Strathmore. "Bugün nöbet onun değil ki."</p>

  <p class="calibre3">"İşler karışacak gibi," dedi Susan. "Galiba işlem ekranını görmüş."</p>

  <p class="calibre3">"Kahretsin!" dedi sinirle komutan. "Sistem güvenlikten nöbetçi olacak elemanı dün gece özellikle arayıp bugün gelmemesini söylemiştim!"</p>

  <p class="calibre3">Susan şaşırmamıştı. Bir sistem güvenlik nöbetini iptal etmek her zaman yapılan bir şey değildi ama Strathmore kubbede tek başına olmak istiyordu kuşkusuz. Son ihtiyacı olan şey Dijital Kale'yi açığa vuracak paranoyak bir sistem güvenlik görevlisiydi.</p>

  <p class="calibre3">"TRANSLTR'yi durdursak daha iyi olacak," dedi Susan. "Sonra işlem ekranını yeniden çalıştırabilir ve Phil'e hayal gördüğünü söyleyebiliriz."</p>

  <p class="calibre3">Strathmore bu fikri düşünmüş gibi göründü ama sonra başını iki yana salladı. "Henüz değil. TRANSLTR on beş saattir çalışıyor. Tam bir yirmi dört saat çalıştırmak istiyorum, emin olmak için."</p>

  <p class="calibre3">Susan'a göre de mantıklıydı bu. Dijital Kale dönen bir temiz metin işlevini kullanan ilk algoritmaydı. Belki Tankado bir şeyi gözden kaçırmış olabilirdi, belki de TRANSLTR yirmi dört saat sonra onu kıracaktı. Yine de her nasılsa Susan bundan kuşkuluydu.</p>

  <p class="calibre3">"TRANSLTR çalışmaya devam edecek." Strathmore kararlıydı. "Bu algoritmanın kırılamaz olduğundan emin olmam gerek."</p>

  <p class="calibre3">Chartrukian pencerenin camını tıklatmaya devam ediyordu.</p>

  <p class="calibre3">"Haydi bakalım." Strathmore içini çekti. "Bana arka çık."</p>

  <p class="calibre3">Komutan derin bir nefes aldı, sonra da sürgülü cam kapıya doğru u-zun adımlarla yürüdü. Zemindeki basınç plakası harekete geçti ve kapılar tıslayarak açıldı.</p>

  <p class="calibre3">Chartrukian neredeyse odaya düşüyordu.' "Komutanım, efendim. Ben... şey... Sizi rahatsız ettiğim için özür dilerim ama işlem ekranı... bir virüs tarama programı çalıştırdım ve—"</p>

  <p class="calibre3">"Phil, Phil, Phil," dedi komutan bir sevgi gösterisiyle, bir elini rahatlatmak ister gibi Chartrukian'ın omzuna koyarken. "Sakin ol bakalım. Sorun nedir?"</p>

  <p class="calibre3">Strathmore'un sesindeki uysal tona bakıldığında, dünyasının başına yıkılmak üzere olduğunu hiç kimse tahmin edemezdi. Kenara çekildi ve Chartrukian'ı 3. bölümün kutsal duvarlarının içine aldı. Sistem güvenlik görevlisi tereddüt içinde eşiği geçti, iyi eğitimli bir köpek gibiydi.</p>

  <p class="calibre3">Chartrukian'ın şaşkın yüzünden, bu odanın içini daha önce hiç görmediği anlaşılıyordu. Paniğinin kaynağı her neydiyse bir an için unutulmuş görünüyordu. İçerinin lüksüne takıldı gözleri; özel terminallere, kanepelere, kitap raflarına, dinlendirici ışıklandırmaya. Bakışları Kripto'nun iktidardaki kraliçesi Susan Fletcher'a takılır takılmaz gözlerini kaçırdı. Susan onun gözünü korkutan biriydi. Aklı başka bir düzlemde çalışırdı sanki. İnsanı tedirgin edecek kadar güzel bir kadındı ve onun yanındayken Chartrukian'ın kafası her zaman allak bullak olurdu. Susan'ın gösterişsiz havası ise işleri daha da kötü bir hale getirirdi.</p>

  <p class="calibre3">"Sorun nedir, Phil?" diye sordu Strathmore, buzdolabını açarken. "İçecek bir şey?"</p>

  <p class="calibre3">"Hayır,-şey-hayır, teşekkür ederim efendim." Dili dolanıyor gibiydi. Hoş karşılanıp karşılanmadığından emin değildi. "Efendim... Sanırım TRANSLTR ile ilgili bir sorun var.</p>

  <p class="calibre3">Strathmore buzdolabını kapattı ve ilgisiz bir ifadeyle Chartrukian'a baktı. "İşlem ekranını mı kastediyorsun?"</p>

  <p class="calibre3">Chartrukian şoke olmuş gibiydi. "Ekranı gördünüz mü yani?"</p>

  <p class="calibre3">"Tabii ki. Yanılmıyorsam yaklaşık on altı saattir çalışıyor."</p>

  <p class="calibre3">Chartrukian şaşırmış görünüyordu. "Evet, efendim, on altı saat. Ama hepsi bu değil, efendim. Bir virüs tarama programı çalıştırdım ve çok tuhaf bir şey ortaya çıktı."</p>

  <p class="calibre3">"Gerçekten mi?" Strathmore kayıtsız gibiydi. "Ne tür bir şeymiş bu?"</p>

  <p class="calibre3">Susan izliyordu, komutanın performansından etkilenmişti.</p>

  <p class="calibre3">Chartrukian kararsız bir ifadeyle konuştu. "TRANSLTR çok ileri düzey bir şeyleri işlemliyor. Filtreler buna benzer bir şeyi daha Önce hiç görmedi. Korkarım TRANSLTR'ye bir tür virüs bulaşmış olabilir."</p>

  <p class="calibre3">"Virüs mü?" Strathmore kendi kendine güldü. Tarzında biraz patron havası vardı. "Phil, endişeni anlıyorum, gerçekten. Ama Bayan Fletcher ve ben burada yeni bir tanı programı çalıştırıyoruz, çok ileri düzey bir şey. Seni buna karşı uyarmak isterdim ama bugün nöbetin sende olduğundan haberim yoktu."</p>

  <p class="calibre3">Sistem güvenlik görevlisi bir şeyler uydurmak için elinden gelenin en iyisini yaptı. "Yeni elemanla nöbetleri değiştik. Onun hafta sonu nöbetini ben aldım."</p>

  <p class="calibre3">Strathmore'un gözleri kısıldı. "Garip. Onunla dün gece konuştum. Bugün gelmemesini söyledim. Bana nöbet değişikliğinden hiç söz etmedi."</p>

  <p class="calibre3">Chartrukian boğazının düğümlendiğini hissetti. Gergin bir sessizlik oldu.</p>

  <p class="calibre3">"Neyse." Strathmore iç geçirdi. "Talihsiz bir karışıklığa benziyor." Sistem güvenlik görevlisinin omzuna elini koydu ve onu kapıya yöneltti. "Sana iyi bir haber vereyim, bugün burada kalmak zorunda değilsin. Bayan Fletcher ve ben bütün gün burada olacağız. Kaleyi biz koruruz. Sen gidip hafta sonu tatilinin keyfini çıkarmaya bak."</p>

  <p class="calibre3">Chartrukian kararsızdı. "Komutanım, düşünüyorum da gerçekten bunu kontrol etmek—"</p>

  <p class="calibre3">"Phil," Strathmore biraz daha sert bir ifadeyle tekrarladı. "TRANSLTR iyi. Tarama programın garip bir şey buldu, doğru, çünkü onu biz yerleştirdik. Şimdi izin verirsen..." Strathmore sesini alçaltı. Sistem güvenlik görevlisi anlamıştı. Zamanı dolmuştu.</p>

  <p class="calibre3">"Bir tanı programlamış, hadi be!" Chartrukian sistem güvenlik laboratuvarına geri dönerken öfkeyle homurdanıyordu. "Ne tür bir döngü fonksiyonu üç milyon işlemciyi on altı saattir meşgul edebilir?"</p>

  <p class="calibre3">Chartrukian sistem güvenlik şefini araması gerekip gerekmediğini kafasında tartıyordu. <span class="calibre5">Kahrolası kriptograflar,</span> diye düşündü. <span class="calibre5">Güvenlikten Zerre kadar anlamıyorlar.</span></p>

  <p class="calibre3">Chartrukian'ın aklında sistem güvenliğe katıldığında ettiği yemin dönüp durmaya başlamıştı. Uzmanlığını, eğitimini ve içgüdülerini NSA'nın milyar dolarlık yatırımını korumak için kullanmaya ant içmişti.</p>

  <p class="calibre3">"İçgüdü," dedi cesaretle. <span class="calibre5">Bunun Tanrının cezası bir tanı programı olmadığını bilmek için medyum olmaya gerek yok!</span></p>

  <p class="calibre3">Chartrukian kendinden emin bir şekilde terminale doğru uzun adımlarla yürüdü ve TRANSLTR'nin tam sistem değerlendirme yazılım dizgesini çalıştırdı.</p>

  <p class="calibre3">"Bebeğinizin başı belada, Komutanım," diye söylendi kendi kendine. "Demek içgüdülere güvenmiyorsunuz? O zaman size kanıt bulacağım!"</p>

  <h3 class="calibre6" id="sigil_toc_id_21"><a class="calibre7" id="bookmark14"></a><span class="calibre8">20</span></h3>

  <p class="calibre3">La Clınica de Salud Publica aslında ilkokuldan bozma bir klinikti ve hastaneye de pek benzemiyordu. Çok büyük pencereleri olan uzun, tek katlı tuğla bir binaydı. Bahçesinde ise paslanmış bir salıncak vardı. Becker harap olmuş basamakları çıkıp içeri girdi.</p>

  <p class="calibre3">İçerisi karanlık ve gürültülüydü. Bekleme odası uzun, dar bir koridor boyunca dizilmiş katlanır metal iskemlelerden ibaretti. Kütükten yapılmış bir tezgâhın üzerinde duran bir karton tabelada, koridorun aşağısını gösteren bir okun yanında OFICINA yazıyordu.</p>

  <p class="calibre3">Becker loş koridorda ilerledi. Bir Hollywood korku filmini akla getiren ürkütücü bir set gibiydi. Havada idrar kokusu vardı. Koridorun uzak ucundaki ışıklar söndürülmüştü ve son dokuz- on metresinde sessiz siluetlerden başka bir şey görünmüyordu. Kanamalı bir kadın... ağlayan genç bir çift... dua eden küçük bir kı z... Becker karanlık koridorun ucuna ulaştı. Soldaki kapı biraz aralık kalmıştı, o kapıyı itip açtı. Portatif bir karyolada yatan ve yatak sürgüsüyle boğuşan yaşlı, beti benzi atmış, çıplak bir kadından başka kimse yoktu.</p>

  <p class="calibre3">"Ne kadar hoş", diye söylendi Becker. Kapıyı kapattı. <span class="calibre5">Hangi cehennemde bu ofis?</span></p>

  <p class="calibre3">Holdeki küçük dönemeç tarafından gelen bazı sesler işitti. Gürültüyü takip etti ve sanki arkasında arbede oluyormuş gibi görünen yarı saydam cam bir kapıya vardı. Becker gönülsüzce kapıyı itti. Ofis. Kargaşa. Tam da korktuğu gibi.</p>

  <p class="calibre3">Sırada hepsi birbirini iten, bağırıp çağıran aşağı yukarı on kişi vardı. İspanya hızlı ve verimli çalışmasıyla tanınan bir ülke değildi ve Becker Kanadalının taburcu bilgilerini bekleyerek bütün geceyi burada geçirebileceğini biliyordu. Kürsünün arkasında tek bir sekreter vardı ve başındaki canı sıkkın hastalan uzaklaştırmaya çalışıyordu. Becker girişte bir an durup seçeneklerini düşündü. Daha iyi bir yol olmalıydı.</p>

  <p class="calibre3">"Con permiso!" diye bağırdı bir hademe. Bir hasta arabası hızla geçip gitti.</p>

  <p class="calibre3">Becker yoldan çekilip hademenin ardından seslendi: "Dönde estâ el telefono?"</p>

  <p class="calibre3">Adam hızla yürümeye devam ederek çift kapılı bir yeri işaret etti ve köşeyi dönerek kayboldu. Becker insanları itekleyip önünü açarak kapıya doğru ilerledi.</p>

  <p class="calibre3">Önündeki oda çok büyük, eski bir jimnastik salonuydu. Zemin soluk yeşil bir renkteydi, floresan ışıkların vızıltısı altında yer yer belirsizleşiyor, yer yer netleşiyordu. Duvarda, potasından sarkan bir basket çemberi asılıydı. Alçak karyolalarda yatan yirmi beş-otuz kadar hasta oraya buraya dağılmıştı. Uzak köşede, artık kullanılmayan bir skor tabelasının tam altında eski bir umumi telefon duruyordu. Becker telefonun sağlam olmasını umdu.</p>

  <p class="calibre3">Uzun adımlarla odayı geçerken el yordamıyla cebinde madeni para: arıyordu. Taksiden para üstü olarak aldığı 75 peseta buldu, iki şehir içi konuşmaya ancak yetecek kadar. Karşıdan gelen bir hemşireye kibarca gülümseyip telefona doğru ilerledi. Ahizeyi kavradı ve Bilinmeyen Numaralar servisini aradı. Otuz saniye sonra kliniğin ana ofisinin numarasını almıştı.</p>

  <p class="calibre3">Hangi ülke olursa olsun, konu ofisler olduğunda evrensel bir gerçek vardı sanki: Hiç kimse bir telefonun çalıp duran sesine dayanamıyordu. Sekreter telefonu açmak için, kaç hastanın yardım beklediğine aldırmak-sızın yapmakta olduğu işi bırakırdı daima.</p>

  <p class="calibre3">Becker altı rakamlı numarayı tuşladı. Çok geçmeden kliniğin ofis! numarasına ulaşmış olacaktı. Bugün kırık bir bilek ve beyin sarsıntısı şikayetiyle kabul edilen tek bir Kanadalı vardı herhalde dosyasını bulmak' kolay olacaktı. Becker ofisin, adamın adını ve taburcu adresini tamamen yabancı birine vermeye tereddüt edeceğini biliyordu ama planını yapmıştı.</p>

  <p class="calibre3">Telefon çalmaya başladı. Becker beş kez çaldıktan sonra açılacağını tahmin ediyordu. On dokuz kez çaldı.</p>

  <p class="calibre3">"Clînica de Salud Publica," dedi telaşla sekreter.</p>

  <p class="calibre3">Becker koyu bir Fransız-Amerikan aksanıyla İspanyolca konuştu. "Ben David Becker. Kanada elçiliğinden. Vatandaşlarımızdan biri bugün sizin orada tedavi edilmiş. Sizden elçiliğin viziteleri ödeyebilmesi için bilgileri rica edeceğim."</p>

  <p class="calibre3">"Peki," dedi kadın. "Pazartesi günü elçiliğe gönderirim."</p>

  <p class="calibre3">"Aslına bakarsanız," diye ısrar etti Becker, "o bilgileri hemen almam çok önemli."</p>

  <p class="calibre3">"İmkânsız," diye tersledi kadın. "Çok meşgulüz."</p>

  <p class="calibre3">Becker mümkün olduğunca resmi bir sesle konuştu. "Bu acil bir sorun. Adamın bileği kırılmıştı ve kafasından yaralanmıştı. Bu sabah tedavi edildi. Dosyası hâlâ masanın üzerinde olmalı."</p>

  <p class="calibre3">Becker İspanyolca'sındaki aksanı koyulaştırmıştı; ancak ihtiyaçlarını anlatacak kadar anlaşılır, çileden çıkaracak kadar karışık. İnsanların, çileden çıktıklarında kuralları esnetmenin bir yolunu buluyor, diye düşünüyordu.</p>

  <p class="calibre3">Ne var ki bu kadın kuralları esnetmek yerine, kendini fazla yüksek gören Kuzey Amerikalılara sövüp telefonu çarparak kapattı.</p>

  <p class="calibre3">Becker kaşlarını çattı ve ahizeyi yerine bıraktı. Son ıska oyun harici. Sıraya girip saatlerce bekleme düşüncesinden hiç de heyecan duymuyordu, yaşlı Kanadalı her yerde olabilirdi. Belki Kanada'ya geri dönmeye karar vermişti. Belki yüzüğü satacaktı. Becker'ın sırada bekleyerek geçirecek zamanı yoktu. Yeni bir kararlılıkla ahizeyi kavrayıp numarayı yeniden çevirdi. Telefonu kulağına bastırıp sırtını duvara dayadı. Telefon çalmaya başladı. Becker odaya göz gezdiriyordu. Birinci çalış... ikinci çalış... üçünc—</p>

  <p class="calibre3">Aniden yükselen adrenalini damarlarına yayılıp bütün vücudunu kapladı.</p>

  <p class="calibre3">Becker birden döndü ve ahizeyi sertçe yerine bıraktı. Sonra tekrar döndü ve sersemlemiş bir halde bir daha baktı odaya. Tam önündeki bir karyolada, sırtına eskimiş bir yığın yastıkla destek yapılmış, sağ bileğinde de temiz, beyaz bir alçı olan yaşlıca bir adam yatıyordu.</p>

  <h3 class="calibre3" id="sigil_toc_id_22" style="text-align: center;">21</h3>

  <p class="calibre3">Tokugen Numataka'nın Özel telefon hattındaki Amerikalı endişeli gibiydi.</p>

  <p class="calibre3">"Bay Numataka, uzun konuşamayacağım."</p>

  <p class="calibre3">"Peki. Umarım her iki geçiş anahtarı da sendedir."</p>

  <p class="calibre3">"Küçük bir gecikme olacak," diye yanıtladı Amerikalı.</p>

  <p class="calibre3">"Bu kabul edilemez." Numataka'nın sesi tıslar gibi çıkmıştı. "Bugün bitmeden elimde olacaklarını söylemiştin!"</p>

  <p class="calibre3">"Yarım kalmış bir iş var."</p>

  <p class="calibre3">"Tankado öldü mü?"</p>

  <p class="calibre3">"Evet," dedi ses. "Adamım Bay Tankado'yu öldürdü ama geçiş-anahtarını alamadı. Tankado, ölmeden önce onu bir başkasına verdi. Bir turiste."</p>

  <p class="calibre3">"Olamaz!" diye haykırdı Numataka. "Öyleyse nasıl Dijital Kale'nin sadece benim olacağı sözünü verebiliyors—"</p>

  <p class="calibre3">"Sakin olun," diyerek yatıştırmaya çalıştı Amerikalı. "Sadece sizin olacak. Bunu garanti ediyorum. Kayıp geçiş anahtarı bulunur bulunmaz Dijital Kale sizin olacak."</p>

  <p class="calibre3">"Ama bu arada geçiş anahtarı kopyalanmış olabilir!"</p>

  <p class="calibre3">"Anahtarı gören herkes temizlenmiş olacak."</p>

  <p class="calibre3">Uzun bir sessizlik oldu. En sonunda Numataka konuştu. "Anahtar şu an nerede?"</p>

  <p class="calibre3">"Bilmeniz gereken tek şey onun bulunacağı."</p>

  <p class="calibre3">"Nasıl bu kadar emin olabiliyorsun?"</p>

  <p class="calibre3">"Çünkü onu arayan tek ben değ ilim. Amerikan İstihbaratı kayı p anahtarın izini buldu. Çok açık nedenlerden ötürü Dijital Kale'nin açığa çıkmasını engellemek isteyeceklerdir. Anahtarı bulması için bir adam gönderdiler. Adı David Becker."</p>

  <p class="calibre3">"Bunu nereden biliyorsun?"</p>

  <p class="calibre3">"Bu önemli değil."</p>

  <p class="calibre3">Numataka durakladı. "Peki ya Bay Becker anahtarı bulursa?"</p>

  <p class="calibre3">"Adamım anahtarı ondan alacak."</p>

  <p class="calibre3">"Ya sonra?"</p>

  <p class="calibre3">"Endişelenmenize gerek yok, " dedi Amerikalı soğuk bir sesle. "Bay Becker anahtarı bulduğunda gerektiği gibi ödüllendirilecektir."</p>

  <p class="calibre3"><span class="calibre5">Kuzey Dakota</span><br class="calibre1" />
  <a id="bookmark4"></a></p>
</body>
</html>
