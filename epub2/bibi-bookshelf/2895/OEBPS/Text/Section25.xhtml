<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_112"><a class="calibre7" id="bookmark0"></a><span class="calibre8">111</span></h3>

  <p class="calibre3">Kontrol odasından, kulakları sağır eden bir ses geldi. <span class="calibre5">"Köpekbalıkları!</span> ' Bağıran Soshi'ydi.</p>

  <p class="calibre3">Jabba SG'ye doğru döndü. Ortak merkezli dairelerin dışında iki ince çizgi belirmişti. Gönülsüz bir yumurtayı döllemeye çalışan spermler gibi görünüyorlardı.</p>

  <p class="calibre3">"Suda kan var, millet!" Jabba tekrar müdüre döndü. "Bir karara ihtiyacım var. Ya kapatma işlemine başlarız ya da o işlemi asla yapamayız. Bu iki saldırgan Dış Cephe Koruması'nın düştüğünü görür görmez bir savaş çığlığı atacaklar."</p>

  <p class="calibre3">Fontaine tepki vermedi. Derin düşüncelere dalmı ş 11. Susan Fletcher'ın İspanya'daki geçiş anahtarına ilişkin verdiği haber ona umut verici görünmüştü. Odanın arka tarafındaki Susan'a göz attı. Kendi dünyasında görünüyordu; bir sandalyeye yığılıp kalmış, başını ellerinin arasına gömmüştü. Fontaine bu tepkiyi tam olarak neyin tetiklediğinden emin değildi ama her ne idiyse, onu düşünmek için şu an zamanı yoktu.</p>

  <p class="calibre3">"Bir karara ihtiyacım var!" dedi Jabba ısrarla. "Şimdi!"</p>

  <p class="calibre3">Fontaine başını kaldırıp baktı. Sakin bir sesle konuştu. "Tamam, işte kararım: Kapatma işlemini <span class="calibre5">yapmıyoruz.</span> Bekleyeceğiz."</p>

  <p class="calibre3">Jabba'nın ağzı açık kaldı. <span class="calibre5">"Ne?</span> Ama bu—"</p>

  <p class="calibre3">"Bir kumar," diye sözünü kesti Fontaine. "Kazanabileceğimiz bir kumar." Jabba'nın cep telefonunu alıp birkaç tuşa bastı. "Midge," dedi. "Ben Leland Fontaine. Dikkatle dinle..."</p>

  <h3 class="calibre6" id="sigil_toc_id_113"><a class="calibre7" id="bookmark1"></a><span class="calibre8">112</span></h3>

  <p class="calibre3">"Umarım ne yaptığınızı biliyorsunuzdur, Müdür Bey," dedi Jabba tıslar gibi. "Kapatma işlemine başlama şansımızı kaybetmek üzereyiz."</p>

  <p class="calibre3">Fontaine karşılık vermedi.</p>

  <p class="calibre3">Kontrol odasının arka tarafındaki kapı açıldı ve sanki sahne alma sırası gelmiş gibi Midge koşturarak içeri girdi. Podyuma vardığında soluk soluğaydı. "Müdür Bey! Santral şu anda bağlantıyı kuruyor!"</p>

  <p class="calibre3">Fontaine ön duvardaki ekrana doğru döndü beklenti içinde. On beş saniye sonra ekranda bazı görüntüler belirdi.</p>

  <p class="calibre3">İlk başta ekrandaki görüntü karlı ve donuktu ama giderek netleşti. Bir QuickTime dijital yayınıydı -saniyede yalnızca beş kare. Görüntüde iki adam vardı. Birinin saçları asker tıraşı kesilmişti ve yüzü soluk renkteydi; diğeri ise sarışın, tam bir Amerikalıydı. Yayına geçmeyi bekleyen iki haber spikeri gibi oturmuş, kameraya bakıyorlardı.</p>

  <p class="calibre3">"Bu da ne böyle?" diye sordu Jabba.</p>

  <p class="calibre3">"Sessiz ol ve bekle," dedi Fontaine emrederek.</p>

  <p class="calibre3">Adamlar bir tür minibüsün içinde gibiydiler. Etraflarında elektronik kablolar vardı. Ses bağlantısı sağlandı. Birden arka plandan gürültüler geldi.</p>

  <p class="calibre3">"Gelen ses iletimi," diye seslendi arkalarından bir teknisyen. "İki yönlü iletişim için beş saniye."</p>

  <p class="calibre3">"Bunlar da kim?" diye sordu Brinkerhoff endişeyle.</p>

  <p class="calibre3">"Gökyüzündeki göz," diye yanıtladı Fontaine, İspanya'ya gönderdiği iki adama bakarak. Böyle bir önlem alması gerekmişti. Fontaine, Strathmore'un planının neredeyse her yönüne inanmı ştı -Ensei Tankado'nun üzücü ama gerekli ölümü, Dijital Kale'nin yeniden yazılması- hepsi tamamdı. Ama Fontaine'i endişelendiren tek bir şey vardı: Hulohot'un işe karıştırılması. Hulohot ustaydı ama bir kiralık katildi. Güvenilir miydi? Geçiş anahtarını aldıktan sonra kendisine saklar mıydı? Fontaine, gerekli olur diye Hulohot'un izlenmesini istemiş ve gerekli önlemleri almıştı.</p>

  <h3 class="calibre6" id="sigil_toc_id_114"><a class="calibre7" id="bookmark2"></a><span class="calibre8">113</span></h3>

  <p class="calibre3">"Kesinlikle olmaz!" Asker tıraşlı adam kameraya doğru bağırdı. "Aldığımız emirler kesin! Sadece ve sadece Müdür Leland Fontaine'e rapor vereceğiz!"</p>

  <p class="calibre3">Fontaine'in dudaklarında belli belirsiz bir gülümseme vardı sanki. "Benim kim olduğumu bilmiyorsun, değil mi?"</p>

  <p class="calibre3">"Bunun önemi yok, öyle değil mi?" diye karşılık verdi sarışın olan sertçe.</p>

  <p class="calibre3">"Size bir açıklamada bulunayım," diye araya girdi Fontaine. "Hemen şu anda, size bir şey açıklayacağım."</p>

  <p class="calibre3">Birkaç saniye sonra, Ulusal Güvenlik Teşkilatı'nın müdürüyle konuşurken iki adamın da yüzü kıpkırmızıydı. "Mü-müdür Bey," dedi sarışın olan kekeleyerek, "ben Ajan Coliander. Bu da Ajan Smith."</p>

  <p class="calibre3">"Güzel," dedi Fontaine. "Bize hemen bir brifing verin."</p>

  <p class="calibre3">Odanın arka tarafında, Susan Fletcher oturmuş, her yanını ezen boğucu bir yalnızlıkla boğuşuyordu. Gözleri kapalı, kulakları çınlarken ağlıyordu. Vücudu uyuşmuştu. Kontrol odasındaki kargaşa kasvetli bir uğultu gibi geliyordu ona.</p>

  <p class="calibre3">Ajan Smith brifingini yapmaya başladığında podyumdaki topluluk kulak verdi, huzursuzca.</p>

  <p class="calibre3">"Emirleriniz üzerine, Müdür Bey," diye başladı Smith, "iki gündür burada. Sevilla'da. Bay Ensei Tankado'yu izliyoruz."</p>

  <p class="calibre3">"Bana temizliği anlatın." dedi Fontaine sabırsızlıkla.</p>

  <p class="calibre3">Smith başını salladı. "Aşağı yukarı elli metre mesafeden, minibüsün içinden izledik. Temizlik pürüzsüzdü. Hulohot'un bir profesyonel olduğu çok açıktı. Ama daha sonrasında işi ters gitti. Gelenler oldu. Hulohot hedef nesneyi ele geçiremedi."</p>

  <p class="calibre3">Fontaine başını sallayarak onayladı. Ajanlar onunla Güney Amerika'dayken bağlantı kurup yanlış giden bir şeyler olduğunu söylemişlerdi, bunun üzerine Fontaine de yolculuğunu kısa kesmişti.</p>

  <p class="calibre3">Coliander sözü aldı. "Emrettiğiniz gibi, Hulohot'u izlemeye devam ettik. Ama o morga gitmek için bir harekette bulunmadı. Onun yerine, başka bir adamın peşine takıldı. Sivil görünümlü bir adamın. Ceketli ve kravatlı."</p>

  <p class="calibre3">"'Sivil mi?" diye sordu Fontaine düşüncelere dalarak. Bir Strathmore oyunu gibi görünüyordu -NSA'yı işin dışında tutmak için akıllıca bir yol.</p>

  <p class="calibre3">"FTP filtreleri gidiyor!" diye bağırdı bir teknisyen.</p>

  <p class="calibre3">"O nesneye ihtiyacımız var," dedi Fontaine üstüne basarak. "Hulohot nerede şimdi?"</p>

  <p class="calibre3">Smith omzunun üzerinden geriye doğru baktı. "Şeyy... o bizim yanımızda, efendim."</p>

  <p class="calibre3">Fontaine nefesini bıraktı. "Nerede?" Bu bütün gün boyunca aldığı en iyi haberdi.</p>

  <p class="calibre3">Smith ayarlama yapmak için objektife uzandı. Kamera minibüsün i-çinde sırtları duvara dayanmış duran iki adama doğru döndü. İkisi de hareketsizdi. Biri bükülmüş tel çerçeveli gözlüklü, iri yapılı bir adamdı. Diğeriyse koyu renk saçlı, üzerinde kanlı bir gömlek olan genç bir adamdı.</p>

  <p class="calibre3">"Hulohot soldaki," dedi Smith.</p>

  <p class="calibre3">"Hulohot öldü mü?" diye sordu müdür.</p>

  <p class="calibre3">"Evet, efendim."</p>

  <p class="calibre3">Fontaine açıklama için daha sonra zaman olacağının farkındaydı. Göz ucuyla, ekranda giderek incelen kalkanlara baktı. "Ajan Smith," dedi yavaşça ve tane tane. "O nesne. Ona ihtiyacım var."</p>

  <p class="calibre3">Smith utanmış görünüyordu. "Efendim, o nesnenin <span class="calibre5">ne</span> olduğuna dair hâlâ bir fikrimiz yok. Bu konuda bilgiye gereksinimimiz var."</p>

  <h3 class="calibre6" id="sigil_toc_id_115"><a class="calibre7" id="bookmark3"></a><span class="calibre8">114</span></h3>

  <p class="calibre3">"Öyleyse bir daha bakın!" diye emretti Fontaine.</p>

  <p class="calibre3">Müdür, ajanların rasgele rakamlar ve harflerden oluşan bir liste bulmak için hareketsiz yatan iki vücudu araştıran robot gibi görüntülerini izledi dehşet içinde.</p>

  <p class="calibre3">Jabba'nın beti benzi atmıştı. "Aman Tanrım, bulamıyorlar. İşimiz bitti!"</p>

  <p class="calibre3">"FTP filtrelerini kaybediyoruz!" diye bağırdı bir ses. "Üçüncü kalkan saldırıya açık!" Odada yeni bir telaş dalgası yaşandı.</p>

  <p class="calibre3">Karşıdaki ekranda, asker tıraşlı ajan kollarını iki yana açtı yenilgiyi kabul etmiş gibi. "Efendim, geçiş anahtarı burada değil. İki adamı da aradık. Cepler. Giysiler. Cüzdanlar. Hiç işaret yok. Hulohot 'un gözlüğünde bir bilgisayar takılıymış, onu da inceledik. Rasgele karakterlere uzaktan-yakından benzeyen herhangi bir şey iletmiş gibi görünmüyor -sadece öldürdüklerinin listesi var."</p>

  <p class="calibre3"><span class="calibre5">"Kahretsin!"</span> Fontaine ansızın soğukkanlılığını kaybetmiş, öfkeden köpürmüştü. "Orada olmalı! Aramaya devam edin!"</p>

  <p class="calibre3">Jabba anlamış gibiydi görünüşe bakılırsa -Fontaine bir kumar oynamış ve kaybetmişti. Jabba işi ele aldı. Devasa sistem güvenlik görevlisi, dağdan aşağı yuvarlanan bir çığ gibi kürsüsünden indi. Emirler yağdırarak programcılar ordusunun arasında hışımla yürüdü. "Yedek güç kesicilere ulaşın! Kapatma işlemine başlayın! Hemen, şimdi!"</p>

  <p class="calibre3">"Asla kapatamayacağız!" diye bağırdı Soshi. "Yarım saat gerek! Kapattığımız zaman artık çok geç olacak!"</p>

  <p class="calibre3">Jabba karşılık vermek için ağzını açtı ama odanın arka tarafından gelen acı dolu bir feryat konuşmasına olanak tanımadı.</p>

  <p class="calibre3">Herkes döndü. Susan Fletcher, bir hayalet gibi odanın arka tarafındaki, üzerine yığılıp kaldığı sandalyeden kalktı. Yüzü bembeyazdı. Gözleri, minibüste yerde hareketsiz ve kanlar içinde yatan David Becker'in görüntüsünün donduğu kareye sabitlenmişti.</p>

  <p class="calibre3">"Onu öldürdünüz!" diye bağırdı. <span class="calibre5">”Onu öldürdünüz!”'</span> Sendeleyerek görüntüye doğru ilerleyip elini uzattı. "David..."</p>

  <p class="calibre3">Herkes şaşkın bir halde kafasını kaldırıp baktı. Susan, gözlerini David'in vücudunun görüntüsünden hiç ayırmadan haykırmaya devam ederek ilerledi. "David." İleri doğru tökezledi, nefesi kesilmişti. "Ah, David... sana bunu nasıl—"</p>

  <p class="calibre3">Fontaine hiçbir şey anlamamış gibi görünüyordu. "Bu adamı tanıyor musunuz?"</p>

  <p class="calibre3">Susan podyumu geçti sendeleyerek. Kocaman projeksiyonun birkaç adım önünde durdu. Sersemlemiş, bütün duyguları uyuşmuştu; sevdiği adama sesleniyordu adıyla, tekrar tekrar.</p>

  <h3 class="calibre6" id="sigil_toc_id_116"><a class="calibre7" id="bookmark4"></a><span class="calibre8">115</span></h3>

  <p class="calibre3">David Becker'ın zihnindeki boşluk mutlak bir boşluktu. <span class="calibre5">Ben öldüm.</span> Ama yine de bir ses vardı. Uzaklardan gelen bir ses...</p>

  <p class="calibre3">"David."</p>

  <p class="calibre3">Kolunun altında, başını döndüren bir yangın vardı. Damarları ateşle dolmuştu sanki. <span class="calibre5">Bu vücut benim vücudum değil.</span> Yine de bir ses vardı, adını çağırıyordu. Zayıf, uzaklardan gelen bir ses. Ama onun bir parçasıydı. Başka sesler de vardı -tanıdık olmayan, önemsiz sesler. Seslenip duruyorlardı. Onları kesmeye çalıştı. Önemi olan tek bir ses vardı. Uzaklaşıp yakınlaşan bir ses.</p>

  <p class="calibre3">"David... çok üzgünüm..."</p>

  <p class="calibre3">Alacalı bir ışık vardı. İlk başta belirsiz, tek bir gri çizgi; sonra büyüyen. Becker hareket etmeyi denedi. Acı. Konuşmayı denedi. Sessizlik. O ses kendisini çağırmaya devam ediyordu.</p>

  <p class="calibre3">Yakınlarda onu kaldıran biri vardı. Becker sese doğru ilerledi. Yoksa başka biri tarafından mı taşınıyordu? Ses onu çağırıyordu. Aydınlık görüntüye baktı dalgın dalgın. Onu küçük bir ekranda görebiliyordu. Bir kadındı, başka bir dünyadan gözlerini dikmiş ona bakan bir kadın. <span class="calibre5">Benim ölmemi mi izliyor?</span></p>

  <p class="calibre3">"David..."</p>

  <p class="calibre3">Ses tanıdıktı. Bir melekti o kadın. Onun için gelmişti. Melek konuştu. "David, seni seviyorum."</p>

  <p class="calibre3">Ansızın David onu tanıdı.</p>

  <p class="calibre3">Susan, ağlayarak, gülerek, bir duygu selinde kaybolmuş bir halde ekrana doğru uzandı. Gözyaşlarını sildi sert hareketlerle. "David, ben... ben sanmıştım ki..."</p>

  <p class="calibre3">Ajan Smith, David Becker'ı monitörü gören bir koltuğa yerleştirdi. "Biraz sersemlemiş durumda, hanımefendi. Ona birazcık zaman tanıyın."</p>

  <p class="calibre3">"A-ama," dedi Susan kekeleyerek, "ben gönderilen mesajı gördüm. O mesajda..."</p>

  <p class="calibre3">Smith başını sallayarak onayladı. "Onu biz de gördük. Hulohot tavuklarını biraz erken saymış."</p>

  <p class="calibre3">"Ama kan..."</p>

  <p class="calibre3">"Yaralanmış," diye yanıtladı Smith. "Yaranın üzerine bir gazlı bez koyduk."</p>

  <p class="calibre3">Susan konuşamadı.</p>

  <p class="calibre3">Ajan Coliander görüntüye girdi. "Onu yeni J23 ile vurduk -uzun süre etkili bir sersemletici silah. Muhtemelen deli gibi acıtmıştır ama onu etkisiz hale getirmemiz gerekiyordu."</p>

  <p class="calibre3">"Üzülmeyin, hanımefendi," diye rahatlattı Smith. "Bir şeyi kalmayacak."</p>

  <p class="calibre3">David Becker önündeki TV monitörüne baktı. Kafası karışmıştı, başı dönüyordu. Ekrandaki görüntü bir odanın görüntüsüydü -kaos içindeki bir odanın. Susan oradaydı. Bir platformun üzerinde duruyor, gözlerini dikmiş ona bakıyordu.</p>

  <p class="calibre3">Susan ağlıyor, gülüyordu. "David. Tanrı'ya şükür. Seni kaybettiğimi sanmıştım!"</p>

  <p class="calibre3">David alnını ovdu. Ekranın önüne doğru eğilip küçük mikrofonu ağzına yaklaştırdı. "Susan?"</p>

  <p class="calibre3">Susan hayretler içinde bakakaldı. David'in sert yüz hatları önündeki duvarı tümüyle doldurmuştu o anda. Sesi odanın içinde gümbürdedi.</p>

  <p class="calibre3">"Susan, sana sormam gereken bir şey var." Becker"in sesinin titreşimi ve gücü veri bankasındaki hareketi bir anlığına durdurmuş gibiydi. Herkes işini bırakmış, o tarafa dönmüştü.</p>

  <p class="calibre3">"Susan Fletcher," diye tınladı ses. "benimle evlenir misiniz?"</p>

  <p class="calibre3">Odayı derin bir sessizlik kapladı. Klipsli bir tahtadaki not deften, bir kupa dolusu kalemle birlikte yere düştü. Kimse toplamak için eğilmedi.</p>

  <p class="calibre3">Terminallerin fanlarının donuk vızıltısı ve David Becker'ın mikrofondaki düzenli nefes alıp verişinin sesi vardı yalnızca.</p>

  <p class="calibre3">"D-David..." diye kekeledi Susan, arkasında gözünü dikmiş seyreden otuz yedi kişi olduğundan habersiz bir halde. "Bunu bana zaten sormuştun, unuttun mu? Beş ay önce. Ben de sana evet demiştim."</p>

  <p class="calibre3">"Biliyorum." David gülümsedi. "Ama bu kez" -sol elini kameraya doğru uzatıp yüzük parmağına taktığı bir altın şeridi gösterdi- "bu kez yüzüğüm de var."</p>

  <h3 class="calibre6" id="sigil_toc_id_117"><a class="calibre7" id="bookmark5"></a><span class="calibre8">116</span></h3>

  <p class="calibre3">"Okuyun, Bay Becker!" diye emretti Fontaine.</p>

  <p class="calibre3">Jabba, elleri klavyesinin üzerinde, hareketsiz bir halde ter içinde oturuyordu. "Evet," dedi, "oku şu kutsal yazıtı!"</p>

  <p class="calibre3">Susan Fletcher yanlarında duruyor, perişan ama mutlu görünüyordu. Odadaki herkes yaptığı işi bırakmış David Becker'ın ekrandaki devasa görüntüsüne bakıyordu. Profesör, yüzüğü parmaklarının arasında çevirip üzerindeki yazıyı inceledi.</p>

  <p class="calibre3">"Ve <span class="calibre5">dikkatli</span> okuyun!" dedi Jabba emir verir gibi bir sesle. "Tek bir yazım hatasında <span class="calibre5">ayvayı yeriz!"</span></p>

  <p class="calibre3">Fontaine, Jabba'ya sert sert baktı. NSA'nın müdürünün bildiği bir şey varsa, o da baskı altında çalışılan durumlarda fazladan gerilim yaratmanın hiç de akıllıca bir hareket olmadığıydı. "Sakin olun, Bay Becker. Hata yapacak olursak, doğrusunu yapana dek şifreyi yeniden gireriz."</p>

  <p class="calibre3">"Kötü bir tavsiye. Bay Becker," dedi Jabba ters bir şekilde. "İlkinde doğrusunu yapmalıyız. Kesme şifreleri genellikle hata kabul etmezler -deneme yanılma yoluyla tahmin etmeyi engellemek için. Yanlış bir girdi yaparsak döngü büyük olasılıkla hızlanacaktır. İki yanlış girdi yaparsak, bizi bir daha asla içeri almayacak demektir. Oyun biter."</p>

  <p class="calibre3">Müdür kaşlarını çatıp tekrar ekrana döndü. "Bay Becker? Benim hatam. Dikkatle okuyun <span class="calibre5">-son derece</span> dikkatle okuyun."</p>

  <p class="calibre3">Becker başını sallayarak onayladı ve bir süre yüzüğü inceledi. Sonra sakince yazıyı harf harf okumaya başladı. "Q... U... I... S... boşluk ... C..."</p>

  <p class="calibre3"><span class="calibre5">"Boşluk mu?"</span> diye Jabba ve Susan aynı anda araya girdiler. Jabba yazmayı bıraktı. <span class="calibre5">"Boşluk</span> mu var?"</p>

  <p class="calibre3">Becker omzunu silkti yüzüğü kontrol ederek. "Evet. Birkaç tane var."</p>

  <p class="calibre3">"Bir şey mi kaçırıyorum?" diye sordu Fontaine. "Neyi bekliyoruz?"</p>

  <p class="calibre3">"Efendim," dedi Susan, görünüşe bakılırsa şaşırmıştı. "Bu sadece... bu sadece..."</p>

  <p class="calibre3">"Aynı fikirdeyim," dedi Jabba. "Bu sadece biraz tuhaf. Parolalarda asla boşluk olmaz."</p>

  <p class="calibre3">Brinkerhoff yutkundu. "Yani ne diyorsun?"</p>

  <p class="calibre3">"Diyor ki." diye araya girdi Susan, "bu bir kesme şifresi olmayabilir."</p>

  <p class="calibre3">Brinkerhoff bağırdı, "Elbette, kesme şifresi o! Başka ne olabilir ki? Yoksa neden Tankado onu versin? Kim, ne halt etmeye bir yüzüğün üzerine bazı rasgele harfler yazar?"</p>

  <p class="calibre3">Fontaine Brinkerhoffu ters bir bakışla susturdu.</p>

  <p class="calibre3">"Hey... millet?" diye araya girdi Becker, işe karışmak konusunda tereddüt ediyor gibi görünüyordu. <span class="calibre5">"Rasgele</span> harfler deyip duruyorsunuz. Sanırım söylemem gerek... bu yüzüğün üzerindeki harfler rasgele <span class="calibre5">değil. "</span></p>

  <p class="calibre3">Podyumdaki herkes bir ağızdan konuştu. "Ne!"</p>

  <p class="calibre3">Becker endişeli görünüyordu. "Üzgünüm ama burada kesinlikle bazı sözcükler yazılı. Harflerin birbirine çok yakın kazındığını itiraf etmeliyim; ilk bakışta rasgele görünüyor ama yakından bakıldığında bu yazının aslında... şey... <span class="calibre5">Latince</span> olduğu görülüyor."</p>

  <p class="calibre3">Jabba'nın ağzı açık kaldı. "Dalga geçiyorsun!"</p>

  <p class="calibre3">Becker başını salladı. "Hayır. Şöyle yazıyor, <span class="calibre5">’Quis custodiet ipsos custodies.'</span> Kabaca şöyle çevrilebil—"</p>

  <p class="calibre3">"Bekçilere kim bekçilik edecek!" diye araya girdi Susan. David'in cümlesini tamamlayarak.</p>

  <p class="calibre3">Becker bakakaldı. "Susan, senin Latince çeviri yapabildiğini—"</p>

  <p class="calibre3">"Juvenal'in <span class="calibre5">Satires'</span> inden," diye açıkladı. "Bekçilere kim bekçilik edecek? Biz dünyaya bekçilik ederken NSA'ya kim bekçilik edecek? Tankado'nun en sevdiği söz!"</p>

  <p class="calibre3">"Yani," dedi Midge üzerine basarak, "geçiş anahtarı bu mu, değil mi?"</p>

  <p class="calibre3">"Geçiş anahtarı bu <span class="calibre5">olmalı,'"</span> diye konuştu Brinkerhoff hararetle.</p>

  <p class="calibre3">Fontaine sessiz kalmıştı, anlaşılan bu yeni bilgileri kafasında tartıyordu.</p>

  <p class="calibre3">"Anahtar bu mu, değil mi, bilmiyorum," dedi Jabba. "Tankado'nun rasgele olmayan bir yapı kullanması bana pek mümkün gelmiyor."</p>

  <p class="calibre3">"Aradaki boşlukları atın." dedi Brinkerhoff yüksek sesle, "sonra da şu lanet şifreyi girin!"</p>

  <p class="calibre3">Fontaine Susan'a döndü. <span class="calibre5">"Sîzin</span> görüşünüz nedir, Bayan Fletcher?"</p>

  <p class="calibre3">Susan bir an düşündü. İşin sırrını pek çözemiyordu ama bir şeyler doğru görünmüyordu. Susan, Tankado'yu. basitliği çok sevdiğini bilecek kadar iyi tanıyordu. Tankado'nun yaptığı ayarlar ve programlamalar daima apaçık ve kesin olmuştu. Aradaki boşlukların atılması gerektiği fikri tuhaf gözüküyordu. Küçücük bir ayrıntıydı ama bu bir kusurdu, kesinlikle <span class="calibre5">temiz</span> değildi -Susan'ın, Ensei Tankado'nun asıl darbesi olarak beklediği şey değildi.</p>

  <p class="calibre3">"Bana doğru gibi gelmiyor," dedi Susan en sonunda. "Anahtarın bu olduğunu sanmıyorum."</p>

  <p class="calibre3">Fontaine derin bir nefes aldı, kara gözleri Susan'ın gözlerinde bir şeyler arıyordu. "Bayan Fletcher, peki size göre, anahtar bu değilse Ensei Tankado onu niçin birine verdi? Onu bizim öldürdüğümüzü biliyorsa -yüzüğü ortadan yok ederek bizi cezalandırmak istediğini düşünmüyor musunuz?"</p>

  <p class="calibre3">Konuşmayı yeni bir ses kesti. "Eee... Müdür Bey?"</p>

  <p class="calibre3">Bütün gözler ekrana döndü. Sevilla'daki Ajan Coliander'di. Becker'ın omzunun üzerinden eğilmiş, mikrofona konuşuyordu. "Önemi var mı yok mu bilmiyorum ama Bay Tankado'nun öldürüldüğünün <span class="calibre5">farkında olduğundan</span> emin değilim."</p>

  <p class="calibre3">"Nasıl yani?" diye sordu Fontaine üzerine basarak.</p>

  <p class="calibre3">"Hulohot bir profesyoneldi, efendim. Biz temizliği gördük -aramızda sadece elli metre vardı. Bütün kanıtlar Tankado'nun, öldürüldüğünün farkında olmadığını ak!a getiriyor."</p>

  <p class="calibre3">"Kanıtlar mı?" diye sordu Brinkerhoff. 'Ne kanıtı? Tankado yüzüğü öylece birisine verdi. Bu yeterli bir kanıt!"</p>

  <p class="calibre3">"Ajan Smith," diye araya girdi Fontaine. "Size, Ensei Tankado'nun, öldürüldüğünün farkında olmadığını düşündüren şey ne?"</p>

  <p class="calibre3">Smith boğazını temizledi. 'Hulohot onu bir VGTK -vücuda girmeyen travma kurşunu-ile öldürdü. Bu, göğse çarpıp dağılan kauçuk bir kesedir. Sessiz. Çok temiz. Bay Tankado bir kalp krizi geçirmeye başlamadan önce keskin bir acı hissetmiştir ancak."</p>

  <p class="calibre3">"Bir travma kurşunu," diye konuştu Becker kendi kendine. "Göğsün-. ki çürüğü açıklıyor bu."</p>

  <p class="calibre3">"Tankado'nun," diye ekledi Smith, "hissettiği acıyı bir silahla vurulmayla ilişkilendirmiş olduğu kesin değil."</p>

  <p class="calibre3">' Ama yine de yüzüğünü verdi," dedi Fontaine.</p>

  <p class="calibre3">"Doğru, efendim. Ama kendisine saldıranı görmek için etrafa bakın-aıadı hiç. Bir kurban, vurulduğu zaman <span class="calibre5">daima</span> kendisine saldıranı görmek için etrafa bakınır. Bu bir içgüdüdür."</p>

  <p class="calibre3">Fontaine şaşırmış görünüyordu. "Yani siz Tankado'nun Hulohot'u görmek için etrafına bakınmadığını mı söylüyorsunuz?"</p>

  <p class="calibre3">"Evet. efendim, bakınmadı. İzlemek isterseniz, bunu filme almışt—"'</p>

  <p class="calibre3">"X-eleven filtresi gidiyor!" diye bağırdı bir teknisyen. "Solucan yolu yarıladı!"</p>

  <p class="calibre3">"Filmi unutun," dedi Brinkerhoff. "Şu lanet olası kodu girip bu işi bitirin!"</p>

  <p class="calibre3">Jabba iç geçirdi, birdenbire soğukkanlı biri olup çıkmıştı. "Müdür Bey, yanlış kodu girecek olursak..."</p>

  <p class="calibre3">"Evet," diye sözünü kesti Susan, "Tankado onu bizim öldürdüğümüzden kuşkulanmadıysa, yanıtlamamız gereken sorularımız var demektir."</p>

  <p class="calibre3">"Ne kadar zamanımız var, Jabba?" diye sordu Fontaine.</p>

  <p class="calibre3">Jabba başını kaldırıp SG'ye baktı. "Aşağı yukarı yirmi dakika. Zamanı akıllıca kullanmamızı öneririm."</p>

  <p class="calibre3">Fontaine bir süre sessiz kaldı. Sonra derin bir iç çekti. "Pekâlâ. Filmi gösterin."</p>

  <h3 class="calibre6" id="sigil_toc_id_118"><a class="calibre7" id="bookmark6"></a><span class="calibre8">117</span></h3>

  <p class="calibre3">"Video görüntüsü on saniye içinde iletiliyor," dedi Ajan Smith hoparlörden gelen çatırtılı sesiyle. "Her kareyi aynı zamanda sesli olarak da geçeceğiz -gerçek zamana mümkün olduğunca yakın çalıştıracağız."</p>

  <p class="calibre3">Podyumdaki herkes sessizdi, izliyor ve bekliyorlardı. Jabba birkaç tuşa basıp duvardaki ekranı yeniden düzenledi. Tankado'nun mesajı ekranın en sol tarafında belirdi:</p>

  <p class="calibre3">SİZİ ARTIK YALNIZCA GERÇEK KURTARIR</p>

  <p class="calibre3">Duvarın sağ tarafında, minibüsün içinin parazitli bir görüntüsü vardı; Becker ve iki ajan kameranın başına toplanmışlardı. Ekranın ortasında, içi bulanık bir kutu açıldı. Parazitliydi, sonra siyah-beyaz bir park görüntüsüne dönüştü.</p>

  <p class="calibre3">"Aktarılıyor," diye bildirdi Ajan Smith.</p>

  <p class="calibre3">Çekim, eski bir film gibi görünüyordu. Donuk ve sarsıntılıydı -gönderilen bilgi miktarını yarıya düşürüp daha hızlı iletim sağlayan bir işlem olan film karesi sayısını azaltmanın sonucuydu bu.</p>

  <p class="calibre3">Çekim, bir ucunda yarım daire biçiminde bir bina cephesinin olduğu çok büyük bir alanı -Sevilla Ayuntamiento'su -gösteriyordu. Ön planda ağaçlar vardı. Park boştu.</p>

  <p class="calibre3">"X-eleven gidiyor!" diye bağırdı bir teknisyen. "Bu kötü çocuk çok aç!"</p>

  <p class="calibre3">Smith anlatmaya başladı. Anlatımı, bu işlere alışkın bir ajanın ifade-sizliğini taşıyordu. "Bu minibüsten yaptığımız çekim," dedi, "temizlik bölgesinden yaklaşık elli metre mesafede. Tankado sağdan yaklaşıyor. Hulohot soldaki ağaçların arasında."</p>

  <p class="calibre3">"Burada bir zaman kısıtlamamız var," dedi Fontaine, üzerine basarak. "Asıl noktaya gelelim."</p>

  <p class="calibre3">Ajan Coliander birkaç düğmeye dokundu ve film kareleri hızlandı.</p>

  <p class="calibre3">Podyumdaki herkes, eski iş arkadaşları Ensei Tankado'nun kareye girişini beklentiyle izledi. Hızlandırılmış çekim, bütün görüntüyü komik bir hale getirmişti. Tankado sallanarak alanı geçti küçük adımlarla, görünüşe bakılırsa manzarayı izliyordu. Elini gözlerine siper edip bakışlarını büyük yapının kule uçlarına çevirdi.</p>

  <p class="calibre3">"İşte bu," diye uyardı Smith. "Hulohot bir profesyonel. İ lk açık atışını yaptı."</p>

  <p class="calibre3">Smith haklıydı. Ekranın solundaki ağaçların arkasında bir an için bir ışık yanıp söndü. Bir an sonra Tankado göğsünü tuttu. Biraz sendeledi. Kamera, yakından göstermek için ona zoom yapmaya başladı. Görüntü oynuyordu -bir iyi odaklanıyor, bir bulanıklaşıyordu.</p>

  <p class="calibre3">Kayıt büyük bir hızla akıp giderken, Smith ifadesiz bir ses tonuyla anlatmaya devam etti. "Gördüğünüz gibi, Tankado anında kalp krizi geçirmeye başlıyor."</p>

  <p class="calibre3">Susan görüntüyü izlerken kendini kötü hissetti. Tankado deforme olmuş elleriyle göğsünü tutuyordu, yüzünde karmaşık bir korku ifadesi vardı.</p>

  <p class="calibre3">"Fark edeceksinizdir," diye ekledi Smith, "gözleri aşağıya, kendine odaklanmış durumda. Bir kez bile çevresine bakınmıyor."</p>

  <p class="calibre3">"Bu önemli bir şey?" dedi Jabba yarı bilgi verir, yarı sorar bir şekilde.</p>

  <p class="calibre3">"Oldukça." dedi Smith. "Tankado bir dalavereden kuşkulanmış olsaydı, içgüdüsel bir şekilde gözleriyle alanı tarardı. Ama sizin de gördüğünüz gibi, böyle bir şey yapmıyor."</p>

  <p class="calibre3">Ekranda, Tankado dizlerinin üzerine çöktü, hâlâ göğsünü tutuyordu. Bir kez bile başını kaldırıp bakmadı. Ensei Tankado yalnız bir adamdı, ölümü de yalnız başına, doğal bir ölüm oluyordu.</p>

  <p class="calibre3">"Bu tuhaf." dedi Smith, şaşırmıştı. "Travma keseleri genellikle bu kadar çabuk öldürmezler. Hatta kimi zaman, hedef yeterince büyükse, hiç öldürmeyebilirler."</p>

  <p class="calibre3">"Zayıf bir kalp," dedi Fontaine ifadesiz bir ses tonuyla.</p>

  <p class="calibre3">Smith kaşlarını kaldırdı, etkilenmişti. "İyi bir silah seçimi, öyleyse."</p>

  <p class="calibre3">Susan, Tankado'nun dizlerinin üzerinden yan tarafına, sonunda da sırtının üzerine yığılmasını izledi. Öylece yatıyordu, yukarı bakarak, göğsünü tutarak. Birdenbire kamera Tankado'dan ayrılıp ağaçlara doğru döndü. Bir adam belirdi. Tel çerçeveli gözlükler takıyor ve büyük bir evrak çantası taşıyordu. Adam, alanı geçip sancıyla kıvranan Tankado'ya yaklaşırken, parmaklan eline iliştirilmiş bir mekanizmanın üzerinde tuhaf, sessiz bir dans yapmaya başladı.</p>

  <p class="calibre3">"Gözlüğünü kullanıyor," diye açıkladı Smith. "Tankado'nun yok e-dildiğini söyleyen bir mesaj gönderiyor." Smith, Becker'a dönüp kıkırdadı. "Hulohot'un, kurbanı gerçekten ölmeden önce onun öldüğünü bildirmek gibi kötü bir alışkanlığı varmış galiba."</p>

  <p class="calibre3">Coliander filmi biraz daha hızlandırdı, kamera Hulohot'u takip ediyordu kurbanına doğru yaklaşırken. Ansızın yaşlı bir adam yakındaki bir avludan çıkıp hızla Tankado'ya doğru koştu ve yanına diz çöktü. Hulohot adımlarını yavaşlattı. Bir an sonra, avludan çıkan iki kişi daha belirdi -oldukça şişman bir adam ve kızıl saçlı bir kadın. Onlar da Tankado'nun yanına geldiler.</p>

  <p class="calibre3">"Talihsiz bir cinayet yeri seçimi," dedi Smith. "Hulohot kurbanı yalnız başına yakalayacağını düşünmüştü."</p>

  <p class="calibre3">Hulohot durup bir an onları izledi, sonra da görünüşe bakılırsa beklemek için ağaçlara doğru geri çekildi.</p>

  <p class="calibre3">"İşte el değiştirme geliyor," dedi Smith. "İlkinde fark etmemiştik."</p>

  <p class="calibre3">Susan ekrandaki korkunç görüntüye dikti gözlerini. Tankado nefes almaya çalışıyor, görünüşe bakılırsa yanına diz çökenlere bir şey anlatmaya çalışıyordu. Sonra, umutsuzluk içinde, sol elini onlara doğru kaldırıp neredeyse yaşlı adamın gözüne soktu. Üç eğri büğrü parmağını açarak yaşlı adamın gözlerinin önünde tuttu. Kamera Tankado'nun üç deforme parmağını yakın çekime aldı. parmaklardan birinde İspanya güneşinin altında açıkça bir altın yüzük parıldıyordu. Tankado yine uzattı parmaklarını. Yaşlı adam geri çekildi. Tankado kadına döndü. Üç deforme parmağını doğrudan kadının yüzüne doğru uzattı, sanki anlaması için yalvarıyor gibiydi. Yüzük güneşin altında parıldadı. Kadın bakışlarını kaçırdı. Artık nefes alamayan, tek bir ses bile çıkaramayan Tankado şişman adama dönüp son kez denedi.</p>

  <p class="calibre3">Yaşlı adam, büyük olasılıkla yardım çağırmak için, aniden ayağa kalkıp hızla uzaklaştı. Tankado'nun gücü tükeniyor gibiydi ama hâlâ yüzüğü şişman adamın yüzüne doğru tutuyordu. Şişman adam uzanıp ölmekte olan adamın bileğini tuttu destek vererek. Tankado kendi parmaklarına, kendi yüzüğüne, sonra da adamın gözlerine baktı. Ensei Tankado, ölmeden önce son kez yalvarır gibi, adama sanki <span class="calibre5">evet</span> dermişçesine, onaylarmışçasına belli belirsiz başını salladı.</p>

  <p class="calibre3">Sonra Tankado gücü çekilmiş bir halde yığılıp kaldı.</p>

  <p class="calibre3">"Tanrım," diye inledi Jabba.</p>

  <p class="calibre3">Birdenbire kamera Hulohot'un saklandığı yere doğru döndü. Suikastçı gitmişti. Avenida Firelli'yi büyük bir hızla geçerek yaklaşan bir polis motosikleti belirdi. Kamera tekrar Tankado'nun yattığı yere döndü. Yanına diz çökmüş olan kadın, anlaşılan polis sirenlerini duymuştu; çevresine endişeyle bakındı, sonra da oradan ayrılmak için yalvarır gibi şişman arkadaşını çekiştirmeye başladı. İkisi de aceleyle uzaklaştılar.</p>

  <p class="calibre3">Kamera Tankado'ya yakın çekime geçti, Tankado'nun elleri artık inip kalkmayan göğsünün üzerine düşmüştü. Parmağındaki yüzük gitmişti.</p>

  <h3 class="calibre6" id="sigil_toc_id_119"><a class="calibre7" id="bookmark7"></a><span class="calibre8">118</span></h3>

  <p class="calibre3">"İşte kanıt," dedi Fontaine kararlı bir ses tonuyla. "Tankado yüzüğü verdi. Kendinden mümkün olduğunca uzakta olmasını istedi -böylece biz</p>

  <p class="calibre3">"Ama, Müdür Bey," diye itiraz etti Susan, "bu hiç de anlamlı değil. Tankado öldürüldüğünün farkında değilse, niçin kesme şifresini birine versin ki?"</p>

  <p class="calibre3">"Aynı fikirdeyim," dedi Jabba. "Bu çocuk bir asi ama vicdanı olan bir asi. Bize TRANSLTR'yi itiraf ettirmek başka bir şey, gizli veri bankamızı açığa çıkarmak başka bir&nbsp;şey."</p>

  <p class="calibre3">Fontaine dikkatle baktı, duyduklarına inanamıyormuş gibi. "Siz Tankado'nun bu solucanın durdurulmasını <span class="calibre5">istediğini</span> mi düşünüyorsunuz? Onun ölürken zavallı NSA'yı düşündüğüne mi inanıyorsunuz?"</p>

  <p class="calibre3">"Tünel bloğu gidiyor!" diye bağırdı bir teknisyen. "En fazla on beş dakika içinde etkiye tam açık!"</p>

  <p class="calibre3">"Bakın," dedi müdür, kontrolü ele alarak. "On beş dakika içinde, bu gezegendeki bütün Üçüncü Dünya ülkeleri kıtalararası bir balistik füzenin nasıl yapıldığını öğrenmiş olacak. Bu odadaki herhangi bir kişinin kesme şifresi için bu yüzüğün dışında aklında daha iyi bir aday varsa can kulağıyla dinliyorum." Müdür bekledi. Kimse konuşmadı. Bakı şlarını Jabba'ya çevirip onunla göz göze geldi. "Tankado bu yüzüğü bir nedenden ötürü verdi, Jabba. İster bizden saklamaya çalışıyor olsun, ister o şişman adamın bir ankesörlü telefona koşup bizi arayacağını ve bu bilgiyi vereceğini düşünüyor olsun, gerçekten umurumda değil. Ama ben kararımı verdim. Yüzüğün üzerindeki alıntıyı giriyoruz. Şimdi."</p>

  <p class="calibre3">Jabba derin bir soluk aldı. Fontaine'in haklı olduğunu biliyordu -daha iyi bir başka seçenek yoktu. Zamanı hızla tüketiyorlardı. Jabba oturdu. "Tamam... hadi yapalım şu işi." Klavyeye doğru yaklaştı. "Bay Becker? Yazı, lütfen. Yavaş ve tane tane."</p>

  <p class="calibre3">David Becker yazıyı okudu, Jabba da yazdı. İşleri bittiğinde, harfleri bir kez daha kontrol ettiler ve bütün boşlukları çıkardılar. Duvardaki ekranın ortasındaki panelde, üst tarafta harfler yazıyordu:</p>

  <p class="calibre3">QUISCUSTODIETIPSOSCUSTODES</p>

  <p class="calibre3">"Bu hoşuma gitmedi," diye mırıldandı Susan alçak sesle. "Temiz değil."</p>

  <p class="calibre3">Jabba duraksadı, parmağı ENTER tuşunun üzerinde duruyordu.</p>

  <p class="calibre3">"Bas şu tuşa." diye emir verdi Fontaine.</p>

  <p class="calibre3">Jabba tuşa bastı. Birkaç saniye sonra odadaki herkes bunun bir hata olduğunu anlamıştı.</p>

  <h3 class="calibre6" id="sigil_toc_id_120"><a class="calibre7" id="bookmark8"></a><span class="calibre8">119</span></h3>

  <p class="calibre3">"Hızlanıyor!" diye bağırdı Soshi odanın arka tarafından. "Yanlış kod!"</p>

  <p class="calibre3">Herkes sessiz bir dehşet içinde durdu. Önlerindeki ekranda bir hata iletisi yazıyordu:</p>

  <p class="calibre3">YANLIŞ GİRİŞ. YALNIZCA SAYISAL ALAN</p>

  <p class="calibre3">"Kahretsin!" diye bağırdı Jabba. <span class="calibre5">''Yalnızca</span> sayısal! Tanrının cezası bir sayıymış aradığımız! Bittik! Bu yüzük bi b.k değilmiş!"</p>

  <p class="calibre3">"Solucanın hızı iki katına çıktı!" diye bağırdı Soshi. "Ceza turu!"</p>

  <p class="calibre3">Ortadaki ekranda, hata iletisinin sağ altında, SG korkunç bir görüntü gösteriyordu. Üçüncü ateş duvarı çökerken, çapulcu korsanları temsil eden yarım düzine kadar siyah çizgi, merkeze doğru acımasızca, büyük bir hızla ilerliyordu. Her geçen an yeni bir çizgi beliriyordu. Sonra biri daha.</p>

  <p class="calibre3">"Başımıza üşüşüyorlar!" diye bağırdı Soshi.</p>

  <p class="calibre3">"Denizaşırı yerlerden de bağlanıyorlar!" dedi bir diğer teknisyen yüksek sesle. "Her yerde duyulmuş!"</p>

  <p class="calibre3">Susan bakışlarını çökmekte olan ateş duvarlarının görüntülerinden kenardaki ekrana çevirdi. Ensei Tankado'nun ölümünün yer aldığı film dosyası dönüp duruyordu ekranda. Her defasında aynıydı -Tankado göğsünü tutuyor, yere yığılıyor ve umutsuz bir panik ifadesiyle yüzüğünü hiçbir şeyden haberi olmayan bir turist grubuna vermeye çalışıyordu. <span class="calibre5">Hiç anlamı yok,</span> diye düşündü Susan. <span class="calibre5">Bizim onu</span> öldürdüğümüzü bilmiyorsa... Susan hiçbir sonuç çıkaramıyordu. Çok geçti. <span class="calibre5">Bir şeyi gözden kaçırıyoruz.</span></p>

  <p class="calibre3">SG'de, kapılara dayanan korsanların sayısı son birkaç dakika içinde ikiye katlanmıştı. O andan itibaren, bu sayı üstel olarak artacaktı. Korsanlar, tıpkı sırtlanlar gibi, tek bir büyük aileydi, daima yeni bir ölüm haberini yaymaya can atarlardı.</p>

  <p class="calibre3">Leland Fontaine yeterince seyretmişti anlaşılan. "Kapatın şunu," diye bağırdı. "Kapatın şu lanet şeyi."</p>

  <p class="calibre3">Jabba batan bir geminin kaptanı gibi dosdoğru ileri dikti gözlerini "Çok geç, efendim. Batıyoruz."</p>

  <h3 class="calibre6" id="sigil_toc_id_121"><a class="calibre7" id="bookmark9"></a><span class="calibre8">120</span></h3>

  <p class="calibre3">Yüz seksen kiloluk sistem güvenlik görevlisi hareketsiz duruyordu. Elleri başının üzerinde, yüzünde inanmayan bir ifade ile donup kalmıştı. Gücün kesilmesini emretmişti ama bunun için yirmi dakika kadar geç kalmışlardı. Yüksek hızlı modemleri olan köpekbalıkları o penceredeki gizli bilgilerin önemli bölümünü bilgisayarlarına indirebileceklerdi.</p>

  <p class="calibre3">Jabba'yı kabusundan uyandıran şey elinde yeni bir çıktıyla podyumu koşarak geçen Soshi oldu. "Bir şey buldum, efendim!" dedi heyecanla. "Kaynaktaki öksüzler! Harf grupları. Her yerde!"</p>

  <p class="calibre3">Jabba etkilenmemişti. "Kahretsin, biz bir sayı arıyoruz! Harf değil! Kesme şifresi bir <span class="calibre5">sayıl"</span></p>

  <p class="calibre3">"Ama elimizde öksüzler var! Tankado geride öksüz bırakmayacak kadar iyidir -özellikle de bu kadar çok sayıda!"</p>

  <p class="calibre3">"Öksüz" terimi, programın amacına hiçbir şekilde hizmet etmeyen fazladan programlama satırlarına karşılık geliyordu. Hiçbir şeyi beslemezler, hiçbir şeye gönderme yapmazlar, hiçbir yere götürmezlerdi ve genellikle nihai ayıklama sırasında derleme işleminin bir parçası olarak atılırlardı.</p>

  <p class="calibre3">Jabba çıktıyı alıp inceledi.</p>

  <p class="calibre3">Fontaine sessiz duruyordu.</p>

  <p class="calibre3">Susan Jabba'nın omzunun üzerinden çıktıya baktı. "Tankado'nun solucanının <span class="calibre5">kaba bir taslağı</span> mı bize saldırıyor?"</p>

  <p class="calibre3">"Cilalı yada değil," diye karşılık verdi Jabba sertçe, "kıçımıza tekmeyi basıyor."</p>

  <p class="calibre3">"Ben bunu kabul etmiyorum," diye karşı çıktı Susan. "Tankado bir mükemmeliyetçiydi. Bunu sen de bilirsin. Onun programında ayıklanacak bir şeyler bırakmasının hiçbir yolu yok."</p>

  <p class="calibre3">"Onlardan bir sürü var!" diye bağırdı Soshi. Jabba'nın elinden çıktıyı alıp Susan'ın önüne itti. "Bak!"</p>

  <p class="calibre3">Susan başını sallayarak onayladı. Gerçekten de aşağı yukarı her yirmi program satırında başı boş dolanan dört karakterlik bir grup vardı. Susan onlara göz gezdirdi.</p>

  <p class="calibre3">HİAR</p>

  <p class="calibre3">NRAA</p>

  <p class="calibre3">İLKU</p>

  <p class="calibre3">"Dört-bitlik harf grupları," dedi, şaşırmıştı. "Bunlar kesinlikle programın parçası değiller."</p>

  <p class="calibre3">"Unut gitsin," dedi Jabba ters ters. "Boşuna uğraşıyorsun."</p>

  <p class="calibre3">"Belki de öyle değildir," dedi Susan. "Birçok şifrelemede dört-bit gruplandırma kullanılır. Bu bir şifre olabilir."</p>

  <p class="calibre3">"Tabii," diye homurdandı Jabba. "Şöyle diyorlar -'Ha, ha, ha. İşiniz bitik.'" Başını kaldırıp SG'ye baktı. "Yaklaşık dokuz dakika içinde."</p>

  <p class="calibre3">Susan Jabba'yı duymazlıktan geldi ve Soshi'ye döndü. "Kaç tane öksüz var orada?"</p>

  <p class="calibre3">Soshi omuz silkti. Jabba'nın terminaline geçip bütün gruplamaları yazdı. İşini bitirdiğinde terminalden kalktı. Odadaki herkes başını kaldırıp ekrana baktı.</p>

  <p class="calibre3">HİAR NRAA İLKU UAKR REİM NRİK ONDL SAAL ŞAEU USSI İGNO RIIL MASL LNLl MZOA ADFK</p>

  <p class="calibre3">İçlerinde tek gülümseyen kişi Susan'dı. "Kesinlikle çok tanıdık," dedi. "Dörtlü bloklar-tıpkı Enigma gibi."</p>

  <p class="calibre3">Müdür başını sallayarak onayladı. Enigma tarihin en ünlü şifre yazma makinesiydi -Nazi'lerin şifreleme canavarı. Enigma dörtlü bloklar halinde şifreleme yapıyordu.</p>

  <p class="calibre3">"Harika," diye söylendi. "Ortalıkta bu makinelerden bir tanesi olsaydı ne iyi olurdu, değil mi?"</p>

  <p class="calibre3">"Konu bu değil!" dedi Susan, birden canlanmıştı. Bu onun uzmanlık alanıydı. "Konu bunun bir şifre olması. Tankado bize bir ipucu bırakmış! Bize sataşıyor alay ederek, bizi&nbsp;tam zamanında geçiş anahtarını çözmeye itiyor. Tam da ulaşabileceğimiz bir yere ipuçları bırakıyor!"</p>

  <p class="calibre3">"Saçma," diye tersledi Jabba. "Tankado bize tek bir çıkış bıraktı -TRANSLTR'yi açıklamak. İşte buydu. Kurtuluşumuzdu o. Biz de onu havaya uçurduk."</p>

  <p class="calibre3">"Ben de onunla aynı fikirdeyim," dedi Fontaine. "Tankado'nun kesme şifresini gizlice söyleyerek bizim oltadan kurtulmamıza olanak tanıma riskine gireceğinden kuşkuluyum."</p>

  <p class="calibre3">Susan başını salladı belli belirsiz ama Tankado'nun onlara NDAKOTA'yı nasıl verdiğini de hatırlıyordu. Oyunlarından bir diğerini oynayıp oynamadığını merak ederek harflere dikti gözlerini.</p>

  <p class="calibre3">"Tünel bloğunun yarısı gitti!" diye bağırdı bir teknisyen.</p>

  <p class="calibre3">SG'de, bir yığın siyah bağlantı çizgisi geriye kalan iki kalkanın daha da derinlerine akın etmişti.</p>

  <p class="calibre3">David, önündeki monitörde sergilenen dramı izleyerek sessizce oturuyordu. "Susan?" diye araya girdi. "Bir fikrim var. Bu metin on altı tane dörtlü gruplandırma halinde değil mi?"</p>

  <p class="calibre3">"Tanrı aşkına," diye alçak sesle söylendi Jabba. "Şimdi herkes oynamak mı istiyor?"</p>

  <p class="calibre3">Susan onu duymazlıktan gelip gruplandırmaları saydı. "Evet. On altı."</p>

  <p class="calibre3">"Boşlukları kaldır," dedi Becker sakince.</p>

  <p class="calibre3">"David," diye yanıtladı Susan, biraz utanmış bir halde. "Anladığını sanmıyorum. Dörtlü gruplandırmalar—"</p>

  <p class="calibre3">"Boşlukları kaldır." diye tekrarladı David.</p>

  <p class="calibre3">Susan bir duraksadı, sonra da Soshi'ye dönüp başını sallayarak onayladı. Soshi çabucak aradaki boşlukları kaldırdı. Sonucun eskisinden daha aydınlatıcı olduğu söylenemezdi.</p>

  <p class="calibre3">HİARNRAAİLKUUAKRREİMNRİKONDLSAAL</p>

  <p class="calibre3">ŞAEUUSSIİGNORIILMASLLNLIAZOAADFK</p>

  <p class="calibre3">Jabba patladı. "YETER! Oyun zamanı bitti! Bu şey iki kat hızla ilerliyor! Burada aşağı yukarı sekiz dakikamız var! Bir <span class="calibre5">sayı</span> arıyoruz biz, ne olduğu belirsiz bir yığın harf değil!"</p>

  <p class="calibre3">"Dörde on altı," dedi David sakince. "Matematiğine ne oldu, Susan."</p>

  <p class="calibre3">Susan David'in ekrandaki görüntüsüne baktı. <span class="calibre5">Matematiğime ne mi oldu? David matematikte berbattır!</span> David'in fiil çekimlerini ve yabancı dillerdeki kelimeleri bir fotokopi makinesi gibi ezberleyebildiğim biliyordu, ama matematik?..</p>

  <p class="calibre3">"Çarpım tabloları," dedi Becker.</p>

  <p class="calibre3"><span class="calibre5">Çarpım tabloları,</span> diye düşündü Susan. <span class="calibre5">Neyden bahsediyor bu adam?</span></p>

  <p class="calibre3">"Dörde on altı," diye tekrar etti Susan. "Çarpım tablolarını dördüncü sınıfta ezberlemek zorunda kalmıştım."</p>

  <p class="calibre3">Susan standart ilkokul çarpım tablosunu gözünün önüne getirdi. <span class="calibre5">Dörde on altı.</span> "Altmış dört," dedi Susan boş gözlerle. "Ne olmuş?"</p>

  <p class="calibre3">David kameraya doğru eğildi. Yüzü bütün kareyi doldurdu. "Altmış dört harf..."</p>

  <p class="calibre3">Susan başıyla onayladı. "Evet, ama onlar—" Susan durdu.</p>

  <p class="calibre3">"Altmış dört harf," diye tekrarladı David.</p>

  <p class="calibre3">Susan'ın nefesi kesildi. "Ah Tanrım! David, sen bir dâhisin!"</p>

  <h3 class="calibre6" id="sigil_toc_id_122"><a class="calibre7" id="bookmark10"></a><span class="calibre8">121</span></h3>

  <p class="calibre3"><span class="calibre5">"Yedi dakika!"</span> diye bağırdı bir teknisyen.</p>

  <p class="calibre3">"Sekiz satıra sekiz sütun!" dedi Susan haykırarak, heyecanlanmıştı.</p>

  <p class="calibre3">Soshi yazdı. Fontaine sessizce izliyordu. Son kalkandan önceki kalkan giderek inceliyordu.</p>

  <p class="calibre3">"Altmış dört harf!" Susan kontrolü ele almıştı. "Bu bir tam kare!"</p>

  <p class="calibre3">"Tam kare?" diye sordu Jabba üzerine basarak. "Eee, <span class="calibre5">ne olmuş yani?”</span></p>

  <p class="calibre3">On saniye sonra Soshi ekrandaki görünüşte rasgele harfleri yeniden düzenlemişti. Şimdi sekizli sekiz sütun halindeydiler. Jabba harfleri inceledi ve ellerini havaya kaldırdı umutsuzluk içinde. Bu yeni yerleşim ilkinden daha aydınlatıcı değildi.</p>

  <table border="1" class="calibre16">
    <tr class="calibre17">
      <td class="calibre18">
        <p class="calibre3"><span class="calibre4">H</span></p>
      </td>

      <td class="calibre18">
        <p class="calibre3"><span class="calibre4">İ</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">R</span></p>
      </td>

      <td class="calibre18">
        <p class="calibre3"><span class="calibre4">N</span></p>
      </td>

      <td class="calibre18">
        <p class="calibre3"><span class="calibre4">R</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>
    </tr>

    <tr class="calibre17">
      <td class="calibre19">
        <p class="calibre3"><span class="calibre4">İ</span></p>
      </td>

      <td class="calibre19">
        <p class="calibre3"><span class="calibre4">L</span></p>
      </td>

      <td class="calibre19">
        <p class="calibre3"><span class="calibre4">K</span></p>
      </td>

      <td class="calibre19">
        <p class="calibre3"><span class="calibre4">U</span></p>
      </td>

      <td class="calibre19">
        <p class="calibre3"><span class="calibre4">U</span></p>
      </td>

      <td class="calibre19">
        <p class="calibre3"><span class="calibre4">A</span></p>
      </td>

      <td class="calibre19">
        <p class="calibre3"><span class="calibre4">K</span></p>
      </td>

      <td class="calibre19">
        <p class="calibre3"><span class="calibre4">R</span></p>
      </td>
    </tr>

    <tr class="calibre17">
      <td class="calibre19">
        <p class="calibre3"><span class="calibre4">R</span></p>
      </td>

      <td class="calibre19">
        <p class="calibre3"><span class="calibre4">E</span></p>
      </td>

      <td class="calibre19">
        <p class="calibre3"><span class="calibre4">İ</span></p>
      </td>

      <td class="calibre19">
        <p class="calibre3"><span class="calibre4">M</span></p>
      </td>

      <td class="calibre19">
        <p class="calibre3"><span class="calibre4">N</span></p>
      </td>

      <td class="calibre19">
        <p class="calibre3"><span class="calibre4">R</span></p>
      </td>

      <td class="calibre19">
        <p class="calibre3"><span class="calibre4">İ</span></p>
      </td>

      <td class="calibre19">
        <p class="calibre3"><span class="calibre4">K</span></p>
      </td>
    </tr>

    <tr class="calibre17">
      <td class="calibre18">
        <p class="calibre3"><span class="calibre4">0</span></p>
      </td>

      <td class="calibre18">
        <p class="calibre3"><span class="calibre4">N</span></p>
      </td>

      <td class="calibre18">
        <p class="calibre3"><span class="calibre4">D</span></p>
      </td>

      <td class="calibre18">
        <p class="calibre3"><span class="calibre4">L</span></p>
      </td>

      <td class="calibre18">
        <p class="calibre3"><span class="calibre4">S</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">L</span></p>
      </td>
    </tr>

    <tr class="calibre17">
      <td class="calibre18">
        <p class="calibre3"><span class="calibre4">Ş</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">E</span></p>
      </td>

      <td class="calibre18">
        <p class="calibre3"><span class="calibre4">U</span></p>
      </td>

      <td class="calibre18">
        <p class="calibre3"><span class="calibre4">U</span></p>
      </td>

      <td class="calibre18">
        <p class="calibre3"><span class="calibre4">S</span></p>
      </td>

      <td class="calibre18">
        <p class="calibre3"><span class="calibre4">S</span></p>
      </td>

      <td class="calibre18">
        <p class="calibre3"><span class="calibre4">I</span></p>
      </td>
    </tr>

    <tr class="calibre17">
      <td class="calibre19">
        <p class="calibre3"><span class="calibre4">İ</span></p>
      </td>

      <td class="calibre19">
        <p class="calibre3"><span class="calibre4">G</span></p>
      </td>

      <td class="calibre19">
        <p class="calibre3"><span class="calibre4">N</span></p>
      </td>

      <td class="calibre18">
        <p class="calibre3"><span class="calibre4">0</span></p>
      </td>

      <td class="calibre19">
        <p class="calibre3"><span class="calibre4">R</span></p>
      </td>

      <td class="calibre19">
        <p class="calibre3"><span class="calibre4">I</span></p>
      </td>

      <td class="calibre19">
        <p class="calibre3"><span class="calibre4">I</span></p>
      </td>

      <td class="calibre19">
        <p class="calibre3"><span class="calibre4">L</span></p>
      </td>
    </tr>

    <tr class="calibre17">
      <td class="calibre18">
        <p class="calibre3"><span class="calibre4">M</span></p>
      </td>

      <td class="calibre18">
        <p class="calibre3"><span class="calibre4">A</span></p>
      </td>

      <td class="calibre18">
        <p class="calibre3"><span class="calibre4">S</span></p>
      </td>

      <td class="calibre18">
        <p class="calibre3"><span class="calibre4">L</span></p>
      </td>

      <td class="calibre18">
        <p class="calibre3"><span class="calibre4">L</span></p>
      </td>

      <td class="calibre18">
        <p class="calibre3"><span class="calibre4">N</span></p>
      </td>

      <td class="calibre18">
        <p class="calibre3"><span class="calibre4">L</span></p>
      </td>

      <td class="calibre18">
        <p class="calibre3"><span class="calibre4">I</span></p>
      </td>
    </tr>

    <tr class="calibre17">
      <td class="calibre19">
        <p class="calibre3"><span class="calibre4">A</span></p>
      </td>

      <td class="calibre19">
        <p class="calibre3"><span class="calibre4">Z</span></p>
      </td>

      <td class="calibre20">
        <p class="calibre3"><span class="calibre4">0</span></p>
      </td>

      <td class="calibre19">
        <p class="calibre3"><span class="calibre4">A</span></p>
      </td>

      <td class="calibre19">
        <p class="calibre3"><span class="calibre4">A</span></p>
      </td>

      <td class="calibre19">
        <p class="calibre3"><span class="calibre4">D</span></p>
      </td>

      <td class="calibre19">
        <p class="calibre3"><span class="calibre4">F</span></p>
      </td>

      <td class="calibre19">
        <p class="calibre3"><span class="calibre4">K</span></p>
      </td>
    </tr>
  </table>

  <p class="calibre3">"B.k gibi açık," diye homurdandı Jabba.</p>

  <p class="calibre3">"Bayan Fletcher," dedi Fontaine üzerine basarak, "ne demek istediğinizi açıklayın." Bütün gözler Susan'a döndü.</p>

  <p class="calibre3">Susan gözlerini dikmiş metne bakıyordu. Yavaş yavaş başını sallamaya başladı, sonra da bütün yüzünü bir gülümseme kapladı. ''David, hay kör şeytan!"</p>

  <p class="calibre3">Podyumdaki herkes birbirine şaşkın şaşkın baktı.</p>

  <p class="calibre3">David önündeki ekrandaki Susan Fletcher'in ufacık görüntüsüne göz kırptı. "Altmış dört harf. Jül Sezar hortladı."</p>

  <p class="calibre3">Midge hiçbir şey anlamamış gibi bakıyordu. "Siz neyden söz ediyorsunuz?"</p>

  <p class="calibre3">"Sezar kutusu." Susan'ın yüzü sevinçle parlıyordu. "Yukarıdan aşağıya doğru okuyun. Tankado bize bir mesaj gönderiyor.</p>

  <h3 class="calibre6" id="sigil_toc_id_123"><a class="calibre7" id="bookmark11"></a><span class="calibre8">122</span></h3>

  <p class="calibre3"><span class="calibre5">”Altı dakika!”</span> diye bağırdı bir teknisyen.</p>

  <p class="calibre3">Susan emirler yağdırdı. "Yukarıdan aşağıya doğru yeniden yazın! Yana değil, aşağıya doğru okuyun!"</p>

  <p class="calibre3">Soshi metni yeniden yazarak sütunları kaldırdı aceleyle.</p>

  <p class="calibre3">"Jül Sezar şifreleri bu yolla gönderirdi!" dedi Susan düşünmeden. "Onun harf sayısı daima bir tam kareydi!"</p>

  <p class="calibre3">"Tamam!" diye bağırdı Soshi.</p>

  <p class="calibre3">Herkes başını kaldırıp duvardaki ekranda tek bir satır halinde yazan yeniden düzenlenmiş metne baktı.</p>

  <p class="calibre3">"Hâlâ çöplük gibi." diye alay etti Jabba yüzünü buruşturarak. "Şuna bak. Tamamen rasgele bir—" Sözcükler ağzından çıkamadı. Gözleri fal taşı gibi açılmıştı. "Ah... ah Tanrım..."</p>

  <p class="calibre3">Fontaine de anlamıştı. Kaşlarını kaldırdı, etkilendiği açıktı.</p>

  <p class="calibre3">Midge ve Brinkerhoff bir ağızdan. "Kutsal... pislik."</p>

  <p class="calibre3">Altmış dört harf artık şöyle görünüyordu:</p>

  <p class="calibre3">HİROŞİMAİLENAGAZAKÎDENSORUMLUOLAN UN SURLARARASINDAKİASILFARKLILIK</p>

  <p class="calibre3">"Araya boşlukları yerleştir," diye emretti Susan. "Çözmemiz gereken bir bilmecemiz var."</p>

  <h3 class="calibre3" id="sigil_toc_id_124" style="text-align: center;">123</h3>

  <p class="calibre3">Beti benzi atmış bir teknisyen koşarak podyuma geldi. "Tünel bloğu gitmek üzere!"</p>

  <p class="calibre3">Jabba SG ekranına döndü. Saldırganlar ilerlemişti, beşinci ve nihai duvara saldırmaları an meselesiydi.</p>

  <p class="calibre3">Susan çevresindeki kaosun düşüncelerini etkilemesine izin vermedi. Tankado'nun garip mesajını tekrar tekrar okudu.</p>

  <p class="calibre3">HİROŞİMA İLE NAGAZAKİDEN SORUMLU OLAN</p>

  <p class="calibre3">UNSURLAR ARASINDAKİ ASIL FARKLILIK</p>

  <p class="calibre3">"Bu bir soru bile değil!" diye bağırdı Brinkerhoff. "Nasıl yanıtı olsun ki?"</p>

  <p class="calibre3">"Bize bir sayı lazım," diye hatırlattı Jabba. "Bu kesme şifresi <span class="calibre5">sayısal. "</span></p>

  <p class="calibre3">"Sessiz olun," dedi Fontaine ifadesiz bir ses tonuyla. Susan'a döndü. "Bayan Fletcher, bizi buraya kadar getirdiniz. En iyi tahmininize ihtiyacım var."</p>

  <p class="calibre3">Susan derin bir soluk aldı. "Kesme şifresi alanı, <span class="calibre5">yalnızca</span> sayısal girdileri kabul eder. Benim tahminime göre, bu bizi doğru sayıya götürecek bir tür ipucu. Metinde Hiroşima ile Nagazaki'den söz ediliyor -atom bombası atılan iki şehir. Belki de bu kesme şifresi ölülerin sayısı, dolar üzerinden tahmini zarar gibi şeylerle ilişkilidir..." Susan bir an durdu, ipucunu tekrar okuyarak. "'Farklılık' sözcüğü önemli görünüyor. Nagazaki ile Hiroşima arasındaki asıl <span class="calibre5">farklılık.</span> Anlaşılan, Tankado bu iki olayı bir şekilde birbirinden farklı görüyor."</p>

  <p class="calibre3">Fontaine'in ifadesi değişmedi. Bununla birlikte, umut hızla yok oluyordu. Tarihteki en büyük yıkıma neden olan bu iki patlamanın ardındaki siyasi zeminlerin analiz edilmesi, karşılaştırılması ve sihirli bir değnek değmişçesine bir sayıya dönüştürülmesi gerekiyor gibi görünüyordu... üstelik bunların hepsi önlerindeki beş dakika içinde yapılmak zorundaydı.</p>

  <h3 class="calibre6" id="sigil_toc_id_125"><a class="calibre7" id="bookmark12"></a><span class="calibre8">124</span></h3>

  <p class="calibre3"><span class="calibre5">"Son kalkan saldırı altında!"</span></p>

  <p class="calibre3">SG'de, PEM izin programı eriyordu. Kalkanın içine giren kara çizgiler son koruyucu kalkanı geçmiş, merkezine doğru önlerini açarak ilerliyorlardı.</p>

  <p class="calibre3">Etrafta sinsi sinsi dolaşan korsanlar artık dünyanın her tarafından geliyor gibiydiler. Sayıları her geçen dakika neredeyse ikiye katlanıyordu. Çok geçmeden, bir bilgisayarı olan herkes -yabancı casuslar, radikaller, teröristler- Amerikan hükümetinin gizli bilgilerinin tümüne erişebilecekti.</p>

  <p class="calibre3">Teknisyenler boş yere gücü kesmeye çalışırlarken, podyumun üzerindeki grup mesajı inceliyordu. David ve iki NSA ajanı bile İspanya'daki minibüslerinden şifreyi çözmeye çalışıyorlardı.</p>

  <p class="calibre3">HİROŞİMA İLE NAGAZAKİDEN SORUMLU OLAN</p>

  <p class="calibre3">UNSURLAR ARASINDAKİ ASIL FARKLILIK</p>

  <p class="calibre3">Soshi yüksek sesle düşündü. "Hiroşima ile Nagazaki'den sorumlu olan unsurlar... Pearl Harbor? Hirohito'nun kabul etmemesi..."</p>

  <p class="calibre3">"Bize bir <span class="calibre5">sayı</span> lazım," diye tekrarladı Jabba, "siyasi kuramlar değil. Burada tarihten değil, matematikten bahsediyoruz!"</p>

  <p class="calibre3">Soshi sessizleşti.</p>

  <p class="calibre3">"Peki ya taşınan bomba yükü?" diye bir soru attı ortaya Brinkerhoff. "Kayıplar? Dolar üzerinden zarar?"</p>

  <p class="calibre3"><span class="calibre5">"Kesin</span> bir sayı arıyoruz," diye hatırlattı Susan. "Zarar tahminleri değişiklik gösterir." Mesaja dikti gözlerini. "Sorumlu olan unsurlar..."</p>

  <p class="calibre3">Dört bin sekiz yüz kilometre ötede, David Becker'ın gözleri fal taşı gibi açıldı. "Unsurlar!" diye bağırdı. "Matematikten konuşuyoruz, tarihten değil!"</p>

  <p class="calibre3">Bütün yüzler uydu ekranına doğru döndü.</p>

  <p class="calibre3">"Tankado sözcük oyunları yapıyor!" dedi Becker heyecanla. "'Unsurlar' sözcüğünün birden fazla anlamı var!"</p>

  <p class="calibre3">"Ağzınızdaki baklayı çıkarın, Bay Becker," dedi Fontaine ters ters.</p>

  <p class="calibre3">"Tankado kimyasal unsurlardan, yani <span class="calibre5">kimyasal</span> elementlerden söz e-diyor-işin içindeki sosyopolitik unsurlardan değil!"</p>

  <p class="calibre3">Becker'ın söyledikleri boş bakışlarla karşılandı.</p>

  <p class="calibre3">"Elementler!" dedi tekrar. "Periyodik tablo! <span class="calibre5">Kimyasal</span> elementler! Hiçbiriniz <span class="calibre5">Şişman Adam ve Küçük Çocuk</span> filmini seyretmediniz mi -Manhattan Projesi hakkında? İki atom bombası birbirinden farklıydı. Ana malzemeleri farklıydı -farklı <span class="calibre5">elementleri"</span></p>

  <p class="calibre3">Soshi ellerini çırptı. "Evet! Haklı! Ben bunu okumuştum! İki bombanın kullandığı yakıtlar farklıydı! Biri uranyum, diğeri plütonyum! İki <span class="calibre5">farklı</span> element!"</p>

  <p class="calibre3">Odayı bir anda derin bir sessizlik kapladı.</p>

  <p class="calibre3">"Uranyum ve plütonyum!" diye bağırdı Jabba, birden ümitlenmişti! "Metinde iki element arasındaki <span class="calibre5">farklılık</span> soruluyor!" Çalışanlar ordusuna döndü. "Uranyum ile&nbsp;plütonyum arasındaki farklılık! Kim biliyor bunu?"</p>

  <p class="calibre3">Her tarafta boş boş bakan gözler.</p>

  <p class="calibre3">"Hadi!" dedi Jabba. "Siz üniversiteye gitmediniz mi çocuklar? Biriniz! Herhangi biriniz! Plütonyum ile uranyum arasındaki farklılık lazım bana!"</p>

  <p class="calibre3">Yanıt yok.</p>

  <p class="calibre3">Susan Soshi'ye döndü. "İnternete girmem gerek. Buralarda bir tarayıcı var mı?"</p>

  <p class="calibre3">Soshi başını sallayarak onayladı. "Netscape'inki en hoş olanı."</p>

  <p class="calibre3">Susan onun elini tuttu. "Hadi bakalım. Sörf yapmaya gidiyoruz."</p>

  <h3 class="calibre6" id="sigil_toc_id_126"><a class="calibre7" id="bookmark13"></a><span class="calibre8">125</span></h3>

  <p class="calibre3">"Zamanımız ne kadar kaldı?" diye bağırdı Jabba podyumun üzerinden.</p>

  <p class="calibre3">Arkadaki teknisyenlerden yanıt gelmedi. Hepsi gözünü SG'ye dikmiş öylece</p>

  <p class="calibre3">duruyordu. Son kalkan da tehlikeli biçimde incelmişti.</p>

  <p class="calibre3">Yakınlarda, Susan ve Soshi yaptıkları internet aramasının sonuçlarına bakıyorlardı dikkatle. "Kanun Dışı Laboratuvar?" diye sordu Susan. "Onlar da kim?"</p>

  <p class="calibre3">Soshi omuz silkti. "Açmamı ister misin?"</p>

  <p class="calibre3">"Lanet olsun," dedi Susan. "Uranyum, plütonyum ve atom bombalarına gönderme yapan altı yüz kırk yedi metin var. En iyi şansımız bu gibi."</p>

  <p class="calibre3">Soshi bağlantıyı açtı. Bir bilgi notu belirdi.</p>

  <p class="calibre3"><span class="calibre5">Bu dosyadaki bilgiler yalnızca akademik kullanım içindir. Konunu uzmanı olmadıkları halde, hakkında bilgi verilen cihazları yapmaya çalışan kişiler radyasyon zehirlenmesi ve/veya kendini havaya uçurma riskiyle karşı karşıya kalırlar.</span></p>

  <p class="calibre3">"Kendini havaya uçurmak mı?" diye sordu Soshi. "Tanrı aşkına." "Ara," dedi Fontaine omzunun üzerinden ters ters. "Elimizde ne var bir görelim."</p>

  <p class="calibre3">Soshi belgenin içinde gezindi. Dinamitten on kat daha güçlü bir patlayıcı olan amonyum nitrat'ın tarifini geçti. Bilgiler kurabiye tarifiymiş gibi gözünün önünden akıp gitti.</p>

  <p class="calibre3">"Plütonyum ve uranyum," diye tekrarladı Jabba. "Hadi işimize odaklanalım."</p>

  <p class="calibre3">"Geri dön," dedi Susan emreder gibi. "Bu belge çok büyük. İçindekiler bölümünü bul."</p>

  <p class="calibre3">Soshi içindekiler bölümünü bulana kadar geriye doğru gitti.</p>

  <p class="calibre3">I. Bir Atom Bombasının Mekanizması</p>

  <p class="calibre3">A) Altimetre</p>

  <p class="calibre3">B) Hava Basıncı Patlatıcısı</p>

  <p class="calibre3">C) <span class="calibre4" style="font-weight: normal;">Patlatıcı Başlıklar</span></p>

  <p class="calibre3"><span class="calibre4" style="font-weight: normal;">D) Patlayıcı Yükler</span></p>

  <p class="calibre3"><span class="calibre4" style="font-weight: normal;">E) Nötron Saptırıcısı</span></p>

  <p class="calibre3"><span class="calibre4" style="font-weight: normal;">F) uranyum &amp; Plütonyum</span></p>

  <p class="calibre3">G) Kurşun Kalkan</p>

  <p class="calibre3">H) Fünyeler</p>

  <p class="calibre3"><span class="calibre4" style="font-weight: normal;">II. Nükleer Fisyon / Nükleer Füzyon</span></p>

  <p class="calibre3"><span class="calibre4" style="font-weight: normal;">A) Fisyon (A-bombası) &amp; Füzyon (H-bombası)</span></p>

  <p class="calibre3"><span class="calibre4" style="font-weight: normal;">B) u-235, U-238 ve Plütonyum</span></p>

  <p class="calibre3"><span class="calibre4" style="font-weight: normal;">III. Atom Silahlarının Tarihi</span></p>

  <p class="calibre3"><span class="calibre4" style="font-weight: normal;">A) Gelişimi (Manhattan projesi)</span></p>

  <p class="calibre3"><span class="calibre4" style="font-weight: normal;">B) Patlama</span></p>

  <p class="calibre3"><span class="calibre4" style="font-weight: normal;">1) Hiroşima</span></p>

  <p class="calibre3"><span class="calibre4" style="font-weight: normal;">2) Nagazaki</span></p>

  <p class="calibre3"><span class="calibre4" style="font-weight: normal;">3) Atomik Patlamanın Yan ürünleri</span></p>

  <p class="calibre3"><span class="calibre4" style="font-weight: normal;">4) Patlama Bölgeleri</span></p>

  <p class="calibre3">"İkinci kısım!" diye bağırdı Susan. "Uranyum ve plütonyum! Devam et!"</p>

  <p class="calibre3">Soshi doğru kısmı ararken herkes bekledi. "İşte bu," dedi. "Dur bir dakika!" Verilere çabucak bir göz attı. "Burada bir sürü bilgi var. Koca bir çizelge. Hangi farklılığı aradığımızı nereden bileceğiz? Biri doğal olarak oluşuyor, diğeri insan yapımı. Plütonyumun ilk olarak keşfi—"</p>

  <p class="calibre3">"Bir <span class="calibre15"><span style="font-weight: normal;">sayı,</span><span style="font-style: normal; font-weight: normal;">"</span></span> diye hatırlattı Jabba. "Bize bir sayı lazım."</p>

  <p class="calibre3">Susan Tankado'nun mesajını yeniden okudu. <span class="calibre15" style="font-weight: normal;">Elementler arasındaki asıl farklılık... arasındaki farklılık... bize bir sayı lazım...</span> "Dur bir dakika!" dedi. "'Farklılık' sözcüğü de birden fazla anlama geliyor. Bize bir <span class="calibre15" style="font-weight: normal;">sayı</span> lazım <span class="calibre15" style="font-weight: normal;">-matematikten</span> bahsettiğimize göre. Bu da Tankado'nun sözcük oyunlarından biri- 'farklılık' burada <span class="calibre15" style="font-weight: normal;">çıkarma işlemi</span> anlamına geliyor."</p>

  <p class="calibre3">"Evet!" diye onayladı Becker tepedeki ekrandan. "Belki bu elementler farklı proton ya da nötronlara veya öyle bir şeye sahiptir? Onları birbirinden çıkarırsak—"</p>

  <p class="calibre3">"Haklı!" dedi Jabba, Soshi'ye dönerek. "Orada hiç <span class="calibre5">sayı</span> var mı? Proton sayıları? Yarılanma süreleri? Çıkarma işlemi yapabileceğimiz herhangi bir şey?"</p>

  <p class="calibre3"><span class="calibre5">"Üç dakika!"</span> diye bağırdı bir teknisyen.</p>

  <p class="calibre3">"Süperkritik kütlelerine ne dersin?" diye atıldı Soshi. "Plütonyumun süperkritik kütlesinin 15,98 kilo olduğu yazıyor."</p>

  <p class="calibre3">"Evet!" dedi Jabba. "Uranyuma bak! Uranyumunki ne?"</p>

  <p class="calibre3">Soshi aradı. "Eee... 49,94kilo."</p>

  <p class="calibre3">"Kırk dokuz virgül doksan dört?" Jabba aniden ümitlenmiş göründü. "49,94'ten 15,98'i çıkarırsak ne kalıyor?"</p>

  <p class="calibre3">"Otuz üç virgül doksan altı," dedi Susan ters ters. "Ama ben bunun bizim aradığımız—"</p>

  <p class="calibre3">"Çekil," diye emretti Jabba, klavyeye doğru hızla ilerlerken. "Kesme şifresi bu olmalı! Kritik kütleleri arasındaki fark! Otuz üç virgül doksan altı!"</p>

  <p class="calibre3">"Dur biraz," dedi Susan, Soshi'nin omzunun üzerinden dikkatle monitöre bakarak. "Burada dahası var. Atom ağırlıkları. Nötron sayıları. Üretme teknikleri." Susan çizelgeye göz gezdirdi. "Uranyum, baryum ve kriptona ayrılıyor; plütonyum ise başka bir şeye. Uranyumun 92 protonu ve 146 nötronu var ama—"</p>

  <p class="calibre3">"Bize gereken en <span class="calibre5">belli</span> fark," diye araya girdi Midge. "İpucunda 'elementler arasındaki <span class="calibre5">asıl</span> fark' diyor."</p>

  <p class="calibre3">"Tanrı aşkına!" dedi Jabba. "Tankado'nun <span class="calibre5">asıl</span> fark diye neyi düşündüğünü biz nasıl bileceğiz?"</p>

  <p class="calibre3">David lafa karıştı. "Belki de ipucunda kastedilen şey <span class="calibre5">asal</span> olabilir, <span class="calibre5">asıl</span> değil."</p>

  <p class="calibre3">Bu sözcük Susan'ı beyninden vurulmuşa döndürdü. <span class="calibre5">"Asal!"</span> diye bağırdı. <span class="calibre5">"Asal!"</span> Jabba'ya döndü. "Kesme şifresi bir <span class="calibre5">asal</span> sayı! Düşünsene! Bu çok anlamlı!"</p>

  <p class="calibre3">Jabba hemen Susan'ın haklı olduğunu anladı. Ensei Tankado kariyerini asal sayılar üzerine yapmıştı. Bütün şifreleme algoritmalarının temel yapı taşlan asal sayılardı -yani, bir ve kendileri dışında başka hiçbir tam böleni olmayan benzersiz sayılar. Asal sayılar şifre yazma işinde çok işe yarıyorlardı çünkü bilgisayarların, tipik sayı ağacına göre çarpanlara a-ma işlemini kullanarak onları tahmin etmesi imkânsızdı.</p>

  <p class="calibre3">Soshi atıldı. "Evet! Bu mükemmel! Asal sayılar Japon kültürü için de temeldir! Haiku'larda &nbsp;asal sayılar kullanılır. <span class="calibre5">Üç</span> mısra ve bu mısralarda <span class="calibre5">beş, yedi, beş</span> hece. Hepsi asal. Tokyo'daki tapınakların hepsinde de—"</p>

  <p class="calibre3">"Yeter!" dedi Jabba. "Kesme şifresi bir asal sayı <span class="calibre5">olsa</span> bile, ne çıkar? Sonsuz olasılık var!"</p>

  <p class="calibre3">Susan Jabba'nın haklı olduğunu biliyordu. Sayı doğrusu sonsuz olduğu için, biraz daha ileri bakıldığında bir başka asal sayı bulunabilirdi. Sıfırla bir milyon arasında 70.000'in üzerinde seçenek vardı. Her şey, Tankado'nun ne kadar büyük bir asal sayı kullanmaya karar verdiğine bağlıydı. Ne kadar büyük olursa, tahmin etmesi de o kadar zor olurdu.</p>

  <p class="calibre3">"Çok büyük olmalı," diye homurdandı Jabba. "Tankado'nun seçtiği asal sayı hangisiyse kesinlikle çok büyük olmalı."</p>

  <p class="calibre3">Odanın arka tarafından biri bağırdı. <span class="calibre5">"İki dakika uyarısı!"</span></p>

  <p class="calibre3">Jabba yenilgiyi kabul etmiş gibi SG'ye baktı. Son kalkan da çökmeye başlıyordu. Teknisyenler oradan oraya koşuşturup duruyorlardı.</p>

  <p class="calibre3">Susan'a. içinden bir ses çözüme yaklaştıklarını söylüyordu. "Bunu yapabiliriz!" dedi kendinden emin bir sesle, kontrolü ele alarak. "Uranyumla plütonyum arasındaki bütün farklar içinde sadece bir tanesinin <span class="calibre5">asal</span> sayı olduğuna bahse girerim! İşte son ipucumuz. Aradığımız sayı asal sayı!"</p>

  <p class="calibre3">Jabba monitördeki uranyum/plütonyum çizelgesine baktı ve kollarını havaya kaldırdı. "Burada en az yüz tane girdi olmalı! Hepsini birbirinden çıkarıp asal sayıları kontrol etmemizin hiçbir yolu yok."</p>

  <p class="calibre3">"Girdilerin çoğu <span class="calibre5">sayısal değil,"</span> diye cesaret vermeye çalıştı Susan. "Onları göz ardı edebiliriz. Uranyum doğal, plütonyum insan yapımı. Uranyum silah namlusu biçiminde bir patlatıcı kullanıyor, plütonyum ise bir iç patlayıcı. Bunlar sayısal değil, o yüzden bizimle ilgileri yok!"</p>

  <p class="calibre3">"Yapın şunu," diye emretti Fontaine. SG'de, son duvarın kalınlığı artık bir yumurta kabuğu kadar görünüyordu.</p>

  <p class="calibre3">"Eee, öyle gibi." Sesi endişeli gibiydi. "Nagazaki bombasının bir plütonyum bombası olduğunu söylemiştim, hatırlarsanız."</p>

  <p class="calibre3">"Evet," dediler bir ağızdan.</p>

  <p class="calibre3">"Şey..." Soshi derin bir soluk aldı. "Bir hata yapmışım gibi görünüyor."</p>

  <p class="calibre3">"Ne!" Jabba donup kaldı. "Biz yanlış şeyi mi arıyoruz yani?"</p>

  <p class="calibre3">Soshi ekranı işaret etti. Hepsi birden başına üşüşüp metni okudular:</p>

  <p class="calibre3"><span class="calibre5">...Nagazaki bombasının bir plütonyum bombası olduğu şeklinde yaygın bir yanlış kanı vardır. Aslında, bu bombada da uranyum kullanılmıştır, Hiroşima 'da kullanılan kardeş bombası gibi.</span></p>

  <p class="calibre3">"Ama—" Susan bir an diyecek bir şey bulamadı. "İki element de uranyumsa, ikisinin arasındaki farkı nasıl bulacağız?"</p>

  <p class="calibre3">"Belki Tankado da bir hata yaptı," diye bir fikir ileri sürdü Fontaine. "Belki o da bombaların aynı olduğunu bilmiyordu."</p>

  <p class="calibre3">"Hayır." Susan içini çekti. "O bu bombalar yüzünden sakat kalmıştı. Gerçeği çok iyi bilirdi."</p>
</body>
</html>
