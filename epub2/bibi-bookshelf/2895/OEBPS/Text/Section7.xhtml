<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3"><a id="bookmark4"></a></p>

  <h3 class="calibre6" id="sigil_toc_id_27"><span class="calibre8">26</span></h3>

  <p class="calibre3">Halk kliniğinin karşısındaki bankta oturan Becker şimdi ne yapması gerektiğini düşünüyordu. Eskort servisleriyle yaptığı telefon görüşmelerinden hiçbir şey çıkmamıştı. Güvenliği olmayan umumi telefonlarla haberleşmekten rahatsız olan komutan, David'den yüzüğü bulana kadar bir daha telefon etmemesini istemişti. Becker yardım almak için yerel polise gitmeyi düşünmüştü, belki onların elinde kızıl saçlı bir fahişeyle ilgili bir kayıt olabilirdi ama Strathmore bu konuda da kesin talimatlar vermişti: Görünmez olacaksın. Hiç kimse bu yüzüğün varolduğunu bilmeyecek.</p>

  <p class="calibre3">Becker bu gizemli kadını ararken Triana'nın uyuşturucu ticareti yapılan bölgesinde dolanmasının gerekip gerekmeyeceğini merak ediyordu. Belki de bütün restoranlarda obez bir Alman'ı araması gerekecekti. Her şey zaman kaybı gibi görünüyordu.</p>

  <p class="calibre3">Strathmore'un sözleri aklına gelip duruyordu: Bu bir ulusal güvenlik meselesi... o yüzüğü bulmalısın.</p>

  <p class="calibre3">İçinde bir yerlerde bir ses ona bir şeyi, hem de can alıcı bir şeyi kaçırdığım söylüyordu ama Becker bunun ne olabileceğini bulamıyordu bir türlü. <span class="calibre5">Ben bir öğretmenim, kahrolası bir gizli ajan değil!</span> Strathmore'un ne diye profesyonel birini göndermediğini merak ediyordu.</p>

  <p class="calibre3">Ayağa kalktı ve önündeki seçenekleri düşünerek amaçsız bir şekilde Calle Delicias'dan aşağı doğru yürümeye başladı. Parke taşlı kaldırım gözlerinin önünde bulanıklaşıyor, gece hızla çöküyordu.</p>

  <p class="calibre3">Çiğdamlası.</p>

  <p class="calibre3">Bu saçma ada ilişkin aklına takılan ve onu rahatsız eden bir şey vardı. Çiğdamlası. Escortes Belen'deki Senör Roldân'ın yapmacık kibar sesi kafasının içinde dönüp duruyordu. "Yalnızca iki kızıl saçlımız var... îki kızıl saçlı, Inmaculada ve Rocio... Rocio... Rocio..."</p>

  <p class="calibre3">Becker aniden durdu. Birden kafasına dank etmişti. <span class="calibre5">Bir de kendime dil uzmanı diyorum, ha?</span> Bunu gözden kaçırdığına inanamıyordu.</p>

  <p class="calibre3">Rocio İspanya'daki en yaygın bayan adlarından biriydi. Genç bir Katolik kıza ilişkin bütün gerekli imaları taşıyordu: saflık, bakirelik, doğal güzellik. Saflığı çağrıştıran şey bu adın gerçek sözcük anlamından çıkıyordu tamamen: Bir damla çiğ, yani Çiğdamlası!</p>

  <p class="calibre3">Yaşlı Kanadalının sesi Becker'ın kulaklarında yankılanmaya başladı. Çiğdamlası. Rocio, adını müşterisiyle anlaşabildiği tek dil olan İngilizce'ye çevirmişti. Becker bir telefon bulmak için adımlarını hızlandırdı, heyecanlanmıştı.</p>

  <p class="calibre3">Caddenin karşısında ise, tel çerçeveli gözlüğü olan bir adam görünmeyeceği bir yerden David'i izliyordu.</p>

  <h3 class="calibre6" id="sigil_toc_id_28"><a class="calibre7" id="bookmark5"></a><span class="calibre8">27</span></h3>

  <p class="calibre3">Kripto katında gölgeler giderek uzuyor, belirsizleşiyordu. Tepedeki otomatik aydınlatma sistemi bu koyulaşan karanlığa karşılık yavaş yavaş gücünü arttırmaya başlamıştı. Susan takipçisinden gelecek haberi bekleyerek sessizce terminalinde oturuyordu hâlâ. Haberin gelmesi beklenenden uzun sürmüştü.</p>

  <p class="calibre3">Aklından türlü düşünceler geçiyor, David'i özlüyor, Greg'in evine gitmesini istiyordu. Hale yerinden ayrılmamıştı ama neyse ki sessizdi, terminalinde her ne yapıyorsa tümüyle o işe dalıp gitmişti. Susan, işlem ekranına bakmadığı sürece Hale'in ne yaptığını umursamıyordu. Görünüşe göre Hale ekrana henüz bakmamıştı, yoksa on altı saatlik işlem süresini fark ettiğinde işitilebilir bir hayret ünlemi dökülürdü dudaklarından.</p>

  <p class="calibre3">En sonunda beklediği şey olduğunda, yani terminali bir kez bip'lediğinde Susan üçüncü fincan çayını yudumluyordu. Nabzı hızlandı. Monitöründe e-posta geldiğini gösteren, yanıp sönen zarf simgesi belirmişti. Susan göz ucuyla Hale'e baktı. Hale işine dalmıştı. Soluğunu tutup zarf simgesini çift tıkladı.</p>

  <p class="calibre3">"North Dakota," diye fısıldadı kendine. "Görelim bakalım kimmişsin?"</p>

  <p class="calibre3">E-posta açıldığında, tek bir satır yazıyordu. Susan o satırı okudu. Sonra bir daha okudu.</p>

  <p class="calibre3"><span class="calibre4">ALFREDO'S'DA AKŞAM YEMEĞİ ? 20:00?</span></p>

  <p class="calibre3">Odanın diğer tarafında Hale kendi kendine güldü. Susan mesajı gönderen kişinin kim olduğuna baktı.</p>

  <p class="calibre3"><span class="calibre4">GÖNDEREN:</span> <b class="calibre4"><a href="mailto:GHALE@crypt0.nsa.g0v">GHALE@crypto.nsa.gov</a></b></p>

  <p class="calibre3">Ani bir öfke hissetti içinde ama bu duyguyu bastırmaya çalıştı. Mesajı sildi. "Çok olgunca, Greg."</p>

  <p class="calibre3">"Harika carpaccio yapıyorlar." Hale gülümsedi. "Ne dersin? Sonra da belki seninle birlikte..."</p>

  <p class="calibre3">"Unut bunu."</p>

  <p class="calibre3">"Züppe." Hale içini çekip terminaline döndü. Susan Fletcher konusundaki seksen dokuzuncu ıskasıydı bu. Bu hayranlık uyandıran bayan kriptograf Hale için sürekli bir hayal kırıklığıydı. Hale onunla yattığına ilişkin fanteziler kuruyordu çoğu kez. Onu TRANSLTR'nin kavisli gövdesine sıkıştırmak ve hemen oracıkta, ılık siyah karoların yüzeyinde ona sahip olmak. Ama Susan'ın onunla hiç işi olmazdı. Hale'e göre işin daha da kötü olan yanı Susan'ın karın tokluğuna köle gibi çalışan bir üniversite Öğretmenine aşık olmasıydı. Susan'ın, kendi üstün gen havuzunu sıradan genlerle karıştırması acınası bir durum olurdu; özellikle de Greg ile olma ihtimali varken... <span class="calibre5">Mükemmel çocuklarımız olurdu,</span> diye düşündü.</p>

  <p class="calibre3">"Sen ne üzerinde çalışıyorsun öyle?" diye sordu Greg, farklı bir yaklaşım deneyerek.</p>

  <p class="calibre3">Susan bir şey söylemedi.</p>

  <p class="calibre3">"İşte, sen tam bir takım oyuncususun. Tabii gizlice göz atmam da söz konusu değil kesinlikle, öyle değil mi?" Hale ayağa kalkıp terminallerden oluşan daireyi dolanarak ona doğru yürümeye başladı.</p>

  <p class="calibre3">Susan Hale'in merakının bugün ciddi sorunlar çıkarabileceğini düşündü. Ani bir karar verdi. "Bir tanı programı," dedi düşünmeden, komutanın yalanını sürdürerek.</p>

  <p class="calibre3">Hale durdu. "Tanı programı mı?" İnanmamış görünüyordu. "Cumartesi gününü profesörle oynaşmak yerine bir tanı programı çalıştırarak mı değerlendiriyorsun?"</p>

  <p class="calibre3">"Onun adı David."</p>

  <p class="calibre3">"Her ne haltsa."</p>

  <p class="calibre3">Susan ona baktı ters ters. "Senin yapacak daha iyi bir işin yok mu?"</p>

  <p class="calibre3">"Beni başından savmaya mı çalışıyorsun?" Hale somurttu.</p>

  <p class="calibre3">"Aslında evet."</p>

  <p class="calibre3">"Deme yahu, Sue. Bak kırıldım şimdi."</p>

  <p class="calibre3">Susan Fletcher'ın gözleri kısıldı. Kendisine Sue denmesinden nefret ederdi. Takma adlara karşı değildi ama Hale bu adı kullanacak son kişiydi.</p>

  <p class="calibre3">"Niye sana yardım etmeyeyim ki?" dedi Hale. Yine ona doğru ilerlemeye başladı aniden. "Tanı programlan konusunda bir harikayımdır. Hem, nasıl bir tanı programının Susan Fletcher hazretlerini cumartesi günü işe getirecek kadar önemli olabileceğini görmeye de can atıyorum açıkçası."</p>

  <p class="calibre3">Susan adrenalin düzeyinin birden yükseldiğini hissetti. Ekranındaki takipçisine göz attı. Onu Hale'in görmesine izin veremeyeceğinin farkındaydı, görürse çok fazla soru sorardı. "Ben hallediyorum, Greg," dedi.</p>

  <p class="calibre3">Ama Greg ona doğru ilerliyordu hâlâ. Hale terminaline doğru yaklaşırken Susan hızlı davranması gerektiğini biliyordu. Hamlesini yaptığında Hale ancak birkaç metre ötedeydi. Onun yapılı vücudunun karşısında durup yolunu kesti. Hale'in kolonyasının çok keskin bir kokusu vardı.</p>

  <p class="calibre3">Susan doğrudan onun gözlerine baktı. "Sana hayır dedim."</p>

  <p class="calibre3">Hale diklendi, anlaşılan Susan'ın bu tuhaf gizlilik gösterisi merakını uyandırmıştı. Neşeli bir şekilde bir adım daha attı. Greg Hale sıradaki hamle için hazır değildi.</p>

  <p class="calibre3">Susan kararlılıkla ve soğukkanlılıkla işaret parmağını Hale'in kaya kadar sert göğsüne bastırıp onun ileri doğru hareket etmesini engelledi.</p>

  <p class="calibre3">Hale duraksadı, sonra oldukça şaşırmış bir halde geriye doğru bir adım attı. Görünüşe bakılırsa Susan ciddiydi, daha önce kendisine hiç dokunmamıştı, aslâ. Hale ilk fiziksel temaslarının böyle olacağını düşünmemişti hiçbir şekilde; ama olsun, bu da bir başlangıçtı. Şaşkın şaşkın Susan'a baktı uzunca, sonra da ağır adımlarla kendi terminaline döndü. Yerine oturduğunda bir şey kafasında gayet netleşmişti: Sevgili Susan Fletcher önemli bir şey üzerinde çalışıyordu ve o kahrolası şeyin bir tanı programı olmadığı kesindi.</p>

  <h3 class="calibre6" id="sigil_toc_id_29"><a class="calibre7" id="bookmark6"></a><span class="calibre8">28</span></h3>

  <p class="calibre3">Senor Roldân, Escortes Belen'deki masasında oturmuş, Guardia'nın kendisini tuzağa düşürmek amacıyla bulunduğu en son ve zavallı girişimi ustaca atlattığı için kendisini kutluyordu. Bir polis memurunun arayıp Alman aksanı taklidiyle o gece için bir kız istemesi bir tuzaktı, acaba sonraki hamleleri ne olacaktı?</p>

  <p class="calibre3">Masasının üzerindeki telefon yüksek sesle çaldı. Senor Roldân kendinden emin bir ifadeyle ahizeyi kavradı. "Buenas noches, Escortes Belen."</p>

  <p class="calibre3">"Buenas noches," dedi bir adam çok hızlı, akıcı bir İspanyolca ile. Sesi genizden geliyordu; Sanki biraz soğuk almış gibi. "Orası bir otel mi?"</p>

  <p class="calibre3">"Hayır, efendim. Siz hangi numarayı çevirdiniz?" Senor Roldân o akşam bir üçkağıda daha gelecek değildi.</p>

  <p class="calibre3">"34-62-10," dedi sesin sahibi.</p>

  <p class="calibre3">Roldân kaşlarını çattı. Ses garip bir şekilde tanıdık geliyordu. Aksanı çıkarmaya çalıştı, belki Burgos? "Doğru numarayı çevirdiniz," dedi Roldân dikkatle, "ama burası bir eskort servisi."</p>

  <p class="calibre3">Uzun bir sessizlik oldu. "Ah... anlıyorum. Üzgünüm. Bana bu numarayı birisi verdi, ben bir otel olduğunu sanmıştım. Burayı ziyarete gelmiştim, Burgos'tan. Sizi rahatsız ettiğim için özür dilerim. İyi gece—"</p>

  <p class="calibre3">"Espere! Bekleyin!" Senor Roldân kendini alamadı, gerçek bir satıcıydı. Bu bir ima mıydı? Kuzeyden yeni bir müşteri? Küçük bir paranoyanın potansiyel bir satışa mal olmasına izin vermeyecekti.</p>

  <p class="calibre3">"Dostum," Roldân abartılı bir samimiyetle konuştu. "Sesinizde bir parça Burgos aksanı aldığımı düşünmüştüm. Ben de Valencia'danım. Sizi Sevilla'ya getiren nedir?"</p>

  <p class="calibre3">"Ben mücevher satıyorum. Majörica incileri."</p>

  <p class="calibre3">"Majörica, gerçekten miii! Epey yolculuk yapıyor olmalısınız."</p>

  <p class="calibre3">Sesin sahibi öksürdü, hasta gibiydi. "Evet, öyle."</p>

  <p class="calibre3">"İş için mi Sevilla'dasınız?" Roldân ısrarlıydı. Bu adamın Guardia olması mümkün değildi, adı büyük M ile yazılan cinsten bir müşteriydi. "Bırakın tahmin edeyim: bir arkadaşınız size numaramızı verdi. Bizi aramanızı söyledi. Doğru mu?"</p>

  <p class="calibre3">Karşıdaki adamın sesinde bariz bir utangaçlık vardı. "Şey, hayır, aslında, öyle bir şey değil."</p>

  <p class="calibre3">"Utanmayın senor. Biz bir eskort servisiyiz, bunda utanacak bir şey yok. Güzel kızlar, akşam yemekleri, hepsi bu. Size numaramızı veren kim? Belki devamlı müşterilerimizden biridir. Size özel bir tarife uygulayabilirim."</p>

  <p class="calibre3">Ses heyecanlı ve şaşkın bir hal almıştı. "Ah... işin aslı bu numarayı bana kimse vermedi. Numarayı bir pasaportla birlikte buldum. Pasaportun sahibini bulmaya çalışıyorum."</p>

  <p class="calibre3">Roldân aniden umutsuzluğa kapıldı. Bu adam bir müşteri değildi. "Numarayı buldum mu dediniz?"</p>

  <p class="calibre3">"Evet, bugün parkta bir adamın pasaportunu buldum. Sizin numaranız da pasaportun içindeki bir kağıt parçasında yazılıydı. Ben adamın otelinin numarası olabileceğini düşünmüştüm, pasaportunu adama geri verebileceğimi umuyordum. Benim hatam. Artık yolumun üzerindeki bir polis karakoluna bırakı—"</p>

  <p class="calibre3">"Perdön," diye araya girdi Roldân gergin bir şekilde. "Size daha iyi bir fikir önerebilir miyim?" Roldân sağduyusuyla övünürdü, Guardia'ya yapılan ziyaretlerin de müşterilerinin ayağını kestiğini biliyordu. "Şunu bir düşünün," dedi. "O pasaportun sahibi olan adamda numaramız olduğuna göre, kendisi çok büyük bir olasılıkla bizim müşterimiz demektir. Sizi polise kadar gitme zahmetinden kurtarabilirim belki."</p>

  <p class="calibre3">Ses tereddütlüydü. "Bilemiyorum. Sanırım polise gitsem daha iyi ol—"</p>

  <p class="calibre3">"O kadar aceleci olma dostum. İtiraf etmek bana utanç verecek ama söylemeliyim ki burada, Sevilla'deki polisler hiç de kuzeydekiler kadar hızlı çalışmazlar. Bu adamın tekrar pasaportuna kavuşması günler sürebilir. Bana adamın adını söylerseniz, pasaportunu hemen almasını sağlayabilirim."</p>

  <p class="calibre3">"Evet, şey... sanırım bunun bir zararı yoktur..." Kağıt hışırtısı sesleri geldi, sonra adam konuşmaya devam etti. "Bir Alman adı. Doğru telaffuz edemeyebilirim... Gusta... Gustafson?"</p>

  <p class="calibre3">Roldân adı çıkaramamıştı ama dünyanın her tarafından müşterileri olurdu. Aslâ gerçek adlarını bırakmazlardı üstelik. "Nasıl biri, fotoğrafına bakarsanız? Belki tanıyabilirim?"</p>

  <p class="calibre3">"Eee..." dedi ses. "Yüzü çok şişman görünüyor, çok şişman."</p>

  <p class="calibre3">Roldân hemen tanıdı. O yağ tulumunun yüzünü çok iyi hatırlıyordu. Rocio ile birlikte olan adamdı. <span class="calibre5">Tuhaf,</span> diye düşündü; <span class="calibre5">aynı gece içinde o Almanla ilgili iki telefon almak tuhaf</span></p>

  <p class="calibre3">"Bay Gustafson?" Roldân kendinden emin bir sesle gülmeye çalıştı. "Tabii ki! Onu iyi tanırım. Bana pasaportu getirirseniz, kendisine ulaştırabilirim."</p>

  <p class="calibre3">"Şehir merkezindeyim ve arabam yok," diye araya girdi ses. "Belki siz gelebilirsiniz?"</p>

  <p class="calibre3">"Aslında," diye kaçamak bir karşılık verdi Roldân, "telefonun başından ayrılamam. Ayrıca gerçekten uzak bir yerde değ—"</p>

  <p class="calibre3">"Üzgünüm, ortalıkta dolaşmak için geç bir saat. Yakınlarda bir Guardia karakolu var. Pasaportu oraya bırakırım artık. Siz de Bay Gustafson'u gördüğünüzde ona yerini söylersiniz."</p>

  <p class="calibre3">"Hayır, bekleyin!" diye bağırdı Roldân. "Polisin bu işe karışmasına gerçekten gerek yok. Şehir merkezindeyim dediniz, değil mi? Alfonso XIII Otelini biliyor musunuz? Şehrin en iyi otellerinden biridir."</p>

  <p class="calibre3">"Evet," diye yanıtladı sesin sahibi. "Alfonso XIII'ü biliyorum. Bu yakınlarda."</p>

  <p class="calibre3">"Harika! Bay Gustafson bu gece orada misafir. Şu anda da oradadır büyük olasılıkla."</p>

  <p class="calibre3">Ses tereddütlüydü. "Anlıyorum. Şey, öyleyse... sanırım bir sorun olmayacaktır."</p>

  <p class="calibre3">"Fevkalade! Otelin restoranında eskortlarımızdan biriyle akşam yemeği yiyecekti." Roldân onların muhtemelen o anda yatakta olduklarını biliyordu ama telefondaki adamın ince duyarlılıklarını harekete geçirmemek için dikkatli olması gerekiyordu. "Pasaportu oradaki danışma görevlisine bırakmanız yeterli olacaktır, adı Manuel. Ona sizi benim gönderdiğimi söyleyin. Pasaportu Rocîo'ya vermesini isteyin. Rocio Bay Gustafson'un bu akşam birlikte olduğu kız. Pasaportun sahibine ulaşmasını sağlayacaktır. Hatta adınızla adresinizi de yazıp bırakın; belli mi olur, Bay Gustafson belki de size küçük bir teşekkür hediyesi gönderir."</p>

  <p class="calibre3">"Güzel bir fikir. Alfonso <span class="calibre13">XIII</span>. Çok iyi, hemen gidip bırakacağım. Yardımlarınız için teşekkür ederim."</p>

  <p class="calibre3">David Becker telefonu kapattı. "Alfonso <span class="calibre13">XTTT</span>." Kendi kendine güldü. "Tek bilmen gereken nasıl sorulacağı."</p>

  <p class="calibre3">Kısa bir süre sonra, sessiz bir karaltı Becker'ı Calle Delicias'tan yukarı, ağır ağır çöken Endülüs gecesinde takip etmeye başladı.</p>

  <h3 class="calibre6" id="sigil_toc_id_30"><a class="calibre7" id="bookmark7"></a><span class="calibre8">29</span></h3>

  <p class="calibre3">Hale ile karşı karşıya gelmekten dolayı hâlâ kendini güvensiz hisseden Susan 3. bölümün tek yönlü camından dışarı bakıyordu. Kripto katı bomboştu. Hale yine sessizdi, kendi işine dalıp gitmişti. Susan, <span class="calibre5">keşke kalkıp gitse</span> diye geçirdi içinden.</p>

  <p class="calibre3"><span class="calibre5">Strathmore'u aramam gerekir mi?</span> diye düşündü. Komutan, Hale'i rahatlıkla kapı dışarı ederdi. Her şey bir yana, günlerden cumartesiydi. Bununla birlikte Susan, kapı dışarı edilirse Hale'in iyice kuşkuya kapılacağını biliyordu. Dışarı atıldıktan sonra büyük olasılıkla neler olup bittiğini düşündüklerini sormak için diğer kriptografları aramaya başlayacaktı. Hale'i kendi haline bırakmanın daha iyi olacağına karar verdi. Zaten çok geçmeden kendiliğinden kalkıp giderdi herhalde.</p>

  <p class="calibre3"><span class="calibre5">Çözülemez bir algoritma.</span> İçini çekti, düşünceleri Dijital Kale'ye döndü. Onu hayrete düşüren şey böyle bir algoritmanın gerçekten yaratılabilmiş olmasıydı. Ama işte, kanıtı tam da önünde duruyordu. Anlaşılan, TRANSLTR bu algoritmaya bir şey yapamıyordu.</p>

  <p class="calibre3">Susan Strathmore'u düşündü, omuzlarında bu büyük sıkıntının ağırlığını asil bir şekilde taşımasını, gerekeni yapmasını, felaketle yüz yüzeyken bile soğukkanlı kalmasını.</p>

  <p class="calibre3">Susan kimi zaman David'i görürdü Strathmore'da. İkisinin de birçok ortak özelliği vardı: kararlılık, adanmışlık, zekâ. Bazen Susan kendisi olmasa Strathmore'un ortada kalacağını düşünürdü, Susan'ın kriptografiye duyduğu aşkın saflığı Strathmore için bir cankurtaran simidi gibi görünüyordu, onu çalkantılı politika dünyasının denizinden kurtaran ve ona bir şifre çözücü olduğu geçmiş günleri hatırlatan bir cankurtaran simidi.</p>

  <p class="calibre3">Ama Susan da Strathmore'a güveniyordu. Strathmore, güç düşkünü erkeklerden oluşan bir dünyada Susan için bir sığınaktı: Susan'ın meslek yaşamında ilerlemesini sağlıyor, onu koruyor ve çoğu kez şaka yollu takıldığında söylediği gibi bütün hayallerini gerçekleştiriyordu. <span class="calibre5">Gerçek payı da var hani,</span> diye düşündü Susan. Bilerek yapılmış değildi belki de ama kaderin ağlarını ördüğü o gün David Becker'ı NSA'ya çağıran kişi de komutandı. Düşünceleri yeniden David'e döndü ve gözleri içgüdüsel bir şekilde klavyesinin yanındaki çekmeceye takıldı. Oraya küçük bir faks kağıdı bantlanmıştı.</p>

  <p class="calibre3">O faks yedi aydır orada duruyordu. Susan Fletcher'ın henüz çözemediği tek şifreydi. David'den gelmişti. Belki beş yüzüncü kez okudu.</p>

  <p class="calibre3">LÜTFEN KABUL ET BU MÜTEVAZI FAKSTMT SANA OLAN AŞKTMTN ÜZERİNDE YOKTUR BALMUMU</p>

  <p class="calibre3">David bu faksı aralarında yaşanan küçük bir anlaşmazlıktan sonra göndermişti. Susan ne anlama geldiğini söylemesi için aylarca yalvarmıştı David'e ama David hep reddetmişti. Üzerinde balmumu olmayan. David'in intikamıydı bu. Susan David'e şifre çözme hakkında çok şey öğretmişti ve David'in ilgisini yitirmemesi için ona yazdığı bütün mesajları basit bir şifreleme düzeniyle kodluyordu. Alışveriş listeleri, aşkını ifade eden notlar... hepsi şifreleniyordu. Bu bir oyundu, üstelik David de çok iyi bir şifreci olmuştu. Sonra David bu iyiliğe karşılık vermeye karar vermişti. Bütün mektuplarını "Üzerinde balmumu olmayan, David" diye imzalamaya başlamıştı. Susan David'den iki düzineden fazla not almıştı. Bu notların tümü aynı şekilde imzalanmıştı. Üzerinde balmumu olmayan.</p>

  <p class="calibre3">Susan bundaki gizli anlamı öğrenmek için yalvarıyordu ama David söylemiyordu. Susan her sorduğunda gülümsemekle yetiniyor ve "Şifre çözücü olan sensin," diyordu.</p>

  <p class="calibre3">NSA'nın baş kriptografı her şeyi denemişti harf değiştirmeler, şifre kutuları, hatta anagramlar. "Balmumu olmayan" yazısını bilgisayarından geçirmiş ve harflerin yeni sözcükler halinde yeniden düzenlenmesi komutunu vermişti. Elde edebildiği tek sonuç: ULA BOYNUM ALMAM idi. Görünüşe bakılırsa çözülemeyen şifreler yazabilen tek kişi Ensei Tankado değildi.</p>

  <p class="calibre3">Susan'ın düşüncelerini bölen şey, havalı kapıların açılırken çıkardığı ses oldu. Kapıda Strathmore duruyordu.</p>

  <p class="calibre3">"Susan, hâlâ bir haber yok mu?" Strathmore, Greg Hale'i gördü ve ansızın duruverdi. "Bak sen, iyi akşamlar Bay Hale." Gözleri kısıldı, kaşları çatılmıştı. "Hem de bir cumartesi günü. Bu onuru neye borçluyuz?"</p>

  <p class="calibre3">Hale masum masum gülümsedi. "İşim için gereken gayreti göstermeye çalışıyorum yalnızca."</p>

  <p class="calibre3">"Anlıyorum." Strathmore homurdandı, görünüşe bakılırsa önündeki seçenekleri tartıyordu. Çok geçmeden o da Hale'e karışmamaya ve onu bu işe bulaştırmamaya karar vermiş gibi sakince Susan'a döndü. "Bayan Fletcher, sizinle konuşabilir miyim biraz? Dışarıda!"</p>

  <p class="calibre3">Susan duraksadı. "Ah... evet, efendim." Endişeyle monitörüne, sonra da odanın diğer tarafındaki Greg Hale'e bir göz attı. "Bir dakika lütfen."</p>

  <p class="calibre3">Klavyesinin üzerinde birkaç hızlı parmak hareketiyle Ekran Kilidi adlı bir programı açtı. Bu program gizlilik için kullanılan bir programdı. 3. bölümdeki her bilgisayar terminalinde bulunurdu. Ekran Kilidi, terminaller yirmi dört saat açık kaldığı için kriptograflann, masalarından ayrıldıkları sırada hiç kimsenin dosyalarını kurcalamayacağından emin olmalarını sağlıyordu. Susan beş karakterli gizlilik kodunu girdi, ekranı karardı. Geri dönüp gereken kodu girene kadar da ekran bu şekilde kalacaktı.</p>

  <p class="calibre3">Sonra ayakkabılarını ayağına geçirip komutanın peşinden dışarı çıktı.</p>

  <p class="calibre3">Susan'la birlikte 3. bölümün dışına çıkar çıkmaz "Burada ne halt ediyor bu herif?" diye sordu Strathmore.</p>

  <p class="calibre3">"Ne yapsın, her zamanki gibi işte," diye yanıtladı Susan. "Hiçbir şey."</p>

  <p class="calibre3">Strathmore düşünceli görünüyordu. "TRANSLTR ile ilgili bir şey söyledi mi?"</p>

  <p class="calibre3">"Hayır. Ama işlem ekranına bakıp on yedi saattir çalıştığını görürse söyleyeceği bir şeyler olacaktır elbette."</p>

  <p class="calibre3">Strathmore bu olasılığı kafasında tarttı. "İşlem ekranına bakması için hiçbir neden yok."</p>

  <p class="calibre3">Susan komutana baktı. "Onu evine mi göndermek istiyorsunuz?"</p>

  <p class="calibre3">"Hayır, bırakalım kalsın." Strathmore sistem güvenlik ofisine baktı göz ucuyla. "Chartrukian gitmedi mi henüz?"</p>

  <p class="calibre3">"Bilmiyorum. Onu görmedim."</p>

  <p class="calibre3">"Tanrım." Strathmore söylendi kendi kendine. "Burası tam bir sirk." Geçen otuz altı saatte biten ve yüzüne gri bir gölge veren kirli sakallarında gezdirdi elini. "Takipçiden bir haber yok mu hâlâ? Elim kolum bağlıymış gibi hissediyorum kendimi."</p>

  <p class="calibre3">"Henüz yok. Ya David'den bir haber var mı?"</p>

  <p class="calibre3">Strathmore hayır anlamında başını salladı. "Yüzüğü bulana kadar beni aramamasını istedim ondan."</p>

  <p class="calibre3">Susan şaşırmış görünüyordu. "Niye? Peki ya yardıma ihtiyacı olursa?"</p>

  <p class="calibre3">Strathmore omuz silkti. "Ona buradan yardımcı olamam. David şu anda kendi başına. Ayrıca, güvenli olmayan hatlardan konuşmamayı tercih ediyorum, dinleyen birileri olabilir."</p>

  <p class="calibre3">Susan'ın gözleri fal taşı gibi açıldı endişeyle. "Bu da ne demek oluyor?"</p>

  <p class="calibre3">Strathmore özür diler gibi baktı hemen. Susan'ı rahatlatmak istercesine gülümsedi. "David iyi. Ben yalnızca dikkatli olmaya çalışıyorum."</p>

  <p class="calibre3">Konuştukları yerden on metre kadar uzakta, 3. bölümün tek yönlü camının gizlediği odada Greg Hale, Susan'ın terminalinin başında duruyordu. Susan'ın ekranı karartılmıştı. Hale komutanla Susan'a göz attı. Sonra cüzdanının içinden küçük bir not kartı çıkarıp üzerinde yazanları okudu.</p>

  <p class="calibre3">Strathmore'la Susan'ın hâlâ konuştuklarını tekrar kontrol ettikten sonra Susan'ın klavyesinde beş tuşa bastı dikkatlice. Bir saniye geçmemişti ki ekran açıldı.</p>

  <p class="calibre3">"Bingo." Kendi kendine güldü.</p>

  <p class="calibre3">3. bölümün gizlilik kodlarını çalmak kolay olmuştu. 3. bölümdeki her terminalin, birbirinin aynısı olan ve çıkarılıp takılabilen klavyeleri vardı. Dolayısıyla Hale'in bir gece kendi klavyesini evine götürmesi; klavyenin içine, üzerinde yapılan her tuşlamayı kaydeden bir yonga yerleştirmesi, sonra da sabah erken bir saatte gelip değişiklik yaptığı bu klavyeyi başka birinin klavyesiyle değiştirmesi ve beklemesi yetmişti. Günün sonunda</p>

  <p class="calibre3">klavyeleri tekrar değiştirip yonganın kaydettiği verilere bakmıştı. Her ne kadar sınıflanması gereken milyonlarca tuşlama olsa da erişim kodunu bulmak kolaydı: Bir kriptografın her sabah yaptığı ilk şey terminalini açan gizlilik kodunu girmek olurdu. Bu da elbette Hale'in işini oldukça kolaylaştırıyordu. Gizlilik kodu her zaman listenin ilk beş karakteri olarak görünüyordu.</p>

  <p class="calibre3"><span class="calibre5">İronik</span> diye düşündü Hale, Susan'ın monitörüne bakarken. Bu gizlilik kodlarını sadece meraktan çalmıştı. Şimdiyse bunu yapmış olmaktan memnundu, Susan'ın ekranındaki program dikkate değer görünüyordu.</p>

  <p class="calibre3">Hale programı anlamakta zorluk çekti. LIMBO'da yazılmıştı ve bu da Kendisinin uzmanlık alanlarından biri değildi. Ne var ki Hale, sadece bakarak bile bir şeyin kesin olduğunu söyleyebilirdi: bu bir tanı programı 'değildi. îki sözcüğe anlam verebilmişti yalnızca. Ama bunlar da yeterliydi.</p>

  <p class="calibre3">TAKİPÇİ ARIYOR...</p>

  <p class="calibre3">"Takipçi?" dedi yüksek sesle. "Neyi arıyor?" Hale birden endişeye kapıldı. Bir an için Susan'ın ekranına bakarak oturdu. Sonra da kararını verdi.</p>

  <p class="calibre3">Hale LİMBO programlama dilinden, bu dilin büyük ölçüde diğer iki programlama dilinden, C ve Pascal'dan alındığını bilecek kadar anlıyordu ve hem C hem de Pascal'ı eksiksiz biliyordu. Strathmore ile Susan'ın dışarıda hâlâ konuşmakta olduklarını kontrol ettikten sonra düşünmeden harekete geçti. Bir iki tane değiştirilmiş Pascal komutu girip ENTER tuşuna bastı. Takipçinin durum penceresi tam umduğu gibi karşılık verdi.</p>

  <p class="calibre3"><a id="bookmark8"></a>TAKİPÇİYİ DURDURMAK MI İSTİYORSUNUZ? Hızla yazdı: EVET</p>

  <p class="calibre3"><span class="calibre4">EMİN MİSİNİZ?</span></p>

  <p class="calibre3">Yine yazdı: EVET</p>

  <p class="calibre3">Bir an Sonra bilgisayar bip'ledi.</p>

  <p class="calibre3"><a id="bookmark9"></a>TAKİPÇİ DURDURULDU</p>

  <p class="calibre3">Hale gülümsedi. Terminal, Susan'ın takipçisine, görevini tamamlamadan önce kendini yok etmesini söyleyen bir mesaj göndermişti. Susan, artık aradığı her ne ise beklemek zorunda demekti.</p>

  <p class="calibre3">Hale geride hiçbir kanıt bırakmamak için ustalıkla Susan'ın sistem faaliyet kaydına girip kendi yazdığı bütün komutları sildi. Sonra da Susan'ın gizlilik kodunu yeniden girdi.</p>

  <p class="calibre3">Ekran tekrar karardı.</p>

  <p class="calibre3">Susan Fletcher 3. bölüme döndüğünde Greg Hale kendi terminalinde sessizce oturuyordu.</p>

  <h3 class="calibre3" id="sigil_toc_id_31" style="text-align: center;"><b>30</b></h3>

  <p class="calibre3">Alfonso XIII, Puerta de Jerez'in arkasında, çevresi işlemeli demirden yapılmış kalın bir çit ve leylaklarla çevrili, dört yıldızlı küçük bir oteldi. David mermer basamaklara doğru ilerledi. Kapıya vardığında, kapı sanki sihirli bir değnek değmiş gibi açıldı, içeride bir komi onu karşıladı. "Bavulunuz, senor? Size yardım edebilir miyim?" "Hayır, teşekkür ederim. Resepsiyon görevlisini görmek istiyorum." Komi üzülmüş gibiydi, sanki bu bir iki saniyelik karşılaşmalarında tatmin edici olmayan bir şeyler vardı. "Por aqui, senor." Becker'ı lobiye doğru götürüp resepsiyon görevlisini gösterdi ve hızla yerine döndü.</p>

  <p class="calibre3">Küçük lobi, ince bir güzelliğe sahipti ve zarafetle döşenmişti. İspanya'nın Altın Çağı geçeli çok olmuştu ama 1600'lerin ortalarında belli bir süre bu küçük ulus bütün dünyaya hükmetmişti. Burası da işte o çağı gururla hatırlatan bir yerdi. Zırh takımları, askeri olayları anlatan madeni kakmalar ve içinde yeni dünyadan gelen altın külçelerinin sergilendiği bir muhafaza.</p>

  <p class="calibre3">Üzerinde CONSERJE yazan bir tezgâhın arkasında şık, bakımlı bir adam duruyordu: Öyle hevesle gülümsüyordu ki, sanki bütün yaşamı boyunca karşısındakine yardım etme fırsatını beklemişti. "En que puedo sevirle, senor? Size nasıl yardımcı olabilirim?" Yapmacık bir pelteklikle konuşmuştu. Gözleri Becker'ı bir aşağı bir yukarı süzüyordu.</p>

  <p class="calibre3">Becker İspanyolca karşılık verdi. "Manuel ile konuşmam gerek." Adamın güneşte iyice bronzlaşmış yüzündeki gülümseme daha da büyümüştü. "Sı, sı, senor. Manuel benim. Ne istiyordunuz?" "Escortes Belen'den Senor Roldân bana sizin—"</p>

  <p class="calibre3">Danışma görevlisi bir el hareketiyle Becker'ı susturdu ve lobiye doğru heyecanla baktı. "Bu tarafa gelin." Becker'ı tezgâhın ucuna doğru götürdü. "Şimdi," diye sürdürdü konuşmasını, sesi neredeyse fısıltıya dönüşmüştü. "Size nasıl yardımcı olabilirim?"</p>

  <p class="calibre3">Becker da sesini alçaltarak yeniden konuşmaya başladı. "Onun, burada akşam yemeğinde olduğunu sandığım eskortlarından biriyle konuşmam gerekiyor. Adı Rocîo."</p>

  <p class="calibre3">Resepsiyon görevlisi sanki çok etkilenmiş gibi nefesini bıraktı. "Aaah, Rocio... Güzel bir yaratık"</p>

  <p class="calibre3">"Onu hemen görmem gerek."</p>

  <p class="calibre3">"Ama, senor, Rocio şu anda bir müşteriyle birlikte.</p>

  <p class="calibre3">Becker özür diler gibi başını salladı. "Önemli bir konu." Bir ulusal güvenlik meselesi.</p>

  <p class="calibre3">Resepsiyon görevlisi başını salladı. "Mümkün değil. Belki bir mesaj bırakırsanız—"</p>

  <p class="calibre3">"Çok kısa sürecek. Yemek salonunda mı?"</p>

  <p class="calibre3">Resepsiyon görevlisi başını salladı. "Yemek salonumuz yarım saat önce kapandı. Korkarım Rocio ve misafiri odalarına çekilmişlerdir şimdi. Bana bir mesaj bırakmak isterseniz, mesajınızı sabah ona iletebilirim." Arkasında duran mesaj kutularının olduğu rafa yöneldi.</p>

  <p class="calibre3">"Odasını arayıp buraya—"</p>

  <p class="calibre3">"Üzgünüm," dedi resepsiyon görevlisi, kibarlığı kayboluyordu. "Alfonso XTTT'ün, müşterilerinin mahremiyeti konusunda katı kuralları vardır."</p>

  <p class="calibre3">Becker'ın şişman bir adamla bir fahişenin sabah kahvaltıya inmelerini on saat boyunca beklemeye hiç niyeti yoktu.</p>

  <p class="calibre3">"Anlıyorum," dedi. "Sizi rahatsız ettiğim için özür dilerim." Geri döndü ve lobiye doğru ilerlemeye başladı. İçeri girerken gözüne takılmış olan kiraz rengi bir yazı masasına yöneltti adımlarını doğrudan. Masanın üzerinde çok sayıda Alfonso XTTT kartpostalı, mektup kağıdı ve zarf vardı kalemlerle birlikte. Becker, içine boş bir kağıt parçası koyduğu bir zarfı kapattı ve zarfın üzerine tek bir sözcük yazdı.</p>

  <p class="calibre3">ROCİO.</p>

  <p class="calibre3">Sonra tekrar resepsiyon görevlisinin yanına gitti.</p>

  <p class="calibre3">"Özür dilerim, sizi yeniden rahatsız ediyorum, " dedi Becker bir kabahat işlemiş de utanmış gibi. "Biraz aptalca olduğunu biliyorum. Rocio'ya geçen gün birlikte geçirdiğimiz saatlerden ne kadar keyif aldığımı şahsen söylemeyi umuyordum. Ama kentten bu gece ayrılıyorum. En azından bir not bırakabilirim belki." Becker zarfı tezgâhın üzerine koydu.</p>

  <p class="calibre3">Resepsiyon görevlisi zarfa bakıp hüzünle kendi kendine gülümsedi. Aşk hastası bir heteroseksüel daha, diye düşündü. Ne kadar yazık. Başını kaldırıp gülümsedi. "Tabii ki Bay...?"</p>

  <p class="calibre3">"Buisân," dedi Becker. "Miguel Buisân."</p>

  <p class="calibre3">"Tabii ki. Rocio'nun sabah bu zarfı alacağından emin olabilirsiniz."</p>

  <p class="calibre3">"Teşekkür ederim. " Becker gülümsedi ve gitmek için döndü.</p>

  <p class="calibre3">Resepsiyon görevlisi, Becker'ın kalçalarını alıcı gözüyle dikkatle inceledikten sonra, tezgâhın üzerinden zarfı aldı ve arkasındaki duvarda duran numaralı kutulara döndü. Adam tam zarfı kutulardan birine koyarken, Becker son bir soruyla geri döndü.</p>

  <p class="calibre3">"Nereden taksi bulabilirim?"</p>

  <p class="calibre3">Resepsiyon görevlisi mesaj kutularının olduğu raftan dönüp yanıtladı. Ama Becker onun yanıtını dinlemiyordu. Zamanlaması mükemmel olmuştu. Resepsiyon görevlisinin eli Süit 301 yazılı kutudan ayrılmak üzereydi.</p>

  <p class="calibre3">Becker resepsiyon görevlisine teşekkür etti ve asansöre bakınarak dolanmaya başladı.</p>

  <p class="calibre3"><span class="calibre5">Gidip gelivereceksin,</span> diye tekrarladı kendi kendine.</p>
</body>
</html>
