<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_23"><a class="calibre7" id="bookmark0"></a><span class="calibre8">22</span></h3>

  <p class="calibre3">David Becker oraya doğru yürüdü ve karyolada uyumakta olan yaşlı adama dikkatle baktı. Adamın sağ el bileği alçıya alınmıştı. Altmış-yetmiş yaşlarındaydı. Bembeyaz saçları düzgünce taranıp kenara ayrılmıştı ve alnının ortasında sağ gözüne doğru inen koyu mor bir iz vardı.</p>

  <p class="calibre3"><span class="calibre5">Önemsiz bir şişlik mil</span> diye düşündü teğmenin sözlerini hatırlayarak. Becker adamın parmaklarına baktı. Altın bir yüzük yoktu. Eğilip adamın eline dokundu. "Bayım?" Adamı hafifçe sarstı. "Özür dilerim... bayım?"</p>

  <p class="calibre3">Adam kımıldamadı.</p>

  <p class="calibre3">Becker biraz daha yüksek sesle yeniden denedi. "Bayım?"</p>

  <p class="calibre3">Adam kımıldadı. "Qu'est-ce... quelle heure est—" Yavaşça gözlerini açıp dikkatle Becker'a baktı. Rahatsız edilmekten hiç hoşlanmamıştı. "Qu'est-ce-que vous voulez?"</p>

  <p class="calibre3">Evet, diye düşündü Becker, Fransızca konuşan bir Kanadalı! Ona bakıp gülümsedi. "Bir dakikanızı alabilir miyim?"</p>

  <p class="calibre3">Mükemmel Fransızca bilmesine rağmen Becker, adamın daha az bildiğini umduğu İngilizce konuştu. Altın bir yüzüğü tamamen yabancı birine vermeye ikna etmek biraz ustalık isteyebilirdi, Becker en ufak bir üstünlüğü bile kullanabileceğini düşünmüştü.</p>

  <p class="calibre3">Adam kendini toparlayana kadar uzun bir sessizlik oldu. Çevresine bakındı ve yumuşak beyaz bıyığını düzeltti. Sonunda konuştu. "Ne istiyorsunuz?" İngilizce'sinde ince, genizden gelen bir aksan vardı.</p>

  <p class="calibre3">"Bayım," dedi Becker sözcükleri sanki sağır bir insanla konuşuyormuş gibi gereğinden fazla vurgulayarak, "size birkaç soru sormam gerekiyor."</p>

  <p class="calibre3">Adam yüzünde tuhaf bir ifadeyle Becker'a ters ters baktı. "Bir sorununuz mu var?"</p>

  <p class="calibre3">Becker'in kaşları çatıldı adamın İngilizcesi kusursuzdu. Aşırı vurgulu tonundan vazgeçti hemen. "Sizi rahatsız ettiğim için özür dilerim ama bugün Plaza de Espana'da bulundunuz mu acaba?"</p>

  <p class="calibre3">Yaşlı adamın gözleri kısıldı. "Belediye meclisinden misiniz?"</p>

  <p class="calibre3">"Hayır, aslında ben—"</p>

  <p class="calibre3">"Turizm Bürosu?"</p>

  <p class="calibre3">"Hayır, ben—"</p>

  <p class="calibre3">"Bana bak, niye burada olduğunu biliyorum!" Yaşlı adam doğrulmaya çalıştı. "Gözümü korkutamayacaksınız! Bir kez söyledim, bin kez de söylerim: Pierre Cloucharde dünyayı, yaşadığı biçimiyle yazar. Belki bazı şehir rehberleri bunu şehirde masrafları sizin tarafınızdan karşılanan bir gece karşılığında hasır altı edebilir ama Montreal Times satılık değildir! Kabul etmiyorum!"</p>

  <p class="calibre3">"Özür dilerim bayım. Anladığınızı sanmıyo—"</p>

  <p class="calibre3">"Merde alors! Gayet iyi anlıyorum!" İncecik parmaklarından birini Becker'e salladı, sesi spor salonunda yankılanıyordu. "Siz ilk değilsiniz! Moulin Rouge'da, Brown'ın Yeri'nde ve Lagos'taki Golfigno'da da aynı şeyi denediler! Ama basına ne yansıdı? Gerçekler! Yediğim en berbat Wellington! Gördüğüm en pis banyo küveti! Yürüdüğüm en taşlı sahil! Okurlarım gerçeklerden daha azını beklemez!"</p>

  <p class="calibre3">Yakınlardaki karyolalarda yatan hastalar neler olup bittiğini görmek için yattıkları yerlerden doğrulmaya başladılar. Becker bir hemşirenin gelip gelmediğini görmek için çevresine bakındı, sinirleri gerilmişti. İhtiyacı olan son şey dışarı atılmaktı.</p>

  <p class="calibre3">Cloucharde öfkeden köpürüyordu. "Bir polis memuru için dilenecek sefil bir özür şehrinizi kurtarır mı sanıyorsunuz! Beni motosikletine bindirdi! Suna baksana!" Bileğini kaldırmaya çalıştı. "Peki şimdi benim sütunumu kim yazacak?"</p>

  <p class="calibre3">"Bayım, ben—"</p>

  <p class="calibre3">'Kırk üç yıllık seyahat hayatımda hiç bu kadar rahatsız olmamıştım! Şuraya bak! Biliyor musunuz, benim yazılarım pek çok gazetede yayınlanı—"</p>

  <p class="calibre3">"Bayım!" Becker elleriyle ateşkes işareti yapıyordu ısrarla. "Sizin yazılarınızla ilgilenmiyorum, ben Kanada konsolosluğundan geliyorum. Sizin iyi olduğunuzdan emin olmak için buradayım!"</p>

  <p class="calibre3">Spor salonuna birden ölüm sessizliği çöktü. Yaşlı adam yatağında <span class="calibre5">i-jice</span> doğrulup bu davetsiz misafire şüpheyle baktı.</p>

  <p class="calibre3">Becker neredeyse fısıltıyla konuştu. "Yardımcı olabileceğim herhangi bir şey olup olmadığını görmek için buradayım. Size bir iki Valium bulmak gibi örneğin".</p>

  <p class="calibre3">Uzun bir duraklamadan sonra Kanadalı konuştu. "Konsolosluk mu?" Ses tonu belirgin bir şekilde yumuşamıştı.</p>

  <p class="calibre3">Becker başıyla onayladı.</p>

  <p class="calibre3">"Öyleyse burada olmanızın nedeni sütunum değil?"</p>

  <p class="calibre3">"Hayır, efendim."</p>

  <p class="calibre3">Pierre Cloucharde için sanki dev bir sabun köpüğü patlayıp yok olmuştu. Yastık yığınına sırtını yerleştirdi tekrar yavaşça. Kalbi kırılmış gibiydi. "Sizin belediyeden geldiğinizi... beni... ikna etmek için geldiğinizi düşünmüştüm." Çöktü, sonra başını kaldırıp baktı. "Madem sütunumla ilgili değil, niçin buradasınız öyleyse?"</p>

  <p class="calibre3">İyi bir soru, diye düşündü Becker, Puslu Dağlar'ı gözünün önüne getirerek. "Sadece gayrı resmi bir diplomatik nezaket," diye uyduruverdi.</p>

  <p class="calibre3">Adam şaşırmış görünüyordu. "Diplomatik bir nezaket mi?"</p>

  <p class="calibre3">"Evet, efendim. Sizin konumunuzdaki birinin gayet iyi bileceği üzere, Kanada hükümeti vatandaşlarını böyle, eee-nasıl desem-böyle daha az zarif olan ülkelerde maruz kaldıkları küçük düşürücü hareketlerden korumak için çok yoğun biçimde çalışıyor."</p>

  <p class="calibre3">Cloucharde'nin ince dudaklarında bilmiş bir gülümseme belirdi. "Ama elbette... ne kadar hoş."</p>

  <p class="calibre3">"Kanada vatandaşısınız, değil mi?"</p>

  <p class="calibre3">"Evet, tabii ki. Ne kadar da ahmağım. Lütfen beni bağışlayın. Benim konumumdaki birine yaklaşım tarzı çoğu kez... şey... anlarsınız."</p>

  <p class="calibre3">"Evet, Bay Cloucharde, kesinlikle anlıyorum. Ünlü olmanın bedeli."</p>

  <p class="calibre3">"Doğru." Cloucharde trajik bir şekilde iç geçirdi. Bir yığın insana tahammül eden gönülsüz bir azizdi sanki. "Bu korkunç yere inanabiliyor musunuz?" Gözlerini döndürerek etrafındaki acayipliklere baktı. "Tam bir alay konusu. Üstelik beni yarına kadar burada tutmaya karar verdiler."</p>

  <p class="calibre3">Becker da çevresine göz gezdirdi. "Biliyorum. Berbat bir yer. Buraya gelmem bu kadar uzun sürdüğü için üzgünüm."</p>

  <p class="calibre3">Cloucharde’in kafası karışmışa benziyordu. "Geleceğinizden haberim bile yoktu."</p>

  <p class="calibre3">Becker konuyu değiştirdi. "Başınıza kötü bir darbe almış gibisiniz. Acıyor mu?"</p>

  <p class="calibre3">"Hayır, aslında acımıyor. Bu sabah bir kazâ geçirdim-yardımsever biri olmanın bedeli. Yalnızca bileğim acıyor. Aptal Guardia. Gerçekten de! Benim yaşımdaki bir adamı sen tut motosiklete bindir. Ayıplanacak şey."</p>

  <p class="calibre3">"Bir şeye ihtiyacınız var mı?"</p>

  <p class="calibre3">Cloucharde bir an düşündü, gösterilen ilgi hoşuna gitmişti. "Şey, aslına bakarsanız..." Başını sağa sola yatırıp boynunu hareket ettirdi. "Size zahmet olmazsa, bir yastık daha olsa iyi olurdu."</p>

  <p class="calibre3">"Ne önemi var." Becker yakındaki bir karyoladan bir yastık alıp Cloucharde’in sırtına koydu.</p>

  <p class="calibre3">Yaşlı adam halinden memnun bir şekilde içini çekti. "Böyle çok daha iyi... teşekkür ederim."</p>

  <p class="calibre3">"Pas du tout," diye yanıtladı Becker.</p>

  <p class="calibre3">"Ah!" Adam içtenlikle gülümsedi. "Demek siz de uygar dünyanın dilini konuşuyorsunuz."</p>

  <p class="calibre3">"Elimden geldiğince," dedi Becker utangaç bir şekilde.</p>

  <p class="calibre3">"Sorun değil." Cloucharde gururla konuşmuştu. "Benim yazılarım ABD'de de yayımlanıyor, İngilizcem birinci sınıftır."</p>

  <p class="calibre3">"Duymuştum." Becker gülümsedi. Cloucharde’in karyolasının kenarına oturdu. "Şimdi, sizi rahatsız etmeyecekse bir şey sorabilir miyim Bay Cloucharde, sizin gibi bir adam böyle bir yere niçin geldi? Sevilla'da çok daha iyi hastaneler var."</p>

  <p class="calibre3">Cloucharde kızgın görünüyordu. "O polis memuru... beni motosikletinden düşürdü, sonra da beni bir hayvanmışım gibi caddede kanlar içinde bıraktı. Buraya yürüyerek gelmek zorunda kaldım."</p>

  <p class="calibre3">"Sizi daha iyi bir hastaneye götürmeyi önermedi mi?"</p>

  <p class="calibre3">"O Tanrının cezası motosikletinin üzerinde mi? Hayır, eksik olsun!"</p>

  <p class="calibre3">"Bu sabah ne oldu tam olarak?"</p>

  <p class="calibre3">"Hepsini teğmene anlattım."</p>

  <p class="calibre3">"Teğmenle konuştum ve—"</p>

  <p class="calibre3">"Umarım onu paylamışsınızdır!" diye araya girdi Cloucharde.</p>

  <p class="calibre3">Becker başıyla onayladı. "En ağır sözlerle. Kurumum işin peşini bırakmayacak."</p>

  <p class="calibre3">"Öyle olacağını umarım."</p>

  <p class="calibre3">"Mösyö Cloucharde." ceketinin cebinden bir kalem çıkarırken Becker gülümsedi. "Şehir aleyhine resmi bir şikâyette bulunmak istiyorum. Yardımcı olabilir misiniz? Sizin ününüze sahip bir adam çok değerli bir tanık olacaktır."</p>

  <p class="calibre3">Kendisine de söz düşmesi olasılığı çıkan Cloucharde'in neşesi yerine gelmiş görünüyordu. Doğruldu. "Evet... elbette. Benim için zevktir."</p>

  <p class="calibre3">Becker küçük bir not defteri çıkarıp ona baktı. "Tamam, bu sabah olanlarla başlayalım. Bana olayı anlatır mıs<span class="calibre13">ınız</span>?"</p>

  <p class="calibre3">Yaşlı adam iç geçirdi. "Gerçekten üzücüydü. Zavallı Asyalı adam öylece yere yığıldı. Ona yardım etmeye çalıştım, ama yaran yoktu."</p>

  <p class="calibre3">"Ona kalp masajı yaptınız mı?"</p>

  <p class="calibre3">Cloucharde utandı. "Korkarım nasıl yapıldığını bilmiyorum. Ben bir ambulans çağırdım."</p>

  <p class="calibre3">Becker, Tankado'nun göğsündeki mavimsi çürükleri hatırladı. "İlk yardım ekibi kalp masajı yaptı mı?"</p>

  <p class="calibre3">"Yok canım, hayır!" Cloucharde güldü. "Ölü bir atı kamçılamanın ne gereği var. Ambulans oraya geldiğinde adam çoktan ölmüştü. Nabzını kontrol edip onu ambulansa koydular, beni de o korkunç polisle baş başa bıraktılar."</p>

  <p class="calibre3">Çürüklerin kaynağının ne olduğunu merak edip, <span class="calibre5">bu tuhaf,</span> diye düşündü Becker. Bu konuyu aklından çıkarıp asıl konuya döndü. "Peki ya. yüzük?" dedi mümkün olduğunca soğukkanlı bir şekilde.</p>

  <p class="calibre3">Cloucharde şaşırdı. "Teğmen size yüzükten söz etti mi?"</p>

  <p class="calibre3">"Evet, söz etti."</p>

  <p class="calibre3">Cloucharde şaşkına dönmüş gibiydi. "Gerçekten mi? Anlattığım hikâyeye inandığını sanmıyordum. Çok kabaydı, sanki yalan söylediğimi düşünüyordu. Ama anlattıklarım doğruydu tabii ki. Doğruluktan şaşmadığım için kendimle gurur duyarım."</p>

  <p class="calibre3">"Yüzük nerede?" diye ısrarla sordu Becker.</p>

  <p class="calibre3">Cloucharde onu duymamış gibiydi. Donuk bakışları boşluğa takılmıştı "Garip bir parça doğrusu, tüm o harfler-daha önce gördüğüm hiçbir dile benzemiyordu."</p>

  <p class="calibre3">"Japonca olabilir mi?" diye sordu Becker.</p>

  <p class="calibre3">"Kesinlikle değil."</p>

  <p class="calibre3">"Öyleyse yüzüğe iyice baktınız?"</p>

  <p class="calibre3">"Tabii ki baktım! Yardım etmek için diz çöktüğümde, adam parmaklarını yüzüme doğru uzatıp durdu. Yüzüğü almamı istiyordu. Çok, çok tuhaftı. Korkunç, aslında-elleri gerçekten berbat görünüyordu."</p>

  <p class="calibre3">"Siz de yüzüğü o zaman aldınız?"</p>

  <p class="calibre3">Cloucharde’in gözleri fal taşı gibi açıldı. "Polis memuru size böyle mi söyledi! Yüzüğü benim aldığımı mı söyledi?"</p>

  <p class="calibre3">Becker rahatsızca kımıldandı.</p>

  <p class="calibre3">Cloucharde patladı. "Beni dinlemediğini biliyordum! İşte, dedikodular böyle başlıyor! Ona Japon adamın yüzüğü verdiğini söyledim ama bana değil! Ölmekte olan bir adamdan aslâ bir şey almam, bunun hiçbir yolu yok! Yüce Tanrım! Düşüncesi bile korkunç!"</p>

  <p class="calibre3">Becker içinde bir sıkıntı duydu. "Öyleyse yüzük sizde değil?"</p>

  <p class="calibre3">"Tanrı korusun, hayır!"</p>

  <p class="calibre3">Midesine korkunç bir sancının saplandığını hissetti. "Peki kimde?"</p>

  <p class="calibre3">Cloucharde, Becker'a ters ters baktı. "Alman! Yüzüğü o Alman aldı."</p>

  <p class="calibre3">Becker'a sanki yer ayağının altından çekiliyormuş gibi geldi. .</p>

  <p class="calibre3">"Alman mı? Hangi Alman?"</p>

  <p class="calibre3">"Parktaki Alman! Polis memuruna söz etmiştim! Ben yüzüğü reddettim ama o faşist domuz kabul etti!"</p>

  <p class="calibre3">Becker kağıdıyla kalemini bıraktı. Oyun sona ermişti. Bu yeni bir sorun demekti. "Yani yüzük bir Alman'da, öyle mi?"</p>

  <p class="calibre3">"Aynen öyle."</p>

  <p class="calibre3">"Nereye gitti?"</p>

  <p class="calibre3">"Hiçbir fikrim yok. Ben polisi aramaya gittim. Geri döndüğümde o-rada yoktu."</p>

  <p class="calibre3">"Kim olduğunu biliyor musunuz?"</p>

  <p class="calibre3">"Bir turist."</p>

  <p class="calibre3">"Emin misiniz?"</p>

  <p class="calibre3">"Benim hayatım turistlerdir," diye tersledi Cloucharde. "Görür görmez tanırım. O ve bayan arkadaşı parkta dolaşıyordu."</p>

  <p class="calibre3">Becker'ın aklı her geçen dakika daha çok karışıyordu. "Bayan arkadaşı mı? Alman'la birlikte başka biri daha mı vardı?"</p>

  <p class="calibre3">Cloucharde başını sallayarak onayladı. "Bir eskort. Muhteşem bir kızıl saçlı. Mon Dieu! Çok güzeldi."</p>

  <p class="calibre3">"Bir eskort mu?" Becker sersemlemişti. "Yani... bir fahişe mi?"</p>

  <p class="calibre3">Cloucharde yüzünü buruşturdu. "Evet, o bayağı ifadeyi de kullanabilirsin."</p>

  <p class="calibre3">"Ama... polis memuru bu konuda hiçbir şey söyleme—"</p>

  <p class="calibre3">"Tabii ki söylemez! Ona eskorttan söz etmedim." Cloucharde sağlam olan eliyle boş ver der gibi bir hareket yaptı. "Onlar birer suçlu değil. Adi hırsızlar gibi sürekli rahatsız edilmeleri çok saçma."</p>

  <p class="calibre3">Becker hâlâ şokta sayılırdı. "Başka biri daha var mıydı?"</p>

  <p class="calibre3">"Hayır, sadece üçümüz. Hava sıcaktı."</p>

  <p class="calibre3">"Kadının bir fahişe olduğundan eminsiniz, değil mi?"</p>

  <p class="calibre3">"Kesinlikle. O kadar güzel hiçbir kadın Öyle bir adamla birlikte olmaz, iyi bir ücret almadığı sürece! Mon Dieu! Adam çok şişmandı, hem de çok! Geveze, aşın kilolu, iğrenç bir Alman!" Cloucharde, ağırlığını diğer yanına verirken bir an acıyla yüzünü buruşturdu ama sonra acıya aldırmayıp anlatmaya devam etti. "Bu adam tam bir hayvan dı-en az yüz otuz beş kilo. Zavallı kızı, sanki kaçmasın diye sıkıca tutmuştu; kızcağız kaçsa da yeriydi hani Gerçekten! Sıkıca sarılmış sahipleniyordu. Bütün bir hafta sonu için üç yüz dolara kızı aldığını söyleyip övünüyordu! Ölmesi gereken oydu, zavallı Asyalı değil." Cloucharde nefes almak için durakladığında Becker sözü aldı.</p>

  <p class="calibre3">"Adını duydunuz mu?"</p>

  <p class="calibre3">Cloucharde bir süre düşündü, sonra hayır anlamında başını salladı. "Hiçbir fikrim yok." Yine acıyla yüzünü buruşturdu, sonra da yavaşça sırtını yastıklara yasladı.</p>

  <p class="calibre3">Becker içini çekti. Yüzük az önce gözlerinin önünde buharlaşıp uçmuştu. Komutan Strathmore bundan hoşlanmayacaktı.</p>

  <p class="calibre3">Cloucharde elini alnına koydu. Hararetle konuşmak onu çok yormuş, birden hasta görünmeye başlamıştı.</p>

  <p class="calibre3">Becker başka bir yaklaşım denedi. "Bay Cloucharde, Alman ile es-kortunun da ifadelerini almak istiyorum. Nerede kaldıklarına ilişkin bir fikriniz var mı?"</p>

  <p class="calibre3">Cloucharde gözlerini kapadı, gücü tükeniyordu. Nefes alıp verişi yavaşlamıştı.</p>

  <p class="calibre3">"Hiçbir şey mi?" diye ısrar etti Becker. "Eskortun adı?"</p>

  <p class="calibre3">Uzun bir sessizlik oldu.</p>

  <p class="calibre3">Cloucharde sağ şakağını ovaladı. Birdenbire beti benzi atmış gibiydi sanki. "Şey... ah... hayır. İnanmıyorum..." Sesi titrek çıkmıştı.</p>

  <p class="calibre3">Becker ona doğru eğildi. "îyi misiniz?"</p>

  <p class="calibre3">Cloucharde başını salladı hafifçe. "Evet, iyiyim... sadece biraz... heyecandan belki de..." Sesi giderek alçaldı.</p>

  <p class="calibre3">"Düşünün, Bay Cloucharde." Becker neredeyse fısıltıyla israr etti. "Bu önemli bir konu."</p>

  <p class="calibre3">Cloucharde’in yüzü buruştu. "Bilemiyorum... kadın... adam ona şey deyip duruyordu... şey..." Gözlerini kapadı, dudaklarından bir inilti döküldü.</p>

  <p class="calibre3">"Adı neydi?"</p>

  <p class="calibre3">"Gerçekten hatırlamıyorum..." Cloucharde çoktan bilincini kaybetmeye başlamıştı.</p>

  <p class="calibre3">"Düşünün." Becker ısrarlıydı. "Konsolosluk dosyasının mümkün olduğunca eksiksiz olması önemli. Sizin anlattıklarınızı diğer tanıkların ifadeleriyle desteklemem gerekecek. Yerleri konusunda bana verebileceğiniz herhangi bir bilgi..."</p>

  <p class="calibre3">Ama Cloucharde dinlemiyordu. Çarşafı alnına değdirip duruyordu. "Üzgünüm... belki yarın..." Midesi bulanıyor gibiydi.</p>

  <p class="calibre3">"Bay Cloucharde, bunu şimdi hatırlamanız çok önemli." Becker birden, çok yüksek sesle konuştuğunu fark etti. Yakınlardaki karyolalarda yatanlar yine olup biteni izlemek için doğrulmuşlardı. Bir hemşire, odanın uzak ucundaki iki kanatlı kapıdan girmiş, hızlı adımlarla onlara doğru geliyordu.</p>

  <p class="calibre3">"Herhangi bir şey," diye ısrar etti Becker aceleyle.</p>

  <p class="calibre3">"Kadına... şey... diyordu..."</p>

  <p class="calibre3">Becker Cloucharde’i kendine getirmeye çalışarak hafifçe sarstı.</p>

  <p class="calibre3">Cloucharde’in gözleri bir anlığına açıldı. "Kadının adı..."</p>

  <p class="calibre3"><span class="calibre5">Dayan ihtiyar...</span></p>

  <p class="calibre3">"Çiğ..." Cloucharde’in gözleri yeniden kapandı. Hemşire yaklaşıyordu. Çok öfkeli görünüyordu.</p>

  <p class="calibre3">"Çiğ mi?" Becker Cloucharde’in kolunu sarstı.</p>

  <p class="calibre3">Yaşlı adam yeniden inledi. "Adam ona..." Cloucharde’in sesi artık mırıltıya dönüşmüştü, zar zor duyulabiliyordu.</p>

  <p class="calibre3">Öfkeli bir sesle İspanyolca Becker'a bağıran hemşireyle aralarındaki mesafe üç metreden azdı. Becker hiçbir şey duymadı. Gözleri yaşlı adamın dudaklarındaydı. Hemşire onlara doğru gelirken Cloucharde’i son bir kez sarstı.</p>

  <p class="calibre3">Hemşire David Becker'ı omzundan tuttu. Tam Cloucharde’in dudakları aralandığında Becker'ı ayağa kaldırdı. Yaşlı adamın ağzından çıkan son sözcük söylenmiş sayılmazdı aslında. Çok hafif bir şekilde, inler gibi dökülmüştü dudaklarından, artık eskide kalmış güzel bir anının hatırlanması gibi. "Çiğdamlası..."</p>

  <p class="calibre3">Omzunu yakalayan el Becker'ı kuvvetle çekti.</p>

  <p class="calibre3"><span class="calibre5">Çiğdamlası mı?</span> Becker şaşırmıştı. <span class="calibre5">Ne biçim bir ad bu böyle Çiğdamlası?</span> Hemşireden kurtulup son bir kez Cloucharde’e döndü. "Çiğdamlası mı? Emin misiniz?"</p>

  <p class="calibre3">Ama Pierre Cloucharde çoktan uykuya dalmıştı.</p>

  <h3 class="calibre6" id="sigil_toc_id_24"><a class="calibre7" id="bookmark1"></a><span class="calibre8">23</span></h3>

  <p class="calibre3">Susan 3. bölümün rahat ortamında tek başına oturuyordu. Kendisine limonlu bitki çayı hazırlamış, takipçisinin dönmesini bekliyordu.</p>

  <p class="calibre3">Kıdemli bir kriptograf olarak Susan, en iyi manzaraya sahip terminali kullanmaktan hoşlanıyordu. Susan'ın terminali bilgisayarların oluşturduğu dairenin arka tarafındaydı ve Kripto katına bakıyordu. Bu noktadan Susan 3. bölümün tamamını gözlemleyebiliyordu. Ayrıca tek yönlü camın diğer tarafında, Kripto katının tam ortasında duran TRANSLTR'yi de görebiliyordu.</p>

  <p class="calibre3">Saate baktı. Yaklaşık bir saattir bekliyordu. Görünüşe göre American Remailers Anonymous North Dakota'nın postasını göndermekte acele etmiyordu. Derin bir iç çekti. Sabah David ile yaptığı konuşmayı unutmaya çalışmasına karşın, sözcükler kafasında dönüp duruyordu. Ona sert davrandığının farkındaydı. İspanya'da iyi olması için dua etti.</p>

  <p class="calibre3">Düşüncelerini kesen şey cam kapıların açılırken çıkardığı yüksek sesli tıslama oldu. Kriptograf Greg Hale kapıda duruyordu.</p>

  <p class="calibre3">Greg Hale uzun boylu, kaslı ve gür sarı saçlıydı. Kocaman çenesi sanki bir çizgiyle ortadan ikiye ayrılmıştı. Abartmayı seven, vurdumduymaz biriydi. Kılık kıyafeti de her zaman fazlasıyla lüks olurdu. Kriptograf arkadaşları ona "Halite" adını takmışlardı, aynı adlı mineralden dolayı. Hale bu adın hep nadir bulunan bir değerli taşa gönderme yaptığını var-saymıştı, rakipsiz zekası ve kaya gibi fiziğiyle benzeşim kuruyordu. Egosu bir ansiklopediye bakmasına izin verse, bu mineralin okyanuslar kuruduğunda geride kalan tuzlu çökeltiden başka bir şey olmadığını öğrenecekti aslında.</p>

  <p class="calibre3">Diğer bütün NSA kriptografları gibi Hale de oldukça iyi bir maaş alıyordu. Bununla birlikte, bu gerçeği kendine saklayamıyordu bir türlü. Kulakları sağır eden bir hoparlör sistemine sahip ve tavanında açılabilen bir pencere olan beyaz bir Lotus kullanıyordu. Elektronik aygıt hastasıydı ve arabası&nbsp;gösteriş yapacağı bir şeydi: Küresel konumlama sistemi, sesli komutla açılan kapı kilitleri, beş noktalı bir radar karıştırıcısı ve bir mobil faks/telefon takmıştı arabasına. Böylece bağlı olduğu mesaj servisleriyle bağlantısını hiç kaybetmiyordu. Plakasına MEGABYTE yazılmış ve menekşe rengi neon ışıklarla çevrelenmişti.</p>

  <p class="calibre3">Greg Hale, çocukluğunda ufak tefek suçlar işledikten sonra ABD Deniz Piyadeleri tarafından kurtarılmıştı. Bilgisayarı da orada öğrenmişti. Deniz Piyadelerinin görüp göreceği en iyi programcılardan biri olmuştu. Dikkat çekici bir askeri kariyerde başarıyla ilerliyordu ki, görev süresinin üçüncü dönemini tamamlamasına iki gün kala geleceği birdenbire değişti. Hale bir arbedede sırasında, alkollüyken kazâ sonucu Deniz Piyadesi bir arkadaşını öldürdü. Korelilerin savunma sanatı olan Tekvando'nun, savunma amacına yönelik olduğundan daha çok ölümcül olduğu ortaya çıkmıştı. Zaman geçirmeden görevinden alındı.</p>

  <p class="calibre3">Kısa bir süre cezaevinde kaldıktan sonra Halite programcı olarak özel sektörde iş aramaya başladı. Deniz Piyadesi olduğu dönemde yaşadığı kazâ hep karşısına çıkıyor, o da olası işverenlerine, değerli bir eleman olduğunu göstermek için ücret almadan bir aylık deneme süresi boyunca çalışmayı teklif ediyordu. Onu işe almak isteyecek birilerini bulmakta hiç zorlanmıyordu; üstelik işverenler, bir bilgisayarla neler yapabileceğini öğrendikten sonra onu bırakmayı hiç istemiyorlardı.</p>

  <p class="calibre3">Bilgisayarlardaki uzmanlığı geliştikçe, Hale dünyanın dört bir yanıyla internet bağlantıları kurmaya başladı. Her milletten e-posta arkadaşı olan ve pejmürde elektronik ilan panoları ile Avrupa'daki sohbet grupla-rina girip çıkan o yeni siber manyak güruhundan biriydi. İki kez, işyerinin internet hesaplarını bazı arkadaşlarının bilgisayarlarına pornografik fotoğraflar yüklemek için kullandığı için işten çıkarılmıştı.</p>

  <p class="calibre3">"Sen burada ne yapıyorsun?" diye sordu Hale. Girişte durmuş Su-san'a bakıyordu. Görünüşe bakılırsa 3. bölümün bugün kendisine ait ola-cağını sanmıştı.</p>

  <p class="calibre3">Susan sükûnetini korumaya zorladı kendini. "Bugün cumartesi, Greg. Aynı soruyu ben de sana sorabilirdim." Ama Susan, Hale'in orada ne aradığını biliyordu. Hale iflah olmaz bir bilgisayar bağımlısıydı. Cumartesi kuralına rağmen üzerinde çalıştığı yeni programları çalıştırmak amacıyla NSA'nın rakipsiz bilgisayar gücünü kullanmak için çoğu kez hafta sonlan Kripto'ya geliyordu.</p>

  <p class="calibre3">"Yalnızca birkaç bağlantıya bakıp e-postalarımı kontrol etmek istemiştim," dedi Hale. Merakla bakıyordu Susan'a. "Peki ya sen burada ne yaptığını söylemiştin?"</p>

  <p class="calibre3">"Söylememiştim," diye yanıtladı Susan.</p>

  <p class="calibre3">Hale sözüm ona şaşkın bir ifadeyle bir kaşını kaldırdı. "Utanmaya ne gerek var? Burada, 3. bölümde hiçbir sırrımız yok, hatırlıyorsun değil mi? Hepimiz birimiz, birimiz hepimiz için."</p>

  <p class="calibre3">Susan limonlu bitki çayından bir yudum aldı ve Hale'i duymazdan geldi. Hale omuz silkip 3. bölümün yiyecek dolabına yöneldi. Bu dolap onun ilk durağıydı daima. Odayı geçerken derin bir iç çekip, Susan'ın, terminalinin altından dışarı uzanmış bacaklarına baktı göz süzerek. Susan da hiç başını kaldırmadan, bacaklarını toplayıp çalışmaya devam etti. Hale kendinden memnun bir ifadeyle sırıttı.</p>

  <p class="calibre3">Susan Hale'in kendisine asılmasına alışmıştı. Hale'in favori cümlesi, "donanımlarının uyumluluğunu kontrol etmek için arabirimleri birbirine bağlamakla ilgili bir şeydi. Bu düşünce Susan'ın midesini bulandırırdı. Gururu, Hale'i Strathmore'a şikâyet etmesine engel oluyordu; Hale'i görmezden gelmek çok daha kolaydı.</p>

  <p class="calibre3">Hale 3. bölümün yiyecek dolabına yaklaştı ve bir boğa gibi kuvvetle asılarak dolabın kafesli kapağını çekti. Dolaptan, içinde soya fasulyesi çökeleği olan plastik bir kap çıkardı ve jelatinimsi beyaz maddeden bir parçayı ağzına attı. Sonra ocağa dayanıp gri renkli Bellvienne pantolonuyla iyice kolalanmış gömleğini düzeltti. "Burada çok kalacak mısın?"</p>

  <p class="calibre3">"Bütün gece," dedi Susan kayıtsızca.</p>

  <p class="calibre3">"Hmmm..." diye bir ses çıkardı Halite ağzı doluyken. "Oyun parkında hoş bir cumartesi, sadece ikimiz."</p>

  <p class="calibre3">"Sadece üçümüz," diye araya girdi Susan. "Komutan Strathmore yukarıda. Belki seni görmeden önce gözden kaybolmak istersin."</p>

  <p class="calibre3">Hale omuz silkti. "Şenin burada olman onu rahatsız etmiyor gibi. Arkadaşlığından çok hoşnut olmalı gerçekten de."</p>

  <p class="calibre3">Susan sakin olmaya zorluyordu kendini.</p>

  <p class="calibre3">Hale kendi kendine güldü ve soya fasulyesi kabını kenara koydu. Sonra yarım litre işlenmemiş zeytinyağı alıp birkaç yudum içti. Sağlık delisi bir adamdı ve zeytinyağının bağırsakları temizlediğini iddia ediyordu. Havuç suyu içmeleri için diğer çalışanları zorlamadığı zamanlarda bağırsak dostu gıdaların yararlan üzerine vaaz verirdi.</p>

  <p class="calibre3">Hale zeytinyağını yerine bırakıp tam Susan'ın karşısındaki bilgisayara doğru ilerledi. Terminaller arasındaki geniş boşluğa karşın Susan onun kullandığı kolonyanın kokusunu alabiliyordu. Yüzünü buruşturdu.</p>

  <p class="calibre3">"Güzel kolonya, Greg. Bütün şişeyi mi kullandın?"</p>

  <p class="calibre3">Hale terminalini açtı. "Yalnızca senin için tatlım."</p>

  <p class="calibre3">Hale terminalinin açılmasını bekleyerek otururken, Susan'ın aklına tedirgin edici bir düşünce geldi aniden. Ya Hale TRANSLTR'nin işlem ekranına bakarsa? Bunu yapması için hiçbir mantıklı neden yoktu ama Susan, Hale'in, bir tanı programının TRANSLTR'yi on altı saattir meşgul ettiği hikayesiyle aslâ kandırılamayacağını biliyordu. Hale gerçeği öğrenmek isteyecekti ısrarla. Susan'ın ise ona gerçeği söylemeye hiç niyeti yoktu. Greg Hale'e güvenmiyordu. O NSA'ya uygun biri değildi. Taa en başında, Susan onun işe alınmasına karşı çıkmıştı ama NSA'nın başka seçeneği yoktu. Hale hasarın toparlanmasının bir sonucu olmuştu.</p>

  <p class="calibre3">Uçan Balık fiyaskosu.</p>

  <p class="calibre3">Dört yıl önce Kongre, tek bir genel anahtar şifreleme standardı oluşturmak amacıyla yeni bir süper-algoritma yazmaları için ülkenin en iyi matematikçilerini, yani NSA'dakileri görevlendirmişti. Plan, bu yeni algoritmayı ülkede standart hale getirerek, Kongre'nin, o zamanlar farklı algoritmalar kullanmakta olan şirketlerin yaşadığı uyuşmazlıkları hafifleten bir yasa çıkarmasını ön görüyordu.</p>

  <p class="calibre3">Elbette, NSA'dan genel anahtar şifreleme işinde yardımcı olmasını istemek, idama mahkûm bir adamdan kendi tabutunu yapmasını istemeye benzer bir şeydi. TRANSLTR o sıralarda henüz tasarlanmış değildi ve getirilecek bir şifreleme standardı, yalnızca giderek daha çok şifre yazılmasına ve NSA'nın zaten zor olan işinin çok daha zorlaşmasına yol açacaktı.</p>

  <p class="calibre3">EFF bu çıkar çatışmasını anlamış ve NSA'nın düşük kaliteli, yani kendisinin rahatlıkla çözebileceği bir algoritma yaratabileceğini öne sürerek şiddetle lobi yapmıştı. Bu korkulan yatıştırmak için Kongre, NSA'nın algoritması bitince, kalitesinden emin olmak amacıyla dünyanın en iyi matematikçilerinin inceleyebilmesi için formülün yayınlanacağını bildirmişti.</p>

  <p class="calibre3">Başında Komutan Strathmore'un bulunduğu NSA Kripto ekibi isteksizce bir algoritma yaratmış ve ona Uçan Balık adını vermişti. Uçan Balık Kongre'nin onayına sunuldu. Dünyanın her tarafından matematikçiler Uçan Balığı test etti, hepsi çok etkilenmişti. Uçan Balığın sağlam, temiz bir algoritma olduğunu ve mükemmel bir şifreleme standardı haline geleceğini söylediler. Ama Kongre'nin, Uçan Balığın kesin onayını oylamaya sunmasından üç gün önce Bell Laboratuarları’ndan genç bir programcı, Greg Hale, algoritmada gizli bir arka kapı bulduğunu açıklayarak dünyayı şok etmişti.</p>

  <p class="calibre3">Bu arka kapı Komutan Strathmore'un algoritmaya yerleştirdiği birkaç kurnazca program satırından oluşuyordu. O kadar ustalıkla eklenmişti ki, Greg Hale dışında kimse onu fark etmemişti. Strathmore'un bu gizli eklemesiyle, aslında, Uçan Balıkla şifrelenen herhangi bir şifrenin yalnızca NSA'nın bildiği gizli bir parolayla çözülebilmesi amaçlanmıştı. Strathmore'un, bu milli şifreleme standardını NSA'nın o ana dek yaptığı en büyük istihbarat darbesine dönüştürmesine ramak kalmıştı. NSA Amerika'da yazılan her şifreye erişim anahtarını elinde bulunduracaktı.</p>

  <p class="calibre3">Bilgisayardan anlayan herkes çok öfkelenmişti. Kongre'nin güvenilirliğini kaybettiğini ve NSA'nın, özgür dünyanın Hitler'den beri gördüğü en büyük tehdit olduğunu iddia eden EFF bu skandala akbaba gibi saldırdı. Şifreleme standardı daha doğmadan ölmüştü.</p>

  <p class="calibre3">NSA'nın iki gün sonra Greg Hale'i işe alması pek de sürpriz olmadı. Strathmore Hale'in dışarıda NSA'ya karşı çalışmasındansa içeride NSA için çalışmasının daha iyi olduğunu düşünmüştü.</p>

  <p class="calibre3">Strathmore Uçan Balık skandalıyla tek başına yüzleşti. Yaptığı şeyi Kongre'ye karşı hararetle savundu. Kamunun gizliliği bu kadar çok istemesinin bir gün başlarına büyük bir bela saracağını ileri sürdü. Halkın, kendilerini gözetecek birine ihtiyacı olduğu konusunda ısrarlıydı, barış içinde yaşamlarını sürdürebilmeleri için NSA'nın şifreleri çözmesine ihtiyaçları vardı. EFF gibi gruplar ise farklı düşünüyordu. Bu olaydan itibaren onunla mücadele etmeye başladılar.</p>

  <h3 class="calibre6" id="sigil_toc_id_25"><a class="calibre7" id="bookmark2"></a><span class="calibre8">24</span></h3>

  <p class="calibre3">David Becker caddede, La Clinica de Salud Publica'nın karşısındaki bir telefon kulübesinde duruyordu, 104 numaralı hasta Mösyö Cloucharde'a rahatsızlık verdiği için dışarı atılmıştı.</p>

  <p class="calibre3">Birdenbire işler beklediğinden çok daha karmaşık bir hal almıştı. Strathmore için yapacağı küçük iyilik -bazı kişisel eşyaları alıp getirmek-garip bir yüzüğün peşinde, kayıp parçalar toplanarak ilerlenen bir macera oyununa dönüşmüştü.</p>

  <p class="calibre3">Az önce Strathmore'u aramış ve ona Alman turisti anlatmıştı. Strathmore aldığı haberlerden hiç de memnun olmamış, ayrıntıları sorduktan sonra uzun bir süre sessiz kalmıştı. "David," demişti en sonunda çok ciddi bir ses tonuyla, "o yüzüğü bulmak bir ulusal güvenlik meselesi. Bu işi sana bırakıyorum. Beni hayal kırıklığına uğratma." Telefon kapanmıştı.</p>

  <p class="calibre3">David telefon kulübesinde durdu ve içini çekti. Lime lime olmuş Guia Telefönica'yı alıp sarı sayfalan karıştırmaya başladı. "Burada hiçbir şey yok," diye mırıldandı kendi kendine.</p>

  <p class="calibre3">Rehberde yalnızca üç eskort servisinin numarası vardı ve takip edebileceği başka bir iz de yoktu. Tüm bildiği Alman'ın bir kızıl saçlıyla birlikte olduğuydu, ki kızıl saç İspanya'da pek de kolay rastlanmayan bir özellikti. Cloucharde sayıklamaya başladığında eskort’un adının Çiğdamlası olduğunu söylemişti. Becker biraz ümitsizliğe kapıldı. Çiğdamlası mı? Güzel bir kadından çok bir inek adına benziyordu. Hiç de iyi bir Katolik adı değil. Cloucharde yanlış hatırlıyor olmalıydı.</p>

  <p class="calibre3">Becker ilk numarayı çevirdi.</p>

  <p class="calibre3">"Servicio Social de Sevilla," diye karşılık verdi hoş bir bayan sesi.</p>

  <p class="calibre3">Becker İspanyolca'sına koyu bir Alman aksanı ekledi. "Hola, hablas Aleman?"</p>

  <p class="calibre3">"Hayır. Ama İngilizce konuşabilirim" diye geldi yanıt.</p>

  <p class="calibre3">Becker bozuk bir İngilizce ile devam etti. "Teşekkür ederim. Bana yardım edersiniz acaba?"</p>

  <p class="calibre3">"Nasıl yardımcı olabiliriz?" Kadın potansiyel müşterisine yardım etme çabasıyla ağır ağır konuşuyordu. "Belki bir eskort istiyorsunuzdur?"</p>

  <p class="calibre3">"Evet, lütfen. Bugün erkek kardeşim Klaus bir kızla birlikteydi. Kız çok güzel. Kızıl saçlı. Aynısı istiyorum. Yarın, lütfen."</p>

  <p class="calibre3">"Kardeşiniz Klaus bize mi gelmiş?" Ses, sanki eski arkadaşlarmış gibi birdenbire neşeli bir şekilde geldi.</p>

  <p class="calibre3">"Evet. Çok şişman. Onu hatırladınız, değil mi?"</p>

  <p class="calibre3">"Bugün mü buradaydı dediniz?"</p>

  <p class="calibre3">Becker kadının önündeki defterden rezervasyonları kontrol ettiğini duyabiliyordu. Listede Klaus adı olmayacaktı büyük olasılıkla ama Becker müşterilerin nadiren gerçek adlarını kullandıklarını düşünmüştü.</p>

  <p class="calibre3">"Hmm, üzgünüm," diye özür diledi kadın. "Adını burada göremiyorum. Kardeşinizin birlikte olduğu kızın adı neydi?"</p>

  <p class="calibre3">"Kızıl saçlı," dedi Becker soruyu duymazdan gelerek.</p>

  <p class="calibre3">"Kızıl saçlı mı?" diye tekrarladı kadın. Bir duraklama oldu. "Burası Servicio Social de Sevilla. Kardeşinizin buraya geldiğinden emin misiniz?"</p>

  <p class="calibre3">"Evet, tabii."</p>

  <p class="calibre3">"Senor, bizde hiç kızıl saçlı yok. Bizde sadece gerçek Endülüs güzelleri var."</p>

  <p class="calibre3">"Kızıl saçlı," diye tekrarladı Becker; kendini aptal hissediyordu.</p>

  <p class="calibre3">"Üzgünüm, bizde hiç kızıl saçlı yok, ama isters—"</p>

  <p class="calibre3">"Adı Çiğdamlası," dedi Becker düşünmeden; kendini daha da aptal hissediyordu.</p>

  <p class="calibre3">Bu saçma adın telefondaki kadın için hiçbir anlamı yoktu anlaşılan. Özür diledi ve Becker'a orayı başka bir servisle karıştırdığını söyleyerek kibarca telefonu kapattı.</p>

  <p class="calibre3">Birinci ıska.</p>

  <p class="calibre3">Becker kaşlarını çattı ve ikinci numarayı çevirdi. Hat hemen düştü.</p>

  <p class="calibre3">"Buenas noches, Mujeres Espana. Size nasıl yardımcı olabilirim?"</p>

  <p class="calibre3">Becker aynı giriş konuşmasını tekrarladı: bugün erkek kardeşiyle birlikte olan kızıl saçlı kız için bir hayli para ödeyebilecek Alman turist hikâyesi.</p>

  <p class="calibre3">Bu kez yanıt düzgün, kibar bir Almanca'yla geldi ama yine kızıl saçlı yoktu. "Keine Rotköpfe, üzgünüm." Kadın kapattı.</p>

  <p class="calibre3">İkinci ıska.</p>

  <p class="calibre3">Becker telefon rehberine baktı. Geriye tek bir numara kalmıştı. Son umut.</p>

  <p class="calibre3">Çevirdi.</p>

  <p class="calibre3">"Escortes Belen," diye yanıt verdi bir adam oldukça hoş bir ses tonuyla.</p>

  <p class="calibre3">Becker yine aynı hikâyeyi anlattı.</p>

  <p class="calibre3">"Si, si, senor. Adım Senor Roldân. Size memnuniyetle yardımcı olabilirim. İki tane kızıl saçlımız var. Çok hoş kızlar."</p>

  <p class="calibre3">Becker'in kalbi hızla atmaya başlamıştı. "Çok mu güzel?" diye yanıtladı Alman aksanıyla. "Kızıl saçlı, değil mi?"</p>

  <p class="calibre3">"Evet, kardeşinizin adı neydi? Bugün kimle birlikte olduğunu size söyleyebilirim. Yarın da o kızı size gönderebiliriz."</p>

  <p class="calibre3">"Klaus Schmidt." Becker eski bir ders kitabından hatırladığı bir adı söylemişti düşünmeden.</p>

  <p class="calibre3">Uzun bir duraklama. "Bayım... Kayıtlarımızda Klaus Schmidt adını göremiyorum ne yazık ki ama kardeşiniz tedbirli olmayı tercih etmiştir belki de... Evde bekleyen bir eş yüzünden mesela?" Yakışık almaz bir şekilde güldü.</p>

  <p class="calibre3">"Evet, Klaus evli. Ama çok şişman. Karısı onunla yatmıyor." Becker gözlerini telefon kulübesinin camında yansıyan görüntüsüne çevirdi. Susan şu an beni duyuyor olsaydı, diye düşündü. "Ben de şişman ve yalnızım. Onunla yatmak istiyorum. Çok para öderim."</p>

  <p class="calibre3">Becker etkileyici bir performans sergiliyordu ama çok ileri gitmişti. Fahişelik İspanya'da yasadışıydı ve Senor Roldân da dikkatli bir adamdı. İstekli turist numarasına yatan Guardia memurlarından daha önce ağzı yanmıştı. <span class="calibre5">Onunla yatmak istiyorum.</span> Roldân bunun bir tuzak olduğunu anlamıştı. Evet diyecek olursa ağır bir para cezası alacak ve her zaman olduğu gibi şube müdürüne bütün bir hafta sonu ücretsiz olarak en yetenekli eskortlarından birini vermeye mecbur kalacaktı.</p>

  <p class="calibre3">Roldân konuştuğunda, sesi pek de arkadaşça değildi. "Bayım, burası Escortes Belen. Elimle konuştuğumu sorabilir miyim?"</p>

  <p class="calibre3">"Ah... Sigmund Schmidt," dedi Becker, uydurduğu ad inandırıcı sayılmazdı.</p>

  <p class="calibre3">"Numaramızı nereden aldınız?"</p>

  <p class="calibre3">"La Guı'a Telefönic. Sarı sayfalar."</p>

  <p class="calibre3">"Evet, bayım, çünkü biz bir eskort servisiyiz."</p>

  <p class="calibre3">"Evet. Ben eskort istiyorum." Becker bir şeylerin yanlış gittiğini anlamıştı.</p>

  <p class="calibre3">"Bayım, Escortes Belen öğle ve akşam yemekleri için iş adamlarına eskort sağlayan bir servistir. Telefon rehberinde numaramızın olmasının nedeni de bu. Bizim yaptığımız iş yasaldır. Siz ise bir fahişe arıyorsunuz." Fahişe sözcüğü adamın dudaklarından iğrenç bir hastalık adı gibi çıkmıştı.</p>

  <p class="calibre3">"Ama erkek kardeşim..."</p>

  <p class="calibre3">"Bayım, erkek kardeşiniz gününü parkta bir kızı öperek geçirdiyse, o kız bizimkilerden biri değil demektir. Müşteri-eskort ilişkisi konusunda katı kuralarımız vardır."</p>

  <p class="calibre3">"Ama..."</p>

  <p class="calibre3">"Bizi başka bir servisle karıştırıyorsunuz. Bizde sadece iki tane kızıl saçlı var: Inmaculada ve Rocio ve ikisi de bir adamın para karşılığında kendileriyle yatmasına izin vermeyecek kızlardır. O işe fahişelik denir ve İspanya'da yasa dışıdır. îyi geceler, bayım."</p>

  <p class="calibre3">"Ama—"</p>

  <p class="calibre3">KLİK.</p>

  <p class="calibre3">Becker alçak sesle sövdü ve telefonu yerine bıraktı. Üçüncü ıska. Cloucharde’in Alman'ın kızı bütün bir hafta sonu için tuttuğunu söylediğine emindi.</p>

  <p class="calibre3">Becker, Calle Salado ile Avenida Asuncion'un kesiştiği köşedeki telefon kulübesinden çıktı. Trafiğe rağmen Sevilla portakallarının hoş kokusu her tarafı sarmıştı. Alacakaranlık çökmüştü artık, en romantik saatlerdi. Susan'ı düşündü. Strathmore'un sözleri aklına geldi: Yüzüğü bul. Becker bütünüyle keyfi kaçmış bir halde bir banka çöktü ve sıradaki hamlesini düşündü. Hangi hamle?</p>

  <h3 class="calibre6" id="sigil_toc_id_26"><a class="calibre7" id="bookmark3"></a><span class="calibre8">25</span></h3>

  <p class="calibre3">Clinica de Salud Publica'da ziyaret saati bitmişti. Spor salonunun ı-şıkları kapatılmıştı. Pierre Cloucharde derin bir uykuya dalmıştı. Üzerine eğilen karaltıyı görmedi. Çalınmış bir şırınganın iğnesi karanlıkta parladı. İğne Cloucharde'ın bileğinin hemen üstüne takılmış damar içi tüpe daldı. Enjektörde bir temizlikçi arabasından çalınmış 30 cc'lik temizleme sıvısı vardı. Güçlü bir parmak, büyük bir kuvvetle enjektörün pompasını bastırıp yaşlı adamın damarlarına mavimsi sıvıyı doldurdu.</p>

  <p class="calibre3">Cloucharde ancak birkaç saniye uyanık kaldı. Güçlü bir el ağzını kapatmış olmasaydı acıyla bağırdığı duyulabilirdi belki de. Karyolasında kıskıvrak yakalanmış, görünüşe bakılırsa hareket ettirilmesi imkânsız bir ağırlığın altında kalmıştı. Bir alev topunun kolundan yukarı doğru ilerlediğini hissedebiliyordu. Koltuk altından göğsüne doğru ilerleyen dayanılmaz bir acı, sonra tıpkı milyonlarca kırık cam parçası gibi beynine ulaştı. Cloucharde parlak bir ışığın gözünü aldığını gördü bir an için...] sonra da hiçbir şey.</p>

  <p class="calibre3">Ziyaretçi kolunu gevşetti ve karanlıkta, hasta çizelgesinde yazılı olan ada baktı. Ardından sessizce oradan ayrıldı.</p>

  <p class="calibre3">Gözlüğünün tel çerçevesi bir anten görevi gören adam caddeye çıktığında elini, kemerine iliştirilmiş küçük bir alete uzattı. Dikdörtgen biçimindeki alet aşağı yukarı kredi kartı büyüklüğündeydi. Bu alet yeni tekgözlüklü bilgisayarın prototipiydi. Amerikan Deniz Kuvvetleri tarafından teknisyenlerin deniz altılardaki dar bölmelerde batarya voltajlarını kaydetmelerine yardımcı olması için geliştirilen bu minyatür bilgisayara SIM kartlı bir modemle mikro teknolojideki en son gelişmeler eklenmişti. Monitörü, gözlüğün sol camına monte edilmiş saydam bir likit kristal ekrandı. Tekgözlük, kişisel bilgisayar teknolojisinde tamamen yeni bir çağın yansımasıydı: Kullanıcı artık saydam ekranındaki verilerin içinden bakabiliyor, bu sırada çevresindeki dünyayla etkileşimini sürdürebiliyordu.</p>

  <p class="calibre3">Bununla birlikte, tekgözlüğün asıl numarası minyatür ekranından çok, veri giriş sistemiydi. Kullanan kişi, bilgileri sisteme parmak uçlarına sabitlenmiş minicik temas noktalan aracılığıyla giriyordu. Temas noktalarını bir dizi halinde belirli&nbsp;konfigürasyonlarla birbirine dokundurmak mal kemelerde kullanılan, yalnızca birkaç tuşu olan steno cihazlarını kullanmaya benziyordu. Bilgisayar daha sonra bu stenoyu İngilizce'ye çeviriyordu.</p>

  <p class="calibre3">Katil minicik bir düğmeye bastı ve gözlüğündeki ekran açıldı. Elleri vücudunun iki tarafında dikkat çekmeden dururken hızlı bir şekilde farklı parmak uçlarına dokunmaya başladı. Gözlerinin önünde bir mesaj belirdi.</p>

  <p class="calibre3"><span class="calibre4">HEDEF: P. CLOUCHARDE - YOK EDİLDİ</span></p>

  <p class="calibre3">Gülümsedi. Bu haberi iletmek katilin görevinin bir parçasıydı. Ama tel çerçeveli gözlüğü olan adama göre kurbanlarının adlarını işin içine katmak... işte bu zarafetti. Bir an için parmaklan yeniden kıpırdadı ve SİM kartlı modemi faaliyete geçti.</p>

  <p class="calibre9">MESAJ GÖNDERİLDİ&nbsp;<br class="calibre1" /></p>
</body>
</html>
