<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_65"><a class="calibre7" id="bookmark0"></a><span class="calibre8">64</span></h3>

  <p class="calibre3">Susan 3. bölümün loş sessizliğinde tek başına durdu. Önündeki iş basitti: Hale'in terminaline ulaş, anahtarının yerini sapta, sonra da Tankado'yla olan bütün haberleşmelerini Sil. Hiçbir yerde Dijital Kale'ye ilişkin hiçbir ipucu kalmayacaktı.</p>

  <p class="calibre3">Susan'ın anahtarı saklayıp Dijital Kale'yi çözmeye dair ilk baştaki korkulan onu yine rahatsız ediyordu. Şansını zorlamaktan huzursuzluk duyuyordu, o ana dek çok şanslı olmuşlardı. North Dakota mucizevi bir şekilde tam burunlarının dibinde ortaya çıkmış ve kapana kısılmıştı. Geriye kalan tek sorun David'di. David diğer geçiş anahtarını bulmak zorundaydı. Susan onun da ilerleme kaydettiğini umdu.</p>

  <p class="calibre3">3. bölümün içlerine doğru ilerlerken Susan aklını temizlemeye çalıştı. Böylesine iyi bildiği bir yerde kendini huzursuz hissetmesi garipti. 3. bölümdeki her şey karanlıkta gözüne yabancı görünmüştü. Ama bunun dışında bir şey vardı. Susan bir anlık bir tereddüt yaşadı ve dönüp çalışmayan kapılara göz attı. Çıkış yoktu. <span class="calibre5">Yirmi dakika,</span> diye düşündü.</p>

  <p class="calibre3">Hale'in terminaline yöneldiğinde, tuhaf, misk kokusu gibi bir koku aldı -kesinlikle 3. bölümün kokusu değildi bu. Deiyonizasyon sisteminin çalışıp çalışmadığını düşündü. Belli belirsiz tanıdık bir kokuydu ve beraberinde rahatsız edici bir ürperti taşıyordu. Susan'ın aklına Hale'in aşağıda, devasa bir saunada kilitli olduğu geldi. <span class="calibre5">Acaba bir şeyleri mi tutuşturdu?</span> Gözlerini yukarı dikip hava menfezlerine baktı ve kokladı. Ama koku yakınlardan geliyor gibiydi.</p>

  <p class="calibre3">Susan mutfak bölümünün kafesli kapılarına göz attı. O anda kokuyu çıkardı. Kolonyaydı... ve ter.</p>

  <p class="calibre3">İçgüdüsel bir şekilde geri çekildi, göreceği şeye hazır değildi. Ufak mutfağın kafes tirizlerinin arkasından bir çift göz ona bakıyordu. Korkunç gerçeğin kafasına dank etmesi bir an sürdü yalnızca. Greg Hale alt düzeylerde kilitli değildi, o 3. bölümdeydi. Strathmore kapağı kapatmadan önce merdivenlerden süzülmüştü. Tek başına kapıları açacak kadar kuvvetliydi.</p>

  <p class="calibre3">Susan bir zamanlar saf korkunun insanı felç ettiğini duymuştu, şimdiyse bunun uydurma olduğunu biliyordu. Beyni olup biteni kavrar kavramaz harekete geçti. Aklında tek bir düşünceyle karanlığın içinde geriye doğru sendeleyerek ilerledi, tek bir düşünceyle: kaçmak.</p>

  <p class="calibre3">Arkasından o büyük gürültünün gelmesi gecikmedi. Hale fırının üzerinde sessizce oturuyordu, bacaklarını iki tokmak gibi uzatmıştı. Kapılar menteşelerinden kırıldı. Hale Kendini odaya attı ve güçlü adımlarıyla ayak sesleri yerde gümbürdeyerek Susan'ın peşinden geldi.</p>

  <p class="calibre3">Susan, Hale kendisine doğru gelirken takılıp tökezletme çabasıyla arkasına doğru bir lambayı devirdi. Hale'in hiç çaba harcamadan lambanın üzerinden atladığını hissetti. Hale hızla aradaki mesafeyi kapatıyordu.</p>

  <p class="calibre3">Hale'in sağ kolu arkasından beline dolandığında, Susan sanki çelikten bir engele çarpmış gibi durdu. Ciğerlerindeki hava boşaldığında Susan acı içinde nefes almaya çalıştı. Hale'in pazıları Susan'ın göğüs kafesini eziyordu.</p>

  <p class="calibre3">Susan direndi ve deli gibi dönüp durmaya başladı. Her nasılsa bir dirseği Hale'in vücudunun bir yerinde kıkırdağa denk geldi. Hale'in kolları gevşedi, elleriyle burnunu tutuyordu. Dizlerinin üzerine çöktü, yüzünü avuçlarının arasına almıştı.</p>

  <p class="calibre3">"Seni oros—" Acıyla bağırdı.</p>

  <p class="calibre3">Susan kapının basınç plakalarına doğru koşarken, bir yandan da Strathmore'un tam o anda elektriği yeniden vereceği ve kapıların açılacağı umuduyla boşuna bir dua mırıldanıyordu. Onun yerine, camı yumruklayıp dururken buldu kendini.</p>

  <p class="calibre3">Hale hantal hantal ona doğru ilerledi, burnu kan içinde kalmıştı. Birkaç saniye içinde, elleri yine Susan'ı sarmıştı -bir eli Susan'ın sol göğsünü sıkıca kavramıştı, diğer eliyse onun kasıklarındaydı. Susan'ı sertçe Çekip kapıdan uzaklaştırdı.</p>

  <p class="calibre3">Susan bağırdı, Hale'i durdurmak için boşuna bir çabayla elini uzattı.</p>

  <p class="calibre3">Hale Susan'ı geriye doğru çekti, kemeri Susan'ın omurgasına batı-yordu. Adamın gücüne inanamıyordu Susan. Hale onu geri geri halıda sürükledi. Susan'ın ayakkabıları ayağından çıktı. Hale tek bir hareketle onu rahatlıkla kaldırıp kendi terminalinin hemen yanına savurdu.</p>

  <p class="calibre3">Susan bir anda sırt üstü bir duruma gelmişti, eteği kalçalarına kadar toplanmıştı. Bluzunun üst düğmesi açılmıştı, mavimsi ışık altında göğsü inip kalkıyordu. Hale Susan'ı kıpırdayamaz hale getirecek şekilde bacaklarını açıp üzerine otururken Susan dehşet içinde ona bakakaldı. Hale'in bakışlarındaki anlamı çözemiyordu. Korkuya benziyordu. Yoksa öfke miydi? Hale'in gözleri Susan'ın vücudunda gezindi. Susan yeni bir panik dalgası hissetti.</p>

  <p class="calibre3">Hale Susan'ın göbeğine sağlamca oturup, buz gibi, ters bir bakışla onu süzdü. Birden Susan'ın kendini savunma hakkında öğrenmiş olduğu her şey hızla aklından geçmeye başladı. Mücadele etmeye çalıştı ama vücudu tepki vermiyordu. Uyuşmuştu. Gözlerini kapadı.</p>

  <p class="calibre3"><span class="calibre5">Ah, lütfen, Tanrım. Hayır!</span></p>

  <h3 class="calibre6" id="sigil_toc_id_66"><a class="calibre7" id="bookmark1"></a><span class="calibre8">65</span></h3>

  <p class="calibre3">Brinkerhoff, Midge'in ofisinde bir aşağı bir yukarı yürüyordu. "Hiç kimse Koridor'u devre dışı bırakamaz. Bu imkânsız!"</p>

  <p class="calibre3">"Yanlış," diye hemen karşılık verdi Midge. "Jabba'yla şimdi konuştum. Geçen yıl bir devre dışı bırakma düğmesi yerleştirdiğini o söyledi."</p>

  <p class="calibre3">Özel kalem, kuşkuyla baktı. "Bunu hiç duymadım."</p>

  <p class="calibre3">"Kimse duymadı. Çok gizliydi."</p>

  <p class="calibre3">"Midge," diye karşı çıktı Brinkerhoff, "Jabba güvenlik konusunda takıntılıdır! Devre dışı bırakacak bir düğme aslâ koymaz—"</p>

  <p class="calibre3">"Ona Strathmore koydurttu," diye sözünü kesti.</p>

  <p class="calibre3">Brinkerhoff Midge'in aklında her şeyin yerli yerine oturduğunu fark edebiliyordu.</p>

  <p class="calibre3">"Geçen yılı hatırlıyor musun," diye sordu Midge, "Strathmore'un Cahfomia'daki Siyonist karşıtı teröristler üzerinde çalıştığı zamanı?"</p>

  <p class="calibre3">Brinkerhoff başıyla onayladı. Strathmore'un geçen yılki en önemli darbelerinden biri olmuştu bu. Girilen bir şifreyi çözmek için TRANSLTR'yi kullanarak Los Angeles'taki bir İbrani okulunu bombalamak amacıyla kurulan bir komployu açığa çıkarmıştı. Teröristlerin mesajını bomba patlamadan ancak yirmi dakika önce çözebilmiş ve hızlı bir telefon trafiğinin ardından üç yüz çocuğu kurtarmıştı.</p>

  <p class="calibre3">"Anlasana," dedi gerekmediği halde sesini alçaltarak. "Jabba, Strathmore'un terörist mesajını bomba patlamadan altı saat önce yakaladığını söyledi."</p>

  <p class="calibre3">Brinkerhoff un ağzı açık kaldı. "Ama... niçin bekledi öyleyse—"</p>

  <p class="calibre3">"Çünkü TRANSLTR'ye şifreyi çözdüremedi. Denedi ama Koridor reddedip durdu. Mesaj, filtrelerin henüz görmediği yeni bir genel anahtar algoritmasıyla şifrelenmişti. Filtreleri ayarlaması Jabba'nın neredeyse altı saatini almıştı."</p>

  <p class="calibre3">Brinkerhoff donup kalmış gibiydi.</p>

  <p class="calibre3">"Strathmore küplere bindi. Jabba'dan böyle bir durumla bir daha karşılaşılırsa diye Koridor'un içine bir düğme yerleştirmesini istedi."</p>

  <p class="calibre3">"Tanrım." Brinkerhoff bir ıslık koyuverdi. "Hiçbir fikrim yoktu." Sonra gözleri kısıldı. "Peki sen nereye varmaya çalışıyorsun?"</p>

  <p class="calibre3">"Strathmore'un bugün de o düğmeyi kullandığını düşünüyorum... Koridor'un reddettiği bir dosyayı işlemek için."</p>

  <p class="calibre3">"Eee? Düğme zaten bunun için değil mi?"</p>

  <p class="calibre3">Midge başını iki yana salladı. "Söz konusu dosya bir virüs değilse tabii."</p>

  <p class="calibre3">Brinkerhoff düşünmeden konuştu. "Bîr virüs mu? Virüsten bahseden de kim!"</p>

  <p class="calibre3">"Tek açıklaması bu," dedi. "Jabba TRANSLTR'yi bu kadar uzun süre meşgul edecek tek şeyin bir virüs olduğunu söyledi, dolayısıyla—"</p>

  <p class="calibre3">"Dur bir dakika!" Brinkerhoff mola işareti yaptı bir anda. "Strathmore her şeyin yolunda olduğunu söyledi!"</p>

  <p class="calibre3">"Yalan söylüyor."</p>

  <p class="calibre3">Brinkerhoffun kafası karışmıştı. "Yani Strathmore TRANSLTR'ye bilerek bir virüsün girmesine <span class="calibre13">izin</span> verdi mi demek istiyorsun?"</p>

  <p class="calibre3">"Hayır," diye tersledi. "Onun bir virüs olduğunu bildiğini sanmıyorum. Sanırım aldandı."</p>

  <p class="calibre3">Brinkerhoff un dili tutulmuştu. Midge Milken kesinlikle uçuyordu.</p>

  <p class="calibre3">"Bu çoğu şeyi açıklıyor," diye ısrar etti Midge. "Bütün geceyi orada ne yaparak geçirdiğini açıklıyor."</p>

  <p class="calibre3">"Kendi bilgisayarına virüs yerleştirerek mi yani?"</p>

  <p class="calibre3">"Hayır," dedi Midge, sinirlenmişti. "Hatasını örtbas etmeye çalışarak! Artık TRANSLTR'yi durdurup yedek gücü kullanamaz, çünkü virüs işlemcileri kilitlemiştir!"</p>

  <p class="calibre3">Brinkerhoff gözlerini devirdi. Midge'in geçmişte de böyle uçtuğu olmuştu ama bu kadarı ilk defa oluyordu. Onu sakinleştirmeye çalıştı. "Jabba pek kaygılı görünmüyor."</p>

  <p class="calibre3">"Jabba bir ahmak," diye tısladı Midge.</p>

  <p class="calibre3">Brinkerhoff şaşırmış görünüyordu. Hiç kimse Jabba'ya ahmak diyememişti -domuz belki, ama ahmak asla. "Kadınsı sezgilerine Jabba'nın bilgisayar güvenliği programcılığındaki ileri düzey bilgisinden daha fazla mı güveniyorsun?"</p>

  <p class="calibre3">Midge ona sert sert baktı.</p>

  <p class="calibre3">Brinkerhoff teslim olmuş gibi ellerini kaldırdı. "Boş ver. Sözümü geri aldım." Midge'in felaketleri sezme konusundaki hiç de tekin olmayan yeteneğinin hatırlatılması gerekmiyordu ona. "Midge," diye yalvardı. "Strathmore'dan nefret ettiğini biliyorum, ama—"</p>

  <p class="calibre3">"Bunun Strathmore'la hiçbir ilgisi yok!" Midge vites büyütmüştü. "Yapmamız gereken ilk şey Strathmore'un Koridor'u devre dışı bıraktığını doğrulamak. Sonra da müdürü ararız."</p>

  <p class="calibre3">"Harika." Brinkerhoff homurdandı. "Strathmore'u arayıp ondan bize imzalı bir ifade göndermesini isteyeceğim."</p>

  <p class="calibre3">"Hayır," diye yanıtladı Midge, Brinkerhoffun alayına aldırmayarak. "Strathmore bugün bize zaten bir kez yalan söyledi." Brinkerhoffun yüzüne baktı, gözleri onu delip geçiyordu sanki. "Sende Fontaine'in ofis<span class="calibre13">inin</span> anahtarı var mı?"</p>

  <p class="calibre3">"Elbette. Ben onun Özel Kalemiyim."</p>

  <p class="calibre3">"O anahtara ihtiyacım var."</p>

  <p class="calibre3">Brinkerhoff duyduklarına inanamayarak bakakaldı. "Midge, senin Fontaine'in ofisine girmene dünyada izin veremem."</p>

  <p class="calibre3">"İzin vermek zorundasın!" diye ısrar etti. Sonra da dönüp Büyük Birader'in klavyesinde bir şeyler yazmaya başladı. "Bir TRANSLTR iş listesi isteyeceğim. Strathmore Koridor'u elle devre dışı bıraktıysa, çıktılarda görünecektir."</p>

  <p class="calibre3">"Bu işin Fontaine'in ofisiyle ne ilgisi var?"</p>

  <p class="calibre3">Midge dönüp ona baktı. "İş listesi yalnızca Fontaine'in yazıcısından çıkar. Bunu biliyorsun!"</p>

  <p class="calibre3">"Gizli olmasının nedeni de bu, Midge!"</p>

  <p class="calibre3">"Bu acil bir durum. O listeyi görmem gerek."</p>

  <p class="calibre3">Brinkerhoff ellerini kadının omuzlarına koydu. "Midge, lütfen sakinleş. Biliyorsun, yapamam—"</p>

  <p class="calibre3">Midge suratını asıp klavyesine geri döndü. "Bir iş listesi yazdıracağım. İçeri gireceğim, listeyi alacağım ve çıkacağım. Şimdi bana anahtarı ver."</p>

  <p class="calibre3">"Midge..."</p>

  <p class="calibre3">Kadın yazmayı bitirip tekrar ona döndü. "Chad, rapor otuz saniye içinde yazdırılmış olacak. Anlaşma şu: Sen bana anahtarı ver. Koridor'u Strathmore devre dışı bıraktıysa, güvenliği ararız. Ben yanılıyorsam buradan giderim, sen de Carmen Huerta'nın her tarafını marmelada bulaya-bilirsin." Brinkerhoff a muzip muzip baktı anahtarları almak için ellerini uzattı. "Bekliyorum."</p>

  <p class="calibre3">Brinkerhoff homurdandı, Kripto raporunu kontrol etmesi için onu geri çağırdığına hayıflanıyordu. Midge'in kendisine doğru uzattığı ele baktı. "Müdürün özel makamındaki gizli bilgiden söz ediyorsun. Yakalanırsak ne olacağına dair bir fikrin var mı?"</p>

  <p class="calibre3">"Müdür Güney Amerika'da."</p>

  <p class="calibre3">"Üzgünüm. Yapamam." Brinkerhoff kollarını kavuşturup dışarı çıktı.</p>

  <p class="calibre3">Midge arkasından ona baktı, gri gözleri için için yanıyordu. "Ah, evet . yapabilirsin," diye fısıldadı. Sonra tekrar Büyük Birader'e dönüp video arşivlerini açtı.</p>

  <p class="calibre3"><span class="calibre5">Midge bunu unutacaktır,</span> dedi Brinkerhoff kendi kendine masasına yerleşirken. Önündeki raporların geri kalanını incelemeye başladı. Midge her paranoyaklaştığında müdürün anahtarlarını vermesi beklenemezdi kendisinden.</p>

  <p class="calibre3">Diğer odadan gelen sesler düşüncelerini böldüğünde COMSEC hesaplarını kontrol etmeye yeni başlamıştı. İşini bırakıp kapıya doğru gitti.</p>

  <p class="calibre3">Ana süit karanlıktı -Midge'in yarı açık kapısından gelen belirsiz bir gri ışık dışında. Kulak kabarttı. Sesler devam ediyordu. Heyecanlı gibiydiler. "Midge?"</p>

  <p class="calibre3">Yanıt yoktu.</p>

  <p class="calibre3">Midge'in çalışma yerine ilerledi uzun adımlarla karanlığın içinde. Sesler garip bir şekilde tanıdık geliyordu. Kapıyı itip açtı. Oda boştu. Midge'in koltuğu da boştu. Ses tepeden geliyordu. Brinkerhoff başını kaldırıp video monitörlere baktı ve o anda kendini berbat hissetti. On iki ekranın her birinde aynı görüntü oynuyordu -koreografisi sapkınca yapılmış bir tür bale. Brinkerhoff, Midge'in koltuğuna yığıldı ve görüntüleri dehşet içinde izledi.</p>

  <p class="calibre3">"Chad?" Ses arkasından gelmişti.</p>

  <p class="calibre3">Dönüp karanlığa baktı gözlerini kısarak. Midge müdürün ikili kapısının önündeki ana süitin çaprazında kalan resepsiyon bölümünde duruyordu. Avucunu önce doğru uzatmıştı. "Anahtar, Chad."</p>

  <p class="calibre3">Brinkerhoffun yüzü kızardı. Tekrar monitörlere döndü. Yukarıdaki görüntüleri kapatmaya çalıştı önüne geçerek ama yaran yoktu. Her yerde Brinkerhoffun görüntüleri vardı, Carmen Huerta'nın balla kaplanmış küçük göğüslerini okşayan ve zevkle inleyen görüntüleri.</p>
</body>
</html>
