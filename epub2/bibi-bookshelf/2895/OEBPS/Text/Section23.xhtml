<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_97"><a class="calibre7" id="bookmark3"></a><span class="calibre8">96</span></h3>

  <p class="calibre3">Susan ıslanmıştı ve titriyordu, 3. bölümün kanepesinde büzülüp kalmıştı. Strathmore takım elbisesinin ceketini Susan'ın omuzlarına örttü. Hale'in cesedi bir iki metre ötede yatıyordu. Sirenler çaldı. Donmuş bir gölde çözülen buz gibi, TRANSLTR'nin kasasından tiz bir çatlama sesi geldi.</p>

  <p class="calibre3">"Ben gücü kesmeye gidiyorum," dedi Strathmore, elini Susan'ın omzuna koydu onu yatıştırmaya çalışarak. "Hemen döneceğim."</p>

  <p class="calibre3">Komutan, Kripto katını hızla geçerken Susan onun arkasından baktı dalgın gözlerle. Komutan, on dakika önce gördüğü o tükenmiş adam değildi. Komutan Trevor Strathmore geri dönmüştü -mantıklı, kontrollü, işin yapılması için ne gerekiyorsa onu yapan bir adam.</p>

  <p class="calibre3">Hale'in intihar mektubundaki son sözler durmadan aklında dönüyordu. <span class="calibre5">Her şey bir yana, David Becker için gerçekten üzgünüm. Beni bağışlayın, tutkum gözlerimi kör etmişti.</span></p>

  <p class="calibre3">Susan Fletcher'in kabusu gerçek olmuştu. David tehlikedeydi... ya da daha kötüsü. Belki de artık çok geçti. <span class="calibre5">David Becker için gerçekten üzgünüm.</span></p>

  <p class="calibre3">Nota dikkatle baktı. Hale imza bile atmamıştı -yalnızca en alta adını yazmıştı: <span class="calibre5">Greg Hale.</span> İçindeki pislikleri dökmüş, YAZDIR tuşuna basmış, sonra da kendini vurmuştu -o kadar işte. Hale bir daha asla hapishaneye geri dönmeyeceğine yemin etmiş, yeminini de tutmuştu -hapishaneye dönmek yerine ölmeyi tercih etmişti.</p>

  <p class="calibre3">"David..." Hıçkıra hıçkıra ağlamaya başladı. <span class="calibre5">David!</span></p>

  <p class="calibre3">O sırada, Kripto katının üç metre altında. Komutan Strathmore merdivenden ilk iskeleye inmişti. Fiyaskolarla dolu bir gün olmuştu. Vatanseverce başlamış bir görev akıl almaz bir şekilde kontrolden çıkmıştı. Komutan imkânsız kararlar almak, korkunç şeyler yapmak zorunda kalmıştı -yapabileceğini hiç düşünmediği şeyler.</p>

  <p class="calibre3"><span class="calibre5">Çözüm buydu! Lanet olası</span> tek <span class="calibre5">çözüm buydıı!</span></p>

  <p class="calibre3">Düşünülecek bir görev vardı: ülke ve onur. Strathmore hâlâ zaman olduğunu biliyordu. TRANSLTR'yi kapatabilirdi. Ülkenin en değerli veri bankasını kurtarmak için yüzüğü kullanabilirdi. <span class="calibre5">Evet,</span> diye düşündü, <span class="calibre5">hâlâ zaman var.</span></p>

  <p class="calibre3">Strathmore çevresindeki felakete baktı. Tepedeki yağmurlama sistemi çalışmaya başlamıştı. TRANSLTR inliyor, sirenler çalıyordu. Dönüp duran ışıklar, yoğun bir sisin içinde yaklaşan helikopterler gibi görünüyordu. Attığı her adımda, komutanın tek görebildiği Greg Hale'di -genç şifreci gözünü dikmiş bakıyor, gözleriyle yalvarıyordu, sonra silah patlamıştı. Hale'in ölümü ülkesi uğrunaydı... onur uğruna. NSA bir skandalı daha kaldıramazdı. Strathmore'un bir günah keçisine ihtiyacı vardı. Üstelik, Greg Hale meydana gelmeyi bekleyen bir felaketti.</p>

  <p class="calibre3">Strathmore'un düşünceleri cep telefonunun sesiyle kesildi aniden. Sirenlerin ve tıslayan dumanların arasında ancak duyulabilir bir sesti. İlerlemeye devam ederek telefonunu kemerinden çıkardı.</p>

  <p class="calibre3">"Konuş."</p>

  <p class="calibre3">"Geçiş anahtarım nerede?" diye sordu tanıdık bir ses.</p>

  <p class="calibre3">"Sen kimsin?" Strathmore gürültüyü bastırabilmek için bağırmıştı.</p>

  <p class="calibre3">"Numataka!" diye karşılık verdi öfkeyle sesin sahibi. "Bana bir geçiş anahtarı sözü vermiştin!"</p>

  <p class="calibre3">Strathmore ilerlemeye devam etti.</p>

  <p class="calibre3">"Dijital Kale'yi istiyorum!" diye tısladı Numataka.</p>

  <p class="calibre3">Strathmore ters ters karşılık verdi. "Dijital Kale diye bir şey <span class="calibre5">yok!”</span></p>

  <p class="calibre3">"Ne?"</p>

  <p class="calibre3">"Çözülemez şifre diye bir şey yok!"</p>

  <p class="calibre3">"Elbette var! Internet’te gördüm. Elemanlarım günlerdir onu çözmeye çalışıyor!"</p>

  <p class="calibre3"><span class="calibre5">”O</span> şifreli bir virüs, seni ahmak, -üstelik açamadığın için de çok şanslısın!"</p>

  <p class="calibre3">"Ama—"</p>

  <p class="calibre3">"Anlaşma yattı!" diye bağırdı. "Ben North Dakota değilim. North Dakota diye biri <span class="calibre5">yok!</span> Sana ne söylediysem unut gitsin!" Cep telefonunu kapattı, zilin sesini kıstı ve telefonu tekrar kemerine taktı. Artık kimse rahatsız edemeyecekti.</p>

  <p class="calibre3">Yirmi bin kilometre ötede Tokugen Numataka dökme cam penceresinin önünde taş gibi donup kalmıştı. Umami marka purosu ağzında düşecek gibi duruyordu. Hayatının anlaşması gözlerinin önünde dağılıp gitmişti.</p>

  <p class="calibre3">Strathmore inmeye devam etti. <span class="calibre5">Anlaşma yattı.</span> Numatech A.Ş. çözülemez algoritmaya asla sahip olamayacaktı... NSA da asla arka kapısına sahip olamayacaktı.</p>

  <p class="calibre3">Strathmore bu hayalini planlayalı çok olmuştu -Numatech'i dikkatlice seçmişti. Numatech varlıklı bir şirketti, geçiş anahtarı açık arttırmasını kazanabilecek bir adaydı. En sonunda anahtarı aldığında kimse iki kez düşünmeyecekti. Ayrıca, Amerikan hükümetiyle ilişkisi olduğundan en az kuşkulanılacak daha uygun başka bir şirket de yoktu. Tokugen Numataka eski kafalı bir Japon'du -şerefinin lekelenmesindense ölmeyi tercih ederdi. Amerikalılardan nefret ediyordu. Yiyeceklerinden nefret ediyordu, adetlerinden nefret ediyordu, hepsinden önemlisi de dünya yazılım piyasasındaki hâkimiyetlerinden nefret ediyordu.</p>

  <p class="calibre3">Strathmore'un hayali çok cüretkâr bir hayaldi -NSA'nın arka kapı yerleştirdiği bir dünya şifreleme standardı. Hayallerini Susan ile çok ünce paylaşabilir, onunla yan yana bu işi yapabilirdi ama bunu yapamayacağını biliyordu. Ensei Tankado'nun ölümü gelecekte binlerce kişinin hayatını kurtaracak olsa bile, Susan asla aynı fikirde olmayacaktı; o barış yanlısıydı. <span class="calibre5">Ben de bir barış yanlısıyım,</span> diye düşündü Strathmore, <span class="calibre5">sadece öyle biri gibi davranma lüksüne sahip değilim.</span></p>

  <p class="calibre3">Komutan'ın aklında, Tankado'yu kimin öldüreceğine dair en ufak bir kuşku olmamıştı hiçbir zaman. Tankado İspanya'daydı ve İspanya demek Hulohot demekti. Kırk iki yaşındaki bu Portekizli kiralık katil komutanın en gözde profesyonellerinden biriydi. Yıllardır NSA için çalışıyordu. Lizbon'da doğup büyüyen Hulohot Avrupa'nın dört bir tarafında NSA için çeşitli işler yapmıştı. İşlediği cinayetlerin izi asla Fort Meade'e kadar takip edilememişti. Hulohot'un tek kötü özelliği sağır olmasıydı: telefonla iletişim imkânsızdı. Son zamanlarda, Strathmore Hulohot'a NSA'nın en yeni oyuncağını, gözlüğe takılı bilgisayarı ayarlamıştı. Kendine de bir SkyPager almış ve onu aynı frekansa programlamıştı. O andan itibaren. Hulohot ile iletişimi sadece eşzamanlı olmakla kalmamış, tamamen izlenemez hale de gelmişti.</p>

  <p class="calibre3">Strathmore'un Hulohot'a gönderdiği ilk mesaj hiçbir yanlış anlaşılmaya yer bırakmıyordu. Çoktan konuşmuş oldukları bir konuydu. <span class="calibre5">Ensei Tankado'yu öldür. Geçiş anahtarını ele geçir.</span></p>

  <p class="calibre3">Strathmore, Hulohot'a büyüsünü nasıl yaptığını hiç sormamıştı ama Hulohot yine yapacağını yapmıştı işte. Ensei Tankado ölmüş, yetkililer de bunun bir kalp krizi sonucu olduğuna ikna olmuşlardı. Ders kitaplarına geçecek bir cinayet -tek bir şey dışında. Hulohot yanlış bir cinayet yeri kararlaştırmıştı. Görünüşe bakılırsa, Tankado'nun halka açık bir alanda ölmesi bu yanılsamayı yaratmanın gerekli bir parçasıydı. Ama beklenmedik bir şekilde insanlar çok çabuk ortaya çıkmıştı. Hulohot geçiş anahtarını bulmak için cesedin üzerini araştıramadan önce saklanmak zorunda kalmıştı. Ortalık durulduğunda ise Tankado'nun cesedi artık Sevilla adli tabibinin elindeydi.</p>

  <p class="calibre3">Strathmore küplere binmişti. Hulohot ilk kez bir görevi başaramamıştı -üstelik bunu yapmak için uğursuz bir zaman seçmişti. Tankado'nun geçiş anahtarını ele geçirmek çok önemliydi ama Strathmore Sevilla morguna sağır bir suikastçıyı göndermenin intihar etmek anlamına geleceğinin farkındaydı. Diğer seçenekleri gözden geçirdi. İkinci bir plan kendini göstermeye başladı. Strathmore birdenbire her şekilde kazanma şansı görmüştü -tek bir hayalinin yerine iki hayalini birden gerçekleştirme şansı. O sabah saat altı buçukta David Becker'ı aramıştı.</p>

  <h3 class="calibre6" id="sigil_toc_id_98"><a class="calibre7" id="bookmark4"></a><span class="calibre8">97</span></h3>

  <p class="calibre3">Fontaine büyük bir hızla konferans salonuna daldı. Brinkerhoff ve Midge perişan haldeydi.</p>

  <p class="calibre3">"Bakın!" dedi Midge çılgına dönmüş gibi eliyle pencereyi işaret ederek, nefesi kesilmişti.</p>

  <p class="calibre3">Fontaine pencereden dışarı, Kripto kubbesinde yanıp sönen ışıklara baktı. Gözleri büyüdü. Bu durum kesinlikle planın parçası değildi.</p>

  <p class="calibre3">Brinkerhoff heyecanla konuştu. "Orası kahrolası bir diskoya dönmüş."</p>

  <p class="calibre3">Fontaine dikkatle baktı, bir anlam çıkarmaya çalışıyordu. Son birkaç yıldır TRANSLTR çalışıyordu ama hiç böyle bir şey olmamıştı. <span class="calibre5">Aşırı ısınıyor,</span> diye düşündü. Strathmore'un TRANSLTR'yi niçin kapamadığını merak etti. Fontaine'in düşüncelerini toplayıp harekete geçmesi sadece bir an sürdü.</p>

  <p class="calibre3">Konferans masasındaki ofisler arası telefonu kapıp Kripto'nun dahili numarasını tuşladı. Karşı taraftaki telefon, sanki dahili hat kullanım dışıymış gibi 'bip'lemeye başladı.</p>

  <p class="calibre3">Fontaine elindeki telefonu çarparak kapattı. "Kahretsin!" Hemen tekrar kaldırıp Strathmore'un cep telefonu numarasını çevirdi. Bu kez telefon çaldı.</p>

  <p class="calibre3">Altı kez çaldı.</p>

  <p class="calibre3">Brinkerhoff ve Midge Fontaine'i izliyordu. Fontaine zincire bağlı bir kaplan gibi görünüyordu telefon kablosuyla bir aşağı bir yukarı yürürken. Tam bir dakika sonra, Fontaine öfkeden kıpkırmızı kesilmişti.</p>

  <p class="calibre3">Telefonu yine çarparak kapattı. "İnanılmaz!" diye bağırdı. "Kripto patlamak üzere ve Strathmore kahrolası telefonuna yanıt vermiyor!"</p>

  <h3 class="calibre6" id="sigil_toc_id_99"><a class="calibre7" id="bookmark5"></a><span class="calibre8">98</span></h3>

  <p class="calibre3">Hulohot, Kardinal Guerra'nın odasından göz kamaştıran sabah güneşine fırladı. Elini gözlerine siper ederek sövdü. Katedralin dışında, yüksek taş bir duvarla -Giralda kulesinin batı cephesi- ve iki demir parmaklıkla çevrili küçük bir avluda duruyordu. Avlu kapısı açıktı. Kapının dışında meydan görünüyordu. Boştu. Uzakta, Santa Cruz'un duvarları vardı. Becker'ın oraya bu kadar çabuk varabilmesinin hiçbir yolu yoktu. Hulohot dönüp avluya göz gezdirdi. <span class="calibre5">O burada. Bumda olmalı!</span></p>

  <p class="calibre3">O avlu, yani Jardin de los Naranjos, Sevilla'da çiçek açan yirmi portakal ağacıyla ünlüydü. Ağaçlar Sevilla'da İngiliz marmeladının doğum yeri olarak şöhret yapmıştı. On sekizinci yüzyılda bir İngiliz tüccar Sevilla kilisesinden otuz altı kile portakal satın almış ve portakalları Londra'ya götürmüş ama portakallar yenmeyecek kadar acı çıkmıştı. Tüccar daha sonra portakalların kabuklarından marmelat yapmayı denemiş, en sonunda da biraz yenebilir hale getirmek için kilolarca şeker katmıştı. Böylece portakal marmeladı doğmuştu.</p>

  <p class="calibre3">Hulohot, elinde silahıyla portakal ağaçlarına doğru ilerledi. Ağaçlar yaşlıydı, yaprakları da gövdelerinin üst bölümlerinde kalmıştı. En alt dallara ulaşılabilirdi belki ama ince gövdeleri saklanmaya olanak tanımıyordu. Hulohot çok geçmeden avlunun boş olduğunu anladı. Başını kaldırıp yukarı baktı. Giralda.</p>

  <p class="calibre3">Giralda'nın döne döne çıkan merdiveninin girişi yere paralel gerilmiş bir halat parçası ve küçük bir tahta tabelayla kapatılmıştı. Halat hareketsiz duruyordu. Hulohot'un gözleri 128 metrelik kuleyi tırmandı ve hemen bunun saçma bir düşünce olduğunun farkına vardı. Becker'in o kadar aptal olması mümkün değildi. Tek bir merdiven dosdoğru kare şeklindeki bir taş odacığa kadar kıvrıla kıvrıla çıkıyordu. Dışarıyı izlemek için duvarda dar açıklıklar vardı ama hiçbir çıkış yolu yoktu.</p>

  <p class="calibre3">David Becker merdivenin son basamağını çıkıp ufacık taş bir odaya attı kendini nefes nefese. Dört bir yanında yüksek duvarlar, duvarların üzerinde de dar aralıklar vardı. Hiç çıkış yoktu.</p>

  <p class="calibre3">Kader o sabah Becker'a hiç iltimas geçmemişti. Katedralden hızla açık avluya çıkarken, ceketi kapıya takılmıştı. Kumaş onu yarı yolda durdurmuş ve yırtılmadan önce sertçe sola savurmuştu. Becker birdenbire dengesini kaybedip sendeleyerek göz kamaştıran güneşin altına çıkmıştı. Başını kaldırıp baktığında bir merdivene doğru gidiyordu. Halatın üzerinden atlayıp hızla tırmanmaya başlamıştı. Nereye gittiğini fark ettiğinde ise dönmek için artık çok geç kalmıştı.</p>

  <p class="calibre3">O anda ise dört tarafı çevrili bir hücrede ayakta durmuş soluğunu tutuyordu. Yan tarafı yanıyordu. Duvardaki açıklıklardan sabah güneşi içeri giriyordu ince şeritler halinde. Dışarı baktı. Tel çerçeveli gözlüklü adam çok aşağıda, sırtı Becker'a dönük, meydana bakıyordu. Becker daha iyi görebilmek için duvardaki açıklığın önüne doğru kaydırdı vücudunu. <span class="calibre5">Hadi, geç şu meydanı,</span> diye geçirdi içinden.</p>

  <p class="calibre3">Giralda'nın gölgesi kesilip devrilmiş dev bir sekoya gibi boylu boyunca meydana düşüyordu. Hulohot gölgenin uzunluğuna baktı. Uzak tarafta kalan uçta, üç ışık huzmesi kulenin gözetleme aralıklarından geçip parke taşlarında düzgün dikdörtgenler oluşturuyordu. Bu dörtgenlerden birini bir adamın gölgesi bozmuştu. Hulohot kulenin tepesine doğru bakmaya gerek bile duymaksızın döndü ve hızla Giralda'nın merdivenine doğru ilerledi.</p>

  <h3 class="calibre6" id="sigil_toc_id_100"><a class="calibre7" id="bookmark6"></a><span class="calibre8">99</span></h3>

  <p class="calibre3">Fontaine yumruğunu avucuna vurdu. Konferans salonunda bir aşağı bir yukarı yürüdü ve dışarıya, dönüp duran Kripto ışıklarına baktı. "Durdur şunu! Kahretsin! Durdur şunu!"</p>

  <p class="calibre3">Midge kapıda belirdi, elinde bir çıktıyı sallıyordu. "Müdür Bey! Strathmore <span class="calibre5">durduramıyor!"</span></p>

  <p class="calibre3">"Ne!" dedi Brinkerhoff ve Fontaine, aynı anda nefesleri kesilerek.</p>

  <p class="calibre3">"Denemiş, efendim!" Midge raporu gösterdi. "Dört kez denemiş zaten! TRANSLTR sonsuz bir döngüde kilitlenmiş durumda."</p>

  <p class="calibre3">Fontaine dönüp tekrar pencereden baktı. "Tanrım!"</p>

  <p class="calibre3">Konferans salonunun telefonu çaldı sertçe. Müdür kollarını açtı. "Bu Strathmore olmalı! Artık zamanıydı, kahrolası!"</p>

  <p class="calibre3">Brinkerhoff telefonu kaldırdı. "Müdürün ofisi."</p>

  <p class="calibre3">Fontaine ahizeyi almak için elini uzattı.</p>

  <p class="calibre3">Brinkerhoff huzursuzca bakıp Midge'e döndü. "Jabba. <span class="calibre5">Seni</span> istiyor."</p>

  <p class="calibre3">Müdür, bakışlarını, salonu geçen Midge'e çevirdi. Midge telefonun hoparlörünü açtı. "Devam et, Jabba."</p>

  <p class="calibre3">Jabba'nın metalik sesi salonda gümbürdedi. "Midge, ben ana veri bankasındayım. Burada garip bir şeyler oluyor. Merak ettiğim bir şey var—"</p>

  <p class="calibre3">"Kahretsin, Jabba!" dedi Midge telaşla. "Sana anlatmaya çalıştığım şey buydu işte!"</p>

  <p class="calibre3">"Belki de önemsiz bir şeydir," diye karşılık verdi Jabba kaçamak bir şekilde, "ama—"</p>

  <p class="calibre3">"Bunu söylemeyi bırak artık! O önemsiz bir şey <span class="calibre5">değil!</span> Orada neler oluyorsa ciddiye al, hem de çok <span class="calibre5">ciddiye</span> al. Benim verilerim zırva değil hiçbir zaman olmadı, hiçbir zaman da olmayacak." Telefonu kapatacakken ekledi, "Aa, Jabba? Bu arada, sana bir sürpriz olmaması için söylüyorum... Strathmore Koridor'u devre dışı bırakmış."</p>

  <h3 class="calibre6" id="sigil_toc_id_101"><a class="calibre7" id="bookmark7"></a><span class="calibre8">100</span></h3>

  <p class="calibre3">Hulohot, Giralda'nın basamaklarını üçer üçer çıktı. Sarmal geçitteki tek ışık, her 180 derecede bir duvarda yer alan küçük açık hava pencerelerinden geliyordu. <span class="calibre5">Kapana kısıldı! David Becker ölecek!</span> Hulohot, elinde tabancası, merdivenlerden döne döne yukarı çıktı. Becker'ın yukarıdan saldırması olasılığına karşı dış duvara dayanarak çıkıyordu. Becker kullanmaya karar verirse, merdiven aralarındaki platformda bulunan ayaklı demir şamdanlar iyi bir silah olabilirdi. Ama Hulohot açıyı geniş tutarak Becker'ı zamanında görebilecekti. Hulohot'un tabancası bir buçuk metrelik bir ayaklıklı şamdandan elbette daha uzun bir menzile sahipti.</p>

  <p class="calibre3">Hulohot hızlı ama dikkatli adımlarla ilerledi. Merdiven dikti, burada ölen turistler bile olmuştu. Burası Amerika değildi -hiçbir güvenlik tabelası yoktu, merdiven tırabzanı yoktu, sigorta feragatnamesi yoktu. Burası İspanya'ydı. Düşecek kadar aptalsanız, merdiveni kim yapmış olursa olsun bu sizin kendi kahrolası hatanızdı.</p>

  <p class="calibre3">Hulohot omuz yüksekliğindeki açıklıklardan birinin önünde durup dışarı baktı. Kuzey taraftaydı ve görünüşe bakılırsa yolu yarılamıştı.</p>

  <p class="calibre3">Tepedeki seyir platformuna girilen açıklık, köşeden görülebiliyordu. Tepedeki merdiven boştu. David Becker karşısına çıkmamıştı. Hulohot, Becker'ın, belki de kendisini kuleye girerken görmemiş olabileceğini düşündü. Bu, sürpriz unsurunun da Hulohot'un tarafında olduğu anlamına geliyordu -her ne kadar buna ihtiyacı olmasa da. Bütün kozlar Hulohot'un elindeydi. Kulenin tasarımı bile onun lehineydi; merdiven, seyir platformuyla güneybatı köşesinde buluşuyordu -Becker'ın, onun arkasına geçmesi mümkün olmadan Hulohot hücrenin her noktasına rahatlıkla ateş edebilecekti. Üstelik, işi bitirmek için, Hulohot karanlıktan aydınlığa çıkıyor olacaktı. <span class="calibre5">Bir ölüm hücresi,</span> diye düşünceye daldı.</p>

  <p class="calibre3">Hulohot girişe olan uzaklığı ölçtü. Yedi basamak. Cinayetin provasını yaptı aklında. Girişe yaklaşırken sağ tarafta kalırsa, ulaşmadan önce platformun en sol köşesini görebilecekti. Becker oradaysa, Hulohot ateş edecekti. Değilse, içeriye süzülüp doğuya doğru hareket ederek girecek, sağ köşeyi, yani Becker'ın olabileceği tek yeri karşısına alacaktı. Gülümsedi.</p>

  <p class="calibre3">HEDEF: DAVID BECKER - YOK EDİLDİ</p>

  <p class="calibre3">Zaman gelmişti. Silahını kontrol etti.</p>

  <p class="calibre3">Ani bir hareketle, Hulohot yukarı atıldı. Platform görüş alanına girdi. Sol köşe boştu. Hulohot, kafasında tekrarladığı gibi, içeri süzüldü ve sağ tarafı karşısına alan açıklıktan daldı. Köşeye ateş etti. Kurşun çıplak duvardan sekti, neredeyse Hulohot'a isabet edecekti. Hulohot çılgın gibi dönüp sessiz bir çığlık koyuverdi. Orada kimse yoktu. David Becker kayıplara karışmıştı.</p>

  <p class="calibre3">Merdivenin üç kat aşağısında, boşlukta Jardin de los Naranjos'un yüz metre üstünde, David Becker bir pencere pervazında barfiks çeken bir adam gibi Giralda'nın dışında asılı duruyordu. Hulohot hızla merdivenden yukarı çıkarken, Becker da üç kat inmiş ve kendini açıklıklardan birinden aşağı sarkıtmıştı. Tam zamanında görüş alanından çıkmıştı. Katil hemen yanından koşarak geçmişti. Pencerenin çıkıntısını kavrayan parmaklarının beyaz boğumlarını fark edemeyecek kadar acelesi vardı.</p>

  <p class="calibre3">Pencerenin dışında asılı dururken Becker her günkü squash çalışma programına Nautilus makinesinde yirmi dakika çalışma da dahil olduğu için Tanrı'ya şükretti, bunun amacı daha sert servis atmak için pazılarını geliştirmekti. Ama güçlü kollarına rağmen ne yazık ki Becker o anda kendini yukarı çekmekte zorlanıyordu. Omuzları yanıyordu. Yan tarafı sanki yırtılıp açılıyor gibiydi. Pencerenin kaba kesimli taş çıkıntısı tutunmayı zorlaştırıyor, Becker'in parmak uçlarına kırık cam parçalan gibi batıyordu.</p>

  <p class="calibre3">Becker, sadece birkaç saniye içinde suikastçısının yukarıdan koşarak ineceğini biliyordu. Katil, kuşkusuz bu kez yüksekteki bir yerden Becker'ın pencere pervazındaki parmaklarını görecekti.</p>

  <p class="calibre3">Becker gözlerini kapatıp kendini yukarı çekti. Ölümden kurtulması için bir mucizeye ihtiyacı olacağının farkındaydı. Parmakları gücünü yitirmeye başlamıştı. Aşağıya, sallanıp duran bacaklarına baktı. Aşağıdaki portakal ağaçlarına olası bir düşüşün uzunluğu bir futbol sahası kadardı. Hayatta kalmak mümkün değildi. Yan tarafındaki acı giderek kötüleşiyordu. Yukarıdan, basamakları hızla inen adımların çıkardığı ayak sesleri geldi o an gümbürtüyle. Becker gözlerini kapadı. Ya şimdi ya hiçbir zaman. Dişlerini sıkıp kendini çekti.</p>

  <p class="calibre3">Kendini kuvvetle yukarı çekerken bileklerindeki deri taşa sürtünüp yırtıldı. Ayak sesleri hızla yaklaşıyordu. Becker, kendini emniyete almaya çabasıyla, açıklığın iç tarafını sıkıca kavradı. Ayaklarını atmaya çalıştı. Vücudu kurşun gibi ağır geliyordu kendisine; biri bacaklarına bir halat bağlamış onu aşağı doğru çekiyordu sanki. Pes etmedi. Dirseklerini çıkıntıya koymayı başardı. Artık açıkça görülebilir durumdaydı, giyotine bağlanmış bir adam gibi başı pencereden içerideydi. Kendini açıklığa çekmek için bacaklarını sallayıp kuvvet aldı. Yarı yarıya çıkmıştı. Gövdesi artık merdiven boşluğunda asılıydı. Ayak sesleri yaklaştı. Becker açıklığın kenarlarını kavrayıp tek bir harekette kendini boşluktan içer fırlattı. Merdivene sert bir düşüş yaptı.</p>

  <p class="calibre3">Hulohot, Becker'ın vücudunun hemen altındaki katta yere düştüğünü anladı. İleri doğru atıldı, tabancasını doğrultmuştu. Görüş alanına bir pencere girdi. <span class="calibre5">İşte bu!</span> Hulohot dıştaki duvara doğru ilerleyip aşağı, merdivene doğru nişan aldı. Becker'ın bacakları merdivenin kıvrımında hızla görüş alanından kayboldu. Hulohot sinirle ateş etti. Kurşun merdiven boşluğundan aşağı doğru sekti.</p>

  <p class="calibre3">Hulohot avının peşinden aşağı doğru hızla inerken, en geniş açıyı sağlamak için dış taraftaki duvardan ilerliyordu. Merdiven, önünde dönerek indikçe Becker'ın kendinden hep 180 derece önde, görüş alanının hemen dışında kalıyormuş gibiydi. Becker, açıyı kapatmaya çalışarak merdivenin iç tarafından ilerliyor ve dörder beşer basamak atlayarak iniyordu. Hulohot takibini sürdürdü. Tek bir atış yetecekti. Hulohot arayı kapatıyordu. Becker aşağıya ulaşsa bile Hulohot onun kaçacak yeri olmadığının farkındaydı, Hulohot Becker'ı açık avluyu geçerken sırtından rahatlıkla vurabilecekti. Umutsuz yarış aşağı doğru döne döne devam etti.</p>

  <p class="calibre3">Hulohot takibinin hızını arttırmak için iç tarafa doğru kaydı. Arayı kapatmakta olduğunu biliyordu. Bir açıklıktan geçtikleri her seferinde Becker'ın gölgesini görebiliyordu. Aşağı. Aşağı. Döne döne. Becker her defasında köşeyi tam zamanında dönüyor gibiydi. Hulohot'un bir gözü Becker'ın gölgesinde, bir gözü de basamaklardaydı.</p>

  <p class="calibre3">Birdenbire Hulohot'a, Becker'ın gölgesi tökezlemiş gibi geldi. Sanki sola doğru dengesiz bir yalpa, sonra havada bir dönüş yapmış ye merdiven boşluğunun ortasına doğru tekrar inmişti. Hulohot ileri atıldı. <span class="calibre5">Onu yakaladım!</span></p>

  <p class="calibre3">Hulohot'un önündeki basamaklarda aniden bir çelik parıltısı beliriverdi. Köşeden boşluğa doğru havalanan çelik bir nesne. Bir eskrimcinin ayak bileği seviyesindeki çalımı gibi ileri doğru fırlamıştı aniden. Hulohot sola kaymayı denedi ama çok geçti. Çelik nesne ayak bileklerinin arasına indi. Arkada kalan ayağı ileri doğru gitti, sertçe çelik nesneyi buldu ve çelik çubuk incik kemiğine hızla indi. Hulohot tutunmak için kollarını açtı ama ancak boşluğu kavrayabildi. Aniden, yan tarafına dönmüş uçarken buldu kendini. Hulohot aşağı doğru uçarken, karın üstü, kolları açık bir durumda David Becker'ın üstünden geçti. Becker'ın ellerindeki ayaklıklı şamdan, Hulohot aşağı doğru hızla giderken bacaklarına takılmıştı bu kez.</p>

  <p class="calibre3">Hulohot merdivene iniş yapmadan önce dış tarafta kalan duvara şiddetle bindirdi. En sonunda yere indiğinde, takla atmaya başladı. Tabancası yerde yuvarlandı. Hulohot'un vücudu takla atarak düşmeye devam etti. Yuvarlanıp durmadan önce beş kez 360 derecelik tam dönüş yapmıştı. On iki basamak daha inse avluya düşmüş olacaktı.</p>
</body>
</html>
