<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_62"><a class="calibre7" id="bookmark13"></a><span class="calibre8">61</span></h3>

  <p class="calibre3">Jabba parçalan sökük bir ana bilgisayarın yarı içine gömülmüş sırt üs ü yatıyordu. Ağzında kalem şeklinde küçük bir el feneri, elinde bir havya ve karnına koyduğu büyük bir teknik çizim kağıdı vardı. Cep tele-* onu çaldığında bozuk bir anakarta yeni bir voltaj zayıflatıcı setini bağlamayı yeni bitirmişti.</p>

  <p class="calibre3">"Kahretsin," diye sövdü, bir kablo yığını arasında el yordamıyla telefonunu ararken. "Ben Jabba."</p>

  <p class="calibre3">"Jabba, ben Midge."</p>

  <p class="calibre3">Jabba'nın yüzü aydınlandı. "Bir gecede iki kez? İnsanlar dedikodu çıkaracak."</p>

  <p class="calibre3">"Kripto'da sorunlar var." Midge'in ses tonu gergindi.</p>

  <p class="calibre3">Jabba'nın kaşları çatıldı. "Bu konuyu halletmiştik. Hatırlıyorsun değil mi?"</p>

  <p class="calibre3">"Bir <span class="calibre5">elektrik</span> sorunu".</p>

  <p class="calibre3">"Ben elektrikçi değilim. Mühendisliği ara."</p>

  <p class="calibre3">"Kubbe karanlık."</p>

  <p class="calibre3">"Hayal görüyorsun. Evine git." Şematiğine geri döndü.</p>

  <p class="calibre3">"Zifiri karanlık!" diye bağırdı Midge.</p>

  <p class="calibre3">Jabba içini çekip el fenerini yere bıraktı. "Midge, birincisi, orada yedek güç kaynağımız var. Orası aslâ <span class="calibre5">zifiri</span> karanlık olmaz. İkincisi Strathmore Kripto'yu şu an benim gördüğümden biraz daha iyi görüyordur. Niçin onu aramıyorsun?"</p>

  <p class="calibre3">"Çünkü bunun onunla bir ilişkisi var. Bir şeyler gizliyor."</p>

  <p class="calibre3">Jabba gözlerini devirdi. "Midge, tatlım, burada boynuma kadar kablolara batmış durumdayım. Bir randevu istiyorsan, hepsini koparıp gelirim. Yok, değilse, Mühendisliği ara."</p>

  <p class="calibre3">"Jabba, bu ciddi. Bunu hissedebiliyorum."</p>

  <p class="calibre3"><span class="calibre5">Bunu hissedebiliyor?</span> Bunun resmiyete yakışacağını düşündü Jabba, Midge'in yine heyheyleri üstündeydi. "Strathmore kaygılanmıyorsa, ben de kaygılanmam."</p>

  <p class="calibre3">"Kahretsin, Kripto zifiri karanlık!"</p>

  <p class="calibre3">"Belki de Strathmore yıldızlan seyrediyordur."</p>

  <p class="calibre3">"Jabba! Burada dalga geçmiyorum ben!"</p>

  <p class="calibre3">"Tamam, tamam," diye söylendi Jabba, bir dirseğine dayanırken. "Belki jeneratörlerden biri kısa devre yapmıştır. Buradaki işim biter bitmez, Kripto'ya uğrayacak ve—"</p>

  <p class="calibre3">"Peki ya yedek güç kaynağı!" diye ısrarla sordu Midge. "Jeneratörlerden biri gittiyse, yedek güç kaynağı niçin devreye girmedi?"</p>

  <p class="calibre3">"Bilmiyorum. Belki Strathmore TRANSLTR'yi çalıştınyordur, öyleyse yedek güç ona gidiyor demektir."</p>

  <p class="calibre3">"Peki niye durdurmuyor öyleyse? Bir virüs vardır belki de. Daha önce bir virüsten söz etmiştin."</p>

  <p class="calibre3">"Kahretsin Midge!" Jabba patladı. "Sana söyledim, Kripto'da virüs <span class="calibre5">yok.</span> Bu kadar da paranoyak olma!"</p>

  <p class="calibre3">Uzun bir sessizlik oldu.</p>

  <p class="calibre3">"Ah, kahretsin, Midge," diye özür diledi Jabba. "İzin ver açıklayayım." Sesi gergindi. Öncelikle, bizim Koridorumuz var, hiçbir virüs onu aşamaz. İkincisi, bir güç kesintisi varsa, bu donanımla ilişkilidir, virüsler elektriği kesmezler, yazılıma ve verilere saldırırlar. Kripto'da her ne oluyorsa, o bir virüs değil."</p>

  <p class="calibre3">Sessizlik.</p>

  <p class="calibre3">"Midge? Orada mısın?"</p>

  <p class="calibre3">Midge'in yanıtı buz gibiydi. "Jabba, benim yapmak zorunda olduğum bir işim var. Bunu yaptığım için de bana bağırılmaması gerekir. Milyar dolarlık bir tesisin niçin karanlıkta olduğunu sormak için telefon ettiğimde profesyonel bir yanıt almak isterim."</p>

  <p class="calibre3">"Evet, hanımefendi."</p>

  <p class="calibre3">"Basit bir evet ya da hayır yeterli olacaktır. Kripto'daki sorunun virüsle ilişkili olması mümkün mü?"</p>

  <p class="calibre3">"Midge ... sana söyledim—"</p>

  <p class="calibre3">"Evet ya da hayır. TRANSLTR'de bir virüs olabilir mi?"</p>

  <p class="calibre3">Jabba içini çekti. "Hayır, Midge. Tamamen imkânsız."</p>

  <p class="calibre3">"Teşekkür ederim."</p>

  <p class="calibre3">Jabba kendini gülmeye zorladı ve havadaki gerginliği azaltmaya çalıştı. "Strathmore'un kendisinin bir virüs yazıp benim filtrelerimi devre dışı bıraktığını düşünmüyorsan tabii."</p>

  <p class="calibre3">Tedirgin edici bir sessizlik oldu. Midge konuştuğunda, sesinde tekinsiz bir hava vardı. "Strathmore Koridor'u devre dışı bırakabilir mi?"</p>

  <p class="calibre3">Jabba iç geçirdi. "Şaka ediyordum, Midge." Ama artık çok geç olduğunu biliyordu.</p>

  <h3 class="calibre6" id="sigil_toc_id_63"><a class="calibre7" id="bookmark14"></a><span class="calibre8">62</span></h3>

  <p class="calibre3">Komutan ve Susan kapalı kapağın yanında ayakta duruyor ve bundan sonra ne yapacaklarını konuşuyorlardı.</p>

  <p class="calibre3">"Phil Chartrukian'ın cesedi aşağıda," dedi Strathmore. "Yardım çağıracak olursak Kripto bir sirk alanına dönecektir."</p>

  <p class="calibre3">"Öyleyse ne yapmamızı önerirsiniz?" diye sordu Susan, sadece orayı terk etmek istiyordu.</p>

  <p class="calibre3">Strathmore bir an düşündü. "Bana nasıl olduğunu sorma," dedi, kilitli kapağa göz atarak, "ama öyle görünüyor ki bilmeden de olsa North Dakota'yı yakalayıp etkisiz hale getirmiş olduk." İnanamıyormuş gibi başını iki yana salladı. "Bana sorarsan, lanet bir şans işte." Hale'in, Tankado'nun planında yer almış olduğu fikri onu hâlâ şaşkına çeviriyor gibiydi. "Benim tahminim, Hale'in geçiş anahtarını kendi terminalinde bir yere gizlediği, belki evinde de bir kopyası vardır. Her iki şekilde de Hale kapana kısıldı."</p>

  <p class="calibre3">"Öyleyse niçin bina güvenliğini çağırıp onu buradan aldırtmıyoruz?"</p>

  <p class="calibre3">"Daha değil," dedi Strathmore, "Sistem güvenlik görevlileri bu sonu gelmeyen TRANSLTR işlemi verilerini öğrenecek olurlarsa, tamamen yeni bir sürü sorunumuz olur. Kapıları açmadan önce, Dijital Kale'nin bütün izlerini yok etmiş olmak istiyorum."</p>

  <p class="calibre3">Susan başıyla onayladı istemeye istemeye. İyi bir plandı. En sonunda güvenlik Hale'i alt düzeylerden çıkarıp Chartrukian'ın ölümü nedeniyle onu içeri attığında Hale muhtemelen Dijital Kale'yi bütün dünyaya duyurma tehdidinde bulunacaktı. Ama kanıtlar ortadan kaldırılacak olursa Strathmore aptal rolünü oynayabilirdi. <span class="calibre5">Sonu gelmeyen bir çözümleme mi? Çözülemez bir algoritma mı? Ama bu çok saçma! Hale Bergofski Ilkesi'ni hiç duymamış mı?</span></p>

  <p class="calibre3">"İşte yapmamız gereken şey." Strathmore soğukkanlılıkla planını anlattı ana hatlarıyla. "Hale'in Tankado ile bütün yazışmalarını yok edeceğiz. Benim Koridor'u devre dışı bıraktığıma dair kayıtları, Chartrukian'ın sistem güvenlik analizine dair bütün kayıtları, işlem ekranı kayıtlarını, her şeyi sileceğiz. Dijital Kale ortadan kaybolacak. Hale'in anahtarını saklayacağız ve David'in, Tankado'nun anahtarını bulması için Tanrı'ya dua edeceğiz."</p>

  <p class="calibre3"><span class="calibre5">David,</span> diye düşündü Susan. Onu aklından çıkarmaya zorladı kendini. Şimdi önündeki meseleye dikkatini vermesi gerekiyordu.</p>

  <p class="calibre3">"Ben sistem güvenlik laboratuarını halledeceğim," dedi Strathmore. "İşlem ekranı istatistikleri, mutasyon faaliyet istatistikleri, çalışmalar. Sen de 3. bölümü hallet. Hale'in bütün e-posta iletilerini sil. Tankado'yla haberleştiğine ilişkin bütün kayıtları, içinde Dijital Kale adı geçen her şeyi."</p>

  <p class="calibre3">"Tamam," diye yanıtladı Susan, dikkatini toplayarak. "Hale'in bilgisayarındaki sabit sürücüsünün tamamını sileceğim. Her şeyi yeniden biçimlendireceğim."</p>

  <p class="calibre3">"Hayır!" Strathmore'un yanıtı sert olmuştu. "Bunu yapma. Büyük olasılıkla Hale geçiş anahtarının bir kopyasını orada bir yerde tutuyordur. Onu istiyorum."</p>

  <p class="calibre3">Susan'ın şaşkınlıktan ağzı açık kalmıştı. "Geçiş anahtarını mı istiyorsunuz? Ben bütün amacın geçiş anahtarlarını yok etmek olduğunu düşünmüştüm."</p>

  <p class="calibre3">"Öyle. Ama bir kopyasını istiyorum. O lanet olası dosyayı çözüp Tankado'nun programına bir bakmak istiyorum."</p>

  <p class="calibre3">Susan Strathmore'un merakını paylaşıyordu ama içgüdüleri ona ne kadar ilgi çekici olursa olsun Dijital Kale algoritmasını çözmenin akıllıca olmadığını söylüyordu. Tam da o anda, o ölümcül program kendi şifreli kasasında güvenle kilitlenmişti, tamamen zararsızdı. Strathmore onun şifresini çözer çözmez... "Komutanım, hepsini silsek daha iyi ol—"</p>

  <p class="calibre3">"Anahtarı istiyorum," diye karşılık verdi Strathmore.</p>

  <p class="calibre3">Susan itiraf etmek zorundaydı, Dijital Kale'yi duyduğundan beri Tankado'nun onu nasıl yazdığını öğrenmek için inkâr edilmez bir akademik merak duyuyordu. Onun var olması bile kriptografinin en temel kurallarına ters düşüyordu. Susan komutana baktı. "Biz gördükten sonra algoritmayı hemen yok edecek misiniz?"</p>

  <p class="calibre3">"En ufak bir iz bırakmadan."</p>

  <p class="calibre3">Susan kaşlarını çattı. Hale'in anahtarını bulmanın kolay olmayacağını biliyordu. 3. bölümdeki sabit disklerden herhangi birindeki bir geçiş anahtarını saptamak Texas büyüklüğünde bir yatak odasında bir çorabın tekini bulmaya çalışmak gibi bir şeydi. Bilgisayar aramaları ancak ne aradığını bilirsen işe yarardı, bu geçiş anahtarı ise rasgeleydi. Bununla birlikte, işin <span class="calibre4">iyi yanı,</span> Kripto çok sayıda rasgele malzemeyle ilgilendiği için Susan ve diğer birkaç kişi bağımsız arama diye bilinen karmaşık bir süreç geliştirmişlerdi. Bu arama, temel olarak bilgisayardan kendi sabit sürücülerindeki her karakter dizisini incelemesini, her bir diziyi muazzam bir sözlükle karşılaştırmasını ve anlamsız ya da rasgele gibi görünen herhangi bir diziyi işaretleyerek göstermesini istiyordu. Parametreleri sürekli olarak ince ayarlamak ustalık isteyen bir işti ama yapılması mümkündü.</p>

  <p class="calibre3">Susan geçiş anahtarını bulmak için seçilecek en mantıklı kişinin kendisi olduğunu biliyordu. Pişman olmayacağını umarak iç geçirdi. "Her şey yolunda giderse bu iş yarım saatimi alır."</p>

  <p class="calibre3">"Öyleyse çalışmaya başlayalım bakalım," dedi Strathmore, bir elini Susan'ın omzuna koyup ona 3. bölüme doğru karanlığın içinde yol göstererek.</p>

  <p class="calibre3">Tepelerindeki kubbeden, alabildiğine yıldızlarla dolu bir gökyüzü görünüyordu. Susan David'in de Sevilla'dan aynı yıldızları görüp görmediğini düşündü.</p>

  <p class="calibre3">3. bölümün ağır cam kapılarına yaklaştıklarında Strathmore alçak sesle sövdü. 3. bölümün kapısını açacak olan tuş takımının ışıkları sönüktü, kapılar çalışmıyordu.</p>

  <p class="calibre3">"Kahretsin," dedi. "Elektrik yok. Unutmuşum."</p>

  <p class="calibre3">Strathmore sürme kapıları inceledi. Avuçlarını düz bir şekilde cama dayadı. Sonra açmak için yanlara doğru sürmeyi denedi. Elleri terli ve kaygandı. Pantolonuna sildikten sonra yeniden denedi. Bu kez kapılar birazcık da olsa yana kayıp açıldı.</p>

  <p class="calibre3">Susan, Strathmore'un ne yapmaya çalıştığını anlamış, onun arkasına gelmişti. Kapının kanatlarını birlikte ittiler. Kapılar birkaç santimetre kadar açıldı. Bir an tuttular ama güç çok fazlaydı. Kapılar yeniden kapandı.</p>

  <p class="calibre3">"Bekleyin," dedi Susan, Strathmore'un önüne geçip yeni bir konum&nbsp;alarak. "Tamam, şimdi deneyelim."</p>

  <p class="calibre3">Büyük bir güçle asıldılar. Kapılar yine birkaç santimetre kadar açıldı. 3. bölümün içinden incecik bir mavi ışık belirdi, terminaller hâlâ çalışıyordu. Kurulum esnasında, onların da TRANSLTR için çok önemli olduğu ve elektrik kesintisi halinde yedek güç almaları gerekeceği düşünülmüştü.</p>

  <p class="calibre3">Susan Ferragamo marka ayakkabısının burnunu yere dayayıp daha kuvvetlice itti. Kapılar hareket etmeye başladı. Strathmore daha iyi bir konum almak için yönünü değiştirdi. Avuçlarını sol kanadın ortasına yerleştirip onu geriye doğru itti. Susan da sağ kanadı ters yönde itti. Yavaş yavaş, zorlanarak, kapının kanatları birbirinden ayrılmaya başladı. Neredeyse otuz santimetre kadar ayrılmışlardı.</p>

  <p class="calibre3">"Bırakma," dedi Strathmore, birlikte sertçe iterlerken nefes nefese. Biraz daha."</p>

  <p class="calibre3">Susan omuzlarını düzeltti zorlayarak. Yeniden itti, bu kez daha iyi bir açıyla. Kapının kanatlan ona direniyordu.</p>

  <p class="calibre3">Strathmore daha durduramadan Susan ince vücudunu aradaki açıklığa sıkıştırdı. Strathmore karşı çıktı ama Susan kararlıydı. Kripto'nun dışında olmak istiyordu ve Strathmore'u Hale'in geçiş anahtarı bulunana dek onun bir yere gitmesine izin vermeyeceğini bilecek kadar iyi tanıyordu.</p>

  <p class="calibre3">Susan açıklıkta kendini ortaladı ve var gücüyle itti. Kapılar geriye gidiyor gibiydi Ama birden Susan'ın gücü tükendi. Kapılar üzerine doğru geldi. Strathmore kapıları açık tutmak için kendini zorladı ama gücü yetmiyordu. Tam kapılar çarparak kapanırken, Susan kendini aradan attı ve diğer tarafa yığıldı.</p>

  <p class="calibre3">Komutan kapıyı yeniden bir parça da olsa aralamak için kendini zorladı. Yüzünü küçük aralığa dayadı. "Tanrım! Susan, iyi misin?"</p>

  <p class="calibre3">Susan ayağa kalkıp elleriyle üstünü temizledi. "İyiyim."</p>

  <p class="calibre3">Etrafına bakındı. 3. bölüm bomboştu, sadece bilgisayar ekranları odayı aydınlatıyordu. Maviye çalan gölgeler odaya hayaletimsi bir hava veriyordu. Kapının aralığından Strathmore'a döndü. Yüzü soluk ve hasta görünüyordu mavi ışıkta.</p>

  <p class="calibre3">"Susan," dedi. "Sistem güvenlikteki dosyalan silmek için bana yirmi dakika ver. Bütün izler silindiğinde kendi terminalime gidip TRANSLTR'yi durduracağım."</p>

  <p class="calibre3">"İyi edersiniz," dedi Susan, ağır cam kapılara bakarak. TRANSLTR yedek gücü tüketmeyi kesene dek, 3. bölümde bir mahkûmdu.</p>

  <p class="calibre3">Strathmore kapının kanatlarını bıraktı; kanatlar birbirine çarparak kapandı. Susan, komutanın camın ardında, Kripto'nun karanlığı içinde yavaş yavaş gözden kayboluşunu izledi.</p>

  <h3 class="calibre6" id="sigil_toc_id_64"><a class="calibre7" id="bookmark15"></a><span class="calibre8">63</span></h3>

  <p class="calibre3">Becker'ın yeni satın aldığı Vespa motosikleti, olanca gücünü kullanarak Aeropuerto de Sevilla yoluna girmişti. Becker'ın parmaklan bembeyaz kesilmişti. Kolundaki saate baktı, vakit yerel saatle sabahın ikisini henüz geçmişti.</p>

  <p class="calibre3">Ana terminale yaklaşınca, kaldırıma çıktı ve hâlâ hareket halindeyken motosikletten indi. Motosiklet kaldırıma devrilip öksürüğe benzer bir sesle durdu. Becker döner kapılardan koşarak geçti uyuşmuş bacaklarıyla. <span class="calibre5">Bir daha aslâ,</span> diye yemin etti kendi kendine.</p>

  <p class="calibre3">Terminal temizdi ve iyi aydınlatılmıştı. Bir makineyle yer karolarını parlatan adam sayılmazsa bomboştu. Salonda bir bilet acentesi görevlisi Iberia Hava Yolları tezgâhını&nbsp;kapatıyordu. Becker bunu kötü bir işaret olarak kabul etti.</p>

  <p class="calibre3">Hızla oraya gitti. "El vuelo a los Estados Unidos?"</p>

  <p class="calibre3">Endülüslü çekici kadın tezgâhın arkasından başını kaldırıp ona baktı ve özür dileyerek&nbsp;gülümsedi. "Acaba de salir. Şimdi kalktı, kaçırdınız." Kadının sözleri bir an havada asılı kaldı.</p>

  <p class="calibre3"><span class="calibre5">Kaçırdım.</span> Becker'ın omuzları çöktü. "Uçakta boş yer var mıydı?</p>

  <p class="calibre3">"Fazlasıyla," diye gülümsedi kadın. "Neredeyse boştu uçak. Ama yarın sabah sekizdekinde de—"</p>

  <p class="calibre3">"Bir arkadaşımın o uçağa binip binmediğini öğrenmem gerek. Yedek listedeydi."</p>

  <p class="calibre3">Kadın kaşlarını çattı. "Üzgünüm, bayım. Bu gece yedek listede birkaç yolcumuz vardı ama gizlilik şartlarımız gereği—"</p>

  <p class="calibre3">"Çok önemli," diye üsteledi Becker. "Uçup uçmadığını öğrenmek istiyorum yalnızca. Hepsi bu."</p>

  <p class="calibre3">Kadın anlayışlı bir ifadeyle başını salladı. "Sevgililer arasında bir tartışma mı?"</p>

  <p class="calibre3">Becker bir an düşündü. Sonra utangaç utangaç gülümsedi kadına. "O kadar belli oluyor mu?"</p>

  <p class="calibre3">Kadın göz kırptı. "Adı ne?"</p>

  <p class="calibre3">"Megan," diye karşılık verdi Becker üzgünce.</p>

  <p class="calibre3">Görevli gülümsedi. "Bayan arkadaşınızın bir soyadı var mı?"</p>

  <p class="calibre3">Becker ağır ağır nefes aldı. <span class="calibre5">Evet, ama ben bilmiyorum!</span> "Aslında, bu karışık bir durum. Uçağın neredeyse boş olduğunu söylemiştiniz. Belki—"</p>

  <p class="calibre3">"Soyadı olmadan gerçekten bir şey yapamam ..."</p>

  <p class="calibre3">"Sahi," diye kadının sözünü kesti Becker, aklına başka bir fikir gelmişti. "Bütün gece burada mıydınız?"</p>

  <p class="calibre3">Kadın başıyla onayladı. "Yedi saattir."</p>

  <p class="calibre3">"Öyleyse onu görmüşsünüzdür belki de. Genç bir kız. On beş, belki on altı yaşında. Saçları—" Sözcükler dudaklarından dökülmeden Becker hatasını fark etmişti.</p>

  <p class="calibre3">Görevlinin gözleri kısıldı. "Sevgiliniz on beş yaşında mı?"</p>

  <p class="calibre3">"Hayır!" dedi Becker soluk soluğa. "Demek istiyorum ki..." <span class="calibre5">Kahretsin.</span> "Bana yardım etmelisiniz, bu çok önemli."</p>

  <p class="calibre3">"Üzgünüm," dedi kadın soğuk bir ifadeyle.</p>

  <p class="calibre3">"Göründüğü gibi değil. Ben sadece—"</p>

  <p class="calibre3">"İyi geceler, bayım." Kadın metal parmaklığı tezgâhın üzerine indirip odanın arka tarafında gözden kayboldu.</p>

  <p class="calibre3">Becker homurdanıp gözlerini göğe doğru çevirdi. <span class="calibre5">Harika, David. Gerçekten harika.</span> Boş salona göz gezdirdi. Hiçbir şey. <span class="calibre5">Kız yüzüğü satıp uçağa binmiş olmalı.</span> Temizlik görevlisine yöneldi. "Has visto a una nina?" Karo parlatmak için kullanılan makinenin sesini bastırmak için bağırarak sordu. "Bir kız gördün mü?"</p>

  <p class="calibre3">Yaşlı adam uzanıp makineyi kapattı. "Ha?"</p>

  <p class="calibre3">"Una nina?" diye tekrarladı Becker. "Pelo rojo, azul, y bianco. Kırmızı beyaz ve mavi saçlı."</p>

  <p class="calibre3">Kapıcı güldü. "Que fea. İğrenç." Başını iki yana salladı ve işine döndü.</p>

  <p class="calibre3">David Becker havaalanının bomboş salonunun ortasında durdu ve ne yapacağını düşündü. Bu akşam tam bir yanlışlıklar komedyası olmuştu. Strathmore'un sözleri aklına gelip duruyordu: Yüzüğü bulana kadar beni arama. Üzerine ağır bir yorgunluk çöktü. Megan yüzüğü satıp uçağa binmişse, yüzüğün artık kimde olduğunu söyleyecek hiç kimse yok demekti.</p>

  <p class="calibre3">Becker gözlerini kapatıp dikkatini kaybetmemeye çalıştı. <span class="calibre5">Sıradaki hamlem ne?</span> Bunu sonra düşünmeye karar verdi. İlk önce, tuvalete fazlasıyla gecikmiş bir ziyarette bulunması gerekiyordu.</p>
</body>
</html>
