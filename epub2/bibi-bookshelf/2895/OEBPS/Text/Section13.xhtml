<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_52"><a class="calibre7" id="bookmark5"></a><span class="calibre8">51</span></h3>

  <p class="calibre3">Jabba dev bir iribaşa benziyordu. Lakap olarak adını aldığı sinematik yaratık gibi bu adam da saçsız ve yuvarlak hatlı bir devdi. Jabba, NSA'nın bütün bilgisayar sistemlerinin asıl koruyucu meleği olarak bir bölümden diğerine gider, bir şeyleri büker, bir şeyleri lehimler ve en iyi ilacın önlem almak olduğu yönündeki düşüncesini tekrar tekrar vurgulardı. Jabba'nın saltanatı sırasında hiçbir NSA bilgisayarına virüs bulaşmamıştı. Jabba bunun böyle kalmasına kararlıydı.</p>

  <p class="calibre3">Jabba'nın üssü, NSA'nın yer altındaki son derece gizli veri bankasına bakan, zeminden biraz yükseltilmiş bir iş istasyonuydu. Bir virüsün en büyük zararı verebileceği yer orasıydı ve Jabba da zamanın büyük bölümünü orada geçirirdi. Bununla birlikte, o anda Jabba mola vermişti ve NSA'nın bütün gece açık olan levazım bölümünde pepperoni'li calzone yiyordu. Cep telefonu çaldığında üçüncüyü götürmek üzereydi.</p>

  <p class="calibre3">"Konuş," dedi ağız dolusu lokmasını yutarken öksürerek.</p>

  <p class="calibre3">"Jabba," bir kadın sesiydi. "Ben Midge."</p>

  <p class="calibre3">"Veriler Kraliçesi!" diye hayranlığını belirtti devasa adam abartılı bir şekilde. Midge Milken'e karşı daima bir zaafı olmuştu. Midge'in zehir gibi bir zekâsı vardı, üstelik Jabba'nın tanıdığı, kendisiyle flört etmiş tek kadındı. "Keyifler nasıl?"</p>

  <p class="calibre3">"Şikâyetim yok."</p>

  <p class="calibre3">Jabba ağzını sildi. "Tesiste misin?"</p>

  <p class="calibre3">"Evet."</p>

  <p class="calibre3">"Calzone yerken bana katılmak ilgini çeker mi?"</p>

  <p class="calibre3">"İsterdim Jabba ama arkayı kolluyorum."</p>

  <p class="calibre3">"Öyle mi?" Kıs kıs güldü. "Sana katılabilir miyim?"</p>

  <p class="calibre3">"Çok kötüsün."</p>

  <p class="calibre3">"Düşünemezsin bile..."</p>

  <p class="calibre3">"Seni yakaladığıma sevindim," dedi Midge. "Tavsiyene ihtiyacım var."</p>

  <p class="calibre3">Jabba Dr. Pepper'dan büyük bir yudum aldı. "Konuş."</p>

  <p class="calibre3">"Belki de önemli değildir," dedi Midge, "ama elimdeki Kripto istatistiklerinde tuhaf bir şey çıktı. Senin aydınlatabileceğini ummuştum."</p>

  <p class="calibre3">"Neymiş?" bir yudum daha aldı.</p>

  <p class="calibre3">"Elimde TRANSLTR'nin aynı dosya üzerinde on sekiz saattir çalıştığını ve halâ şifreyi çözemediğini söyleyen bir rapor var."</p>

  <p class="calibre3">Jabba calzone' sinin her tarafına Dr. Pepper püskürttü. 'Ne?"</p>

  <p class="calibre3">"Bir fikrin var mı?"</p>

  <p class="calibre3">Calzone'sini bir peçeteyle kuruladı. "Ne raporu bu?"</p>

  <p class="calibre3">"Üretim raporu. Temel maliyet analizi." Midge Brinkerhoff ile birlikte ne bulduğunu açıkladı çabucak.</p>

  <p class="calibre3">"Strathmore'u aradın mı?"</p>

  <p class="calibre3">"Evet. Kripto'da her ş eyin yolunda olduğ unu söyledi. TRANSLTR'nin tam gaz çalıştığını söyledi. Verilerimizin yanlış olduğunu söyledi."</p>

  <p class="calibre3">Jabba'nın yuvarlak alnı kırıştı. "Öyleyse mesele ne? Raporun hatalıymış." Midge yanıt vermedi. Jabba onun ne demek istediğini anlamıştı. Kaşlarını çattı. "Raporunun hatalı olduğunu düşünmüyorsun?"</p>

  <p class="calibre3">"Doğru."</p>

  <p class="calibre3">"Dolayısıyla Strathmore'un yalan söylediğini düşünüyorsun?"</p>

  <p class="calibre3">"Öyle değil," dedi Midge diplomatik bir şekilde. Hassas bir noktada olduğunun farkındaydı. "Sadece, istatistiklerim daha önce hiç yanlış olmamıştı. İkinci bir seçeneğim olabileceğini düşünmüştüm."</p>

  <p class="calibre3">"Pekâlâ." dedi Jabba, "sana bunu söyleyecek kişi olmak hiç hoşuma gitmeyecek ama verilerin zırvalamış."</p>

  <p class="calibre3">"Öyle mi düşünüyorsun?"</p>

  <p class="calibre3">"İşim üzerine bahse girerim." Jabba iyice ıslanmış calzone'sinden büyük bir ı s ı rı k alı p ağ z ı doluyken konuş tu. "Bir dosyanı n TRANSLTR'de kaldığı en uzun süre üç saattir. Buna tanı programlan, limit denemeleri, her şey dahildir. Onu on sekiz saat boyunca kilitleyebilecek tek şey viral olmak zorunda. Başka hiçbir şey bunu yapamaz."</p>

  <p class="calibre3">"Viral?"</p>

  <p class="calibre3">"Evet, bir tür kısırdöngü. İşlemcilere giren, bir döngü yaratan ve çok basitçe işleri durduran bir şey."</p>

  <p class="calibre3">"Peki," diye devam etti Midge ısrarla, "Strathmore yaklaşık otuz altı saattir Kripto'da. Sence bir virüsle boğuşuyor olma ihtimali var mı?"</p>

  <p class="calibre3">Jabba güldü. "Strathmore otuz altı saattir orada mı? Zavallı herif. Karısı evden kovmuştur herhalde. Bavulunu eline verdiğini duydum."</p>

  <p class="calibre3">Midge bir an düşündü. Bunu o da duymuştu. Paranoyaklaşmış olup olmadığını geçirdi aklından.</p>

  <p class="calibre3">"Midge." diye hırıltılı bir sesle konuştu Jabba ve büyük bir yudum daha aldı. "Strathmore'un oyuncağına bir virüs bulaşmış olsaydı beni arardı. Strathmore zekidir ama kahrolası virüsler hakkında bir şey bilmez. TRANSLTR onun her şeyi. Bir sorun olduğuna dair ilk işarette alarm düğmesine basmış olurdu, buralarda da bu <span class="calibre5">ben</span> demek oluyorum." Jabba mozzarella peynirinden büyük bir parça attı ağzı na. "Üstelik, TRANSLTR'ye virüs bulaşmasının hiçbir yolu yok. Koridor, benim şimdiye kadar yazdığım en iyi paket filtre seti. Onu hiçbir şey atlatamaz."</p>

  <p class="calibre3">Uzun bir sessizlikten sonra, Midge iç geçirdi. "Başka bir fikir?"</p>

  <p class="calibre3">"Evet. Verilerin zırvalamış."</p>

  <p class="calibre3">"Bunu söylemiştin zaten."</p>

  <p class="calibre3">"Aynen."</p>

  <p class="calibre3">Midge kaşlarını çattı. "Başka bir şey olamaz mı sence? Herhangi bir şey?"</p>

  <p class="calibre3">Jabba ters ters güldü. "Midge... dinle. Uçan Balık berbat oldu. Strathmore onu harcadı. Ama geç bunu artık, bitti." Uzun bir sessizlik oldu, Jabba çok ileri gittiğini anlamıştı. "Özür dilerim Midge. Tüm bu pislikle senin uğraştığını biliyorum. Strathmore hatalıydı. Onun hakkında neler düşündüğünün farkındayım."</p>

  <p class="calibre3">"Bunun Uçan Balık'la hiçbir ilgisi yok," dedi kararlı bir şekilde.</p>

  <p class="calibre3"><span class="calibre5">Yaa, tabii ki,</span> diye düşündü Jabba. "Dinle Midge, Strathmore hakkında olumlu ya da olumsuz bir şey düşünüyor değilim. Demek istediğim, bu herif bir şifreci. Esasen onların hepsi kendilerini düşünen g.tlerdir. Onlara göre veriler hep gecikmiştir. Her lanet dosya dünyayı kurtarabilecek bir dosyadır."</p>

  <p class="calibre3">"Yani ne diyorsun?"</p>

  <p class="calibre3">Jabba içini çekti. "Strathmore'un kafadan çatlak olduğunu söylüyorum, tıpkı diğerleri gibi. Ama TRANSLTR'yi kendi kahrolası karısından daha fazla sevdiğini de söylüyorum. Bir sorun olsaydı beni arardı."</p>

  <p class="calibre3">Midge uzun bir süre sessiz kaldı. En sonunda iç geçirdi, gönülsüz olduğu belliydi. "Yani verilerimin zırvaladığını söylüyorsun?"</p>

  <p class="calibre3">Jabba kıkır kıkır güldü. "Burada yankı yapan bir şeyler mi var?"</p>

  <p class="calibre3">Midge de güldü.</p>

  <p class="calibre3">"Bak, Midge. Bana bir iş siparişi gönder. Pazartesi gelip makineni kontrol edeceğim. Bu arada o kahrolası yerden de çık. Cumartesi gecesi. Git birileriyle yat ya da ne bileyim, başka şeyler yap.</p>

  <p class="calibre3">Midge içini çekti. "Deniyorum Jabba. İnan bana deniyorum."</p>

  <h3 class="calibre6" id="sigil_toc_id_53"><a class="calibre7" id="bookmark6"></a><span class="calibre8">52</span></h3>

  <p class="calibre3">Club Embrujo (Büyücü) 27 Numaralı otobüs hattının sonundaki banliyöde bulunuyordu. Bir dans kulübünden çok bir kaleye benzeyen bu kulübün dört bir yanı, tuz buz edilmiş bira şişelerinin parçalarının saplandığı yüksek duvarlarla çevriliydi. İçeri izinsiz girmek isteyen birinin, arkasında etinden hatırı sayılır bir miktar bırakmadan girmesini engelleyen ilkel bir güvenlik sistemiydi bu.</p>

  <p class="calibre3">Becker yol boyunca düşünmüş, işi beceremediğine karar vermişti. Strathmore'u arayıp kötü haberi vermenin zamanıydı, bu araştırma umutsuzdu. Elinden geleni yapmıştı. Artık eve dönmenin zamanı gelmişti.</p>

  <p class="calibre3">Ama şimdi, kulübün girişinde birbirlerini ite kaka ilerleyen müşteri güruhuna bakarken Becker vicdanının bu araştırmadan vazgeçmesine izin vereceğinden emin değildi. O ana dek gördüğü en büyük punk kalabalığına dikmişti gözlerini. Her yerde kırmızı, beyaz ve mavi saç vardı.</p>

  <p class="calibre3">Becker içini çekti, aklında seçeneklerini tartıyordu. Kalabalığa göz gezdirdi ve omuz silkti. <span class="calibre5">Bir cumartesi gecesi başka nerede olabilir ki bu kız?</span> Becker, talihine söverek otobüsten indi.</p>

  <p class="calibre3">Club Embrujo'nun girişi taştan, dar bir koridordu. Becker girdiğinde içeri girmeye can atan müşterilerin arasında sıkışıp kalmıştı.</p>

  <p class="calibre3">"Çekil yolumdan i.ne" Ayaklı bir iğnedenlik geçti Becker'ın yanından, ona dirsek atarak.</p>

  <p class="calibre3">"Güzel kravat." Biri Becker'ın kravatını sertçe çekti.</p>

  <p class="calibre3">"Benimle yatmak ister misin?" Çok genç bir kız <span class="calibre5">Yaşayan Ölülerden</span> fırlamış bir şey gibi bakarak Becker'a dikti gözlerini.</p>

  <p class="calibre3">Koridorun karanlığı alkol ve ter kokusuyla dolu, betondan, büyük bir odaya dek uzanıyordu. Sahne gerçeküstüydü, içinde yüzlerce kişinin tek bir gövde halinde hareket ettiği, dağın derinliklerindeki bir yer altı odası. Hepsi bir aşağı bir yukarı dalgalanıyordu. Sıkıca vücutların yanlarına dayanmış kollar, dimdik omurgaların ucundaki cansız birer ampul gibi eğilip kalkan başlar. Bir sahnenin üzerinden kaçık tipler ellerden kollardan oluşan bir denize dalıp duruyor, sonra da yüzeye çıkıyordu. Vücutlar elden ele plaj topları gibi ileri geçiriliyordu. Yukarıda yanıp sönen ışıklar da bütün bu sahneye eski, sessiz bir film havası veriyordu.</p>

  <p class="calibre3">Uzaktaki duvarda, birer minibüs büyüklüğündeki hoparlörler insanın içini öyle derinden titretiyordu ki en adanmış dansçılar bile titreyen woofer'lara on metreden fazla yaklaşmıyordu.</p>

  <p class="calibre3">Becker elleriyle kulaklarını kapatıp kalabalığa göz gezdirdi. Baktığı her yerde bir başka kırmızı, beyaz ve mavi kafa gördü. Vücutlar birbirine o kadar yakındı ki ne giydiklerini seçemedi. Hiçbir yerde Britanya bayrağını çağrıştıran bir şey göremedi. Ayaklar altında çiğnenmeden kalabalığa giremeyeceği çok açıktı. Yakınındakilerden biri kusmaya başladı.</p>

  <p class="calibre3"><span class="calibre5">Ne sevimli,</span> diye söylendi Becker. Spreyle boyanmış bir koridordan aşağı doğru ilerledi.</p>

  <p class="calibre3">Koridor, oraya buraya masalarla sandalyelerin dağıldığı bir dış avluya açılan, aynalı, dar bir tünele döndü. Avluyu da punklar doldurmuştu ama burası Becker için Shangrila'ya açılan bir kapı gibiydi. Yukarıda açık bir gökyüzü vardı ve müziğin sesi azalıp gitmişti.</p>

  <p class="calibre3">Becker, meraklı bakışlara aldırmayarak kalabalığa doğru ilerledi. Kravatını gevşetti ve en yakındaki boş bir masanın yanında bir sandalyeye attı kendini. Strathmore'un sabahki telefonundan bu yana bir ömür geçmiş gibiydi.</p>

  <p class="calibre3">Masasının üzerindeki boş bira şişelerini temizledikten sonra, başını ellerine dayadı. <span class="calibre5">Yalnızca birkaç dakika,</span> diye düşündü.</p>

  <p class="calibre3">Birkaç kilometre uzakta, tel çerçeveli gözlüklü adam, bir taşra yolunda hızla giden Fiat taksinin arkasında oturuyordu.</p>

  <p class="calibre3">"Embrujo," diye homurdandı, gideceği yeri sürücüye hatırlatarak.</p>

  <p class="calibre3">Sürücü başıyla onayladı, dikiz aynasından bu tuhaf müşterisine bakarak. "Embrujo," diye söylendi kendi kendine. "Her gece bir öncekinden daha garip bir kalabalık."</p>

  <h3 class="calibre6" id="sigil_toc_id_54"><a class="calibre7" id="bookmark7"></a><span class="calibre8">53</span></h3>

  <p class="calibre3">Tokugen Numataka çatı katındaki ofisinin içinde, masaj masasında çıplak yatıyordu. Özel masözü boynundaki tutulan yerleri ovuyordu. Kadın avuç içlerini Numataka'nın kürek kemikleri çevresindeki etli çukurlara yerleştirmişti, arka tarafını örten havludan aşağı doğru işine devam etti. Elleri alta kaydı... havlunun altına. Numataka ancak fark edebildi. Aklı başka yerdeydi. Özel hattının çalmasını bekliyordu. Çalmamıştı.</p>

  <p class="calibre3">Kapı vuruldu.</p>

  <p class="calibre3">"Gir," dedi Numataka homurdanarak.</p>

  <p class="calibre3">Masöz çabucak ellerini havlunun altından çekti.</p>

  <p class="calibre3">Santral operatörü içeri girdi ve başını eğerek selam verdi. "Saygıdeğer başkan."</p>

  <p class="calibre3">"Konuş."</p>

  <p class="calibre3">Operatör ikinci kez başını eğerek selam verdi. "Ana santralle konuştum. Telefon, kodu 1 olan ülkeden edilmiş, ABD'den."</p>

  <p class="calibre3">Numataka başını salladı. Bu iyi bir haberdi. <span class="calibre5">Telefon Amerika'dan edilmiş.</span> Gülümsedi. <span class="calibre5">Gerçekmiş.</span></p>

  <p class="calibre3">"ABD'de nereden?" diye sordu.</p>

  <p class="calibre3">"Bulmaya çalışıyorlar, efendim."</p>

  <p class="calibre3">"Çok iyi. Fazlasını öğrendiğinde bana söyle."</p>

  <p class="calibre3">Operatör tekrar başını eğerek selam verip çıktı.</p>

  <p class="calibre3">Numataka kaslarının gevşediğini hissetti. Ülke kodu 1. Gerçekten de iyi haber.</p>

  <h3 class="calibre3" id="sigil_toc_id_55" style="text-align: center;">54</h3>

  <p class="calibre3">Susan Fletcher Kripto katındaki tuvalette sabırsızca dolanıyor, ağır ağır elliye kadar sayıyordu. Başı zonkluyordu. <span class="calibre5">Birazcık daha,</span> dedi kendine. <span class="calibre5">Hale, North Dakota'nın ta kendisi!</span></p>

  <p class="calibre3">Susan, Hale'in planlarının ne olduğunu düşündü. Geçiş anahtarını herkese açıklayacak mıydı? Açgözlülük yapıp algoritmayı satmaya mı çalışacaktı? Susan artık daha fazla bekleyemiyordu. Zaman gelmişti. Strathmore'a ulaşmak zorundaydı.</p>

  <p class="calibre3">Dikkatlice kapıyı aralayıp aralıktan Kripto'nun uzak tarafında kalan duvara baktı, duvar içerinin görüntüsünü yansıtıyordu. Hale'in hâlâ gözleyip gözlemediğini bilmenin hiçbir yolu yoktu. Hızla Strathmore'un ofisine gitmek zorundaydı. Çok da hızlı değil tabii ki, Hale'i kendisinden haberdar olduğundan kuşkulandıramazdı. Kapıya uzandı, kulağına bazı sesler geldiğinde tam kapıyı çekip açmak üzereydi. Sesler. Erkek sesleri.</p>

  <p class="calibre3">Sesler zemine yakın olan havalandırma boşluğundan geliyordu. Kapıyı bırakıp havalandırma menfezine doğru ilerledi. Sözler aşağıdaki jeneratörlerin tekdüze vızıltısına karışıyordu. Konuşma alt kattaki iskelelerden geliyor gibiydi. Seslerden biri tiz ve öfkeliydi. Phil Chartrukian'ın sesine benziyordu.</p>

  <p class="calibre3">"Bana inanmıyor musun?"</p>

  <p class="calibre3">Daha öfkeli bir ses yükseldi.</p>

  <p class="calibre3">"Bir virüs bulaştı!"</p>

  <p class="calibre3">Sonra sert bir bağırma sesi.</p>

  <p class="calibre3">"Jabba'yı aramamız gerek!"</p>

  <p class="calibre3">Sonra bir itiş-kakışın sesleri.</p>

  <p class="calibre3">"Bırak beni!"</p>

  <p class="calibre3">Bunun ardından gelen ses pek insan sesi sayılmazdı. Dehşet dolu, uzun bir çığlıktı, ölmek üzere olan ıstırap içindeki bir hayvanın sesi gibiydi. Susan havalandırma menfezinin yanında dondu kaldı. Ses başladığı gibi aniden kesildi. Sonra yine sessizlik.</p>

  <p class="calibre3">Bir an sonra, sanki ucuz bir korku filmi matinesi için koreografisi yapılmış gibi, tuvaletteki ışıklar yavaş yavaş azaldı, sonra titreşti ve söndü. Susan Fletcher kendini tam bir karanlığın içinde buldu.</p>

  <h3 class="calibre6" id="sigil_toc_id_56"><a class="calibre7" id="bookmark8"></a><span class="calibre8">55</span></h3>

  <p class="calibre3">"Benim yerimde oturuyorsun, b.k kafa."</p>

  <p class="calibre3">Becker başını ellerinden kaldırdı. <span class="calibre5">Bu lanet ülkede kimse İspanyolca konuşmaz mı ?</span></p>

  <p class="calibre3">Kısa boylu, kafası tamamen tıraşlı ve yüzü sivilce dolu bir genç, tepesinde dikilmiş ona ters ters bakıyordu. Kafa derisinin yarısı kırmızı, yarısı mordu. Bir Paskalya yumurtası gibi görünüyordu. "Sana benim yerimde oturuyorsun dedim, b.k kafa."</p>

  <p class="calibre3">"Duydum," dedi Becker, ayağa kalkarak. Kavga edecek bir havada değildi. Gitme zamanıydı.</p>

  <p class="calibre3">"Şişelerimi nereye koydun?" diye köpek gibi hırladı çocuk. Burnunda bir çengelli iğne vardı.</p>

  <p class="calibre3">Becker yere koyduğu bira şişelerini gösterdi. "Boştular."</p>

  <p class="calibre3"><span class="calibre5">"Boş_falan değillerdi kahrolası?'</span></p>

  <p class="calibre3">"Özür dilerim," dedi Becker ve gitmek için döndü.</p>

  <p class="calibre3">Punk önünü kesti. "Kaldır onları!"</p>

  <p class="calibre3">Becker gözlerini kırpıştırdı, eğlenmiyordu. "Dalga geçiyorsun herhalde?" Çocuktan tam otuz santimetre daha uzun, yirmi, yirmi beş kilo kadar da daha ağırdı.</p>

  <p class="calibre3">"Dalga geçiyor gibi mi <span class="calibre5">görünüyorum b.k kafa?"</span></p>

  <p class="calibre3">Becker bir şey demedi.</p>

  <p class="calibre3">"Kaldır onları!" Çocuğun sesi çatlaktı.</p>

  <p class="calibre3">Becker çocuğun yanından geçmeyi denedi ama çocuk yolunu kapadı. "Sana, onları kaldır dedim b.k kafa!"</p>

  <p class="calibre3">Yakın masalardaki kafası iyi punklar dönüp bu olayı izlemeye başladılar.</p>

  <p class="calibre3">"Bunu yapmak istemezsin, evlat," dedi Becker sakince.</p>

  <p class="calibre3">"Seni uyarıyorum!" Çocuk köpürmüştü. "Bu benim masam! Her gece gelirim buraya. Şimdi kaldır onları!"</p>

  <p class="calibre3">Becker'ın sabrı tükenmişti. Puslu Dağlar'da Susan ile olması gerekmiyor muydu? İspanya'da psikopat bir ergenle tartışarak ne yapıyordu?</p>

  <p class="calibre3">Becker, hiç uyarıda bulunmadan çocuğu koltuk altlarından yakalayıp havaya kaldırdı ve dönüp masanın üstüne sertçe oturttu. "Bana bak seni sümüklü bücür. Hemen şimdi kendi işine bakıyorsun, yoksa burnundaki o çengelli iğneyi söküp sesini kesmek için ağzına takacağım."</p>

  <p class="calibre3">Çocuğun beti benzi attı.</p>

  <p class="calibre3">Becker çocuğu bir an daha tuttu, sonra bıraktı. Gözlerini korku içindeki çocuktan ayırmaksızın eğilip yerdeki şişeleri topladı ve masanın üzerine bıraktı. "Evet. ne diyorsun?" diye sordu.</p>

  <p class="calibre3">Çocuğun dili tutulmuştu.</p>

  <p class="calibre3">"Rica ederim," dedi Becker ters ters. <span class="calibre5">Bu çocuk yürüyen bir doğum kontrol ilanı.</span></p>

  <p class="calibre3">"Cehenneme kadar yolun var!" diye bağırdı çocuk, akranlarının kendisine güldüğünü yeni fark etmişti. "B.k yığını!"</p>

  <p class="calibre3">Becker kımıldamadı. Çocuğun söylediği bir şey kafasına dank etmişti birden. <span class="calibre5">Her gece gelirim buraya.</span> Becker çocuğun kendisine yardımcı olup olamayacağını düşündü. "Affedersin," dedi, "adını duymamıştım."</p>

  <p class="calibre3">"İki Ses," diye tıslarcasına konuştu, sanki bir idam hükmü veriyormuş gibi.</p>

  <p class="calibre3">"İki Ses mi?" Becker düşündü. "Bırak tahmin edeyim... saçların yüzünden mi?"</p>

  <p class="calibre3">"Hiç de değil, Sherlock."</p>

  <p class="calibre3">"Kolay akılda kalan bir ad. Kendin mi uydurdun?"</p>

  <p class="calibre3">"Doğru, lanet olası," dedi gururla. "Patentini alacağım."</p>

  <p class="calibre3">Becker kaşlarını çattı. "Ticari markasını demek istedin herhalde?"</p>

  <p class="calibre3">Çocuğun kafası karışmış gibiydi.</p>

  <p class="calibre3">"Bir ismi tescil ettirmek için alman gereken şey ticari markadır," dedi Becker. "Patent değil."</p>

  <p class="calibre3">"Her ne haltsa!" diye bağırdı punk, sinirle.</p>

  <p class="calibre3">Yakın masalardaki sarhoş ve uyuşturucuyla kafayı bulmuş tipler artık <span class="calibre4">histerik</span> bir durumdaydılar. İki Ses ayağa kalktı ve Becker'a dudak büktü. "Benden ne b.k istiyorsun?"</p>

  <p class="calibre3">Becker bir an düşündü. <span class="calibre5">Senden saçını yıkamanı, konuşmanı düzeltmeni ve bir işe girmeni istiyorum.</span> Becker bunun ilk karşılaşma için fazlasıyla büyük bir istek olduğunu düşündü. "Biraz bilgiye ihtiyacım var," dedi.</p>

  <p class="calibre3">"Canın cehenneme."</p>

  <p class="calibre3">"Birini arıyorum."</p>

  <p class="calibre3">"Onu görmemişim."</p>

  <p class="calibre3">"Onu <span class="calibre5">görmedim"</span> diye düzeltti Becker elini havaya kaldırıp o sırada yanlarından geçen bir garsonu durdururken. îki Aguila bira alıp birini İki Ses'e uzattı. Çocuk şoke olmuş gibiydi. Biradan bir yudum alıp Becker'a | baktı şüpheyle.</p>

  <p class="calibre3">"Bana asılıyor musun bayım?"</p>

  <p class="calibre3">Becker gülümsedi. "Bir kız arıyorum."</p>

  <p class="calibre3">İki Ses tiz bir kahkaha koyuverdi. "Böyle giyinmişken hiçbir kızdan iş çıkaramayacağından emin olabilirsin!"</p>

  <p class="calibre3">Becker kaşlarını çattı. "İş peşinde değilim. Sadece onunla konuşmam gerek. Belki onu bulmama yardım edebilirsin."</p>

  <p class="calibre3">İki Ses birasını masaya koydu. "Polis misin?"</p>

  <p class="calibre3">Becker hayır anlamında başını salladı.</p>

  <p class="calibre3">Çocuk gözlerini kısarak baktı. "Polise benziyorsun."</p>

  <p class="calibre3">"Bak evlat, ben Maryland'denim. Polis olsaydım yetki alanımın biraz dışına çıkmış olurdum, sence de öyle değil mi?</p>

  <p class="calibre3">İki Ses bu soruya yanıt bulamayacak gibi görünüyordu.</p>

  <p class="calibre3">"Adım David Becker." Becker gülümsedi ve masanın üzerinden elini uzattı.</p>

  <p class="calibre3">Punk tiksinmiş gibi geri çekildi. "Geri dur, i.ne."</p>

  <p class="calibre3">Becker elini geri çekti.</p>

  <p class="calibre3">Çocuk dudağını büktü. "Sana yardım edeceğim ama pahalıya patlar."</p>

  <p class="calibre3">Becker oyunu sürdürdü. "Ne kadar?"</p>

  <p class="calibre3">"Yüz papel."</p>

  <p class="calibre3">Becker kaşlarını çattı. "Yanımda sadece peseta var."</p>

  <p class="calibre3">"Her ne haltsa! Yüz <span class="calibre5">peseta</span> yapalım öyleyse."</p>

  <p class="calibre3">Döviz kurları İki Ses'in uzmanlık alanlarından biri değildi anlaşılan, yüz peseta aşağı yukarı seksen yedi sent yapıyordu. "Anlaştık," dedi Becker bardağını hafifçe masaya vurarak.</p>

  <p class="calibre3">Çocuk ilk kez gülümsedi. "Anlaştık."</p>

  <p class="calibre3">"Tamam," diye devam etti Becker sessizce. "Aradığım kızın buraya takılabileceğini düşünüyorum. Kırmızı, beyaz ve mavi saçlı."</p>

  <p class="calibre3">İki Ses küçümseyerek konuştu. "Bugün Judas Taboo'nun yıldönümü. Herkes kırmızı, bey—"</p>

  <p class="calibre3">"Aynı zamanda Britanya bayrağına benzeyen bir tişört giyiyor, bir kulağında da zincirli bir kafatası küpesi var."</p>

  <p class="calibre3">İki Ses'in yüzünden sanki kızı tanımış gibi belli belirsiz bir bakış geçti. Becker bu bakışı yakaladı, içinde aniden bir umut belirdi. Ama bir an sonra İki Ses'in ifadesi sertleşti. Şişesini gürültüyle masaya indirip Becker'ın gömleğini yakasından tuttu.</p>

  <p class="calibre3">"O Eduardo'nun kızı, seni b.k çuvalı! Ben olsam kendimi kollardım! O kıza dokunursan seni öldürür!"</p>
</body>
</html>
