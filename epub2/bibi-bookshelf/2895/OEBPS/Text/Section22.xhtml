<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_94"><a class="calibre7" id="bookmark0"></a><span class="calibre8">93</span></h3>

  <p class="calibre3"><span class="calibre15">Komünyon.</span></p>

  <p class="calibre3">Hulohot Becker'ı hemen ayırt etti. Koyu bej rengi ceketi gözden kaçırmak imkânsızdı, özellikle de bir tarafında küçük bir kan lekesi varken. Ceket siyah bir denizde ortadaki yolda yukarı doğru ilerliyordu. <span class="calibre15">Burada olduumu bilmemeli.</span> Hulohot gülümsedi. <span class="calibre15">O artık ölü bir adam.</span></p>

  <p class="calibre3">Parmak uçlarındaki minicik metal temas noktalarına dokundu, Amerikalı bağlantısına iyi haberi vermeye can atıyordu. <span class="calibre15">Az kaldı,</span> diye düşündü, <span class="calibre15">çok az kaldı.</span></p>

  <p class="calibre3">Hulohot, rüzgâr allına doğru ilerleyen bir yırtıcı hayvan gibi, kilisenin arkasına doğru ilerledi. Sonra yaklaşmaya başladı -dosdoğru ortadaki yola. Hulohot, Becker'ı kiliseden ayrılan kalabalığın içinde izleyecek değildi. Avı tuzağa düşmüş, talihi dönmüştü. Tek ihtiyacı olan şey, Becker'ı sessizce ortadan kaldırmanın bir yolunu bulmaktı. Paranın satın alabileceğinin en iyisi olan susturucusu, ufacık bir öksürük kadar ses çıkarıyordu. Bu güzel olacaktı.</p>

  <p class="calibre3">Hulohot koyu bej rengi cekete yaklaşırken, yanından geçtiği kişilerin sessiz mırıltılarının fark etmiyordu. Cemaat, bu adamın Tanrı'nın takdisini alma heyecanını anlayabilirdi ama yine de katı protokol kuralları vardı -tekli iki sıra.</p>

  <p class="calibre3">Hulohot ilerlemeye devam etti. Hızla yaklaşıyordu. Ceket cebindeki revolverinin horozunu kaldırdı başparmağıyla. Beklediği an geliyordu. David Becker'ın şansı o ana dek olağanüstü yaver gitmişti, artık şansını zorlamanın hiç gereği yoktu.</p>

  <p class="calibre3">Koyu bej rengi spor ceketle arasında yalnızca on kişi vardı; yüzü öne dönük, başı eğikti ceketi giyenin. Hulohot. işleyeceği cinayeti zihninde prova etti. Görüntü netti -Becker'ın arkasına geçiyor, tabancayı aşağıda, görüş alanının dışında tutuyor, Becker'ın sırtına iki kurşun sıkıyor, Becker yere yığılıyor, Hulohot onu yakalıyor ve arkadaşıyla ilgilenen biri gibi bir tahta sıraya gitmesine yardımcı oluyor... Sonra da Hulohot sanki yardım aramaya gidecekmiş gibi hızla kilisenin arkasına doğru ilerleyecekti. Karışıklıkta daha kimse ne olduğunu anlamadan gözden kaybolacaktı.</p>

  <p class="calibre3">Beş kişi. Dört. Üç.</p>

  <p class="calibre3">Hulohot'un eli cebindeki tabancadaydı, tabancayı aşağıda tutuyordu. Kalça seviyesinden yukarıya, Becker'ın omurgasına doğru ateş edecekti. Bu şekilde kurşun kalbe ulaşmadan önce ya omurgaya yada akciğerlerden birine isabet edecekti. Kurşun kalbi ıskalasa bile. Becker yine de ölmüş olacaktı. Delik bir akciğer ölümcül bir yaraydı, belki dünyanın tıbbi açıdan ilerlemiş bölgelerinde değil ama İspanya'da ölümcül bir yaraydı.</p>

  <p class="calibre3"><span class="calibre5">İ</span><span class="calibre15">ki kii... bir.</span> Hulohot sonunda varmıştı. Hulohot, defalarca provası yapılmış bir figürü gerçekleştiren bir dansçı gibi sağına döndü. Elini koyu bej rengi spor ceketin omzuna koydu, tabancayı doğrultup nişan aldı ve... ateşledi. Belli belirsiz iki ses.</p>

  <p class="calibre3">O anda adam kaskatı kesildi, yere yığılacak». Hulohot kurbanını koltuk altlarından yakaladı. Tek bir hareketle, sırtından kan lekesi yayılmadan önce adamı bir sıraya götürdü. Yakınlardaki insanlar dönüp baktılar. Hulohot kulak asmadı -az sonra gitmiş olacaktı.</p>

  <p class="calibre3">El yordamıyla adamın cansız parmaklarında yüzüğü aradı. Yoktu. Tekrar yokladı. Parmaklarda hiçbir şey yoktu. Hulohot öfkeyle adamı çevirdi. O anda içinde büyük bir hiddet belirdi. Yüz, David Becker'ın yüzü değildi.</p>

  <p class="calibre3">Sevilla'nın banliyölerinden bir bankacı olan Rafael de la Maza hemen ölmüştü. Elinde hâlâ, o garip Amerikalının ucuz bir siyah spor ceket için kendisine Ödediği 50.000 peseta'yı sıkı sıkı tutuyordu.</p>

  <h3 class="calibre6" id="sigil_toc_id_95"><a class="calibre7" id="bookmark1"></a><span class="calibre8">94</span></h3>

  <p class="calibre3">Midge Milken konferans salonu girişindeki su soğutucunun yanında duruyordu öfkeyle. <span class="calibre15">Fontaine ne halt ediyor?</span> Elindeki kağıt bardağı sıkıp buruşturdu ve sertçe çöp tenekesine fırlattı. <span class="calibre15">Kriptoda bir</span> <span class="calibre5">ş</span><span class="calibre15">eyler oluyor! Bunu hissedebiliyorum!</span> Midge haklı olduğunu kanıtlamanın tek yolu olduğunu biliyordu. Gidip Kripto'yu kendisi kontrol edecekti -gerekirse Jabba'yı takip edecekti. Topuklarının üzerinde dönüp kapıya yöneldi.</p>

  <p class="calibre3">Brinkerhoff bir anda önüne dikiliverdi, sanki yoktan var olmuştu. "Nereye gidiyorsun?"</p>

  <p class="calibre3">"Eve!" diye yalan söyledi Midge.</p>

  <p class="calibre3">Brinkerhoff geçmesine izin vermedi.</p>

  <p class="calibre3">Midge ters ters baktı. "Fontaine sana gitmeme izin vermemeni söyledi, değil mi?"</p>

  <p class="calibre3">Brinkerhoff bakışlarını aşağı indirdi.</p>

  <p class="calibre3">"Chad, sana söylüyorum, Kripto'da bir şeyler oluyor -büyük bir şeyler. Fontaine'in niçin budala rolü oynadığını bilmiyorum ama TRANSLTR'nin başı belada. Bu gece orada bir şeyler yanlış gidiyor!"</p>

  <p class="calibre3">"Midge," diye onu sakinleştirmeye çalıştı Brinkerhoff, konferans salonunun perdeli pencerelerine doğru onun yanından yürüyüp geçerek, "bırakalım bununla müdür ilgilensin."</p>

  <p class="calibre3">Midge'in bakışı sertleşti. "Soğutma sistemleri iflas ederse TRANSLTR'ye ne olacağına dair bir fikrin var mı?"</p>

  <p class="calibre3">Brinkerhoff omuz silkip pencereye yaklaştı. "Elektrik büyük olasılıkla geri gelmiştir şimdi." Perdeleri açıp baktı.</p>

  <p class="calibre3">"Hâlâ karanlık mı?" diye sordu Midge.</p>

  <p class="calibre3">Ama Brinkerhoff yanıt vermedi. Büyülenmiş gibiydi. Aşağıda, Kripto'nun kubbesinde görülen sahne hayal edilebilecek bir sahne değildi. Bütün cam kubbe dönüp duran ışıklarla, yanıp sönen flaşlarla, girdaplar yapan buharla doluydu. Brinkerhoff olduğu yerde dondu kaldı, dönen başını cama dayamıştı. Sonra, çıldırmış gibi hızla koşup odadan çıktı. "Müdür Bey! <span class="calibre15">Müdür Bey!”</span></p>

  <h3 class="calibre6" id="sigil_toc_id_96"><a class="calibre7" id="bookmark2"></a><span class="calibre8">95</span></h3>

  <p class="calibre3"><span class="calibre5">İ</span><span class="calibre15">sa'nın kanı... kurtulu</span><span class="calibre5">ş</span> <span class="calibre15">kâsesi...</span></p>

  <p class="calibre3">İnsanlar tahta sıraya yığılmış olan adamın etrafına toplandılar. Tepede, buhurdanlık huzurlu kavislerini çizerek sallanıyordu. Hulohot birden öfkeyle ortadaki yola dönüp gözleriyle kiliseyi taradı. <span class="calibre15">Burada olmalı!</span> Tekrar mihraba doğru döndü.</p>

  <p class="calibre3">Otuz sıra ötede, kutsal komünyon kesilmeden devam ediyordu. Asıl ayin kadehini taşıyan Peder Gustaphes Herrera ona sıralardan birinde meydana gelen sessiz kargaşaya göz attı merakla ama üzerinde durmadı. Bazen yaşlılardan biri kutsal ruhtan etkilenir ve kendinden geçerdi. Biraz hava almak genellikle sorunun çözmeye yeterdi.</p>

  <p class="calibre3">Bu arada, Hulohot kendini kaybetmişçesine aramayı sürdürüyordu. Becker görünürdeki hiçbir yerde yoktu. Aşağı yukarı yüz kişi uzun mihrabın önünde diz çökmüş komünyon alıyordu. Hulohot onlardan birinin Becker olup olmadığını merak etti. Sırtlarına baktı. Kırk beş metre mesafeden ateş etmeye ve koşup oraya varmaya hazırdı.</p>

  <p class="calibre3">El cuerpo de Jesus, el pan del cielo.</p>

  <p class="calibre3">Becker'a komünyon veren genç rahip ona kınar gibi baktı. Bu yabancının komünyon alma şevkini anlayabiliyordu ama sırayı bozup araya girmenin özrü yoktu.</p>

  <p class="calibre3">Becker başını eğerek selamını verdi ve mayasız ince ekmeği çiğnedi elinden geldiğince. Arkasında bir şeyler olduğu hissine kapıldı -bir tür karışıklık. Ceketi aldığı adamı düşündü ve uyarısını dinleyip ceketi giymediğini umdu. Bakmak için dönmeye başladı ama tel çerçeveli gözlüklü adamın bakıyor olacağından korktu. Üzerindeki siyah spor ceketin koyu bej rengi pantolonunu örteceği umuduyla çömeldi. Örtmüyordu.</p>

  <p class="calibre3">Kadeh sağından hızla geliyordu. İnsanlar şaraplarını yudumlamaya, haç çıkarmaya ve gitmek için ayağa kalkmaya başlamışlardı. <span class="calibre5">Yavaşlayın!</span> Becker'ın mihraptan ayrılmak için hiç acelesi yoktu. Ama komünyonu bekleyen iki bin kişi ve ayini yöneten sadece sekiz papaz olduğu düşünüldüğünde, bir yudum şarap için oyalanmak pek de iyi bir şey olarak görülmezdi.</p>

  <p class="calibre3">Hulohot siyah ceketle uyumsuz koyu bej pantolonu fark ettiğinde kadeh Becker'ın tam sağındaydı. "Estâs ya muerto," dedi fısıltıyla. "Sen artık ölüsün." Hulohot ortadaki yola doğru ilerledi. Artık inceliğe zaman yoktu. Sırtına iki kurşun, sonra yüzüğü kapıp kaçacaktı. Sevilla'daki en büyük taksi durağı bir sokak ötede, Mateus Gago'daydı. Silahına uzandı.</p>

  <p class="calibre3">Adiös Senor Becker...</p>

  <p class="calibre3">La sangre de Cristo, la copa de la salvaciön.</p>

  <p class="calibre3">Padre Herrera elle parlatılmış gümüş kadehi indirdiğinde Becker'ın burun delikleri kesif bir kırmızı şarap kokusuyla doldu. <span class="calibre5">İçmek için biraz erken,</span> diye düşündü Becker öne doğru eğilirken. Ama gümüş kadeh göz seviyesine geldiğinde, belirsiz bir hareket fark etti. Hızla gelen, biçimi kadehin yansımasında eğri büğrü görülen birisi.</p>

  <p class="calibre3">Becker'ın gözüne bir anlığına bir metal, çekilmiş bir silah ilişti. O anda, bilincinde olmaksızın, tıpkı bir tabancanın sesiyle çıkış tahtasından fırlayan bir koşucu gibi, Becker öne doğru atladı. Papaz, elindeki kadeh havada uçarken dehşet içinde geriye doğru düştü ve kırmızı şarap beyaz mermerin üzerine boşaldı. Becker komünyon tırabzanının üzerinden pike yaparken papazlar ve mihrap çocukları oraya buraya dağıldılar. Bir susturucu tek bir kez öksürdü. Becker sertçe yere indi, kurşun da yanındaki mermer zeminde patladı. Bir an sonra, Becker papazların girdiği dar bir geçit olan ve mihrabın üstündeyken sanki tanrısal bir inayetle yüksekte görünmelerini sağlayan küçük geçide doğru üç granit basamaktan aşağı yuvarlanıyordu.</p>

  <p class="calibre3">Basamakların dibinde yere kapaklandı. Sonra da cilalı, kaygan taşın üzerinde kontrolsüzce kaymaya başladığını fark etti. Yan tarafının üzerine düşerken karın boşluğuna ince bir acı saplanmıştı. Göz açıp kapayıncaya kadar perdeli giriş yerinden sendeleyerek geçmiş, ahşap merdivenlerden aşağı iniyordu.</p>

  <p class="calibre3">Acı. Becker bir soyunma odasında koşuyordu. Karanlıktı. Mihraptan çığlıklar geliyordu. Peşinden gelen ayak seslerini duyabiliyordu. Becker bir dizi ikili kapıdan hızla geçip bir tür çalışma odasına daldı. Oda karanlıktı, zengin şark işi kumaşla döşeliydi ve etrafta cilalı maunlar vardı. Uzaktaki duvarda, gerçek büyüklükte bir çarmıha gerilmiş İsa heykeli duruyordu. Becker sendeleyerek durdu. Çıkmaz sokak. Haçın ucundaydı. Hulohot'un hızla yaklaştığını duyabiliyordu. Becker çarmıhtaki İsa heykeline baktı. Sonra da şanssızlığına sövdü.</p>

  <p class="calibre3"><span class="calibre5">"Kahretsin!"</span> diye bağırdı.</p>

  <p class="calibre3">Becker'ın sol tarafından ani bir cam kırılma sesi geldi. Becker döndü. Kırmızı cüppeler giymiş bir adam soluk soluğaydı, büyük bir korku içinde dönüp Becker'a baktı. Ağzında kanaryayla yakalanmış kedi gibi. ruhani adam ağzını sildi ve ayaklarının dibindeki kırılmış kutsal komünyon şarabı şişesini gizlemeye çalıştı.</p>

  <p class="calibre3"><span class="calibre5">"Salıda!"</span> dedi Becker. "Salida!" Bırak çıkayım!</p>

  <p class="calibre3">Kardinal Guerra içgüdülerine dayanarak tepki verdi. Bir iblis kutsal odalarına girmiş, Tanrı'nın evinden kurtulmak için bağırıp duruyordu. Guerra onun bu isteğine rıza gösterecekti -hem de hemen. İblis en uygunsuz anda içeri girmişti.</p>

  <p class="calibre3">Beti benzi atmış olan kardinal sol tarafındaki duvarda bulunan bir perdeyi gösterdi. Perdenin arkasında gizli bir kapı vardı. O kapıyı üç yıl önce yaptırmıştı. Doğrudan dışarıdaki avluya açılıyordu. Kardinal, basit bir günahkâr gibi kilisenin ön kapısından çıkmaktan bıkmıştı.</p>
</body>
</html>
