<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre6" id="sigil_toc_id_9"><a class="calibre7" id="bookmark0"></a><span class="calibre8">8</span></h3>

  <p class="calibre3">Çift motorlu Learjet 60, güneşin altında kavrulmuş piste indi. Pencereden İspanya'nın güneybatı bölgesinin kıraç manzarası göstermişti kendini bulanık bir şekilde. Sonra uçak pistte yavaşça ilerlemeye başladı.</p>

  <p class="calibre3">"Bay Becker?" diye cızırtılı bir ses geldi yine hoparlörden. "Geldik."</p>

  <p class="calibre3">Becker ayağa kalkıp gerindi. Başının üzerindeki bölmenin mandalını açtıktan sonra yanına hiç eşya almamış olduğunu hatırladı. Toparlanmaya zamanı olmamıştı. Sorun değildi zaten, kendisine bu yolculuğun kısa olacağı sözü verilmişti, gidip geliverecekti.</p>

  <p class="calibre3">Motorlar yavaşlayıp dururken uçak güneşin altında ağır ağır ilerledi ve ana terminalin karşısındaki boş bir hangara girdi. Çok geçmeden pilot belirdi ve uçağın kapısını açtı. Becker önündeki kızılcık suyundan son bir yudum aldı, bardağı önündeki amerikan bara bırakıp ceketini aldı.</p>

  <p class="calibre3">Pilot uçuş elbisesinin cebinden kalın bir zarf çıkardı. "Bunu size vermem söylendi." Zarfı Becker'e verdi. Ön tarafında mavi kalemle bir şeyler yazılmıştı:</p>

  <p class="calibre3">ÜSTÜ SENDE KALSIN</p>

  <p class="calibre3">Becker parmaklarının arasında kırmızı renkli kağıt paraların kalınlığını hissetti. "Bu da ne... ?"</p>

  <p class="calibre3">"İspanyol parası," dedi pilot ifadesiz bir sesle.</p>

  <p class="calibre3">"Ne olduğunu biliyorum," dedi Becker kekeleyerek. "Ama bu... bu çok fazla. Taksi ücreti olsa bana yeterdi." Becker para dönüşümünü aklından hesapladı. "Bu para binlerce dolar eder!"</p>

  <p class="calibre3">"Aldığım emir böyle, efendim." Pilot dönüp tekrar kabine girdi. Kapı kayarak kapandı.</p>

  <p class="calibre3">Becker önce uçağa, sonra da elinde duran paraya baktı uzun uzun. Boş hangarda biraz durduktan sonra zarfı göğüs cebine yerleştirdi, ceketini omzuna attı ve dışarı, piste doğru yöneldi. Garip bir başlangıç olmuştu. Becker bunu aklından çıkarmaya çalıştı. Şansı yaver giderse, Susan ile yeniden Taş Köşk'e yapacakları gezi için yeterli zamanı olacaktı.</p>

  <p class="calibre3"><span class="calibre5">Gidip gelivereceğim,</span> dedi kendi kendine. <span class="calibre5">Gidip gelivereceğim.</span></p>

  <p class="calibre3">Neler olacağını bilmesine imkân yoktu.</p>

  <h3 class="calibre6" id="sigil_toc_id_10"><a class="calibre7" id="bookmark1"></a><span class="calibre8">9</span></h3>

  <p class="calibre3">Sistem güvenlik teknisyeni Phil Chartrukian, önceki gün unuttuğu bazı kağıtları almak için Kripto'ya şöyle bir uğrayıp gidecekti. Ama öyle olmadı.</p>

  <p class="calibre3">Kripto katından geçip sistem güvenlik laboratuvarına girdiğinde bir şeylerin yanlış olduğunu hemen fark etti. TRANSLTR'nin iç işlevlerini sürekli olarak izleyen bilgisayar terminalinde kimse yoktu ve monitör kapalıydı.</p>

  <p class="calibre3">Chartrukian "Kimse yok mu?" diye seslendi.</p>

  <p class="calibre3">Yanıt gelmedi. Laboratuvar bomboştu. Sanki saatlerdir kimse yoktu.</p>

  <p class="calibre3">Chartrukian henüz yirmi üç yaşındaydı ve sistem güvenlik ekibinde nispeten yeni sayılırdı ama iyi bir eğitim almıştı ve usulü biliyordu: Kripto'da daima bir sistem güvenlik görevlisi görev başında olurdu. Özellikle de ortalıkta hiçbir kriptografin olmadığı cumartesi günleri.</p>

  <p class="calibre3">Hemen monitörü açtı ve duvarda asılı duran görev listesine yöneldi. Listeyi incelerken "Nöbetçi kim?" diye sordu kendi kendine yüksek sesle. Programa göre Seidenberg adlı genç bir çaylağın önceki gece yarısı çift vardiyayı devralmış olması gerekiyordu. Chartrukian boş laboratuvara göz gezdirdi ve kaşlarını çattı. "Nerede bu herif?"</p>

  <p class="calibre3">Chartrukian açılan monitörü izlerken Strathmore'un sistem güvenlik laboratuvarında kimsenin olmadığını bilip bilmediğini merak ediyordu. Oraya gelirken Strathmore'un çalışma odasının perdelerinin kapalı olduğunu fark etmişti, demek ki patron içerideydi. Bir cumartesi günü için aslında bu alışılmamış bir durum değildi; kriptograflannın cumartesileri Çalışmaması konusunda ısrarlı olmasına karşın, Strathmore neredeyse yılın 365 günü çalışıyordu.</p>

  <p class="calibre3">Chartrukian'ın emin olduğu tek bir şey vardı: Strathmore sistem güvenlik laboratuvarında kimsenin olmadığını öğrenirse o çaylak işini kaybedecekti. Chartrukian telefona bir göz attı; genç teknisyeni arayıp paçayı yırtmasını sağlamayı düşündü. Sistem güvenlik elemanları arasında yazılı olmayan bir kural vardı: birbirlerini kollamak. Kripto'da sistem güvenlik elemanları ikinci sınıf vatandaştılar; köşkün efendileriyle araları hep açıktı. Kriptograflar bu milyarlarca dolarlık tüneğin hâkimiydiler, bu bir sır değildi. Sistem güvenlik elemanlarına yalnızca oyuncakların sorunsuz çalışmasını sağladıkları için katlanılıyordu.</p>

  <p class="calibre3">Chartrukian kararını verdi. Telefona uzandı. Ama ahizeyi kulağına götüremedi. Ansızın duruverdi, gözleri o anda açılmakta olan ekrana mıhlanmıştı. Ağır çekimde hareket ediyormuşçasına telefonu elinden bıraktı; şaşkınlıktan ağzı açık kalmış bir şekilde bakakaldı.</p>

  <p class="calibre3">Phil Chartrukian, sekiz aylık bir sitem güvenlik elemanı olarak hiçbir gün TRANSLTR'nin işlem ekranında, çalışma süresinin saat hanesinde; çift sıfırdan başka bir şey olduğunu görmemişti. Bugün ilkti.</p>

  <p class="calibre3"><a id="bookmark2"></a>GEÇEN SÜRE: 15:17:21</p>

  <p class="calibre3">"On beş saat, on yedi dakika mı?" Nefesi kesilmişti. "İmkânsız!"</p>

  <p class="calibre3">Düzgün bir şekilde yenilenmemiş olması için dua ederek ekranı kapa-: tıp açtı. Ne var ki monitör tekrar açıldığında her şey aynıydı.</p>

  <p class="calibre3">Chartrukian sırtının ürperdiğini hissetti. Kripto'nun sistem güvenlik elemanlarının tek bir yükümlülüğü vardı: TRANSLTR'yi "temiz" tutmak yani virüslerden korumak.</p>

  <p class="calibre3">Chartrukian on beş saatlik bir çalışmanın tek bir anlama gelebileceği ni biliyordu: virüslü dosya. Virüslü bir dosya TRANSLTR'ye girmişti ve programı bozuyordu. Hemen o anda, almış olduğu eğitim aklına geldi. Sistem güvenlik laboratuvarında kimsenin olmamasının ya da monitörlerin kapalı olmasının hiçbir önemi yoktu. Karşısındaki soruna odaklandı TRANSLTR. Derhal TRANSLTR'ye son kırk sekiz saat içinde girmiş olan bütün dosyalan listeleme komutu verdi. Listeyi taramaya başladı.</p>

  <p class="calibre3"><span class="calibre5">Virüslü bir dosya mı geldi acaba ?</span> diye düşündü. Güvenlik filtreler bir şeyi atlamış olabilir mi ki?</p>

  <p class="calibre3">Önlem olarak, TRANSLTR'ye giren her dosya, Koridor adıyla bilinen bir yapıdan geçmek zorundaydı. Bu yapı, gelen dosyalardaki bilgisayar virüslerini ve potansiyel olarak tehlike taşıyan altprogramcıklan tarayan, bir dizi güçlü devre düzeyi ağ geçidi, paket filtresi ve virüs temizleyici programdan oluşuyoıdu. Koridor'un tanımlayamadığı "yabancı" programlamalar içeren dosyalar hemen reddedilirdi. Bunların tek tek kontrol edilmesi zorunluydu. Arada sırada Koridor'un, filtrelerinin daha önce hiç karşılaşmadığı programlamalar içerdiği için tamamen zararsız olan dosyaları reddettiği de olurdu. Böyle durumlarda, sistem güvenlik elemanları titiz bir inceleme yaparlar ve ancak söz konusu dosyanın temiz olduğunu onayladıktan sonra Koridor'un filtrelerini devre dışı bırakıp dosyayı TRANSLTR'ye gönderirlerdi.</p>

  <p class="calibre3">Bilgisayar virüsleri gerçek virüsler kadar çeşitlilik gösterirdi. Fizyolojik virüsler gibi bilgisayar virüslerinin de tek bir amacı vardı: kendilerini, barınabilecekleri bir sisteme bulaştırmak ve çoğaltmak. Bu durumda bulaşılan sistem TRANSLTR'ydi.</p>

  <p class="calibre3">NSA'nın daha önce virüslerle hiç sorun yaşamamış olması Chartrukian'ı hayrete düşürmüştü. Koridor güçlü bir nöbetçiydi; ama ne olursa olsun, NSA dünyanın dört bir yanındaki sistemlerden muazzam miktarda dijital bilgi toplayan bir bilgi havuzuydu. Her işe burnunu sokmak rasgele bir cinsel hayata sahip olmak gibiydi: korunsanız da korun-masanız da er geç bir hastalık kapardınız.</p>

  <p class="calibre3">Chartrukian önündeki dosya listesini incelemeyi bitirdi. Şimdi kafası daha da karışmıştı. Her dosya kontrol edilmişti. Koridor olağandışı hiçbir şey görmemişti, bu da TRANSLTR'deki dosyanın tamamen temiz olduğu anlamına geliyordu.</p>

  <p class="calibre3">"Bu kadar uzun süren kahrolası şey ne o zaman?" diye sordu boş o-dada kendi kendine. Chartrukian sırtını ter bastığını hissetti. Bu haberi vermek için Strathmore'u rahatsız etmesi gerekip gerekmediğini düşündü.</p>

  <p class="calibre3">Sakinleşmeye çalışarak, "Bir virüs taraması," dedi kararlı bir şekilde. "Bir virüs taraması yapmalıyım."</p>

  <p class="calibre3">Chartrukian zaten Strathmore'un isteyeceği ilk şeyin virüs taraması olacağını biliyordu. Bomboş Kripto bölümüne bakarak kararını verdi. Virüs tarama programını yükleyip çalıştırdı. İşlem on beş dakika kadar sürecekti.</p>

  <p class="calibre3">"Temiz çık," diye fısıldadı. "Tertemiz. Hiçbir şey olmadığını söyle babana, hadi."</p>

  <p class="calibre3">Ama Chartrukian işin içinde "bir şeyler" olduğunu hissediyordu. İçgüdüleri ona bu muazzam şifre çözme canavarının içinde bir şeylerin hiç de normal olmadığını söylüyordu.</p>

  <h3 class="calibre6" id="sigil_toc_id_11"><a class="calibre7" id="bookmark3"></a><span class="calibre8">10</span></h3>

  <p class="calibre3">"Ensei Tankado öldü mü?" Susan bir an midesinin bulandığını hissetti. "Siz mi öldürdünüz? Dediklerinizden sanmıştım ki..."</p>

  <p class="calibre3">"Biz ona dokunmadık," diye Susan'ı rahatlatmaya çalıştı Strathmore. "Kalp krizinden öldü. COMINT bu sabah erken saatlerde aradı. Bilgisayarları Sevilla polisine ait ve İnterpol'den gelen bir raporda Tankado'nun adına rastlamış."</p>

  <p class="calibre3">"Kalp krizi mi?" Susan kuşkulu görünüyordu. "Otuz yaşındaydı."</p>

  <p class="calibre3">"Otuz iki," diye düzeltti Strathmore. "Doğuştan gelen bir kalp bozukluğu vardı."</p>

  <p class="calibre3">"Hiç duymamıştım."</p>

  <p class="calibre3">"NSA fiziksel testlerinde ortaya çıkmıştı. Övüneceği bir şey değildi."</p>

  <p class="calibre3">Susan bu beklenmedik zamanlamayı kabul etmekte güçlük çekiyordu. "Bozuk bir kalp onu öldürebildi, bu kadar mı yani?" Zamanlaması fazlasıyla uygun görünüyordu.</p>

  <p class="calibre3">Strathmore omuz silkti. "Zayıf bir kalp... İspanya'nın sıcağıyla birleşince... NSA'ya şantaj yapmanın stresini de ekle..."</p>

  <p class="calibre3">Susan bir an sessiz kaldı. Bu koşullan düşündüğünde bile, böylesine zeki bir kriptograf meslektaşını kaybetmiş olmak ani bir acı vermişti. Strathmore'un ciddi ses tonu düşüncelerini böldü.</p>

  <p class="calibre3">"Tüm bu fiyaskoda yolunda giden tek şey Tankado'nun tek başına yolculuk yapıyor olması. Kuvvetle muhtemeldir ki, ortağı henüz onun öldüğünü bilmiyor. İspanyol yetkililer bu bilgiyi mümkün olduğu kadar uzun süre saklayacaklarını söylediler.</p>

  <p class="calibre3">COMINT uyanık davrandığı için haberi yalnızca biz aldık. Strathmore Susan'a baktı. "Tankado'nun öldüğünü öğrenmeden önce ortağını bulmalıyız. Seni çağırmamın nedeni de bu. Yardımına ihtiyacım var."</p>

  <p class="calibre3">Susan'ın kafası karışmıştı. Ona Tankado'nun böyle bir anda ölmesi bütün sorunlarını çözmüş gibi geliyordu. "Komutanım," diye atıldı, "yetkililer onun bir kalp krizinden öldüğünü söylediklerine göre, sıkıntılarımız bitti demektir. Ortağı NSA'nın sorumlu olmadığını anlayacaktır."</p>

  <p class="calibre3">"Sorumlu olmadığını mı?" Strathmore'un gözleri duyduklarına ina-namamışçasına fal taşı gibi açılmıştı. "Birisi NSA'ya şantaj yapıyor; birkaç gün sonra da ölü bulunuyor ve biz sorumlu değiliz, öyle mi? Bahse girerim, Tankado'nun esrarengiz arkadaşı durumu böyle görmeyecektir. Her ne olduysa, tamamen biz suçlu görünüyoruz. Rahatlıkla zehirlenmiş olabilir, hileli bir otopsi olabilir, herhangi bir şey olabilir." Strathmore durakladı. "Sana Tankado'nun öldüğünü söylediğimde ilk tepkin ne oldu?"</p>

  <p class="calibre3">Susan kaşlarını çattı. "Onu NSA'nın öldürdüğünü düşündüm."</p>

  <p class="calibre3">"Kesinlikle NSA Ortadoğu'nun tepesine jeo-senkronize yörüngede beş tane Riyolit uydusu yerleştirebiliyorsa, birkaç İspanyol polise rüşvet yedirecek kaynağa sahip olduğumuzu varsaymanın hiç de saçma olmadığını sanıyorum." Komutan demek istediğini yeterince anlatmıştı.</p>

  <p class="calibre3">Susan nefesini bıraktı. Ensei Tankado öldü. NSA suçlanacak. "Ortağını zamanında bulabilir miyiz?"</p>

  <p class="calibre3">"Öyle düşünüyorum. Bir hayli öndeyiz. Tankado bir ortakla çalıştığını belirten bir sürü duyuru yaptı. Sanırım, bunun, yazılım şirketlerini kendisine zarar vermekten ya da anahtarını çalmaya çalışmaktan alıkoyacağını umuyordu. Bir numara yapılması durumunda, ortağının anahtarı yayınlayacağı korkusunu yaydı. Böylece bütün şirketler birdenbire kendilerini ücretsiz yazılımla rekabet halinde bulacaklardı."</p>

  <p class="calibre3">"Zekice." Susan başını salladı.</p>

  <p class="calibre3">Strathmore devam etti. "Tankado açıkça ortağının adını andı birkaç kez. Ona North Dakota<a id="footnote1"></a><sup class="calibre12"><a href="../Text/Section5.xhtml#bookmark4">1</a></sup> demişti."</p>

  <p class="calibre3">"North Dakota mı? Tabii ki bir tür takma ad."</p>

  <p class="calibre3">"Evet ama bir tedbir olarak arama dizgesine North Dakota diye girip bir internet taraması yaptım. Bir şey bulacağımı sanmıyordum fakat bir e-posta hesabıyla karşılaştım." Strathmore durakladı.</p>

  <p class="calibre3">"Elbette aradığımız North Dakota olmadığını düşündüm ama emin olmak için bu e-posta hesabına girdim. Bu hesabın Ensei Tankado'dan gelen e-posta iletileriyle dolu olduğunu gördüğümde yaşadığım şoku düşünsene." Strathmore kaşlarını kaldırdı. "Üstelik mesajlar Dijital Kale'ye ve Tankado'nun NSA'ya şantaj yapma planlarına ilişkin sözlerle doluydu."</p>

  <p class="calibre3">Susan Strathmore'a kuşkuyla baktı. Komutanın kendisiyle bu kadar rahatça oynanmasına izin vermesi onu hayrete düşürmüştü. "Komutanım," diye söze girdi, "Tankado NSA'nın internetten e-postalara gizlice girebildiğini çok iyi bilir, gizli bir bilgi göndermek için aslâ e-posta kullanmazdı. Bu bir tuzak. Ensei Tankado size North Dakota adını verdi. Sizin bir araştırma yapacağınızı biliyordu. Gönderdiği bilgi ne olursa olsun, sizin onu bulmanızı istedi. Bu sahte bir ipucu."</p>

  <p class="calibre3">"İyi bir düşünce," diye karşılık verdi Strathmore, "birkaç şey dışında. North Dakota adı altında bir şey bulamadım. Bu yüzden araştırma dizgesinde ufak bir değişiklik yaptım. Bulduğum hesap NDAKOTA adı altındaydı.</p>

  <p class="calibre3">Susan başını salladı. "Türev kelimelere bakmak standart prosedürdür. Tankado, bir şey bulana kadar değişik adlar deneyeceğinizi biliyordu. NDAKOTA çok kolay bir değişiklik."</p>

  <p class="calibre3">"Belki," dedi Strathmore bir parça kağıdın üzerine bir şeyler karalayıp Susan'a uzatırken. "Ama şuna bir bak."</p>

  <p class="calibre3">Susan kağıttakini okudu. Aniden Komutan'ın aklından neler geçtiğini anladı. Kağıtta North Dakota'nın e-posta adresi yazılıydı.</p>

  <p class="calibre3"><a id="bookmark5"></a><a href="mailto:NDAKOTA@ara.anon.org">NDAKOTA@ara.anon.org</a></p>

  <p class="calibre3">Susan'ın dikkatini çeken, adresteki ARA harfleri olmuştu. ARA ünlü bir anonim sunucu olan American Remailers Anonymous'un kısaltmasıydı.</p>

  <p class="calibre3">Anonim servis sağlayıcıları, kimliklerini gizli tutmak isteyen internet kullanıcıları arasında popülerdi. Bu şirketler belli bir ücret karşılığında elektronik posta için bir aracı görevi yaparak e-posta hesabı olan kişinin kişisel bilgilerinin gizliliğini koruyordu. Numaralı bir posta kutusuna sahip olmaya benziyordu bu, kullanıcı gerçek adresini yada adını hiç açığa vurmaksızın posta gönderip alabiliyordu. Şirket, takma adlara gönderilen e-postayı alıyor, sonra da bunu müşterinin gerçek hesabına aktarıyordu. Yeniden postalama şirketi, gerçek kullanıcılarının kimliğini ya da yerini aslâ açıklamayacağına dair bir sözleşmeyle bağlıydı.</p>

  <p class="calibre3">"Kesin değil," dedi Strathmore. "Ama oldukça şüpheli."</p>

  <p class="calibre3">Susan başını sallayarak onayladı, daha bir ikna olmuştu. "Yani Tankado'nun, kimliği ve yeri ARA tarafından korunduğu için North Dakota'nın araştırılıp araştırılmayacağını umursamadığını söylüyorsunuz."</p>

  <p class="calibre3">"Kesinlikle."</p>

  <p class="calibre3">Susan bir süre düşündü. "ARA büyük bir çoğunlukla ABD'deki posta hesaplarına hizmet verir. North Dakota'nın buralarda bir yerlerde olabileceğini mi düşünüyorsunuz?"</p>

  <p class="calibre3">Strathmore omuz silkti. "Olabilir. Tankado, Amerikalı bir ortakla çalışarak iki geçiş anahtarını coğrafi olarak ayrı yerlerde tutabilirdi. Durum böyleyse, buna akıllıca bir hareket denebilir."</p>

  <p class="calibre3">Susan bu olasılığı kafasında tarttı. Tankado'nun, geçiş anahtarını çok yakın bir dostu dışında herhangi bir kişiyle paylaşacağını sanmıyordu; hatırladığı kadarıyla da Ensei Tankado'nun ABD'de pek fazla dostu yoktu.</p>

  <p class="calibre3">"North Dakota," dedi Susan, düşüncelere dalmıştı, kriptograf yanı bu takma adın olası anlamlarını çıkarmaya çalışıyordu. "Onun Tankado'ya gönderdiği e-posta iletisi nasıl bir şey acaba?"</p>

  <p class="calibre3">"Bir fikrim yok. COMINT sadece Tankado'nun gönderdiği iletileri saptadı. Bu noktada North Dakota hakkında elimizde olan tek şey anonim bir adres."</p>

  <p class="calibre3">Susan bir an düşündü. "Bunun bir tuzak olma olasılığı var mı?"</p>

  <p class="calibre3">Strathmore bir kaşını kaldırdı. "Nasıl?"</p>

  <p class="calibre3">"Tankado bizim gizlice gireceğimiz umuduyla kullanılmayan bir hesaba sahte e-posta iletileri göndermiş olabilir. Biz onun korunmuş olduğunu düşünürüz, o da geçiş anahtarını paylaşma riskine hiç girmemiş olur. Belki de yalnız çalışıyordur."</p>

  <p class="calibre3">Strathmore kendi kendine güldü, etkilenmişti. "Zekice bir düşünce ama bir şey dışında. Tankado her zaman kullandığı ev yada işyeri internet hesaplarından herhangi birini kullanmıyordu. Doşişa Üniversitesi'ne uğruyor ve oradaki anabilgisayara giriyordu. Görünüşe bakılırsa, Tankado'nun orada gizli tutmayı başardığı bir e-posta hesabı var. Oldukça iyi gizlenmiş bir hesap hem de. Zaten ben de bu hesabı şans eseri buldum." Strathmore durakladı. "Yani... Tankado bizim onun postalarına girmemizi istiyor olsa niçin gizli bir hesap kullansın ki?"</p>

  <p class="calibre3">Susan bu soruyu düşündü. "Belki de Tankado sizin bir manevra olduğundan kuşkulanmamanız için gizli bir hesap kullanmıştır, olamaz mı? Sizin rasgele bulduğunuzu ve şanslı olduğunuzu düşünmenizi sağlayacak kadar gizlemiştir bu hesabı belki de. Bu durum onun e-posta hesabını daha muteber hale getirir."</p>

  <p class="calibre3">Strathmore gülümsedi. "Sen sahada görev yapan bir ajan olmalıymış-sın. Bu çok iyi bir fikir. Ama ne yazık ki Tankado'nun gönderdiği her postaya bir yanıt geliyor. Tankado yazıyor, ortağı da yanıtlıyor."</p>

  <p class="calibre3">Susan'ın kaşları çatıldı. "Anladım. Yeterince açık. Dediklerinize göre North Dakota gerçek öyleyse."</p>

  <p class="calibre3">"Korkarım öyle. Ve onu bulmak zorundayız. Hem de hiç belli etmeden. Kokumuzu alırsa her şey biter."</p>

  <p class="calibre3">Susan Strathmore'un kendisini tam olarak neden çağırdığını anlamıştı. "İzin verin tahmin edeyim," dedi. "Benden ARA'nın güvenli veritabanına girip North Dakota'nın gerçek kimliğini bulmamı istiyorsunuz?"</p>

  <p class="calibre3">Strathmore ona bakıp güldü. "Bayan Fletcher, aklımdan geçenleri okuyorsunuz."</p>

  <p class="calibre3">Konu sıkı bir internet araştırmasıysa, Susan Fletcher bu iş için biçilmiş kaftandı. Bir yıl öncesi önemli bir Beyaz Saray yetkilisi anonim bir e-posta adresinden gelen e-posta tehditleri alıyordu. NSA'dan bu kişinin yerinin saptanması istenmişti. NSA yeniden postalama şirketini bu kullanıcının gerçek kimliğini açıklamaya zorlayabilirdi ama daha sessiz bir yöntemi tercih etti, bir "takipçi" kullandı.</p>

  <p class="calibre3">Susan, e-posta iletisinin parçası gibi görünen bir projektör yaratmıştı. Bu postayı kullanıcının sahte adresine gönderecek, yeniden postalama Şirketi de kullanıcı ile imzaladığı sözleşme gereği bunu kullanıcının ger-Çek adresine iletecekti. Bu gerçekleştikten sonra da Susan'ın programı kullanıcının internet adresini kaydedecek ve NSA'ya haber verecekti. Sonra program hiçbir iz bırakmadan yok olacaktı. Düşünüldüğü gibi de oldu. O günden beri, anonim yeniden postalama şirketleri artık NSA açısından bakıldığında ufacık bir can sıkıntısından başka bir şey değildi.</p>

  <p class="calibre3">"Onu bulabilir misin?" diye sordu Strathmore.</p>

  <p class="calibre3">"Tabii. Beni çağırmak için niçin bu kadar beklediniz ki?"</p>

  <p class="calibre3">"Aslında" -kaşları çatıldı- "seni çağırmayı planlamamıştım. Bu işe başka birini bulaştırmak istemiyordum. Senin takipçinin bir kopyasını göndermeyi denedim ama o lanet şeyi şu yeni melez programlama dillerinden biriyle yazmış sın, doğru düzgün çalıştıramadım bir türlü. Bana anlamsız veriler getirip durdu. En sonunda zor bir karar alıp seni bu işe i bulaştırmak zorunda kaldım."</p>

  <p class="calibre3">Susan kıkırdadı. Strathmore mükemmel bir kriptografi programcısıydı ama repertuarı algoritmik işlerle sınırlıydı. Daha bayağı olan, "dünyevi" programcılığın ufak tefek ayrıntıları çoğunlukla gözünden kaçardı. Dahası, Susan takipçisini yeni ve melez bir programlama dili olan LİMBO'yla yazmıştı, Strathmore'un birtakım sorunlarla karşılaşması* anlaşılabilir bir şeydi. "Ben hallederim." Gülümsedi, çıkmak için ayağa kalktı. "Kendi terminalimde olacağım."</p>

  <p class="calibre3">"Ne kadar süreceği konusunda bir fikrin var mı?"</p>

  <p class="calibre3">Susan durakladı. "Hmm... bu, ARA'nın e-posta iletilerini ne kadar hızlı gönderdiğine bağlı. Adamımız ABD'deyse ve AOL ya CompuServe gibi bir şey kullanıyorsa bir saat içinde kredi kartı bilgilerinin alır, bir fatura adresi bulabilirim. Bir üniversite yada şirketin elemanıysa biraz daha uzun sürecektir." Gülümsedi ama biraz endişeliydi "Sonrası size kalıyor."</p>

  <p class="calibre3">Susan "sonrası"nın bir NSA vurucu timinin adamın evinin elektriğini kesip pencerelerini kırarak bayıltıcı silahlarla içeri girmesi demek olduğunu biliyordu. Tim büyük olasılıkla bunun bir uyuşturucu baskını olduğunu düşünecekti. Kuşkusuz, Strathmore işe bizzat kendisi el atacak ve basılan yerdeki ıvır zıvırın içinde altmış dört karakterli geçiş anahtarını kendisi bulup yok edecekti. Böylece, Dijital Kale internette sönecek sonsuza dek orada kilitli kalacaktı.</p>

  <p class="calibre3">"İzciyi dikkatlice gönder," dedi Strathmore üzerine basa basa. "North Dakota peşinde olduğumuzu anlayacak dursa paniğe kapılacaktır. Öyle olursa ben de North Dakota anahtarla birlikte gözden kaybolmadan öne oraya aslâ bir tim yetiştiremem."</p>

  <p class="calibre3">"Vur-kaç," dedi Susan Strathmore'u rahatlatmaya çalışarak. "Bu şey adamın hesabını bulduğu anda kendini yok edecek. Adamımız peşinde olduğumuzu hiçbir şekilde fark etmeyecek."</p>

  <p class="calibre3">Komutan başını salladı, yorgun düşmüş gibiydi. "Sağol."</p>

  <p class="calibre3">Susan ona bakarak hafifçe gülümsedi. Strathmore'un felaket anlarında bile nasıl bu kadar</p>

  <p class="calibre3">soğukkanlı kalabildiğine hep şaşmıştı. Strathmore'un kariyerine yön veren, onu böylesi yüksek güç</p>

  <p class="calibre3">kademelerine çıkaran şeyin bu yeteneği olduğuna inanıyordu.</p>

  <p class="calibre3">Susan kapıya yöneldiğinde, TRANSLTR'ye baktı uzun uzun. Kınlamayan bir algoritmanın varlığı hâlâ kavramakta güçlük çektiği bir düşünceydi. North Dakota'yı zamanında bulmaları için içinden dua etti.</p>

  <p class="calibre3">"Hızlı olursan," diye seslendi Strathmore, "geceden önce Puslu Dağlar'da olursun."</p>

  <p class="calibre3">Susan bir anda dondu kaldı. Bu yolculuktan Strathmore'a söz etmediğine emindi. Birden geri döndü.</p>

  <p class="calibre3">NSA telefonumu mu dinliyor?</p>

  <p class="calibre3">Strathmore suçlu suçlu gülümsedi. "David bu sabah bana gezinizden söz etti. Geziyi ertelemenin seni bir hayli kızdıracağını söylemişti."</p>

  <p class="calibre3">Susan şaşırmıştı. "Bu sabah David'le mi konuştunuz?"</p>

  <p class="calibre3">"Elbette." Susan'ın tepkisi Strathmore'u şaşırtmışa benziyordu. "Ona kısa bir bilgi vermek zorundaydım."</p>

  <p class="calibre3">"Ona bilgi vermek mi?" diye sordu merakla. "Neyle ilgili?"</p>

  <p class="calibre3">"Yolculuğuyla ilgili. David'i ispanya'ya gönderdim."</p>
</body>
</html>
