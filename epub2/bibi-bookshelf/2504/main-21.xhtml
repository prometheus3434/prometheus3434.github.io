<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h3><a id="bookmark0"></a><span style="font-weight:bold;font-style:italic;">50. BOLUM</span></h3></li></ul>
<p>ırbistan, Belgrad’daki uluslararası havaalanı geniş eğimli camları ve dijital uçuş bilgi ekranlarıyla Avrupa’ya özgü modem terminallerden herhangi birine benziyordu. Hauck uçuş boyunca uyuklamıştı, beklentisi artıyordu.</p>
<p>Talon’daki insanlara birkaç güne ihtiyacı olduğunu söylemişti ki bu seyehat, Anma Günü’nün olduğu hafta sonuna denk gelmişti. Şimdilik ne yapacağını kendine saklamaya karar vermişti. Annie’ye tüm söylediği birkaç gün buralarda olamayacağıydı. Karşılığında Annie’nin söyleyebildiği tek şey, <span style="font-style:italic;">“Neye bulaştın Ty?”</span> olmuştu.</p>
<p>Thibault, Paris yolu üzerinden kaçmıştı. Thibault’ın eğer ortadan tamamen kaybolması, dış dünyadan herhangi birinin onu asla bulamayacağı kadar geri planda olması gerekiyorsa şayet gidebileceği tek bir yer vardı. Hauck onun nerede olabileceğinden neredeyse emindi.</p>
<p>Richard Snell, Thibault’ın Birleşik Krallık’taki RBS hesabından her ay, güney Sırbistan’da Novi Pazar denen bir kasabasındaki AstraBanca’nın yerel bir koluna yapılan para havalelerini izlemişti. Alıcının adı Maria Radisovic’ti. <span style="font-style:italic;">Thibault’ın ülkesindeki ailesi olmalı,</span> diye düşündü Hauck, bir kız kardeş ya da anne. Savaşta yaptığı şeylerden dolayı doğup büyüdüğü Sırbistan’da kimse onu yargılamayacak gibi görünüyordu. Onu koruyacak bir ailesi olmalıydı. Köklerine dönebilirdi.</p>
<p>Uçuş sona erdiğinde Naomi, bütün bunların ne kadar aldatıcı ve hassas konular olduğunu düşündü. Hauck, Naomi’nin üzerinde iş kıyafetleri olmadan, üzerindeki küçük beden kot, beyaz tişört ve açık eflatun rengindeki bol hırkasıyla ne kadar da hoş göründüğünü düşünmeden edemedi. Naomi, Thibault’ın yerini belirledikleri takdirde, hükümetin bu olaya dahil etmek isteyeceği son insanların Sırp polisi ya da güvenlik ordusu BIA olduğundan bahsetti. Öncelikle iki ülke arasında suçlu iadesine dair herhangi bir anlaşma yoktu. ABD’de üniversitedeyken bir Sırp basketbol oyuncusu, başka bir öğrenciye saldırmıştı. Onu mahkemeye çıkarmaya yönelik yasal savaş yıllarca devam etmişti. Ve Kosova Savaşı’ndaki zulümlerin bir parçası olan birinin, geri getirilmesiyle ilgili ABD’nin mücadele içinde olduğu bilinirse, olay tüm dünyada manşetlere taşınırdı. Sırp hükümeti de iddiasından vazgeçmezdi. Ve eğer savaş suçlusu olmakla suçlanan bir şüphelinin daha hafif bir suç için ABD’ye iade edileceğini öğrenirse basın çıldırırdı. Naomi’nin takımı her şekilde onun karşısında güç kaybedecekti.</p>
<p>Plan ilk olarak adamın yerini tespit edip edemeyeceklerini görmekti. Ardından gelecek adıma sonrasında karar verilecekti. Onunla pazarlık yapmayı deneyebilirlerdi. Koz olarak savaş suçlarından yargılanması için onu Sırp hükümetine teslim etme tehdidini kullanabilirlerdi.</p>
<p>Naomi’nin konuşmaya pek de istekli olmadığı bir ihtimal daha vardı; ABD hükümetinin finans dünyasına müdahalesi.</p>
<p>Hisseler yüksekti. Ve bu durum daha çok İç Güvenlik Bakanlığı’nın meselesiymiş gibi duruyordu. Thibault başlıca şüpheliydi. Onu sorgulamak ya da gizlice ülke dışına çıkarmak için getirilebilecek uzmanlar vardı.</p>
<p>Fakat ilk adım orada olup olmadığını görmekti.</p>
<p>İndiklerinde diplomatik vizeleriyle sınırdan geçtiler. Silahlarını kaydettirdiler. Hauck, Naomi’nin de silahı olması karşısında şaşırmış ve etkilenmişti. Çantalarını alıp orta büyüklükte bir Ford diesel kiraladılar. GPS’in yardımıyla otoyoldan güneye, E75’e yöneldiler. Kalacakları otel Vrbak, Novi Pazar’daydı. Giderken şehri çevreleyen endüstriyel bölgeleri geçtiler. Balkanların düzlük kırsal alanında ilerliyorlardı, yeşil tepeleri ve küçük rustik köyleri geçe geçe üç saatlik bir yolculuk yaptılar.</p>
<p>Hauck jetlagdan çıkmanın coşkusuyla direksiyonun başındaydı. İçgüdülerinde haklı çıkmak ve her ikisini de anlamsız bir kovalamacanm içine sürüklemiş olmamak için dua ediyordu. Öte yandan Naomi ve üstleri buna değeceğini düşünüyordu. Çok kısa bir süredir birbirlerini tanıyorlardı. “Hauck” ve “Ajan Blum” artık “Ty” ve “Naomi” olmuştu. Naomi Hazine Bakanlığı için ilk nasıl çalışmaya başladığını anlattı. Princeton’da nasıl müzik dersleri almaya başladığından bahsetti.</p>
<p>“Müzik teorisi,” dedi Hauck’ın şaşırdığını fark ederek. Ancak onu sıkmamak için çok da detaya girmedi. “İşin daha çok akademik kısmı gibiydi.”</p>
<p>Kardeşinin 11 Eylül terör saldırısından sonra, orduya katıldığını ve bir kaza sonucu bacaklarını kaybettiğini söyledi. Naomi bu yüzden eski işini bırakmıştı. Onun yolundan</p>
<p>gitmek için kendini mecbur hissettmişti. Hükümetin örtbas ettiği Nisoor Meydanı ve Tabitha çatışmasında görev almıştı. Bir taraftan uykusuzlukla mücadele ederken, bir taraftan da bulunduğu konvoydan birinin nasıl pusuya düşürüldüğüyle ilgili bir hikâyeyi paylaştı. Yolun yanındaki küçük bir çocuk, şarapnel parçasının isabet edişiyle yaralanmıştı. Dört bir yandan ateş açılıyordu, sağlık görevlileri bulundukları yere gelene kadar geçici süreliğine de olsa çocuğa sunni teneffüs yapabilmek için sürünmek zorundaydı. Üzerine her yerden ateş yağarken ölmeyi bile umursamadan çocuğa nefesini vermişti. “Takviye kuvvetleri gelene kadar çocuğu hayatta tutabilmek için her şeyi yaptım. Nefesim kendime bile yetmemeye, başım dönmeye başlamıştı. İlk yardım ekibini görünce durdum. Üstüm başım tozla ve çocuğun kanıyla kaplanmıştı. Öldüğünü o zaman anladım. Adı Ahmet’ti. Üzerinde bu Michael Jackson tişörtü vardı.” Naomi omzunu silkti. “Bunu sana neden anlattım, emin değilim.”</p>
<p>“Elinden geleni yaptın,” diye karşılık verdi Hauck camdan dışarı bakarak. “Yaptığın şey çok cesurcaydı. Elinden daha fazlası gelmezdi.”</p>
<p>“Hayır.” Naomi kafasını iki yana salladı. “Bilirsin... Ben hiçbir örtbas olayına karışmadım, Ty. Ama yine de her zaman daha fazlasını yapabilirsin.” Aniden konuyu değiştirerek, “Ne düşünüyorsun, iki saatimiz mi kaldı?” diye sordu.</p>
<p>Altmış kilometre güneyde dik dağlık vadilerin ve yamaçtaki yüzyıllık kasabaları kesen lokal yolların olduğu batıya doğru döndüler. Çatıların geneli kırmızı ve eğimliydi, Sırp Ortodoks izlerini taşıyan kiliseler taştan ve eskiydi. Başlarında şapkaları olan yaşlı adamlar keçi veya koyun sürülerini sürüyorlardı.</p>
<p>Genç insanlarsa küçük motorsikletlerin üzerindeydi. Yöredeki levhalar genelde Sırpçaydı, ama Hauck gördüğü bir Jemel birası, Pepsi ya da Jugopetrol levhasından bir bara yaklaştıklarını anlıyordu.</p>
<p>Nihayet Novi Pazar’ın eteklerine vardıklarında saat öğleden sonra üç civarındaydı. Burası beyaz sıvalı, kırmızı çatılı evlerin yeşil eğimli vadiye kümelendiği daha büyük bir ticari merkezdi. Bahar çiçekleri daha yeni açmaya başlıyordu. Şehir dar bir yol boyunca akan Raska Nehri’nin her iki tarafına kurulmuştu. Hauck hızını düşürüp modem dükkânlarla dolu olan dar bulvarlar boyunca GPS’i takip etti. Dört katlı bir otel olan Vrbak’ta kalacaklardı. Muhtemelen şehirdeki en iyi oteldi ve endüstriyelle şirin arası bir tarzda inşa edilmişti. Nehrin her iki tarafında da ayağı vardı.</p>
<p>Otele ulaştıklarında akşamüzeriydi. Yerleşmek için dördüncü kattaki yan yana olan odalarına çıktılar. Herhangi bir şey yapmak için çok geçti. Hauck, Naomi’ye daha sonra akşam yemeği için buluşmak isteyip istemediğini sordu.</p>
<p>Naomi ise yemeğe yetişip yetişemeyeceğinden emin değildi. “Kalıp bazı görüşmeler yapsam, sorun olmaz sanırım.”</p>
<p>“Elbette sorun olmaz.”</p>
<p>Hauck içeri girdi. Hauck’m odası altmışların modem, sade ve minimalist tarzındaydı. Tik ağacından yüksek bir yatak ve yatakla uyumlu tik ağacından bir masayla sandalye vardı. Yatağın üzerine bir örtü serilmişti, duvarlarda da kasvetli sanatsal çalışmalar asılıydı.</p>
<p>Pencereyi gidip perdeleri açtı. Kırmızı çatılar kasaba boyunca uzanıyordu ve uzaklara doğru arazi inişli çıkışlı olmaya başlıyor, daha yeşil bir hal alıyordu. Her şey sevimli ve sıcaktı ama bundan on beş yıl önce bu kasabada, Kosova sınırı yakınında Sırplarla Müslümanlar arasındaki tansiyon oldukça yükselmişti.</p>
<p>Her ailede bir Dani Thibault olabilirdi. Ve onu korumak için ellerinden geleni yapabilirlerdi.</p>
<p>Griye çalan ışıkta tepelere doğru baktı. Dinlenmek için fazlasıyla gergin ve heyecanlıydı. Belki koşuya çıkabilirdi, hem böylece şehir merkezine yakın olan AstraBanca adlı şu bankanın yerini de önceden teyit etmiş olurdu. Ya da belki ellerindeki adrese göre Maria Radisovic’in oturduğu yeri bulabilirdi.</p>
<p>Nabzı altta hızla akan nehir gibi beklenti içinde hızla atıyordu.</p>
<p>Bir şey hissetti, daha önceden bildiği bir his, tıpkı tanıdık bir yüz gibi. Aylardır hissetmediği bir şey.</p>
<p>Yaşıyordu.</p>
</body>
</html>