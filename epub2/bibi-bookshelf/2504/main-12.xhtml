<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h3><a id="bookmark0"></a><span style="font-weight:bold;font-style:italic;">28. BOLUM</span></h3></li></ul>
<p>ve dönerken Hauck şansını deneyerek Donovan’ın yaşa-</p>
<p>P dığı Doğu 53. Cadde’de durdu.</p>
<p>Kapıdaki görevliyle karşılaşınca Donovan’ın karısıyla konuşmak istediğini belirtti. Basını uzak tutmak için ve pusuda bekleyen meraklı yabancılara karşı tetikte olduğu açıkça belli olan adam, Hauck’m kartvizitini sanki kâğıtta gizli bir şifre varmış gibi inceledi. Hauck yukarıyı araması için adamı ikna etti. “Greenwich’ten bir polis olduğunu söylüyor,” dedi kapıdaki görevli telefonda, “başka bir davayla ilgili bir şeyleri araştırdığını söylüyor. Bir dakika alacağını söyledi, Bayan Donovan. Yukarı çıkmasına izin vereyim mi?”</p>
<p>Görünüşe göre kadın kabul etmişti. Sonunda kapıdaki görevli onu lobinin sonundaki asansörün kapısına doğru yönlendirdi. Lobide katlara açılan bir yol haricinde bir de arka çıkış bulunuyordu.</p>
<p>Hauck arka kapının üzerindeki duvara yerleştirilmiş bir güvenlik kamerası fark etti.</p>
<p>Geçerken o filmi kontrol etme isteği duydu.</p>
<p>Asansörün kapısı on beşinci katta açılınca Hauck’ı kederli bir kadın karşıladı. Siyah bir elbise içindeki kadının koyu</p>
<p>saçları sıkı bir topuzla toplanmıştı. Kadın kendisini Leslie Donovan’ın kız kardeşi Deena Wolf olarak tanıttı. “Donovan’ı daha dün toprağa verdik,” dedi sanki Hauck’ı vazgeçirmek ister gibi. “Kız kardeşim defalarca polisle konuştu...”</p>
<p>“Sadece bir dakikasını alacağım,” diye söz verdi Hauck.</p>
<p>“Çok önemli.”</p>
<p>Kadın rahatsız olmuş gibi görünerek başını salladı.</p>
<p>“Lütfen...”</p>
<p>İçeride neredeyse bir düzine kadar insan koridorda ve küçük mutfakta toplanmıştı. Yemek servis edilirken çıkan seslerle gülme sesleri, hüzünlü bakışlarla sessiz karşılıklara karışıyordu. Arkalarından ailelerinin seslendiği birkaç küçük çocuk, oturma odasında beyaz, küçük bir köpeği kovalayarak koşturuyordu.</p>
<p>“Kardeşim burada, içeride.”</p>
<p>Kadın Hauck’ı televizyon odasıyla çalışma odasımn bir birleşimini andıran küçük bir odaya götürdü. Ahşap raflar rasgele kitap ve broşürlerle doldurulmuştu. Her yerde finansal dokümanlar vardı. Odada bir de deri kanepeyle geniş ekran televizyon bulunuyordu. Leslie Donovan kanepeye oturdu. Arkadan sıkıca topladığı gür koyu saçları vardı, yüzü solgundu ve koyu şarap rengi bir kazakla etek giymişti.</p>
<p>“Görüşmeyi kabul ettiğiniz için minettarım,” dedi Hauck. “Kaybınız için üzgünüm. Çok fazla zamanınızı almayacağım.” Daha önce birçok kez böyle bir durumun içinde yer almıştı ve kadını zorlamak istemiyordu.</p>
<p>Kadın boş boş bakmakta olan gözleriyle başını salladı. Stres altında olduğu açıkça belli olsa da küçük burnu ve çıkık elmacık kemikleriyle güzel görünüyordu.</p>
<p>“Sorun değil. Carlos, Greenwich polisi olduğunuzu söyledi?”</p>
<p>“Altı yıl dedektiflik biriminde görevliydim. Şimdiyse özel bir güvenlik şirketinde çalışıyorum.” Hauck kadının karşısına oturup sehpanın üzerine kartını bıraktı. Kadın kartı aldı. “Bir ay önce gerçekleşen Glassman cinayetlerini duydunuz mu?”</p>
<p>“Tabii ki duyduk, Bay Hauck. Bu sektördeki herkes o olayı takip etti. Haberi duyan Jim ilk başta biraz tuhaf davranmaya başlamıştı.”</p>
<p>“Ne demek istiyorsunuz?”</p>
<p>“Tedirgindi. İçine kapandı, uyuyamıyordu. Geceleri kalkıyordu. O cinayetlerle ne ilginiz var Bay Hauck, sakıncası yoksa açıklar mısınız?”</p>
<p>“Öldürülen ailenin bir üyesi çok yakın arkadaşımdı. Bu iki olayın herhangi bir şekilde bağlantılı olup olmadığmı araştırıyorum. İki iş adamı öldü ve iki Wall Street şirketi çöktü. Size birkaç sorum olacak yalnızca.”</p>
<p>“Ah, o güzel aileye de yazık oldu.” Leslie Donovan kafasını sallayarak iç çekti. “Olanlar gerçekten çok korkunç. Fakat benim kocam intihar etti, Bay Hauck. Eminim bunu biliyorsunuzdur. Bu durumda iki olay nasıl bağlantılı olabilir?”</p>
<p>Hauck zarftan bir fotoğraf çıkardı. Merrill’in ona vermiş olduğu fotoğraftı. Dani. “Bu kişiyi tanıyor musunuz, merak ediyorum Bayan Donovan. Ya da Thibault adında hiç kimseyi? Belçikalı. Dieter Thibault ya da Dani?”</p>
<p>Donovan’m dul karısı fotoğrafı aldı. “Hayır. Onu tanımıyorum. Bu adı hiç duymadım. Duymalı mıydım?”</p>
<p>“Bilmiyorum.” Hauck riske girecek bir şey yaptığını bilerek omuz silkti. “Marc Glassman’la bağlantısı olan biri. İsminin eşinizin telefon rehberinde ya da kayıtlarında veya masasında bir yerlerde olma ihtimali var mı? Burada ya da ofisinde?”</p>
<p>“Eğer o cinayetlerle benim kocamın ölümü arasında bir bağlantı olduğuna inanıyorsanız neden polise gitmiyorsunuz? Bölgedeki polis merkezinden Dedektif Campbell yardımcı olabilir. Sizi görmek isteyeceğine eminim.”</p>
<p>“Çoktan o şerefe eriştim,” dedi Hauck. “Fakat ona bu adamdan söz etmedim. Ayrıca daha fazla şey öğrenene kadar gereksiz yere sizi de üzmek istemem. Glassman cinayetlerinin kocanızı tedirgin ettiğini söylediniz. Sizinle bu olayla ilgili herhangi bir şey konuştu mu? Tuhaf davranmak haricinde bir şey yapmış mıydı? Hatırladığınız kadarıyla özel bir önem göstermiş miydi?”</p>
<p>“Elbette, tüm dikkatini vermişti, Bay Hauck. Neticede meslektaşlardı. İkisinin üzerinde de aynı türden bir baskı vardı. Ve şimdi...” Başını sallayıp dudaklarını ıslattı. “Hisselerle ilgili ortaya çıkan gerçekler, tüm o kayıplar... Sadece... sanki daha da fazlası varmış gibi görünüyor.” Başparmağıyla işaret parmağını alnına bastırdı. Kız kardeşi kanepede onun yanma oturdu ve elini Leslie Donovan’ın dizine koydu. Derin bir nefes alarak başını salladı. Sanki bir şeylere cevap verir gibiydi.</p>
<p>“Kocanız korkuyor gibi görünüyor muydu?” diye sordu Hauck. “Son zamanlarda... Size hiçbirileri tarafından tehdit ediliyormuş ya da kasten başka birinin başına dert açmış gibi bir izlenim verdi mi?”</p>
<p>Donovan’m dul karısı gözlerini dikip ona baktı. “Bu zavallı insanların haneye tecavüz olayı sırasında öldürüldüğüne inanmıyorsunuz, değil mi? Ya da Jim’in...”</p>
<p>Hauck arkasına dönüp baktıktan sonra omuzlarını silkti. “Bilmiyorum.”</p>
<p>“Jim’in gerçekten tüm bunları yaptığını söyleyerek onu suçladıklarını düşünmek bile benim için yeterince zor,” derken dudaklarını birbirine bastırdı, “onun nasıl biri olduğunu düşünmeden...” Kadın kelimeleri güçlükle bir araya getiriyordu. “Söylemeye çalıştığınız şey tam olarak nedir? Evet, kocam uyumuyordu. Bazen gece geç saatlerde telefonlar gelirdi. Öte yandan onun gibi çok fazla parayla uğraşan herkes böyle şeyler yaşar. Tabii ki benim kocam da çok stresliydi. Tabii ki iyi değildi. Ve şimdi neler olduğuna bakın, Bay Hauck. Sadece geçen gece...”</p>
<p>Leslie Donovan eliyle yüzünü örttü. Sanki ağlamıyor da neredeyse gizleniyordu. Ablası omzuna kolunu koydu.</p>
<p>“Sadece geçen gece...” diyerek devam etti. “Jim alt kata indi. Remi’yi, yani köpeğimizi dışarı çıkardı. Saat üçte. O döndüğünde ben de uyandım. Yatağa oturdu. Hayalet görmüş gibiydi. Bana ne kadar korktuğundan bahsetmeye başladı, kariyerine ve ailemize zarar verebilecek kayıplardan... Demek istediğim herkesin kayıpları var. Bununla ne demek istediği ya da ne sakladığı hakkında hiçbir fikrim yok. Aynı arabayı dışarıda yine gördüğünü söyledi. Zor zamanlar geçirdiğinin farkındaydım. Bir şekilde ona yardım etmek istedim. Bir saat boyunca onunla birlikte oturdum. Evet, korkuyor gibi görünüyordu. Evet, bir şeyler hakkında endişeliydi. Ama şimdi öldü. Bitti. Artık ne fark eder ki?”</p>
<p>Hauck, “Bayan Donovan, kocanızın kendisini öldürmüş olabileceğini <span style="font-style:italic;">düşünüyor musunuz?'</span> diye sordu. Sözlerindeki imanın farkındaydı.</p>
<p>Kadının kız kardeşi Hauck’a <span style="font-style:italic;">“bu kadar yeter, vakit doldu'” </span>devcesine baktı. Hauck Dani’nin fotoğrafını alıp, onu spor ceketinin cebine koydu ve ayağa kalktı.</p>
<p>“Onun kendini öldürdüğünü düşünüyor muyum?” Donovan’ın dul karısı kafasını salladı. “Jim’in iddia ettikleri şeylerden <span style="font-style:italic;">herhangi birini</span> de yapabileceğini düşünmüyorum. Fakat kendini öldürmek? Hayır. Buna asla inanamam, Bay Hauck. Asla. Bizi çok severdi. Beni değilse de Zachy’yi. Oğlu onun her şeyiydi. Dolayısıyla hayır.”</p>
<p>“Bayan Donovan sizce kocanızda neden bina sorumlusunun ofisinin anahtarı vardı? Bana evdeyken çağrı almış gibi geliyor. Özel, gecenin kaçı olduğunun önemi olmayan bir çağrı.”</p>
<p>“Bilmiyorum.” Leslie Donovan başını iki yana salladı, gözleri yaşlarla doluydu. “Bilmiyorum.”</p>
<p>Hauck yeterince uzun bir süre kaldığını anladı. “Zaman ayırdığınız için teşekkür ederim.” Kartvizitini işaret etti. “Eğer telefon kayıtlarına bakabilirseniz, ilginizi çekecek bir şey öğrenirseniz ya da bir yerlerde <span style="font-style:italic;">Thibault</span> ismine rastlarsanız, bana bu numaradan ulaşabilirsiniz.”</p>
<p>Kapıya kadar ilerleyen Hauck, tam bir kez daha kaybı için üzgün olduğunu söyleyip veda edecekti ki aniden arkasını döndü. “Bir şey daha... Ne tür bir araba olduğunu hatırlıyor musunuz?”</p>
<p>“Affedersiniz?” Leslie Donovan şaşkın bir halde yüzüne bakıyordu.</p>
<p>“Kocanız dışarıda ne tür bir araba gördüğünü söyledi? O araç tarafından takip edildiğini düşünmüş olabilir.”</p>
<p>“Bir çeşit SUV,” diye yanıt verdi Leslie Donovan. “Bilmiyorum. Önemli olduğunu düşünmemiştim. Sanırım siyahtı.”</p>
<p>Hauck kafasını salladı. Evan Glassman’ın çektiği fotoğraflarda evin dışındaki araç da siyah bir Suburban’dı.</p>
<p>“Bugün bana bu soruyu soran ikinci kişi olduğunuzu biliyor muydunuz?’’ Donovan’ın dul karısı yukarıya baktı. “Yani arabanın modelini.”</p>
<p>“İlk gelen kimdi?” diye sordu Hauck. Belki de Campbell’ın saklamaya çalıştığı şey buydu. Hauck o adamın bir şeyler sakladığını biliyordu.</p>
<p>“Bir kadın,” dedi Leslie Donovan. “Bugün erken saatlerde buradaydı. Washington’dan.”</p>
</body>
</html>