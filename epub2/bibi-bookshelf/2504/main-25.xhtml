<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="font-weight:bold;font-style:italic;">56. BOLUM</span></h3>
<p>hibault’ı aynı yamaca yerleşerek ertesi gün de izlediler.</p>
<p>I Naomi birçok fotoğraf çekti. Thibault’ı, arabasını... plakasını... Fotoğrafları hemen Washington’a gönderdi.</p>
<p>Ne yapacakları üzerinde düşündüler.</p>
<p>Thibault asla kulübeden uzaklaşmıyordu. Bir iki kez sigara içmek için dışarı çıkıyor ya da barakadan odun getiriyordu, geceleri hâlâ soğuktu. Bir kez yakındaki dere boyunca kısa bir yürüyüş yaptı. Ertesi gün Maria Radisovic öğle sularında geri geldi. Bu sefer Hauck ve Naomi onun önündeydi. Kadın kıya-</p>
<p>fetlerle doldurulmuş gibi görünen bir bavul getirmişti ve Thibault çıkıp ondan bavulu aldı. Tüttürerek bir sigara içti ve yerde ayağıyla ezdi. İçeri girmeden önce, şaşkın şaşkın gözlerden</p>
<p>ırak olan vadiye doğru baktı; neredeyse doğrudan Hauck’la Naomi’nin bulunduğu yere. Öyle ki bir an için Hauck başını eğdi. Sanki Thibault binlerinin onu izlediğini hissetmişti.</p>
<p>Sonra tekrar içeriye girdi.</p>
<p>Ellerindeki seçenekler karmaşıktı. Thibault’ı kendileri tu-</p>
<p>tuklayabilirdi, ama bunun anlamı Sırp polisinin devreye girmesi demekti. Kanuna aykırı bir şey yapmayı asla istemezlerdi. Çünkü bu tarz şeyler suçlulann iadesi konusunda kamuya</p>
<p>açık yasal bir savaşa neden olurdu. Resmi bir anlaşma olmadan ve bölgedeki avukatların konuyu uzatmasıyla böyle bir şey sonsuza kadar sürebilirdi. Üstelik hükümetin Thibault’ın gerçekte Kostavic olduğunu fark ettiği zaman oyunun nasıl oynanacağını kim bilebilirdi? Sahip oldukları müzakere gücünü kaybedebilirlerdi.</p>
<p>Sonraki en iyi seçenek daha gizli kapaklıydı; profesyonelleri buraya getirmek. Thibault’ı zayıflatıp etkisiz hale getirerek, onu gizlice Romanya ya da Makedonya sınırından geçirip ülke dışına çıkaracak bir ekip çağırabilir, yeniden ABD’nin ellerine teslim edebilirlerdi. Yeni uluslararası antiterör anlaşmaları onlara geniş yetkiler sağlıyordu. Fakat kendi ülkesinde bir Sırp’ı tutuklamak, dostça bir pozisyondayken gizliden adam kaçırmak işe yaramazdı. Bu tam olarak o anki ABD başkanlık yönetiminin dış politikasının bir parçası değildi.</p>
<p>Onu bulmuşlardı. Fakat zaman hızla akıp gidiyordu ve uygun olan seçeneklerden yavaş yavaş uzaklaştıklarını hissediyorlardı.</p>
<p>“Buradaki amaç ne?” diye sordu Hauck tepenin üzerinden. Hemen ardından da suyunu yudumladı. Günler daha da uzamaya başlamış, sıcaklık da artmıştı.</p>
<p>“Onu tutuklamak,” dedi Naomi. “Bildiklerini öğrenmek.”</p>
<p>“Her zaman tutuklayabilirsin. Hangi arabayı kullandığını, hangi isimle seyahat ettiğini biliyoruz. Yerel yönetime onu teslim etmeleri için her zaman dilekçe verebilirsin. Durum ne olursa olsun, burada ciddi suçlamalarla karşı karşıya kalacak. Ve nerede olduğunu bileceksin.”</p>
<p>Naomi sorgulayan gözlerle ona baktı. “Nereye varmaya çalışıyorsun, Ty?”</p>
<p>“Bunun nereye varacağını öğrenmek istiyorsun, değil mi? önemli olan bu cinayetlerin arkasında kimin olduğunu öğrenmek, değil mi?”</p>
<p>Ajan aynı düşüncede olduğunu gösterircesine kafasını salladı.</p>
<p>“Yapmamız gereken şu çiftlik evine girmek.”</p>
<p>Dönüp yeniden eve odaklandı. Naomi’nin kafasında kendi söylediklerini tarttığını görüyordu. Naomi saha ajanı değildi, masa başı işindeydi. Mali komployla ilgili taşlan yerine oturtmak ve tehditleri değerlendirmekle ilgileniyordu. Öncesinde de orduda soruşturma memuruydu. Amerika’daki patronlarının onayı olmadan bir anda gerçek bir saha ajanın yapacağı şeyler yapması... Bu kesinlikle Washington’da bir kariyer yapmanm yolu değildi. Sınırı fazlasıyla aşacaktı.</p>
<p>Hauck onun ifadesinden bunun kötü bir fikir olduğunu düşündüğünü görebiliyordu. Ancak Naomi bir süre sonra, “Bunu nasıl yapacağız?” diye sordu.</p>
<p>Hauck sırıttı. Oysa <span style="font-style:italic;">'cesedimi çiğnersin'.’</span> demesini bekliyordu.</p>
<p>“Thibault eskiden sosyal bir insandı. Ara sıra bu evden ayrılması gerekecek.”</p>
<p>Naomi sırtını kayaya dayayarak oturdu ve kafasını salladı. Bu fikri ciddi ciddi düşünürken pek de onaylarmış gibi görünmüyordu. Sonunda hiç kıpırdamadan, “Her neyse, eğer biri bu çiftlik evine girecekse, bu <span style="font-style:italic;">ben</span> olacağım,” dedi. “Neye bakacağımı biliyorum.”</p>
<p>Hauck bir an tereddüt etti. “Daha önce böyle bir şey yaptın mı?”</p>
<p>Naomi hiçbir şey demeden ona baktı.</p>
<p>“Söylemeye çalıştığım şey sadece bunun Princeton’daki müzik teorisi dersi olmadığı, Naomi.”</p>
<p>“Ben de yalnızca Greenwich’te trafik cezası kesmekten çok daha fazlası olduğunu söylüyorum.”</p>
<p>Naomi’nin bakışlarından Hauck’ın bununla ilgili çok da pazarlık edemeyeceği belli oluyordu.</p>
<p>“Tamam.” Hauck gülümsemesine engel olmaya çalışarak yeniden dürbünle bakmaya başladı.</p>
<p>“Bunun arkadaşınla ilgili olduğunu düşünüyordum, öldürülen arkadaşınla... Bunu yapmak zorunda değilsin. Thibault’ı bulduk.”</p>
<p>“Ne söyleyebilirim ki?” dedi Hauck. “Aynı anda birkaç görevi yerine getirmeyi öğreniyorum.”</p>
<p>Gülümsemesine engel olma konusunda sıra Naomi’ye gelmişti.</p>
<p>Evi biraz daha izlediler. Hauck’ın cep telefonu titremeye başladı. Bakınca arayanın Steve Chrisafoulis olduğunu gördü. Annie olmadığına sevinmişti.</p>
<p>“Steve.”</p>
<p>“Nerelerdesin acaba?” diye sordu dedektif. Telefonda sesi sanki bir blok ötedeymiş gibi yakından geliyordu.</p>
<p>“Bir ev ziyareti gerçekleştiriyorum,” dedi Hauck birkaç metre yüksekten aşağı inerek. Sırbistan’daki lanet bir tepenin üzerinde olduğunu söyleyerek, adamın tepkisini çekmek istememişti.</p>
<p>“Ev ziyareti mi... James Merced’le ilgili ilginç şeyler bulduk. Kayak arkadaşını hatırlıyorsun, değil mi?”</p>
<p>“Evet, Steve, hatırlıyorum. Dinliyorum.”</p>
<p>“Irak’tan çıkışını aldıktan sonra yeniden ABD’ye döndüğü ortaya çıktı. Orada birkaç kadın askerle sosyal anlamda sorunları olmuş. Taciz. Saldırı. Tecavüze teşebbüs... Ordudan ihraç edilip sonrasında da bütün imtiyaz ve hakları elinden alınmış.&quot;</p>
<p>“Nedense hiç şaşırmadım.”</p>
<p>“Eve dönünce California ve Michigan’da havuz kazarak biraz oyalanmış. Sonrasında kancayı Irak’tâki özel bir güvenlik grubuna atmaya çalışmış. Global Threat Management. Bu şirket sana tanıdık geliyor mu Ty?”</p>
<p>“Evet, tanıdık.”</p>
<p>“Sizin ekibin bir parçası değil mi? Talon’un?”</p>
<p>Hauck göğsü sıkışıyormuş gibi hissetti. “Evet.”</p>
<p>“Anlaşılan sicilini öğrenir öğrenmez adamı geri göndermişler. Oradaki insan kaynaklan müdürüyle konuştum. Yine de az da olsa tesadüf olduğunu düşünmüyor musun? Sen ve o, aynı şirkete bağlısınız...”</p>
<p>“Bu yüzden mi beni öldürmeye çalıştığını düşünüyorsun, Steve?”</p>
<p>Hauck telefonu kapatırken ona teşekkür etti. Steve de onu durumdan haberdar edeceğini söyledi. Böylece konuşmalan-na son verdiler.</p>
<p>Hauck tepeyi yeniden yavaş yavaş çıktı.</p>
<p>“Neydi o?” diye sordu Naomi.</p>
<p>“Gayrimenkul konusu,” dedi Hauck. Naomi tekrar gözlerini Hauck’a dikti. “Önemli bir şey değil.” Tekrar dürbünü eline aldı. Bir şey vardı. Bir ay içinde ikinci kez, bir şekilde bu işe bulaştıklarına dair kendi şirketi üzerinde şüpheleri oluşmuştu.</p>
<p>Güneş yüzünü bir kez daha gösterdi. Sırbistan’daki zirve sıcaktı. Hauck’m alnı terliyordu. Öyleyse neden buzun üzerinde yürüyormuş gibi hissediyor ve bu rahatsız edici duyguyu üzerinden atamıyordu?</p>
<p>“Biliyorsun, hiç trafik cezası kesmedim,” dedi Hauck, Thibault’m çiftlik evine odaklanarak. “En azından Greenwich’te yapmadım.”</p>
<p>“Sorun değil,” değil Naomi. “Ben de daha önce böyle bir şey yapmamıştım.”</p>
<p>Nerdeyse hava kararana kadar beklediler. Akşamüstü geç bir saatte Thibault dışarı çıkıp, bir süre sigara içerek dolandı. Hayvan ağılının tahta çitlerine yaslanıp tepeleri izledi.</p>
<p>Mutlaka bir planı olmalıydı.</p>
<p>Sonra tekrar içeri girdi.</p>
<p>Akşam saat yedi gibi karanlığın çökmeye başlamasıyla yeniden tepeden indiler. Bir karara varmışlardı.</p>
<p>Hauck arabayla anayola dönüp tekrar şehre doğru ilerledi.</p>
<p>Arkalarındaki gri teslimat minibüsünü kullanan sürücü, ışıklarını yakmak için onların kavisi dönmesini bekledi. Minibüsün içinde günün çoğunu oturarak geçiren iki adam vardı. Biri kısa koyu saçlı, uzun favorili ve kalın bıyıklıydı.</p>
<p>“To je u njima,” dedi Sırpça. <span style="font-style:italic;">Bunlar onlar.</span></p>
<p><span style="font-weight:bold;">57. BÖLÜM</span></p>
<p>Bak!”</p>
<p>Ertesi gün akşamüzeriydi. Naomi çiftlik evini işaret etti. Bütün gün evi izlemişlerdi. Güneş yeni batıyordu ve toparlanıp yeniden şehre doğru yola çıkacaklardı.</p>
<p>Hauck dürbünü ondan alıp görüntüyü yakınlaştırdı.</p>
<p>Thibault dışarı çıkıyordu. Siyah bir deri ceket giymişti ve Audi markalı arabasının arka koltuğuna bir spor çanta koyuyordu. Bir yere gidiyor gibiydi. Ön kapıyı kilitledi.</p>
<p>Hauck dürbünü indirip Naomi’ye baktı. Bir fırsat yakalamışlardı.</p>
<p>Günün çoğunda bunu konuşmuşlardı. Çoktan kiralanmış olan Audi’nin lisans numarasını ele geçirmişlerdi ve Thibault’ın hangi isimle seyahat ettiğinden de artık emindiler. Eğer evden ayrılırsa, biri arabayı alıp onu takip edecek, diğen de içeri girecekti. Böyle kararlaştırmışlardı.</p>
<p>İçeri giren Naomi olacaktı.</p>
<p>“Harekete geçsen iyi olur,” dedi Naomi ayağa kalkarak. Fotoğraf makinesinin, özel bir flaş bellek ve kalem şeklindeki fenerin olduğu bir çantayı beline bağladı.</p>
<p>Silahını da yanma aldı.</p>
<p>Thibault, Audi’ye binip aracı çalıştırmıştı.</p>
<p>“Gergin misin?” diye sordu Hauck, Naomi’ye. Ne de olsa masa başı ajanıydı, bugüne kadar sahada göreve çıkmamıştı. Bu riski alarak kesinlikle sınırı aşıyordu.</p>
<p>“Hayır,” diye cevap verdi Naomi tereddüt etmeden. Sonra yanaklarını şişirip omuzlarını silkti. “Belki biraz.”</p>
<p>“Ben de. Kurmuş olabileceği tuzak ve tellere karşı dikkatli ol, takılma. İçeri girer girmez her şeyin nasıl göründüğünü zihnine kaydet. Her şeyi bulduğun gibi bıraktığından emin ol.”</p>
<p>Naomi sözlerine biraz bozulmuş gibiydi. “Beni boş ver de asıl sen kimliğini açık etmeden adamın peşine takılabileceğini düşünüyor musun?” dedi ama sonra duraksayarak gülümsedi. “Yine de teşekkürler.”</p>
<p>O sırada Thibault aracı geriye doğru sürüp tepeden aşağı inmek üzere harekete geçmişti.</p>
<p>Hauck, “Gitsem iyi olur,” dedi. “Nereye gittiğini öğrenince seninle iletişime geçeceğim.” Naomi’nin omzunu sıktı. “Orada dikkatli olduğundan emin ol, tamam mı?”</p>
<p>“Sen de Ty. Kahramanlık yok. Unutma, senden ben sorumluyum.”</p>
<p>Hauck, Naomi’ye son bir kez göz kırparak arabayı park ettikleri toprak sete doğru indi. Thibault biraz öndeydi, ama Hauck onun kullandığı arabayı biliyordu ve trafik de yoğun değildi. Sonunda sürücü koltuğuna atlayarak yola koyuldu ve farları kapalı bir halde Audi’nin ardından gitmeye başlayarak ıssız yolda bir U dönüşü yaptı. Novi Pazar’a doğru giden yolda ormanı geçtikten sonra nihayet onu gördü.</p>
<p>Thibault sapakta bir an için durunca o da durdu. Sonra Audi sola, şehre giden yola doğru saptı.</p>
<p>Hauck yavaşladı ve kavşağı dönerken ışıkları yaktı. Audi hemen hemen bir dakikalık mesafedeydi. Etraf daha da kararmaya başlamıştı ve yolda bir tek onlar vardı. Dar yolda yukarı doğru çıkarken uzakta Audi’nin stop lambasını gördü.</p>
<p>Novi Pazar'a doğru gidiyordu.</p>
<p>Şehrin yakınlarına ulaşmaları on beş dakika sürdü. Hauck şehre giden ana yolda trafiğin arttığını fark edince aralarındaki mesafeyi daralttı. Dönüşte bir yakıt tankeriyle minibüsün aralarına girmesine izin verdi. Böylece daha rahat saklanabilecekti. Kavşakta Thibault neredeyse rengi değişecek olan ışıkta hızla geçti. Hauck da onu kaybetmemek için süratle ilerledi, aralarında birkaç arabanın olduğu bir mesafe oluşmuştu.</p>
<p>Hauck dikkat çekmediğinden oldukça emindi. Audi ana cadde boyunca ilerledi ve nehrin yakınlarında yan yola döndü. Bir süre sonra Thibault aracı durdurup kaldırıma park etti. Hauck yavaşlayarak yanından geçti ve dikkatle parlak ışıklarla ışıklandırılmış bara baktı. Ön cephesi buzlu camla kaplıydı, <span style="font-style:italic;">gösterişli</span> Amerikan barları gibi eski tarzda Amerikan harfleriyle O’FLYNN’S CHICAGO-STYLE BAR yazan bir tabelası vardı. Muhtemelen yerel bir mekândı. Dikiz aynasından Hauck, Thibault’m araçtan çıkıp, arabayı kilitleyerek içen <span style="font-style:italic;">girdiğini gördü.</span></p>
<p>Hauck yan yolda ilerlemeye devam etti ve güzel tenis oyuncusu Ana Ivanovic’in fotoğrafıyla Sırpça bir yoğurt reklamının olduğu, tuğladan bir binanın önünde bulunan bir yere arabasını çekti. Aracı kilitledi ve ana cadde taralında yürümeye başladı. Yüzünü iyice örtecek şekilde şapkasını öne eğmişti. Önünde bir adamla bir kadın göründü, neredeyse ona çaıpacaklardı, yüksek sesle Supça bir şeyler konuşuyorlardı.</p>
<p>“Izvinite,” diyerek alçak sesle homurdandı Hauck. <span style="font-style:italic;">Affedersiniz.</span> Dikkatle buzlu camdan içeri baktı. Barın içerisi karanlık ve kalabalıktı. Dışarıya kadar gelen ses çok yüksekti.</p>
<p>Her zaman bir tuzağa düşme ihtimali vardı. <span style="font-style:italic;">Kahramanlık yok...</span></p>
<p>Yan taraftan dolaştı. Burada nehre bakan küçük bir güverte vardı. Üzerinde çoğunluğu genç olan insanların şemsiyeler altında yiyip içtiği altı ya da yedi masa bulunuyordu. Hauck arka kapıdan geçen kadın garsonu izledi.</p>
<p>Sonra içeri doğru ilerledi.</p>
<p>Ana bar gürültülü ve insanlarla doluydu. Civardaki tiplerin çevrelediği kadınlar tahtadan barda toplanmıştı. Herkes sigara içiyordu. Bazıları iş adamına benziyordu; diğerleri masalarına eğilmiş, birasını içip sigarasını tüttürüyor, yukarıdaki geniş ekran televizyonun altında el kol hareketi yaparak bir şeyler izliyorlardı. Muhtemelen bir futbol maçıydı. Top bir tarafa geçince bar tezahürattan yıkılacak gibi oluyordu. Kadınlar gülüyor, gevezelik ediyordu. Yerel bira olan Jemel su gibi akıyordu.</p>
<p>Hauck barın en ucuna geçti. Kalabalıkta Thibault’ı kaybetmişti. Tıpkı New York’ta olduğu gibi diye düşündü. Onu bulmak için etrafına bakındı. Sigara dumanı altındaki mekânda müdavimler arasında yüzünü arıyordu.</p>
<p>Sonunda onu barın diğer ucuna yakın bir yerdeki masada tek başına oturmuş, birasını yudumlarken buldu.</p>
<p>Thibault doğruca ona bakıyordu.</p>
<p>aomi çiftlik evine doğru yöneldi. Birkaç dakika bekleyip</p>
<p>I Thibault’ın dönmeyeceğinden emin oldu. Hava kararmıştı ve yol kayan kayalarla dolu olduğundan elinde fener olmasına rağmen sendeledi, hatta birkaç kez neredeyse düşecekti.</p>
<p>Tanrı’ya şükürler olsun ki Ty, Thibault’ı takip ediyordu.</p>
<p>Evi izlerken kalbi heyecanla çarpıyordu. Yabancısı olduğu vadinin yoğun sessizliği ve yapmak üzere olduğu şeyin tehlikesi, onu daha önce hiç hissetmediği kadar yalnız ve kimsesiz hissettirmişti. Sakinleşmesi için kalbine yalvardı. Etrafta korkacağı hiçbir şey yoktu. Kendine bunu yapması gerektiğini söyleyip duruyordu. Fakat hâlâ kalbi deli gibi atmaya devam ediyordu. Eğer böylesine korkmasaydı kendi haline güldürebilirdi. <span style="font-style:italic;">Sen kendini neyin içine soktun böyle Naomi?</span></p>
<p>Artık masa başı ajanı değildi.</p>
<p>Thibault’ın geri dönmeyeceğinden emin olduktan sonra dağ yolundan karşıya geçti. Çakılla kaplı yolda spor ayakkabısının iz bırakmasını önlemek için dikkatli bir şekilde hareket etti. Kemerli ahşap ön kapıya gitti. Mandalı kilitliydi. Kahretsin. Elindeki feneri sürgülenmiş penceredeki çatlaktan içeri tuttu. İçerideki ışıklar kapalı olduğundan etrafı net göremiyordu.</p>
<p>Burası taş ve alçıdan yüzyıl önce yapılmış bir kulübeydi. Evin yan tarafını sarmalayan çalılar seyrekti. Dikkatlice çatlamış kepenkten içeri baktı. Geniş taş bir şöminenin olduğu açık bir mutfak gördü. Mutfağın kapısını açmak için uğraştı. Demir kapının mandalı kımıldamamıştı bile. Lanet olsun. Arkada dolanmaya devam etti.</p>
<p>Yeterli zamanı olduğunu biliyordu, dikkatli bir şekilde her yere bakabilirdi, ama kalbi heyecanla küt küt atıyordu. Kimseye yakalanmadan bir an önce buradaki işini halletmeyi istiyordu. Yatak odasına benzeyen bir odanın camını dikkatlice kontrol etti. Pencere camını kırması gerektiğini düşünüyordu.</p>
<p>Thibault’m nerede olduğunu biliyorlardı. Kullandığı arabayı, hangi isimle seyahat ettiğini. Onu her zaman bulabilirlerdi. Öte yandan onun ne bildiğini öğrenmek de çok önemliydi.</p>
<p>Arkadaki sürgülenmiş pencereleri kontrol ederken sevinçle birinin kırık olduğunu fark etti.</p>
<p>Parmaklarını pervazın altından soktu ve yukarı doğru itti. Pencerenin açılmasıyla rahatladı. Geçmesine yetecek kadar bir alan sağlayınca camdan içeri girdi. Yanılmamıştı; bir yatak odasındaydı. Aslında Thibault’m kullandığı odalardan biriydi. Kıyafetleri bir sandalyenin üzerinde dağınık bir şekilde duruyordu. Maria Radisovic’in getirdiğini bavul açık bir biçimde yerdeydi. Yatak dağınıktı.</p>
<p>Naomi başarmıştı, içerideydi.</p>
<p>Ön odada, mutfağın dışında kuytu bir köşede bir kahvaltı masası dikkatini çekti. Thibault burayı çalışma alanı gibi kullanıyordu. Bir antene bağlı küçük bir televizyon vardı. Masanın üzerinde bir dizüstü bilgisayar duruyordu. Etrafta kâğıtlarla kitaplar vardı. Naomi oturup flash belleği USB girişine yerleştirdi ve açmayı denedi. Beklediği gibi şifre korumalıydı.</p>
<p>Kahretsin.</p>
<p>ThibaultTa ilgili kayıtlar olmak zorundaydı. Kiminle iletişime geçtiğine dair kayıtlar, mali anlamda ilişkileri, para akışı... Belleğin içinde her şeyi bulacağından emindi. Bir an aklından onu yanına alması gerektiğine dair bir düşünce geçti. Bu bir kedi fare oyunuydu. Bulacağı herhangi bir şey onu bu işin arkasındaki bir üst düzey isimlere götürecek bir ipucu verebilirdi.</p>
<p>Güvenlik şifresini kırmak için uğraşsa da boşunaydı. Dikkatini masanın üzerine saçılmış kâğıtlara verdi. Dosyalan altüst etti, çoğu ortaklık anlaşmaları, kurumsal dokümanlar ve ticari broşürlerden oluşan mali belgelerdi. Bunların yasal olup olmadığı ya da Thibault’ın yasa dışı işleriyle ilgili olup olmadığı hakkında bir fikri yoktu. Fakat yanında getirdiğine göre bir anlamı olmalıydı. Hepsini masanın üstüne koyup şirketlerin logolarına odaklanarak ön kapaklarının fotoğrafını çekti. Paket lastiğiyle tutturulmuş bir kartvizit yığını vardı. Naomi kartlan çıkarıp tek tek bakmaya başladı.</p>
<p>Çoğu tüm dünyadan yasal bağlantılar gibi görünüyordu. Thibault’ın iletişim ağları... JP Morgan, Çiti, Reynolds Reid... James Donovan Ta farklı şirketlerden komisyoncuların kartlan da vardı. Bu isimlerin de sıradaki olası kurbanlar olup olmadıklarını merak etti Naomi. Hepsini masanın üstüne yayıp onların da fotoğraflarını çekti. İçlerinden birini görünce neredeyse kalbi duracaktı.</p>
<p>Ascot Capital’m kabartmalı siyah logosuydu.</p>
<p>Ascot, Dubai’deki bir yatınm ortaklığı şirketiydi.</p>
<p>Toronto’daki Crescent Bay’le bağlantısı vardı, yani Donovan’ın evini alan şirketle.</p>
<p>Kartın üzerindeki isim Hassan ibn Hassani’ydi.</p>
<p>Nabzı deli gibi atmaya başladı. Hassani, Marty Al-Bashir’le telefon konuşmasına kulak misafiri olduğu bağlantısıydı. Bir anda her şey zihninin içinde uçuşmaya başladı.</p>
<p><span style="font-style:italic;">Uçaklar havalandı.</span></p>
<p>Thibault onu yani Hassani’yi tanıyordu. Ascot, James Donovan’a yapılan ödemenin fon zincirindeki bir bağlantıydı. Bu bir ithamda bulunmak ya da bir şeyi kanıtlamak için yeterli olmasa da yetkilerini FBI’yla Interpol’e devredecek kadar yeterliydi. Soruşturmayı genişletmek için yeterliydi. Her şey birbiriyle bağlantılıydı.</p>
<p>Naomi, bulduklarının fotoğraflarını çekmeye devam etti.</p>
<p>Hiçbir ayrım yapmıyordu. Her şey önemli olabilirdi. Bütün makbuzları, uçak biletlerini fotoğrafladı. Hatta bir kayak merkezine ait telefrik fişini bile. Bu Gstaad’dan alınmıştı, İsviçre’deki sosyetik bir tatil yerinden. Naomi tarihe baktı: 26 Haziran. Bir yaz önce. Kırk euroluk fiş, belki de sadece bir hatıraydı.</p>
<p>Yine de fotoğrafını çekti.</p>
<p>Telaşla kartlan yeniden bir araya getirip paket lastiğini geçirdi. Saatini kontrol etti. <span style="font-style:italic;">On beş dakika.</span> Neyse ki hâlâ zamanı vardı. Bilgisayann başına geçti yine ve flash belleğin korumasını kaldırmak için şifre kırma programını etkinleştirdi. Bunu hiçbir şekilde arkasında bırakmayacaktı.</p>
<p>O sırada dışanda bir ışık gördü. Hemen ardından da gelmekte olan bir aracın sesini duydu.</p>
<p>Naomi’nin kanı donmuştu. <span style="font-style:italic;">Kahretsin.</span></p>
<p>Biri geliyordu.</p>
<p>ve yaklaşmakta olan bir arabanın ışıklarını gördü. Çakıllı rH yoldaki tekerleklerin sesi neredeyse Naomi’nin klap krizi geçirmesine neden olacaktı.</p>
<p>Thibault bir şekilde dönmüş olabilir miydi?</p>
<p>Ty hangi cehennemdeydi?</p>
<p>Thibault’m onu tuzağa düşürmüş olması ihtimali ve şimdi de kendisi için geri gelmiş olabileceğinin düşüncesi buz kesmesine neden oldu. Aniden boğazı kurudu ve nabzı on kat hızlı atmaya başladı. Son defa masayı kontrol etti. Her şey düzenli görünüyordu. Telaşla fotoğraf makinesini çantasına attı ve yeniden yatak odasına doğru yöneldi.</p>
<p>Duvara yaslanıp silahını çıkardı.</p>
<p>Arabanın kapısının çarparak kapandığını duydu. Ayak sesleri yaklaşıyordu. Biri yüksek sesle bağırarak kapıyı çalıyordu. Bir kadın sesi. Az da olsa rahatladı.</p>
<p>“Franko? Franko?”</p>
<p>Gelen Maria Radisovic’ti. Thibault’m annesi. Naomi ne yapması gerektiğinden emin değildi. Evde mi kalmalıydı? Oradan hemen ayrılmalı mıydı?</p>
<p>Sonra aniden flaş belleğini Thibault’m dizüstü bilgisayarında bıraktığını fark etti.</p>
<p><span style="font-style:italic;">Ah, Tanrım...</span> Eğer Thibault bunu görürse, kelimenin tam anlamıyla açığa çıkarlardı. Koşarak gidip flaş belleği almak için harekete geçti, ama kapının kolu oynamaya başladı. Bu Naomi’yi daha da korkuttu.</p>
<p>“Franko?”</p>
<p>Naomi tekrar içeri daldı.</p>
<p>Aniden ön kapının kilidindeki anahtarın sesini duydu. Kapı açıldı. Naomi iyice duvara yaslanmaya çalıştı.</p>
<p>Kadın içeri girdi. Maria’ydı. Naomi bir gün önce gördüğü bu kadını hemen tanımıştı. Soğuğa rağmen açık kahverengi bir ceket giymiş ve saçlarını gizleyen bez bir başlık takmıştı. Naomi’nin yiyeceklerle dolu olduğunu tahmin ettiği bir çanta taşıyordu.</p>
<p>“Franko?” diye son bir kez daha bağırdı. Daha sonra yüksek sesle Sırpça homurdanmaya başladı, onu burada bulamadığı için kızdığına şüphe yoktu.</p>
<p>Daha sonra Naomi kadının yalnız olmadığını fark etti. Yanında köpeği de vardı. Bir çoban köpeğine benziyordu. Kalbi küt küt atmaya başladı. İşte, şimdi yakalanmıştı. Kadın mutfağa gitmiş ve yiyecekleri buzdolabına yerleştirmişti. Sonra da cep telefonunu çıkarıp sertçe numaralan tuşladı. Aradığı her kimse cevap vermiyordu. Naomi, Thibault’ı aradığından emindi. Maria iğreniyormuş gibi telefona hafifçe vurdu.</p>
<p>Köpek bir odadan diğerine geçerek evin içinde keşfe çıktı, sanki burayı biliyordu.</p>
<p>Onu fark etmesi an meselesiydi.</p>
<p>Naomi elini silahından çekti. Ne yapması gerektiğinden emin değildi. Daha önce hiç silah kullanmamıştı, yani en azından bu şekilde kullanması gerekmemişti. Sadece Irak’tayken kim olduğu belirsiz uzaktaki bir düşmana ateş etmişti, yaşlı bir kadına değil.</p>
<p>Ürperdi, pencere açıkken odayı terk etmesi gerektiğinin farkındaydı. Maria orada onu bulabilirdi.</p>
<p><span style="font-style:italic;">Lanet olsun.</span></p>
<p>“Katja, Katja?” Kadın köpeğe seslendi. Sesi daha da yakından gelmeye başlamıştı. “Katja...”</p>
<p>Naomi yeniden odaya girip hızla pencereye gitti. Minyon olduğu için şanslı olduğunu düşündüğü anlardan biriydi. Bir bacağını camdan dışarı attı ve becerikli bir biçimde tırmandı. Sonra diğer tarafa sıçrayıp yeniden pencereyi aşağı indirdi. Fakat daha bitmemişti.</p>
<p>Köpeğin odaya girdiğini duydu. Çok kısa bir süre sonra Maria da peşinden geldi. “Katja...” Sesli bir iç çekti. Dağınıklığı görünce sinirlenmiş gibiydi. Naomi geriye çekildi. İyice evin duvarına yapıştı. Kadın pencereye kadar geldi. Naomi kadının homurdandığını duydu. Silahın tetiğindeki parmağı gergindi. Kalbi deli gibi atıyordu. Ne yapıyordu? “Lütfen, lütfen...” diye sayıkladı silahını kavrarken. “Lütfen, kafanı dışarı çıkarma...”</p>
<p>Kadın homurdanarak pencereyi aşağı indirip kapatmaya çalıştı. Neredeyse kapatıyordu. Naomi’nin nabzı yavaşlamaya başladı. Görülmesi ihtimaline karşı karanlığa dalmak istemedi. Köpek onu fark edebilirdi. Orada bir süre daha hiç kıpırdamadan durdu. Kalbi sabit bir hızla atıyordu. Aradan birkaç dakika geçmiş olmasına rağmen sanki ona saatler geçmiş gibi gelmişti.</p>
<p>Ön kapının yeniden açıldığını duydu. Kadın köpeği arabaya çağırdı ve arabanın motoru çalıştı.</p>
<p>Naomi rahatlayarak gözlerini kapattı.</p>
<p>Araba uzaklaşırken tekrar gidip pencereyi zorladı. Tann’ya şükür yeniden açılmıştı.</p>
<p>Peki, Ty hangi cehennemdeydi?</p>
<p>Neden onu hâlâ aramamıştı?</p>
</body>
</html>