<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="font-weight:bold;">55. </span><span style="font-weight:bold;font-style:italic;">BÖLÜM</span></h3>
<p>__ ani Thibault, çiftlik evinde kafayı yiyordu.</p>
<p>I I Bir haftadır bu eski aile çiftliğinde tıkılıp kalmıştı. Hiç kimseyle iletişim kurmamıştı. Her ne kadar on beş yıldır burada olmasa da kasabada görünmekten bile kaygılıydı. Neredeyse hapis hayatı yaşıyordu. En azından ortalık sakinleşinceye kadar bir süre burada kalması gerektiğini biliyordu.</p>
<p>Sigara içmek için dışarı çıktı ve sisli vadi boyunca etrafına baktı. Burası harika bir saklanma noktasıydı. Avrupa’daki en uzak dağlık bölgelerden birindeydi ve Paris’ten buraya Avrupa boyunca kimsenin izini bulamayacağı başka bir kimlikle kara yolunu kullanarak gelmişti. Burada onu bulmalarının imkânı yoktu. Birileri kaybolduğunu anlamadan önce kaçtığından emindi. Sadece korsan bir e-posta adresinden annesiyle iletişime geçmişti. Franko Kostavic on beş yıl önce kaybolmuştu. Bir şekilde ortaya çıksa, eski zamanlardan biri yüzünü tanıyıp parçaları bir araya getirirse bile burada onu kimse ele vermezdi. Aksine ailesinin eski köyünde, çevresinde aynı şekilde düşünen arkadaşları olacağından, savaşta yaptıklarından dolayı onu bir kahraman olarak göklere çıkarırlardı.</p>
<p>Endişelenmesinin esas nedeni polis ya da ABD hükümeti değildi. Hayır...</p>
<p>Gelirken Almanya'da durmuş vc sahte bir adres düzenleyerek kendisine yardımcı olan adama e-posta atmıştı. Aldığı paranın uzantısını ve iletişim içinde olduklarının kayıtlarını yazıp, güvenliği için İsviçre’deki bir avukatla paylaşmıştı Eğer her altı ayda bir kendisinden haber alamazsa bu bilgileri, ABD hükümetine vermesini belirtmişti. Basit bir plandı, kabul etmek zorundaydı, ama güvenliydi. Tek istediği yaptığı şey karşılığında özgürlüğüydü. Sessizliği güvence altındaydı.</p>
<p>Thibault hiç kimsenin kendisini asla bulamayacağı yerler ve benimseyebileceği yeni isimler olduğunu biliyordu. <span style="font-style:italic;">Daha önce de yaptığı gibi.</span> İhtiyacı olabilecek tüm kaynaklara sahipti. İnsanların kokusunu almasını biliyordu, hassas insanların. Bir tavşanın bir tazının kokusunu alması gibi içgüdüsel olarak harekete geçiyordu.</p>
<p>Tek pişmanlığı Merrill’den intikamını alamamasıydı. Ona ihanetinin bedelini ödetememişti. Bu da onu çıldırtıyordu. Merrill azgın küçük sürtüğün tekiydi ve tek tesellisi kadının içindeki tüm dürtüleri açığa çıkarmış olmasıydı, artık herhangi biriyle kolay kolay tatmin olamazdı, bunu biliyordu.</p>
<p>Ne yazık ki kadını düşününce fiziksel ihtiyaçları su yüzüne çıktı. Bulunduğu yerdeki olasılıkları ne olabilirdi ki? Pis barmenler veya eski çiftçilerin karılan. O bu zamana dek en çok arzu edilen kadınlarla olmuştu. Belki Novi Pazar’a gidebilirdi. Onu orada hiç kimse tanımıyordu. Gidebileceği yerler vardı. Kadınlar onu çekici buluyordu. Kadınlara gizemli gelen bir enerji yaydığını biliyordu. Bu özelliği bütün hayatı boyunca işe yaramıştı. Kadınları kullanmak onun için bir sorun değildi.</p>
<p>Yaşlı aptal Bahreynli’nin söylediklerini anımsadı. <span style="font-style:italic;">Başının belaya girmesinin tek nedeni aletin.</span></p>
<p>Evet, orada kontrolünü kaybediyordu, öyle olsun, diye düşündü Thibault. Gözünü tepelere dikmişti. Sanki birileri onu izliyormuş gibi hissetti, ama bunun imkânsız olduğunu biliyordu. Yüzyıllardır burayı sır olarak tutuyorlardı.</p>
<p>Sigarasını ezdi. Burada çok kalmayacaktı.</p>
</body>
</html>