<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h3><a id="bookmark0"></a><span style="font-weight:bold;font-style:italic;">27. BOLUM</span></h3></li></ul>
<p>•kinci yatırım danışmanının şüpheli ölümü hemen ön sayfa-</p>
<p>I lara düştü.</p>
<p>' Medya bunu Wall Street’in “şişirilmiş” olmasının bir işareti olarak gösterdi. Hiçbir kontrol yoktu. Donovan insanın hayatını değiştiren baskılarla ilgili trajik bir vaka olarak görüldü. Yüksek miktarlarla ödüllendirilen piyasanın “zar atanları” arasındaydı. Ancak başarıya alışık bünyesi, işlerin kötü gitmesini kaldıramamıştı.</p>
<p>îlki yüksek faizli bir felaketti, Wertheimer batmıştı. Ardından Fannie and Freddie şirketinin sallanışı, AIG’nin kan kaybedişi gelmişti. Şimdiyse Beeston... Artan kayıplarını telafi etmek için yatırımlarını ikiye katlamak zorunda kalan yatırım uzmanlan, kendileriyle birlikte firmalarım da aşağı çekmişlerdi. Yalnızca başarıya odaklı bu insanlar, piyasayı da hayatlan-nı da uçuruma sürüklemişti.</p>
<p>James Donovan için hayatın tek bir anlamı vardı; o da yükselmek. îşler tersine gidince de bunun üstesinden gelememişti.</p>
<p>Hauck, On Yedinci Precinct Polis Merkezi’nin kapısını açtı. O öğleden sonra işten erken ayrılarak arabasıyla şehre gitmişti. Pazartesi akşamları genelde Annie’ye geçerek akşam yemeği hazırlardı, ama bu akşam aklında bu yeni gelişme vardı.</p>
<p>Yoldayken haberlere denk geldi. Beeston, şirketi kurtarmak için hararetli görüşmeler yapıldığını söylüyordu. Donovan’in onlara milyarlara mal olduğunu kabul ediyorlardı. Uzmanlar Donovan’m, Wertheimer vurgunuyla ilgili skandaldan sonra panik yapmaya başladığına dair yorumlarda bulunuyordu. Durum buysa devasa kayıplarını daha fazla saklayamayacağını düşünmüş olmalıydı. Öte yandan bugünlerde Wall Street’teki tek hareket kelimenin tek anlamıyla panikti. Wertheimer tarih olmuştu. Sıradaki Beeston Holloway olabilirdi.</p>
<p>Hauck yüzünü buruşturdu. Endeks dün sekiz yılın en kötü seviyesine düşmüştü.</p>
<p>Polis merkezi Doğu Elli Birinci Cadde’deydi. Hauck yukarı çıkıp masanın arkasında oturan kadına Dedektif Campbell’ı sordu.</p>
<p>Kadın camın karşısındaki bir masada telefonda konuşan, V yakalı kazak giymiş, kırmızı saçlı iri bir adamı işaret etti. “Orada.”</p>
<p>Hauck ilerleyip dedektifin işini bitirmesini bekledi. Campbell bir bloknota aceleyle not alıyordu, ayağı açık bir çekmecenin üzerindeydi. “Bana bir dakika ver,” diyerek Hauck’a kendisini beklemesini söyledi. Masası açık dosya ve evrak yığınlarıyla doluydu. Karşısındaki çerçevede de çocuklarının iki fotoğrafı vardı. Masasının hemen yanındaki ahşap sandalyenin üzerine bir sürü kitap istiflenmişti. İçlerinden biri Hauck’m dikkatini çekti: <span style="font-style:italic;">Aptallar</span> için <span style="font-style:italic;">Wall Street ’i Anlamak.</span></p>
<p>Kendi kendine gülümsedi.</p>
<p>Dedektifin işi bitince Hauck’ı görmek için sandalyesinde dönüp bacak bacak üstüne attı. “Shep Campbell, affedersin...”</p>
<p>“Ben Hauck.” Hauck spor ceketini koluna koydu. “Queens’te on dördüncü bölgede cinayet masasındaydım.”</p>
<p>Campbell tanıdığını gösterircesine parmağını kaldırıp kafasını salladı. “Evet, seni tanıyorum, tanımaz mıyım! Dahil olduğun büyük bir olaydan dolayı televizyona çıkmamış miydin? Grand Central’daki bombalı eylemde, doğru değil mi? Kurtulan adamsın...”</p>
<p>“Evet ta kendisi.” Hauck bir kartvizit çıkarıp ona verdi. Dedektif dudağını büzüp hoşnut olmadığını gösterircesi-ne püfledi. İşi bırakıp özel sektöre geçen polislere, genelde Campbell gibi bir yerde çakılı kalmış, tüm zamanını bir maaş için harcayan insanlar saygı duymazdı. Bu onlara bir tür ihanet gibi geliyordu.</p>
<p>Campbell, Hauck’ın şirketine dikkatle baktı ve kartı bıraktı. “Görünüşe bakılırsa çıtayı yükseltmişsin. Tam olarak seni suçlayamam. Ne de olsa herkesin geçindirmesi gereken bir ailesi var.” Sandalyenin üstündeki kitapları yandaki masaya kaldırıp oturması için Hauck’a eliyle işaret etti. “Seni buraya hangi rüzgâr attı?”</p>
<p>“Donovan meselesi.” Hauck adamın yeni işiyle alakalı söylediklerini duymazlıktan gelmişti. “Sana birkaç soru sorabilmeyi umuyordum.”</p>
<p>Campbell sesli bir şekilde iç geçirdi. “Günün konusu.”</p>
<p>“Greenwich’in yukarısında gerçekleşen diğer cinayetle arasında bağlantı olup olmadığını bulmaya çalışıyorum. Ailesiyle birlikte öldürülen şu diğer iş adamı.”</p>
<p>Dedektif bir yerfıstığı poşetine uzanırken kafasını salladı. Hauck’a ikram etmemişti. “Anlıyorum. Bu konu oradaki haneye tecavüz olayıyla bağlantılı, değil mi?”</p>
<p>Hauck omuz silkti. “Yani ilk bakışta öyle gibi görünüyor.”</p>
<p>“Fakat Donovan’ın intihar ettiğine dair yazılanları okuduğuna eminim.” Fıstığın kabuğunu kırıp gelişigüzel bir şekilde çöp kovasına attı. “Ne tür benzerlikler arıyorsun?”</p>
<p>“İki yatırım uzmanı şüpheli şekilde öldü. Kurbanın telefon kayıtlarına bakma fırsatın olup olmadığını merak ettim.”</p>
<p>“Telefon kayıtları?”</p>
<p>“Ya da belki binanın güvenlik kameraları. Sanırım güvenlik kameraları vardı.”</p>
<p>“Ne için?”</p>
<p>“Ölüm saatine yakın bir zamanda herhangi birinin içeri girip girmediğini görmek için.”</p>
<p>“Güvenlik kameraları...” Dedektif fıstığı ağzına atıp Hauck’m kartına yeniden baktı. “Hauck’tı, değil mi? <span style="font-style:italic;">Talon... </span>Buranın adını duymuştum. Büyük şirket. Bu kart oranın bir ortağı olduğunu söylüyor. Bu tür imkânları geri çevirmenin zor olduğunu biliyorum. Belki ileride benim de önüme bir şeyler çıkar... Hepimiz seçim yapmak zorundayız. Mümkünse bana burada bulunma nedenini söyler misin?”</p>
<p>Şehir dışından gelen eski, pişkin bir polis... Üstelik yüksek maaşlı tiplerden biri... Uğrayıp hâlâ kapanmamış bir dosyaya burnunu sokuyor. Özel yetkisi de yok. Campbell’ın onu tam olarak bu şekilde gördüğünü bilse de Hauck bir cevap almayı umuyordu. “Öldürülen Glassman Ailesi’nden birini tanıyordum. Yalnızca iki dosya arasında bir bağlantı olup olmadığını bulmak için araştırma yapıyorum. Söz konusu iki dolandırıcı iş adamı, bir sürü de kayıp... Ayrıca iki Wall Street şirketi batmak üzere. Bugünkü haberleri duydun mu?”</p>
<p>“Evet, hepsi burada, güvenilir İncilimin yüz altıncı sayfasında yazıyor.” Campbell yapmacık bir şekilde gülerek Wall Street kitapçığını eline aldı. “Sanırım haneye tecavüzle ilgili yorumlara inanmıyorsun.”</p>
<p>Hauck omuz silkti. “İnandığım tek şey bunun peşini bırakmamam gerektiği. Bir arkadaşım için.”</p>
<p>Campbell yeniden alaycı ama sıcakkanlı bir biçimde kafasını salladı, fakat sürekli Hauck’a bakıyordu. Sonra yeniden Hauck’m kartvizitini çevirdi. “Hımrn, belki de bu da <span style="font-style:italic;">benim </span>beklediğim fırsattır. Kesinlikle Warren effing Buffett değilim, bilirsin... Yani böyle şeyler önüme çok çıkmaz. Dinle <span style="font-style:italic;">Hauck” </span>ismini sanki “kanser” kelimesini telaffuz edermiş gibi söylemişti, “burada kişisel çıkarın söz konusu gibi ve her şeye burnunu sokan biri olmak istemem. Ancak teşkilattan ayrılmanın nasıl bir şey olduğunu da biliyorum.”</p>
<p>“Affedersin?”</p>
<p>“Bilirsin işte, erken ayrıldın, aksiyonu özlüyorsun. Muhtemelen orada bir sürü kurumsal ıvır zıvırla uğraşıyorsun. Beyaz yakalı müşterilerin var. Kontrolü elinde tutmayı sürdürmek istiyorsun.”</p>
<p>Hauck yanıt vermedi. Bu eski polis muhabbeti canını sıkmaya başlamıştı.</p>
<p>“Fakat Hauck gerçek şu ki Bay Donovan dairesinden gece üç on beş sularında ayrılmış. Görünüşe bakılırsa bunu son günlerde sık sık yapıyormuş. Karısı uyanmış ve saate bakmış. Sonra tekrar uykuya dalmış. Onda bina sorumlusunun</p>
<p>odasının anahtarı vardı. Ofisin kapısının tokmağındaki parmak izleri yalnızca <span style="font-style:italic;">ona</span> aitti. Tavandaki boruya kendini asarken bina sorumlusunun dolapta sakladığı elektrik telini kullanmış. Son zamanlarda adam bir hayli üzgünmüş, uyu-muyormuş bile. Antidepresanlarla yaşıyormuş. Birlikte çalıştığı insanlar eriyip bittiğini söylediler. Wall Street kendisinden önce neredeyse Belarus’un milli gelirine denk birini kaybetmişti. Bu durumda adamın bu hale gelmesi büyük bir sürpriz sayılmaz.” Campbell kendi kendine güldü. “Bugün değeri bir milyarın altında kalan hiçbir şeyin haber olmadığını nasıl fark etmezsin? Karısı bile son zamanlarda bir kaçıkmış gibi davrandığını söyledi. Doğum günlerini unutmak, saat üçte köpeği yürüyüşe çıkarmak... Adamın ne kadar depresif olduğunu görmek için Sigmund Freud olmaya gerek yok. Şirketi bile adamın ölümü hakkında detaylı inceleme talebi göndermedi. Dolayısıyla neden telefon kayıtlarını kontrol edelim ki? Ya da video kayıtlarını? Kayıtlarda ne arayacağız?”</p>
<p>Hauck’ın buna bir cevabı vardı. <span style="font-style:italic;">Belki Dani Thibault ile ilgili bir bağlantı veya April Glassman ’ın oğlunun çektiği fotoğraftaki kızıl kahverengi, örgülü saçlı ve boynunda dövmesi olan adam.</span> Fakat elinde daha fazla bilgi olmadan konuyu Thibault’a getirmek istemedi. Ya da patronu Foley ona yeşil ışık yakana kadar...</p>
<p>Ve bu adam sadece dosyalan kapatmaya çalışıyordu ki bu da çok fazla çalışmayı gerektirmiyordu.</p>
<p>“Söylediğim gibi, sadece bir arkadaşım için takip ediyorum,” dedi Hauck ceketini kolundan alarak.</p>
<p>“O adamı tanıdığını söylemiştin, yanılıyor muyum?”</p>
<p>“Kimi tanıyormuşum?” Hauck adamın tam olarak neyi kastettiğinden emin olamayarak kaşını çattı.</p>
<p>“Donovan,” dedi dedektif. “Kurban.”</p>
<p>“Onu tanıdığımı söylemedim. Greenwich’te öldürülen insanlardan birini tanıdığımı söyledim. Bir dakika önce onun bir kurban olduğunu kastetmiyor gibi görünüyordun.”</p>
<p>“Onunla hiçbir şekilde hiçbir ilişkin yok yani?” diye sordu dedektif poşetten bir tane daha fıstık alarak.</p>
<p>“Hayır yok.” Hauck merakla ona baktı. “Neden sordun?”</p>
<p>“Öylesine. Yalnızca doğru anladığımdan emin olmaya çalışıyorum. Hepsi bu.” Hauck’m kartvizitini elinde bir kez daha çevirdi. “Talon, demek... Bunun bende kalmasının sakıncası var mı? Belki bir gün birkaç tavsiyeye ihtiyaç duyabilirim, yani eğer karşıma o fırsat çıkarsa.”</p>
<p>Hauck ayağa kalkıp ceketini giydi. “Nasıl istersen.”</p>
<p>Campbell da ayağa kalktı. Yuvarlak bir kamı vardı ve Hauck’tan on iki santim kadar kısaydı. “Bilirsin, belki... Yani o telefon kayıtlarını kontrol edebilirim. Söylediğin gibi asla ne bulacağını bilemezsin. Eğer bunu yaparsam, bakmamı istediğin bir isim var mı?”</p>
<p>“Yaptığın zaman bana haber ver,” diye yanıt verdi Hauck.</p>
<p>“Aklıma bir isim gelirse sana söylerim.”</p>
</body>
</html>