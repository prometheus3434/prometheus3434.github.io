<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="font-weight:bold;font-style:italic;">46. BOLUM</span></h3>
<p>ani Thibault, Amerikan bankacılık sisteminin kapıda</p>
<p>I lolan çöküşüyle ilgili haberleri Midtown Manhattan’daki ofisinde, yüzünde eğlendiğini gösteren bir sırıtışla hatta gurur duyarak izledi.</p>
<p>California’daki Pacific-West Bankası daha yeni batmıştı.</p>
<p>Gururunun nedeni bu manzaranın görünmeyen yüzünde kendisinin olmasıydı. Gerçekten büyük keyif alıyordu. Dünya gözünü krizin nedenlerine çevirmişti; konut balonu, kredi sözleşmeleri, aşırı borçlanma, görmezden gelinen düzenleyiciler, ama hiç kimsenin gerçekte ne olduğuyla ilgili bir fikri yoktu.</p>
<p>Hazine Bakanı kongreden önce ortaya çıkmış, bir yıllık ikraz sandığı çalışanı gibi kekeleyerek riskli krediyi açıklıyordu.</p>
<p>İndeks altı yılın en düşük seviyesine inmişti.</p>
<p>Evet, sistem çoktan zayıflamıştı, bankalarsa bilançolarını değersiz varlık ve borçlarla güçlendiriyordu. İki umutsuz iş adamı milyonların sözüyle tuzağa düşmüştü; şirketlerinden asla alamayacakları milyonlar.</p>
<p>Thibault biliyordu, oynadığı bu küçük ama kârlı rolde daha büyük bir amacın olduğunu biliyordu. O sadece planı harekete geçirmişti. Çoktan kurulmuş olan sistem uçurumun kıyısına gönderilmek üzere görünmez bir parmağın doğru andaki vuruşunu bekliyordu. Ve işte onları bulmuştu! Kendi şirketlerinin tepetaklak olan stoklarına karşılık borç almışlardı. Şirketlerinin mal varlıklarının büyük bir bölümü dehâlâ kontrol altındaydı. Bir düğmeye basarak işadamları büyük bir bankanın sermayesine hükmedebilirdi.</p>
<p>Peki, bu oyunu kim sahneye koymuştu? Basit bir çiftçinin oğlu. Evet, kesinlikle bundan gurur duyuyordu. Ve aynı zamanda bu hilesiyle birlikte dünyanın en zengin ve en arzulanan kadınını da yatağa atmıştı. Herkesi ve karşılaştığı her şeyi kullandığı gibi onu da sonuna kadar kullanmıştı.</p>
<p>Şimdi en elit çevrelerce biliniyordu. Basın onu “uluslararası bir finansman” olarak lanse etmişti. Tıpkı asil Belçikalı sürtüğün yaptığı gibi. Bu çok daha iyiydi! Merrill çok uluslu şirketin başında olmasından çok daha fazla kapı açmıştı ona. Yakında başka bir yere gidecekti. Ondan alabilceği her şeyi almıştı. Ve tohumunu bırakabileceği daha körpe ve daha taze tarlalar vardı.</p>
<p>Dani ayağını masanın üzerine koydu. Planının tıkır tıkır işlemesine hayranlık duymadan edemiyordu. Her şey o gün Lyon’daki bir barda yolunun Belçikalı o eşcinsel bankacıyla kesişmesiyle başlamıştı. Onu becermek için gözlerden uzak bir yer bulma bahanesiyle nasıl da şehirden uzaklaşmıştı. Bir gölün etrafında aracı durdurup adamın kafasını kayayla ezmişti. Pantolonu aşağı inmiş, aleti hazır bir haldeykem hem de. Cesedi de pis bir gölete atmıştı. Kendi aracıyla yeniden Belçika’daki şehre dönmüş, onun doğum kayıtlarını almış ve geçmişi üzerinde oynamıştı. RezionsBank’a iş başvurusunda bulunmuştu.</p>
<p>Yeni bir adam olmuştu artık.</p>
<p>Thibault televizyondaki ahmak birkaç kongre üyesini izledi. Dünyanın hâlâ bir arada olduğundan emin olmaya çalışıyorlardı.</p>
<p>Güldü. Önlerindeki felaket hakkında hiçbir fikirleri yoktu.</p>
<p>Thibault’ın cep telefonu çaldı, özel olanı. Bunu sadece tek bir amaç için kullanıyordu. Telefonu alıp tamamen güvenli olan Dubai’yi gösteren şifreli numarayı fark etti.</p>
<p>Dani cevap verdi. “Gelişmeleri izliyorum. Piyasayı kontrol ediyor musun? Endeks yedi yüz puan düştü...” Memnuniyetle Manhattan manzarasına bakarak arkasına yaslandı. İyi iş çıkarmıştı, belki işverenleri ona iki katını öderlerdi.</p>
<p>“Evet, iyi işti, dostum,” dedi arayan kişi yoğun aksanlı bir İngilizce’yle onaylayarak. “Bunu unutmayacağımızdan emin olabilirsin.” Bu adam gezegendeki en güçlü adamdı. Milyonlarca insanın cüzdanlarının kontrolü ondaydı. Gizli perdenin arkasındaki finans sektörü yüksek düzeyde bölünmüştü ve bu insanların dünyayı aşağı çekmek için kendi gizli gündemleri vardı, etkisi benzersizdi. “Ama bilmen gereken önemli bir şey var.”</p>
<p>“Nedir?” diye sordu Dani Thibault ses tonundaki değişimi fark ederek.</p>
<p>“Şu an soruşturma altındasın Dani. Amerika Birleşik Devleti Hükümeti tarafından. Hazine Bakanlığı.”</p>
<p>“Ne?” Thibault huzursuzca kıpırdandı. Söylediği şey elbette imkânsızdı, bu bir şakaydı. Ama arayan kişinin bu tür söylenti ya da dedikoduları önemsemeyeceğini biliyordu. Televizyonu kapattı. “Sen neden bahsediyorsun?”</p>
<p>“Adını biliyorlar,” dedi arayan kişi. “Ölen işadamlanyla olan bağlantını biliyorlar.”</p>
<p>“Bu imkânsız!” Dani ayağa fırladı. O an tüm görevi boyunca kurduğu her bağlantının üzerinden geçti. Hiçbir ihtimal yoktu. Bağlantısı olduğunu kim bulmuştu? Her izi mükemmel bir şekilde kapatmıştı. Kendisine çıkan tek bir bağlantı bile bırakmamıştı. “Nasıl?” diye sordu inanamadığını gösterircesine kekeleyerek. “Bunu herhangi biri nasıl bilebilir?”</p>
<p>“Nasıl olduğunun bir önemi yok, Dani. Tüm dünya için görünmez olmalısın demek bu. Hem de hemen şimdi.”</p>
<p>“Bundan emin misin?” Endişelendiğini gösterircesine kalbi küt küt atmaya başladı. “Yüzde yüz güvenilir bir kaynaktan mı?”</p>
<p>“Senden bile daha güvenilir bir kaynak dostum,” dedi arayan kişi, ses tonu herhangi bir şüpheye yer bırakmayacak kadar netti. “Seni dikkatli olman konusunda uyarmıştım. Anlaşılan bu bağlantının ortaya çıkmasının nedeni kız arkadaşın.”</p>
<p>“Merrill?” Thibault neredeyse boğulacaktı. Merrill bunu nasıl bilebilirdi? Glassman ya da Donovan Ta hiç tanışmamıştı. İsimleri hiçbir zaman ortada olmamıştı. Sürtüğün tek ilgilendiği kendini olduğundan on yaş daha küçük göstermek ya da Greenwich ve Palm Beach’teki aptal bahçe kulübü toplantılarına gitmekti. Prada ayakkabıları için özel müşterileriyle Saks’a bakmakla çok meşguldü. <span style="font-style:italic;">Merrill nasıl bilebilirdi bunu?</span></p>
<p>“Bu meselenin nasıl ele alınacağını biliyorsun değil mi Dani?”</p>
<p>Thibault hattın diğer ucundaki adamın dalga geçilecek biri olmadığını anlamıştı. Her şeyi yapabilecek bir ağı vardı. Eğer adamın isteğini yerine getirmeseydi çoktan ölmüştü. “Evet, haklısın,” diye kabul etti ki başka ne yapabilirdi? “Kaybolma zamanı.”</p>
<p>“Seni alacak bir arkadaşım var. Çoktan Teterboro’da seni ülke dışına çıkaracak bir jet ayarlayarak önlemimi aldım, soru yok.”</p>
<p>“Nereye?” Aniden Thibault’ın göğsünü sıkıştıran bir endişe kapladı içini. Aklına her şeydeki tek bağlantının kendisinin olduğu geldi. Glassman ve Donovan’ı o işe almıştı. Onlara ödeme yapmıştı. Paranın kaynağı da çok iyi gizlenmiş olsa da onun hesabından geliyordu. Ülke dışına mı çıkacaktı? Thibault sinirli bir şekilde yutkundu.</p>
<p>Lincoln Tüneli’nden canlı çıkmasının hiçbir yolu yoktu.</p>
<p>“Şu an burada, Dubai’de olman iyi olabilir, sen de öyle düşünmüyor musun Dani? îade konusunda endişelenme. Ve seni temin ederim burada da keyif aldığımız şeyler var.”</p>
<p>“Evet,” dedi Thibault, zihninde ilerisini canlandırabiliyor-du. “Sanırım...”</p>
<p>Bu öğleden sonra saat beşte onu almak üzere bir araba ayarlamışlardı. Dani’nin dairesi Central Park South’taydı. Üç saat içinde <span style="font-style:italic;">geleceklerdi.</span> Dani eğer o arabaya binerse ölü bir Sırp olacağını iyi biliyordu.</p>
<p>Telefonu kapatır kapatmaz koşarak kitaplıktaki göstermelik bir rafın arkasına gizlenmiş kasasına koştu. Açmak için kilidi panikle döndürürken parmakları zar zor hareket ediyordu. Bu amaçla sakladığı dokümanlardan oluşan kalın dosyaya ulaştı. <span style="font-style:italic;">Pasaportlar.</span> Her birinde farklı bir kimlik ve farklı yer vardı. Hepsini ortaya döküp ihtiyacı olanı seçti. Hermes çantasının bozulmuş tabanına on bin dolardan fazla miktarda para koydu.</p>
<p>Uzakta sakladıklarının çoğu Cenova ve Cayman Adalarındaki çeşitli bankalarda güvendeydi. Geri kalanlarıysa</p>
<p>Londra ve New York’taki hesaptaydı, dikkat çekmemek için onları bırakacaktı.</p>
<p>Bu anın provasını yapmıştı.</p>
<p>Dani’nin ofis binasından alternatif bir çıkış daha vardı. Doğruca Grand Central metro istasyonuna gidiyordu. Böyle bir durumda kalırsa diye bir yer belirlemişti. Eğer hükümet onu araştırıyorsa, onu pekâlâ izliyor da olabilirlerdi.</p>
<p>Air France Havayolları’m aradı ve Paris’e yedi otuz uçağına, birinci sınıf bir uçuş için seçtiği pasaporttaki isimle rezervasyon yaptırdı.</p>
<p>Üç saat. Kan adeta Dani’nin beynine sıçrıyordu. Nasıl kendini açık ettiğini düşündükçe, daha fazla sinirleniyordu. Merrill. Nasıl? Dani Thibault ölmüştü. Kendini daha önce de yeniden yaratmıştı. Bunu şimdi yeniden yapacaktı.</p>
<p>Kalan zamanında yalnızca o sürtüğe hiç unutamayacağı son bir ders vermeyi diledi.</p>
<p><span style="font-weight:bold;">47. BÖLÜM</span></p>
<p>_. on birkaç gündür Hauck buz pistinde olanları arkasında bırakmak için elinden geleni yapıyordu.</p>
<p>Milford polis merkezinde devam eden son işlerini de tamamlamıştı. Polise ikinci bir yazılı ifade vermişti. Polis bu sürede James Merced’in son haftalardaki bağlantılarını didik didik etmişti. Annie’yle konuşmuştu. Jared’ın çok daha iyi olduğunu söylemişti. Sular durulana kadar Jared’ı büyükannesiyle büyükbabasını ziyaret etmesi için Califomia’ya gönderebileceğinden bahsetmişti. Hauck’sa Tom Foley ve Talon’m bu işin neresinde olduğunu anlamaya çalışıyordu.</p>
<p>Çarşamba günü cep telefonu çaldığmda bir görüşmeden çıkmıştı. Arayan kişiyi hemen fark etti. Amerika Birleşik Devletler Hükümeti. Ofisine gidip kapıyı kapattı ve kendini masasındaki sandalyeye bıraktı. “Yani... henüz bir karar vermedin mi?&quot;</p>
<p>“Hangi konuda?’’ diye yanıtladı Naomi Blum bilmezden gelerek.</p>
<p>Hauck arkasına yaslandı, ThibaultTn parmak iziyle DNA’sının olduğu armağanın, oyunun kurallarım beklenmedik bir biçimde değiştirdiğini biliyordu. “Dahil olup olmadığım konusunda.”</p>
<p>“Dahilsin. Öğle yemeği için bir planın var mı?” diye sordu ajan hiç umulmadık şekilde.</p>
<p>“Masamda bir sandviç yemeyi planlıyorum.”</p>
<p>“Peki, benimle yemek yemeye ne dersin?”</p>
<p>“Neredesin?” Hauck sanki Naomi onu izliyormuş gibi dönüp limana ve Glenhaven’ın kordon boyunca uzanan malikânelerine baktı.</p>
<p>“Bir arabanın içindeyim. Ofisinin karşısındaki sokakta.” Sesi heyecanlandığını ele verircesine yükseldi. “Thibault’ın kim olduğunu biliyoruz, Ty.”</p>
<p>“Hemen geliyorum.”</p>
<p>Sandviçi çantaya koydular ve bir Meksika mekânı olan Boxcar Cantina’ya gittiler. Hauck’a göre burası bulabilecekleri en az dikkat çeken yerlerden biriydi.</p>
<p>Birkaç masa doluydu; yanlarında yoga malzemeleri olan annelerle sıradan iş kıyafeti giymiş ofis çalışanları vardı. Hauck onları oturma alanma doğru yönlendiren mekân sahibi Regina’ya el salladı. Naomi son moda kahverengi bir pantolon takım giymişti, kısa koyu saçları kulağının arkasına doğru kıvrılıyordu. Yanaklarında birkaç tane çil vardı, bir de büyük, gri gözleri. Bir gram bile fazlalığı yokmuş gibi görünüyordu. Boynunda kıyafetinin altına gizlenmiş bir tür kolye ucunun olduğu basit bir zincir asılıydı. Hauck onu askeri künyeye benzetmişti. Onunla ilgili bir şeyler vardı, açıklığı, zekâsı... Hauck ne kadar çekici bir kadın olduğunu düşünmeden edemiyordu.</p>
<p>Kadın garson geldi. Naomi tortilla çorbasıyla buzlu çay sipariş etti, Hauck’sa tavuklu börekle diet kola istedi. Kadın</p>
<p>garson gidince sandalyesinde arkasına yaslandı. “Evet, ne biliyorsun?”</p>
<p>“Bize sağladığın bilgilerden bir şey çıktı. İnterpol tarafından mimlenmiş biriymiş.” Naomi bir dosya çıkardı ve masanın üzerine iki fotoğraf koydu. “Haklısın.” Gözleri parladı. “Sırpmış.”</p>
<p>Büyük ebattaki siyah beyaz fotoğraflar sabıka fotoğraflarıydı. Thibault’m, belki on yaş daha genç haliydi, dalgalı koyu saçları kısacık askeri bir kesimle kırpılmıştı. Dolgun olan yüzü çökmüştü, kötü görünüyordu. Düşüncelere dalmış gibi görünen gözlerinde koyu bir kasvet vardı.</p>
<p>Resmin altındaki isim Thibault değil, Franko Kostavic’ti.</p>
<p>Ve altında bir numara vardı: K43750. Bir mahkûmun numarası. Bir tarih, 23 Ağustos 1999.</p>
<p>“Kostavic?” dedi Hauck fotoğrafları inceleyerek. Benzerlik çok açıktı. “Bunlar sabıka fotoğrafı mı?”</p>
<p>“NATO,” diyerek başıyla onayladı Naomi. “Tarihi görüyor musun? Kosovo Savaşı boyunca Sırp ordusunda binbaşıymış. Scorpion Brigade dedikleri oluşumun parçasıymış. Anlaşılan Thibault... yani Kostavic savaştan sonra İtalyan sınırına kaçmaya çalışırken tutuklanmış.”</p>
<p>“Neden kaçmaya çalışıyormuş?”</p>
<p>Naomi önüne başka bir kâğıt koydu. Bu bir rapordu. “Scorpions, Sırp ordusundaki gizli paramiliter milismiş. Savaş boyunca serbest bir şekilde faaliyet göstermiş ve soykırımla ilgili vahşice yapılan zulümlerden sorumluymuş.”</p>
<p>“Zulümler?” Hauck rapora baktı. Thibault savaş esnasında gerçekleştirdiği eylemlerle övünüyordu. HollandalI olduğunu iddia etmesinden beri, onu oradaki NATO birliğinin bir parçası olarak varsaymışiardı. Richard Snell araştırma yapmıştı, ama ismine hiçbir yerde rastlamamıştı. Şimdi Hauck nedenini biliyordu. Dani Thibault’m karanlık geçmişinin izleri daha da iğrençleşiyordu.</p>
<p>“Evet.” Naomi kafasını salladı.</p>
<p>içecekleri geldi. O sırada Naomi de diğer fotoğraflara geçmişti. Hauck’m fotoğrafları görünce midesi bulandı. Derin bir hendekte cesetlerin oluşturduğu uzun bir labirentti bu. Düzinelerce. Düzinelerceden de fazla. Ayrıca Birleşmiş Milletler Savaş Suçlan Komisyonu’ndan fotokopisi alınmış bir rapor da vardı.</p>
<p>“Franko Kostavic, 4 Ağustos gecesi Kosova, Donje Velke’de gerçekleşen olaylardaki rolünden dolayı yeni Sırp Hükümeti tarafından tutuldu. Çoğu kadın ve çocuk olan kasaba halkından altmış yedi insan bir Sırp baskınında katledildi.”</p>
<p>Hauck ağzının kuruduğunu hissetti. Tüyler ürpertici fotoğraflara baktı. Yatak ve geleneksel yerli kıyafetleri içinde kurşunla delik deşik edilmiş bedenler bir hendekte sonsuzluğa uzanıyormuşçasına sıralanmıştı. Yaşlı adamlarla kadınlar. Çocuklar. Olabildiğince acı vericiydi, insanın bunlara bakması çok zordu. Gördüğü en üzücü şeylerden biriydi.</p>
<p>“Donje Velke, Drenica vadisinde,” diye açıkladı Naomi, “birçok Kosovahya ev sahipliği yapan bir bölgeydi. 4 Ağustos’ta Sırp kuvvetleri gece yarısından sonra oraya girdiler. Scorpion Brigade izlenmeyen bir askeri birlikti. Kumandanları emirleri doğrudan Milosevic’in kendisinden alıyordu. Şiddet yanlısı sıradan suçlularla doluydu birlik ve etnik temizlik adı altında en acımasız suçları işleyen partizanlar tarafından yönetiliyordu. Öğrendiğime göre, çoğu etnik olarak</p>
<p>Arnavut olan köy halkı gece yarısı uykusundan uyandırılmış. Adamlar kapı kapı gezmiş. Bazıları üniformalıymış, bazıları da sivil kıyafetler giyiyormuş. Kadınlarla çocuklara yoğunlaşmışlar. Bazısı tecavüze uğramış, sonra kendi evlerinin önündeki duvarda sıraya sokulmuş ve oldukları yerde kafalarına ateş edilmiş. Geri kalanı hendeğe doğru yürümesi için zorlanmış ve sonra hendeğe atılmış. Makineli tüfekle taramışlar insanları. Askerler kasabanın geri kalanını da pislik içindeki hendeğe doldurmuşlar. Üzerlerine alkali çözeltisi dökmüşler. Köy terk edilmiş durumda olduğu için senelerdir böyle bir şeyin gerçekleşmemiş olabileceğine dair söylentileri dolaşır. Ancak bildiğin gibi böyle bir sürü zulüm yaşandı. Kasaba halkı adamlann yeniden gelmesinden korktuğunu söylüyor. Savaştan sonra BM Savaş Suçlan Komisyonu olaya dahil olunca, görgü tanıklan sonunda sesini yükseltti.”</p>
<p>Hauck bakışlannı korkunç fotoğraflardan çekti. Çok sinirlenmişti. “Thibault?”</p>
<p>Naomi başını iki yana salladı. “Tabii ki suçlan asla kanıtlanmadı. Hiç mahkemeye çıkmadı. Öte yandan Birleşmiş Milletler beyannamesine göre, diğerleriyle birlikte bu baskına da öncülük ettiği için gururlanıyormuş. Görgü tanıklanndan bazıları baskına öncülük eden bir adamdan bahsetmişler. Tutuklanmış. Savaşın ardından tutulduğu Split’teki hapishaneden kaçmış. 1999’da.” Naomi fotoğraftan topladı. “Büyük bir balık değil,” dedi omuz silkerek, “yüzlercesinden biri. Lahey’deki Savaş Suçları Komisyonu’na göre, o günden beri görülmemiş.”</p>
<p>“Ta ki burada, Amerika Birleşik Devletleri’nde,” dedi Hauck, “başka birinin adıyla görülene kadar.”</p>
<p>“Interpol’den kontrol ettim. Dieter Thibault uyruk olarak HollandalI. 1964’te Rotterdam’da doğmuş. Rotterdam Üniversitesi’ne gitmiş ve Belçika’ya göç etmiş. Orada Brüksel’in dışında, Anderlecht’te NazionsBankası’nda müşteri temsilcisi olarak çalışmış. 2000’de, Fransa’ya gittiği bir iş gezisi esnasında kaybolmuş ve asla bulunamamış.”</p>
<p>Hauck, Naomi’ye verdiği dosyayı ve Snell’den aldığı bilgiyi hatırladı.</p>
<p>“Henüz çok zaman geçmeden Brüksel’de RezionsBankası tarafından işe alınan bir Dieter Thibault var. Kimse de kontrol etmemiş. Sonra Lichtenstein’da KronenBankası’nda kıdemli yatırım uzmanı...”</p>
<p>Hauck dosyayı karıştırdı. Boğazına bir yumru oturmuş gibi hissetti. Thibault bir pislikti. Büyük ihtimalle düzinelerce masum kurbanın ölümünden sorumluydu. Gerçek Dieter Thibault’m nasıl yok olduğuna dair hiçbir şey de yoktu. Hauck kafasını kaldırdı ve Naomi’yle göz göze geldi. Naomi’nin gözlerinde bildiği o aynı ışıltıyı gördü. Bu iki iş adamının ölümünü gölgede bırakmıştı. April’ınkini de...</p>
<p>Bu adamı dize getirmeliydiler.</p>
</body>
</html>