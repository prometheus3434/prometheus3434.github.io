<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="font-weight:bold;font-style:italic;">90. BOLUM</span></h3>
<p>aşkan, sadece dakikalar önce Beyaz Saray’ın çim</p>
<p>lerle kaplı bahçesinde yönetimin, bozulmakta olan ekonomiyi güçlendirmek için yaptığı planın ayrıntılarını açıklarken Thomas Keaton da hemen onun arkasında dikiliyordu.</p>
<p>Hükümete ait arabasını, 15. Cadde’nin dışındaki kusursuz bir şekilde korunan kapıda bırakmıştı. Üç katlı lobide başdanışman Mitch Hastings’! takip ederek aceleyle ilerledi. Saray üyeleri yukarıda onu bekliyordu.</p>
<p>Naomi bakanın önünü kesti. “Bakan Keaton...”</p>
<p>Hazine Bakanı gafil avlanmış gibi görünüyordu. Gözleri Naomi’nin koluna kaydı, takım elbisesinin altında bir askı vardı. Naomi ise durmuş, sakin ama kararlı bir şekilde ona bakıyordu. Sanki onu güçsüz bırakmak istiyormuş gibiydi. <span style="font-style:italic;">“Ajan Blum...</span> Duyduğuma göre siz...”</p>
<p>“Duyduğunuza göre ne efendim, tutuklandığımı mı duydunuz yoksa?”</p>
<p>“Yaralandığınızı duydum,” dedi adam şaşkınlıkla. “Ancak iyi olduğunuzu görünce rahatladım. Gelin, ofisime kadar birlikte yürüyelim. Başkanın yanından daha yeni ayrıldım. Bana</p>
<p>Hassani’den bahsetti. Haberler gerçekten korkunç... Raporunuzu dinlemek isterim.”</p>
<p>“Bu, Ty Hauck,” dedi Naomi. “Sanırım adını duydunuz.”</p>
<p>Duvara yaslanmış olan Hauck, üzerinde kolu yırtık olan spor ceketiyle onlara doğru yaklaştı. Kendisine büyük bir kazanç ve seçkin bir kariyer sağlayan Wall Street’ten gelen beyaz saçlı devlet adamının dikkat çeken gözlerine baktı.</p>
<p>“Bay Hauck.” Thomas Keaton elini uzattı. “Sonunda sizinle tanıştığıma sevindim. Mitch Hastings’! tanırsınız. Bu davada yaptıklarınızdan ötürü size şükran borçlu olduğumuzu duydum.” Hauck adamın elini sıkarken gözlerine bakmaya devam etti. Bir şeylerden çekiniyor gibiydi. “Benimle gelin. İkinizin de söyleyeceklerini duymak istiyorum.”</p>
<p>“Üzgünüm efendim,” dedi Naomi. “Biraz vaktinizi alacak olan bu konuşmayı burada yapabileceğimizi umuyordum.”</p>
<p>Bakanın kafası karışmış gibi görünüyordu. “Vaktimi almak mı?” Bakan, Hastings’e baktı.</p>
<p>“Korkarım sekreterin önemli bir toplantısı var,” diyerek araya girdi başdanışman. “Saray üyeleri onu bekliyor...”</p>
<p>“İşte, bu yüzden,” dedi Naomi adamın sözünü keserek, “söylemek zorunda olduğumuz şeyi burada duysanız daha iyi olabilir.”</p>
<p>Keaton’ın eli rahatsız olduğunu belli edercesine çenesine gitti. Bir ajandan, hele de kendi ekibinden emir almaktan hoşlanmadığı belliydi.</p>
<p>“Pekâlâ...” dedi sonunda. Etrafta aceleyle koşturan insanlardan nispeten daha uzak bir köşeye gitti. “Dinliyorum, Ajan Blum. Devam edin.”</p>
<p>Naomi boğazını temizledi. “Bay Hassani’nin öldürüldüğünü duyduğunuzu söylediniz, değil mi? Onu yakalayamadan önce.”</p>
<p>“Duydum. Dediğim gibi çok trajik. Katilinin kim olduğuna dair bir ipucu olduğunu da duydum.”</p>
<p>“Evet, bir ipucu var. Fakat size onun da öldüğünü söylesem bu canınızı sıkar mı bilemiyorum.”</p>
<p>“Canımı sıkmak mı?” Hazine Bakanı gözlerini iyice kıstı. Bakışlarıyla Naomi’yi sindirmeye çalışıyordu.</p>
<p>“Beni sürekli rahatsız eden bir şey vardı,” diye açıklamaya başladı Naomi. “Hassani hep bizden bir adım öndeymiş gibi görünüyordu. Sırbistan’da Thibault’m peşindeyken, Londra’da Al-Bashir’i evinden alacakken... Sanki birileri bizden başka kimsenin bilemeyeceği şeyleri biliyordu. Bir an etrafımda güvenebileceğimi düşündüğüm kimsenin olmadığım hissettim. Size bildiğim ne varsa anlatmıştım.” Bakanın bakışlarına aynı sertlikle karşılık verdi. “Çok aptal olduğumu düşünmüş olmalısınız, Saym Bakan. Belki de öyleydim.”</p>
<p>“Ajan Blum...” Keaton sabırsızlanıyordu. “Bütün bunlarla nereye varmak istediğinizden emin değilim. Ancak hatırlatmak zorundayım, tüm iyi niyetli çabalarınıza rağmen kariyerinizin geleceği hâlâ bu kurumun ellerindedir.”</p>
<p><span style="font-style:italic;">“Kariyerim...”</span> Naomi düşünceli bir şekilde başını salladı. “Şu an söz konusu olan benim değil, daha çok sizin kariyeriniz efendim. Al-Bashir bunun terörden çok daha büyük bir şey olduğunu söylemişti. Hepsini bir araya getirmem biraz zaman aldı elbette. Böyle bir şeyi düşünmeye çalışmak bile...”</p>
<p>Keaton, Hastings’e kısa bir bakış atarak, “Ne düşündüğünüzü gerçekten merak ediyorum,” dedi. Naomi'yi adeta ses tonu ile aşağılıyordu.</p>
<p>Naomi, “Geçmişte bakanlığa bağlı iki devlet dairesinin kontrolü sistemden çıkarıldı. Haksız mıyım? Bankalar fahiş politikalarla insanlara kredi dağıttı, kimse hesap soramadı ve insanlar fark bile etmeden bire kırk oranında borçlandı. Derecelendirme kuruluşları her şeyi hasıraltı etti... Bu sistem büyümeye devam ettiği müddetçe dünya ekonomisini de elinde tutuyordu. Satılacak son ev, verilecek son bir emlak kredisi kalana kadar da böyle devam edecekti, değil mi?”</p>
<p>Bakan bakışlarım ona çevirdi.</p>
<p>“Ancak ne yazık ki olmadı,” dedi Naomi.</p>
<p>“Güncel olaylarla ilgili bir derse ihtiyacım olduğunu sanmıyorum, Ajan Blum.” Keaton saatine baktı. “Mitch, belki...”</p>
<p><span style="font-style:italic;">“ Olduğun yerde kal”</span> dedi Naomi, Hastings’e bakarak. “Sanırım bu anlatacaklarımı da ilginç bulacaksın. Çin aniden borcumuzu kapatmak için acele etmekten vazgeçti. Rusya’nın müdahalesi ile petrol fiyatı yarıya düştü. Konut piyasası bir uçurumun eşiğine geldi. Tüm bunlar olurken sizin tek yaptığınız arkanıza yaslanıp izlemekti. Asıl soru olanlan neden engellemediğiniz değil. Bu yıkımdan kimin kazançlı çıkmasını istediğiniz... Kazananları kaybedenlerden ayırmak. Planınız buydu değil mi?</p>
<p>“Dünyanın şimdiye kadar gördüğü en geniş hâzineye sahip geçici fonun temelini atmıştınız ki bu miktar yaklaşık bir trilyon dolardı. Siz bunu bir kurtarma paketi olarak sattınız. Ekonomiyi işler vaziyette tutmak için devasa bir likidite operasyonu yaptınız. Böylece bankaları desteklediniz. Bazıları kurtarıldı, bazılarıysa bu büyük tsunami tarafından yutulmaya bırakıldı. Kimlerin üstü çizildi? Yanlış ata oynayan Wertheimer, Beeston ve LehmanTn. Diğerleriyse büyük ödülü aldı. Açıkçası yeterince dikkatli bakılırsa, kazananlardan biri olmak için dengeyi bozan taraf olmak yeterliydi. Doğru anlamış mıyım efendim?”</p>
<p>“Peki, kazananlar hangi isimler olacak, Bayan Blum?” dedi maliye bakanı öfkelenerek, “yeterince dikkatli bakabil-dey siniz elbette...”</p>
<p>Naomi, hayatının sonraki yıllarının söyleyeceği şeylere bağlı olduğunun farkındaydı. “Neden Gstaad Takımı’yla başlamıyoruz? Veya daha da iyisi, efendim, Reynolds Reid’le.”</p>
<p>Etraflarındaki geniş lobide aniden bir sessizlik oldu. Naomi’nin sesi mermer duvarlardan yankılandı.</p>
<p>“İsimleri gördüm.” Naomi adamın gözlerinin içine baktı. “Stephen Cain. Vladimir Tursanov. Al-Bashir. Hassani ve tabii ki Simons; dünyadaki en büyük yatırım bankasının başı. Hepsi orada, Gstaad’daydı. Birdenbire bir ortak noktalarının olduğunu fark ettim. Bunu nasıl kaçırabilmiştim? Bu isimlerin hepsi Reynolds Reid’dendi.”</p>
<p>Thomas Keaton gözlerini kırpıştırdı.</p>
<p>“Bu doğru değil mi efendim? Hepsi eğitimli, çekirdekten yetişmiş ve Reynolds Reid sayesinde zenginleşip bir yerlere gelmiş insanlar. Fakat hepsi bu kadar da değil.” Başını iki yana salladı. “Nasıl bu kadar kör olabildiğime inanamıyorum. Eminim siz bu anlattıklarımı herkesten iyi biliyorsunuzdur, değil mi? Çünkü siz de Reynolds Reid’densiniz. Zamanında orada genel müdürdünüz. Bütün bu insanları tanıyordunuz. New York FED’den Kessler ve banka yardım fonunun dağıtımından sorumlu Cari McKnight’dan bahsetmiyorum bile... Hepiniz Reynolds Reid’densiniz.”</p>
<p>Keaton’ın çenesi gevşedi ve yüzünde hayatınm en büyük yıkımını yaşamak üzere olan bir adamın endişeli ifadesi belirdi.</p>
<p>“Eminim eski beylik laflarınızı hatırhyorsunuzdur. <span style="font-style:italic;">Biz hükümetiz, biz FED ’iz.</span> Şimdiyse ‘Wall Street için iyi olan hükümet için de iyi’ diyorsunuz. Çünkü zaten hepiniz bir yerlere yerleşmişsiniz. Siz her yerdesiniz ve bazı bankaların batıp bazılarının kurtulmasının nedeni de sizsiniz. Belki de tamamen bu işin içinde değilsiniz ama şu bir gerçek ki tüm bunların yaşanmasına göz yumdunuz.”</p>
<p>“Bu bir suç değil, Ajan Takımı’yla maliye bakanı, bakışları daha da sertleşmişti. “O firma uzun yıllardır ülkemize hizmet ediyor.”</p>
<p><span style="font-style:italic;">“Hizmet mi?</span> Bu hizmet değil, Sayın Bakan. Bu oligarşi. Seçimleri satın alıp, iktidarı istediği gibi kullanacak ve yalnızca kendi şirketlerinin çıkarlarını koruyacak birkaç imtiyaz sahibi tarafından devletin ele geçirilmesi. Tıpkı herhangi bir küçük muz cumhuriyeti gibi.</p>
<p>“Gstaad Takımı...” Naomi gülümsedi. “Otel kayıtlarını inceledik. İsimleri bulduk. Her biri onlardan. Al-Bashir. Tursanov. Hassani. Simons. Biri hariç, efendim... Belki de otellerden birinde kalmadığı için olabilir.”</p>
<p>“Peki, kimdi o?” Thomas KeatonTn gerginliği bakışlarından okunabiliyordu.</p>
<p>“Sizdiniz, Sayın Bakan,” dedi Naomi tekrar ona bakarak. “Takımın son adamı sizdiniz.”</p>
<p>Hauck, Naomi’nin bakışını yakalayınca nihayet kolunun altında tuttuğu zarfı açtı.</p>
<p>İçinde Marcus Hird’ün dün ona e-postayla gönderdiği güvenlik kamerası fotoğrafları vardı. Fotoğraflar Gstaad’ın ana</p>
<p>kayak asansöründe çekilmişti. Grubun tüm üyeleri oradaydı. Ayrı ayrı gelmişlerdi. Shipman, Cain, Tursanov, Simons, Al-Bashir ve Hassani. Kimsenin onları fark etmeyeceğini düşündükleri restorana çıkmışlardı. Saat ve tarih açıkça en altta görünüyordu. Geçen yıl <span style="font-style:italic;">26 Haziran.</span> Hassani’nin, Al-Bashir’i aramasından neredeyse sekiz ay önce. Marc ve April Glassman öldürülmeden, dünya parçalara ayrılmaya başlamadan önce...</p>
<p>Hauck dosyanın üzerine son bir fotoğraf koydu.</p>
<p>Hazine Bakanı geri çekildi.</p>
<p>“Siz, Bakan Keaton.” Keaton’m kırk yıllık kariyeri içindeki çatlaklar, adeta yüzüne yansımış gibiydi. “Her şeyi harekete geçiren kişi sizdiniz. <span style="font-style:italic;">Banka kurtarma planı.</span> Bu planı bu yüzden devreye soktunuz. Hayatta kalanlara yardım edip, batanların paylarım bölüşmelerini sağlayacaktınız. Sizin gücünüz sayesinde...”</p>
<p>“G#f...” Keaton’ın sesi aniden lobide yankılandı. “Her şeyin, tüm dünyanın siyah ya da beyaz olduğunu sandığınız o küçük ofisinizdeyken güç hakkında ne bilebilirsiniz, Ajan Blum? Güç bir zamanlar şiddetin yan ürünüydü. Darbeler, milisler, küçük rüşvetler...</p>
<p>“Ancak artık güç, yani gerçek güç, Ajan Blum...” Keaton’ın gözleri onun üzerindeydi, “politikada yatıyor. Sistemi ayakta tutan şeyin, herkes için iyi olan şey olduğunu kabul etmekte. Wall Street çıkarları konusunda başarısız olursa, hepimiz başarısız oluruz! Anlıyor musunuz? Reynolds Reid’de yaptığımız şey bu. Bu çarkı döndürmeye mecburuz. Düzenleyiciler, teoriler, mevzuat sadece dişlileri yavaşlatan tortular. Birisi bunu devam ettirmek, bu riski almak zorundaydı. Böyle düşünmeniz işe yarayacaksa bunu bir tür bakım olarak düşünün, Ajan Blum. Bir süre için kapanması gerekiyordu.”</p>
<p>“Dört masum kişi öldü,” dedi Hauck adamın gözlerine bakarak. “Dört kişi de kayıp. Aralarında çocuklar da var. Yatırımlarını veya işlerini kaybeden milyonlarca insandan bahsetmiyorum bile.”</p>
<p>Hazine Bakanı, “Dünyayı kurtardık,” dedi gayet pişkin bir tavırla. “Sistemin tamamen çökmesini engelledik. O cinayetlerle de hiçbir ilgim yok. O’Toole ya da bunu yapan kimse, onunla da hiç tanışmadım ya da konuşmadım.”</p>
<p>“Haklısınız, evet tanışmadınız.” Hauck onu onaylayarak başını salladı. Ancak sonra bakışları Hastings’e kaydı. “Fakat başdanışmanınız tanıştı.”</p>
<p>Başdanışman Mitch Hastings’in gözleri iri iri açıldı.</p>
<p>“Hazine Bakanlığı’ndan önce Ekonomik Danışma Konseyi’nde çalışırken hem de... Jack O’Toole, Irak’tayken size güvenlikle ilgili ayrıntıları sızdırmak için görevlendirilmişti. Üstelik bir değil, iki kez. Bu doğru değil mi, Bay Hastings?”</p>
<p>Başdanışman tel gözlüğünü düzelterek yüksek sesle boğazını temizledi. “Hatırlamıyorum...”</p>
<p>“İsterseniz cep telefonu kayıtlarınızı talep edelim. Bahse girerim O’Toole’un bulunduğu yerlere yapılmış bazı aramalar vardır. Şimdi hatırlıyor musunuz?” Hauck cebinden bir şey çıkardı. O’Toole’un telefonuydu. “Belki de tam olarak <span style="font-style:italic;">bu telefonu</span> aramışsınızdır. Hassani’nin öldürüldüğü otel olan Waldorfdaki arama kayıtlarına baksak size ait bir telefon numarası ile karşılaşır mıyız dersiniz?”</p>
<p>Hauck, Bakan Keaton’a döndü. “Bu kadar şaşırmayın, Sayın Bakan. Sizin tek yaptığınız Ajan Blum’dan aldığınız bilgileri, dostunuz Hassani’ye aktarmak olabilir. Ancak ne yazık ki sadık danışmanınız elini kana bulamış, efendim.”</p>
<p>Keaton, başdanışmanın kolunu tuttu. “Hiçbir şey söyleme, Mitch.” Ardından Naomi’ye döndü. “Hem kamu da hem özel hizmette neredeyse kırk yıl çalıştım, Ajan Blum. Gstaad’da olup olmamam, ya da Mitch’in çıkarlarımızdan bazılarını korumak konusunda hassas davranmış olup olmaması bir yana, bu işin nereye varacağını hep birlikte göreceğiz. Ama sizi temin ederim ki bu soruşturma artık bitti.”</p>
<p>“Bu konuda haklı olabilirsiniz, efendim,” diye cevap verdi Naomi. “Fakat korkarım yeni bir tanesi başlıyor.”</p>
<p>O sırada lobinin arka tarafından kahverengi takım elbiseli üç adam çıkageldi. Anthony Bruni’nin finansal terör ekibinin üyeleriydi.</p>
<p>“Efendim, benim adım Ralph Wells, FBI’ın kıdemli bölge müdürüyüm. Elimde Birleşik Devletler başkanı tarafından onaylanan bir arama emri var. ABD hükümetini dolandırmak üzere yatırım bankacılığı komplosuna destek vermekle suçlanıyorsunuz. Kişisel belgeleriniz de dahil olmak üzere tüm bilgisayar ve cep telefonu kayıtlarınız incelenecek.”</p>
<p>“Afe?” Hazine Bakanı donup kalmıştı. Arama emrini incelerken çenesi iyice gerildi. Sonunda geriye doğru bir adım atarak mermer duvara yaslandı.</p>
<p>Naomi bakanın karşısına geçip adamın yüzüne baktı. “Ve bunun yeni bir soruşturma olduğunu düşünürsek, efendim... Peter Simons da sizin hakkınızda ilginç şeyler anlatmış olabilir.”</p>
<p>Hauck, Naomi’yle göz göze geldi. Yüzündeki kararlı olduğunu gösteren o ifade silinmiş olsa da gözleri zafer kazanmışçasına parlıyordu. Hauck, orada Al-Bashir’in oğlunun yüzünü görebiliyordu. Bu, kanlı bir savaşın ardından gelen zaferdi. Kimin kazanıp, kimin kaybettiğini söylemekse zordu.</p>
<p>İkisi de bunu biliyordu.</p>
<p><span style="font-weight:bold;font-style:italic;">Altıncı Kısım</span></p>
</body>
</html>