<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dolandiricilar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_6"><br class="chapter" />
  <br class="chapter" />
  &nbsp;&nbsp;&nbsp;M...'NİN CEZASI</h1>

  <p class="normal">Paris'te, Régence <sup class="calibre2"><a href="../Text/dolandiricilar_split_011.html#footnote-273-1" id="footnote-273-1-backlink">[1]</a></sup> döneminde, bugün bile ilgiyle anlatılacak kadar olağandışı bir macera yaşandı; bu hikâyede bir yandan, hiçbir zaman kimsenin fazla aydınlatamadığı gizli saklı bir ahlaksızlık vakası, öte yandan faili asla bulunamayan üç korkunç cinayet yer almaktadır. Hak edenin bizzat kendisinin hazırladığı bu faciayı size nakletmeden önce, tahminleri ......, belki de daha az ürkütücü olacaktır.</p>

  <p class="normal">Doğuştan kötürüm, fakat yeterince aklı başında olan ve bulunabilecek en iyi arkadaş topluluğunu Déjeuners Sokağı'ndaki evinde bir araya getiren, iyi bir çevreye mensup ihtiyar delikanlı Bay de Savari'nin, evini, fazlasıyla acayip türde bayağılıklar için kullanmayı düşündüğü ileri sürülür. Derin bir sırrın perdesi altında, sonunu düşünmeye gerek duymadan, şehevi zevklerin tadına varmak isteyen, tamamıyla soylu sınıftan kadınlar veya kızlar, onun evinde, kendilerini tatmin etmeye hazır, belli sayıda üyeler buluyorlardı. Bu buluşmalar düzenli ve toplumsal bir alışkanlık haline geldiğinde, bir kadının bu toplantılarda oldukça fazla kendini gösteren dikenlerin hiçbir tehlikesine maruz kalmadan, sadece çiçeklerini derlediği bu anlık sevişmelerin sonucunda asla bir şey olmuyordu. Evli kadın ya da bekâr genç kız, bir önceki gün birlikte olduğu adamı ertesi gün toplum içinde tekrar gördüğünde, onu tanıdığını belli etmiyor, adam da onu diğer kadınlardan ayırt ettiğini hissettirmiyordu, böylece ne karı koca arasında kıskançlık, ne öfkeli babalar, ne dargınlık, ne manastırın tepkisi, kısacası bu tür işlerin yol açabileceği kötü sonuçların hiçbiriyle karşılaşılmıyordu. Bundan daha uygun bir şey de bulunamazdı, hem bu planı günümüzde dahi ortaya koymak tehlikeli olurdu şüphesiz; her iki cinsiyetin de sapkınlığının bilinen tüm sınırları aştığı bir çağda, bunun gözler önüne serilmesinin ise, planı yeniden yürürlüğe koyma fikrini uyandırmasından korkulurdu.</p>

  <p class="normal">Projenin yaratıcısı ve uygulayıcısı Mösye de Savari, hali vakti yerinde olduğu halde, evindeki sapkınlıkların tanıklarını çoğaltmamak amacıyla, kendini bir tek uşak ve bir tek aşçı kadınla sınırlamıştı. Bir sabah, evine, birlikte öğle yemeği yemek isteyen bir tanıdığı uğradı.</p>

  <p class="normal">"Elbette, memnuniyetle!" diye cevap verdi Mösye de Savari; "Bizi ne kadar sevindirdiğinizi göstermek için, sizin için mahzenimdeki en iyi şarabı çıkartmalarını emredeceğim."</p>

  <p class="normal">Uşağa emir verildiğinde "Bir dakika..." dedi arkadaşı; "Kocaburun'un bizi kandırıp kandırmadığını görmek istiyorum. Fıçıları iyi biliyorum, onun peşinden gidip, gerçekten en iyisini mi alacak görmek istiyorum."</p>

  <p class="normal">"Tabii, tabii," dedi ev sahibi, şakayı iyi tarafından alarak.</p>

  <p class="normal">"Bu korkunç halde olmasaydım, oraya kadar size bizzat eşlik ederdim, fakat, bu keratanın bizi yanılgıya düşürüp düşürmediğini görmeniz beni memnun edecek."</p>

  <p class="normal">Arkadaşı çıktı, mahzene girdi, eline geçirdiği bir levyeyle uşağın kafasına vurarak öldürdü, hemen mutfağa çıkar, aşçı kadını yere yıktı, yoluna çıkan kediyi, köpeği de öldürdü; Mösyö Savari'nin dairesine döndü, kendini savunamayacak durumda olan Mösyö de Savari, adamları gibi ölüme teslim oldu ve bu acımasız kasap, heyecanlanmadan, yaptığı işten hiçbir pişmanlık duymadan, masanın üstünde bulduğu bir kitabın beyaz sayfasına, niye öyle davrandığını ayrıntılarıyla yazdı, hiçbir şeye dokunmadı, hiçbir şey alıp götürmedi, evden çıktı, kapıyı kapattı ve ortadan kayboldu.</p>

  <p class="normal">Mösyö de Savari'nin evi öyle çok uğranılan bir evdi ki, bu korkunç kıyımın ortaya çıkması çok çabuk oldu; kapı çalındı, kimse cevap vermedi; ev sahibi elbette ki dışarıda olamazdı; kapılar kırıldı ve talihsiz adamın evinin korkunç hali görüldü; yaptıklarının detaylarını halka aktarmaktan hoşlanmayan soğukkanlı katil "hayatınıza çekidüzen vermek için ona bakın" ibaresini taşıyan bir kuru kafayla süslü duvar saatinin üstüne "Onun hayatına bakın, sonuna şaşırmayacaksınız" yazısı okunan bir kâğıt koymuştu.</p>

  <p class="normal">Böyle bir macera gürültü koparmakta gecikmedi, her taraf didik didik arandı; bu korkunç sahneyle ilgili bulunan tek şey, Mösyö de Savari'ye bir kadın tarafından yazılmış ve şu sözleri içeren imzasız mektuptu:</p>

  <p class="normal">"Mahvolduk, kocam her şeyi öğrendi, bir çare düşünün, onun aklını başına getirecek tek kişi Paparel'dir, onunla konuşmasını sağlayın, aksi takdirde hiçbir kurtuluş umudumuz yok."</p>

  <p class="normal">Harplerin olağanüstü haznedarı, iyi yetişmiş ve kibar bir adam olan bir Paparel mahkemeye çağrılmıştı; Mösyö de Savari'yle görüştüğünü, ancak kendisinin, onun evine giden, şehirdeki ve saraydaki yüzden fazla kişi içinde, ki en başta sayın Vendôme dükünün adı sayılabilirdi, onunla en az görüşenlerden biri olduğunu açıkladı.</p>

  <p class="normal">Birçok kişi tutuklandı ve çarçabuk serbest bırakıldı. Bu işin, başkentin yarısındaki babaların ve kocaların şerefine leke sürüp, pek çok üst düzey insanı tefe koyacak sayısız yönü olduğuna kanaat getirecek kadar bilgi edinildi; ve hayatta ilk defa, yargıçların kafasında, ciddiyetin yerini ihtiyat aldı. Namuslu insanların acıyamayacağı kadar suçlu olduğu şüphe götürmeyen bu zavallının ölümünün intikamını alacak birisi hiçbir zaman bulunamayacağından, daha ileri gidilmedi; fakat ölen bu insan, erdemi önemsemiyorduysa da, kötülüğün ona uzun zaman acı çektirdiğine ve Epikuros'un bu uysal çocuğunda, toplayacak pek çok mersin meyvesi bulan neşeli gruptan ayrı olarak, aşkı her zaman göklere çıkaran Venüs'ün güzel rahibelerinin, tapınaklarının yıkımına ağladıklarına inanmamız gerek.</p>

  <p class="normal">Ve her şey iyice ölçülüp biçilirse, bir filozof bu hikâyeyi okurken şöyle diyecektir: "Eğer, bu macerayı ele alma ihtimali olan bin kişiden beş yüzü hoşnut olmuş, diğer beş yüzü üzülmüşse, olay önemini yitirir; ancak hesaba göre, bu facia yüzünden zevklerden mahrum kaldığına üzülenlerin sayısı, kazançlı çıktığını sanan topu topu iki yüz kişiye karşı sekiz yüz kişiyse, bu Mösyö de Savari'nin, kötülükten çok iyilik yaptığı anlamına gelir ve tek suçlu, onu kini için harcayan kişidir. Meselenin çözümünü size bırakıyor ve hemen başka bir konuya geçiyorum."</p>

  <p class="normal1">(Çev. Gökçe Tuncer)</p>
</body>
</html>
