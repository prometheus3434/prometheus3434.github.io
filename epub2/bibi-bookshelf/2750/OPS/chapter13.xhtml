<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header13.png" alt="Şakacı hayat surprizlere bayılır" /><st c="0"></st>
		</figure>
		<p><span epub:type="pagebreak" title="107" id="page107"></span><st c="34">Esra, kendini affettirmek için çok uğraştı, ama kırılmıştım ona. </st><st c="99">Benim hakkımda bir şey söylese neyse de, dayım için öyle konuşması ağırıma gitmişti. </st><st c="184">Aslında sadece ondan da değildi. </st><st c="217">Son günlerde, başkalarının onu beğenmesine, dış görünüşüne kafayı takmıştı. </st><st c="293">Kısa süre önce birlikte dalga geçtiğimiz kızlardan ne farkı kalmıştı? </st><st c="363">Etrafındaki herkese tepeden bakıyor, zamanının çoğunu, daha güzel görünmek için, ayna karşısında geçiriyordu. </st><st c="473">Bir araya geldiğimizde, yüzündeki sivilcelerden nasıl kurtulacağını, başlayacağı yeni diyeti, saçının biçimini, erkek arkadaşının sözlerini anlatıyor da anlatıyordu. </st><st c="639">Sıkılıyordum. </st><st c="653">Okulda Müdür Rukiye Hanım’a, Cem’in onu öptüğünü ailesine yetiştirdi diye kin besliyordu. </st><st c="743">Ailesine, masum olduğunu </st><span epub:type="pagebreak" title="108" id="page108"></span><st c="768">kanıtlamak için ne diller dökmüştü.</st></p>
		<p><st c="803">Esra değişiyordu. </st><st c="822">Ben değişiyordum. </st><st c="840">İlgilerimiz, birbirimizden beklentilerimiz değişiyordu. </st><st c="896">Artık çocukluğun saf uçarılıkları geride kalıyordu, hissediyordum.</st></p>
		<p><st c="962">Onun göğüsleri iri portakallar kadar büyümüştü. </st><st c="1011">Benimkiler minicikti. </st><st c="1033">O biraz kiloluydu. </st><st c="1052">Ben sürekli uzuyordum. </st><st c="1075">Zaman, fiziksel görüntümüzü değiştirerek bize şaka yapıyordu. </st><st c="1137">Büyüdükçe, aramızdaki fark açılıyordu.</st></p>
		<p><st c="1175">O öpüşme olayından sonra Esra başka biriydi artık. </st><st c="1227">Prensesin öptüğü kurbağanın yakışıklı bir prense dönüşmesi gibi, Esra da alay ettiğimiz o kokoş takımından biri olup çıktı. </st><st c="1351">Belki de en çok bu değişime kızıyordum.</st></p>
		<p><st c="1390">Ancak, birbirini bebeklikten beri tanıyan, üstelik kapı komşusu olan, zamanla aileden birine dönüşen sıkı arkadaşların dargınlığı ne kadar sürebilir ki?</st></p>
		<p><st c="1543">Bir süre sonra Esra, cep telefonuma mesajlar göndermeye, gönlümü almak için anlamlı sözler yazmaya başladı. </st><st c="1652">O modası geçmiş duvar yazılarına benzeyen sözlere aldırış etmedim, cevap yazmadım. </st><st c="1735">Ben kaçtıkça o daha çok üzerime düştü. </st><st c="1774">Karşı koyamayacağımı bildiği havuçlu cevizli kekten pişirip, Eren’le gönderdi. </st><st c="1853">“Dayın gelsin, ona da pişireceğim,” diye bir not da yazmıştı. </st><st c="1915">Kekin </st><span epub:type="pagebreak" title="109" id="page109"></span><st c="1921">hiç önemi yoktu, ama o not hatasını anladığının önemli bir işaretiydi.</st></p>
		<p><st c="1991">Notu okuyunca, “Ablanla Tolga’yı da çağır, bize gelin,” dedim çocuğa. </st><st c="2062">Belki her şeyin eskisi gibi olmasını istediğimden, belki de onunla yalnız kalmak istemediğimden.</st></p>
		<p><st c="2158">Bir araya geldik, ama keklerimizi yedikten sonra Esra çocuklarla birlikte olmak istemedi.</st></p>
		<p><st c="2248">“Odana gidelim, sana anlatacağım çok şey var,” dedi. </st><st c="2302">Cem’le bir sürü şey olmuş, bana anlatmazsa patlayabilirmiş.</st></p>
		<p><st c="2361">“Peki,” dedim. </st><st c="2377">Ne olduğu umurumda bile değildi, ama dinledim Esra’yı. </st><st c="2432">Çok komik buluyordum böyle şeyleri. </st><st c="2468">Yok Cem okulu kırıp göle gidelim demiş, yok sen Beren Saat’e benziyorsun, ilerde ben de Kıvanç Tatlıtuğ olacağım demiş... </st><st c="2590">Off, kim takar bunları!</st></p>
		<p><st c="2613">Aklımda bambaşka öyküler dönüyordu oysaki benim: Gemiden çok daha uzun bir yılanbalığının Vietnam’ın çamurlu sularında kaptanı ağına düşürmesi, Taylandlı bir adamın lületaşı pipoya bir anda vurulması, Çin Denizi’ne batan bir bavul dolusu öyküde yazılanlar...</st></p>
		<p><st c="2872">Ne zaman bir sıkıntı duysam, aklıma dayımı, onun anlattığı birbirinden ilginç macerayı getiriyordum. </st><st c="2974">Her şeyi hafife alan neşesini, bir de yanından ayırmadığı can dostlarını.</st></p>
		<p><span epub:type="pagebreak" title="110" id="page110"></span><st c="3047">Dayımın papağanı Sofi’nin durmadan </st><em><st c="3083">“Karamba!”</st></em><st c="3093"> demesi gibi, Esra da sürekli “Cem,” diyordu. </st><st c="3139">Esra anlatıyor, bense içten içe gülüyordum.</st></p>
	</section>
<div id="charCountTotal" value="3182"></div></body>
</html>
