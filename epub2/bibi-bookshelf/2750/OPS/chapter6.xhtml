<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header06.png" alt="Uzun bir gece" /><st c="0"></st>
		</figure>
		<p><span epub:type="pagebreak" title="58" id="page58"></span><st c="15">O gün, afişleri yaparken sözümü en çok Eren dinlemişti. </st><st c="71">Ne desem, “Peki Şeyma Abla,” diyerek harıl harıl çalışmıştı. </st><st c="132">Bunca emeğin sonunda ürünümüzün anı olarak kalacağını bilseydik, yine öyle çabalar mıydık? </st><st c="223">Herhalde çabalardık. </st><st c="244">Çünkü çok keyifliydi.</st></p>
		<p><st c="265">Şimdi çalışma masamın başındayım. </st><st c="300">Lambanın ışığı defterimin üstüne vuruyor. </st><st c="342">Sercan uyudu ya da uyumuş gibi yaparak beni dikizliyor. </st><st c="398">Hiç önemi yok, çünkü çok kararlıyım.</st></p>
		<p><st c="434">Bugün arka bahçeyi karış karış aradım, Sercan’la Eren’in kazı yaptığı yeri bulamadım. </st><st c="521">Bence uyduruyor, öyle bir şey yok. </st><st c="556">Hem, kazı yapacak aletleri nerden bulacaklar?</st></p>
		<p><st c="601">Öykümü bitireceğim bu akşam, kararlıyım.</st></p>
		<p><span epub:type="pagebreak" title="59" id="page59"></span><st c="642">Sabah yazdıklarımı yeniden okuyorum, bir şeylerin eksik olduğunu hissediyorum. </st><st c="722">Aklımda hâlâ dayımın anlattıkları var. </st><st c="761">Ama onun kadar iyi bir anlatıcı değilim ben.</st></p>
		<p><st c="805">Mutfağa yöneliyorum. </st><st c="827">Kendime salep hazırlayacağım.</st></p>
		<p><st c="856">Bizimkiler salonda televizyonun karşısındalar. </st><st c="904">Babam koltuğunda uyukluyor. </st><st c="932">Annemi göremiyorum. </st><st c="952">Biraz sonra babama, “Burada uyuklayıp durma, git yat!” diyecek. </st><st c="1016">Babam da, bunu bekliyormuş gibi, kalkıp terliklerini sürüye sürüye yatak odasına gidecek.</st></p>
		<p><st c="1105">Tıkırtı çıkarmamaya çalışarak süt ısıtıyorum. </st><st c="1152">Öyküde ne yapacağımı, nasıl bir yol izleyeceğimi düşünüyorum.</st></p>
		<p><st c="1213">Odama dönünce, bir kez daha okuyorum yazdıklarımı, özlemden söz etmişim hep. </st><st c="1291">Sercan, “Öyküde macera var mı?” diye sormuştu. </st><st c="1338">Gülüp geçmiştim. </st><st c="1355">Ama bir yerde haklıydı. </st><st c="1379">Yazdıklarım kompozisyon ödevi gibi kalmış.</st></p>
		<p><st c="1421">Gün boyunca yaşadıklarımı gözden geçiriyorum:</st></p>
		<p><st c="1467">Sıradan bir pazar günü. </st><st c="1492">Ailecek evdeyiz. </st><st c="1509">Hava yağmurlu, dışarı çıkamıyoruz. </st><st c="1544">İçerinin havası kasvetli. </st><st c="1570">Yıllardır denizlerde olan, yüzüne hasret kaldığım dayım gelecek, ama evde neşe yok. </st><st c="1654">Ben bir öykü yazmanın peşindeyim, ama yazdıklarım </st><span epub:type="pagebreak" title="60" id="page60"></span><st c="1704">kompozisyon gibi oluyor. </st><st c="1729">Sonra aramıza yavru bir köpek katılıyor. </st><st c="1770">Boncuk adını veriyoruz ona. </st><st c="1798">Bir sevinç dalgası yayılırken, yavrunun nerede kalacağı sorunu çıkıyor ortaya. </st><st c="1877">Boncuk’a barınacak yer buluyoruz. </st><st c="1911">Sonra da oturup onu sahibine kavuşturmak için afiş hazırlıyoruz. </st><st c="1976">‘İşte,’ diyorum içimden, ‘öykü kapımı çalmış, haberim yok.’</st></p>
		<hr />
		<p><st c="2035">Defterimde yeni bir sayfa açıyorum ve şunları yazıyorum:</st></p>
		<div>
			<p><st c="2092">Karakter: Kayıp bir köpek</st></p>
			<p><st c="2118">Adı: Boncuk.</st></p>
			<p><st c="2131">Cinsi: Terrier</st></p>
			<p><span><st c="2146">Özelliği:</st></span><st c="2156"> Minik. </st><st c="2164">Beyaz tüylü ve tam bir oyuncu.</st></p>
			<p><span><st c="2194">Öykü mekânı:</st></span><st c="2207"> Bizim ev, apartmanın deposu ve merdiven sahanlığı. </st><st c="2259">Bir de, onun geldiği yer. </st><st c="2285">O belli değil. </st><st c="2300">Orayı hayal etsem mi? </st><st c="2322">Bak, bu iyi fikir. </st><st c="2341">Boncuk, kaybolmuş değil de, evden atılmış olabilir.</st></p>
			<p><span><st c="2392">Zaman:</st></span><st c="2399"> Mevsim sonbahar, aylardan kasım, günlerden pazar.</st></p>
			<p><span><st c="2449">Olay:</st></span><st c="2455"> Kayıp bir köpeğin başından geçen macera.</st></p>
		</div>
		<p><span epub:type="pagebreak" title="61" id="page61"></span><st c="2496">Gün içinde yaşadığımız her şeyi, olduğu gibi, hızla yazmaya başlıyorum. </st><st c="2569">Bir de, Esra’nın hatırına Cem’le buluşmalarına gitmem var. </st><st c="2628">Ayy, iğrenç! </st><st c="2641">Cem’in arkadaşı Melih gıcık biri. </st><st c="2675">Kendini çok beğenmiş. </st><st c="2697">Her şeyle alay ediyor. </st><st c="2720">Esra bir ara, “Şeyma da öykü yazıyor,” demez mi! </st><st c="2769">Masanın altından ayağına öyle bir tekme attım ki, acısını belli etmemek için dudaklarını ısırdı. </st><st c="2866">O anda yer yarılsaydı da içine girseydim. </st><st c="2908">Melih’in yüzünde hemen küçümser bir gülüş belirdi. </st><st c="2959">“Ya,” dedi, “bilimkurgu mu yazıyorsun?” Ben de gözlerimi gözlerine dikip, “Evet,” dedim, “kendini beğenmiş gıcık uzaylılara dersini veren dünyalılarla ilgili bir öykü yazıyorum.” Neyse ki, Cem durumun farkına vardı da, ortam fazla gerilmeden konuyu değiştirdi. </st><st c="3220">Çıkışta Esra’ya tepkimi koydum. </st><st c="3252">“Bak,” dedim, “bir daha Cem’in de, Melih’in de yüzünü görmek istemiyorum.” Biraz ağır oldu ama, o anda çok sinirliydim. </st><st c="3372">Neyse, Esra’nın gönlünü alırım sonra.</st></p>
		<p><st c="3409">Salebimden bir yudum daha içip geriye yaslanıyorum.</st></p>
		<p><st c="3461">Annem kapıdan başını uzatıyor.</st></p>
		<p><st c="3492">“Hâlâ ders mi çalışıyorsun?”</st></p>
		<p><st c="3521">“Hayır, anne, öykü yazıyorum.”</st></p>
		<p><st c="3552">“Atkıyı bitirdim,” diyor sesini alçaltarak.</st></p>
		<p><st c="3596">Katladığı atkıyı masamın üstüne koyuyor. </st><st c="3638">Alıp boynuma doluyorum.</st></p>
		<p><span epub:type="pagebreak" title="62" id="page62"></span><st c="3661">“Harika!” diye haykırıyorum. </st><st c="3691">“Ellerine sağlık. </st><st c="3709">Dayım buna bayılacak.”</st></p>
		<p><st c="3731">Masa başında uyuyup kalmamam konusunda uyarıyor beni. </st><st c="3786">Birkaç kez kitap okurken böyle olmuştu.</st></p>
		<p><st c="3825">“Tamam, anne, merak etme.”</st></p>
		<p><st c="3852">“İyi geceler, kızım.”</st></p>
		<p><st c="3874">“Sana da.”</st></p>
		<p><st c="3885">Masa lambasının ışığı, atkının bir bölümünü aydınlatıyor, gerisi karanlıkta. </st><st c="3963">Tıpkı dayım gibi. </st><st c="3981">O bize hep neşeli yüzünü gösteriyor. </st><st c="4018">Bu kasabadan neden uzakta olduğunu, denizlerde ne bulduğunu bilmiyorum. </st><st c="4090">Bir sır hissediyorum onun yaşamında.</st></p>
		<p><st c="4126">Daha önce hiç aklıma gelmemişti bu. </st><st c="4163">Kendime gülüyorum elimde olmadan. </st><st c="4197">Büyüyorsun kızım, diyorum. </st><st c="4224">Genç bir kız olarak, her şeyi yeniden başka türlü düşünmek çok hoşuma gidiyor.</st></p>
		<p><st c="4302">Banyoda dişlerini fırçalayan annemi izliyorum. </st><st c="4350">Aynadan göz kırpıyor. </st><st c="4372">İşini bitirip ellerini kurularken yanına gidiyorum.</st></p>
		<p><st c="4423">“Hemen yatmasan olur mu?” diye fısıldıyorum.</st></p>
		<p><st c="4468">“Ama yarın okul var, kızım.”</st></p>
		<p><st c="4497">“Biraz oturabilir miyiz?”</st></p>
		<p><st c="4523">“Bir şey mi oldu, uykun mu kaçtı?” Önce elini alnıma götürüyor, sonra yüzümü avuçluyor.</st></p>
		<p><span epub:type="pagebreak" title="63" id="page63"></span><st c="4611">“Biraz konuşmak istiyorum, hepsi o,” diyorum.</st></p>
		<p><st c="4657">İtiraz etmiyor. </st><st c="4674">Salona yöneliyor.</st></p>
		<p><st c="4691">Banyonun, odamın ışıklarını ve kapıları birer birer kapatıyorum.</st></p>
		<p><st c="4756">Dayımla ilgili konuşacağımız için çok heyecanlıyım, içim kıpır kıpır.</st></p>
	</section>
<div id="charCountTotal" value="4826"></div></body>
</html>
