<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header12.png" alt="Dostların zamansız kırgınlığı" /><st c="0"></st>
		</figure>
		<p><span epub:type="pagebreak" title="104" id="page104"></span><st c="31">Kısa ders aralarından birindeydik. </st><st c="66">Gonca koşarak sınıfa girdi. </st><st c="94">Kapının çerçevesine tutunmasaydı yüz üstü kapaklanacaktı. </st><st c="152">Gömlek cebindeki mendil paketi neredeyse yere düşecekti. </st><st c="209">Seramik zemin yeni paspaslanmıştı.</st></p>
		<p><st c="243">“Kızlar, biliyor musunuz, Rukiye Hanım okula bir adamla girdi. </st><st c="307">Çok samimi görünüyorlardı.”</st></p>
		<p><st c="334">“Desene,” dedi Esra, “yakamı bırakır artık.”</st></p>
		<p><st c="379">“Neyin var, Şeyma, söylesene lütfen, niye bu kadar durgunsun?” dedi Gonca. </st><st c="455">Şaşırıp panikleyince, “lütfen”ler dökülürdü ağzından.</st></p>
		<p><st c="508">“Dayım gitti.”</st></p>
		<p><st c="523">“Yapma ya, hani bize maceralarını anlatacaktı?”</st></p>
		<p><st c="571">“Sen de inandın mı, kızım?” dedi Esra.</st></p>
		<p><span epub:type="pagebreak" title="105" id="page105"></span><st c="610">“Anlatacaktı,” dedim, Esra’ya dönüp bakmadan.</st></p>
		<p><st c="656">“Eee, ne oldu peki?”</st></p>
		<p><st c="677">“Acilen gitmesi gerekti.”</st></p>
		<p><st c="703">“Ne zaman gitti?”</st></p>
		<p><st c="721">“Dün sabah erkenden.”</st></p>
		<p><st c="743">“Bir daha ne zaman gelir? </st><st c="770">Gelince bize de haber ver lütfen.”</st></p>
		<p><st c="804">“Bilmem, üç beş–”</st></p>
		<p><st c="822">“Ay mı?”</st></p>
		<p><st c="831">“Değil, yıl. </st><st c="845">Kim bilir kaç yıl sonra gelir!”</st></p>
		<p><st c="876">“Sevgilimin denizci olmasını istemezdim,” dedi Begüm. </st><st c="931">“Bir gün orda, bir gün burada.”</st></p>
		<p><st c="962">“Her limanda bir başka sevgili,” dedi Esra da.</st></p>
		<p><st c="1009">“Benim dayım öyle biri değil.”</st></p>
		<p><st c="1040">“Senin dayın palavracının teki,” diye mırıldandı Esra. </st><st c="1096">Benim duyamayacağımı sanmıştı ama duydum.</st></p>
		<p><st c="1137">“Dayım hepimizden dürüst,” deyip, sert adımlarla sınıftan çıktım. </st><st c="1204">Hızla koridordan geçip tuvalette aldım soluğu. </st><st c="1251">Yüzümü yıkayınca rahatladım.</st></p>
		<p><st c="1279">Daha önce de, bizimkiler fısıltıyla konuşurken babamın anneme, “Senin kardeşin koca bir palavracı. </st><st c="1379">Anlattıklarının hiçbirine inanmıyorum, bundan sonra boa yılanıyla gelirse hiç şaşmam,” dediğini duymuştum. </st><st c="1486">Annem de babama çıkışmış, “Üç beş yılda bir gelip üç gün kalıyor, ona bile da</st><span epub:type="pagebreak" title="106" id="page106"></span><st c="1563">yanamıyorsun!” diye bağırmıştı. </st><st c="1596">Ağırıma gitmişti babamın dayım hakkında söyledikleri. </st><st c="1650">Dayım çok eğlenceli şeyler anlatıyordu, ama bence kederli biriydi.</st></p>
		<p><st c="1716">Kuruyan su damlalarının harita gibi kapladığı aynaya dikkatle bakınca, kızarmış gözlerimi, sonra da Gonca’nın yüzünü gördüm.</st></p>
		<p><st c="1841">“İyi misin? </st><st c="1854">Ne oldu, lütfen?” diye sordu. </st><st c="1884">Gömlek cebindeki paketten kâğıt mendil çıkarıp uzattı bana.</st></p>
		<p><st c="1943">“Sağ ol,” dedim, “bir şey yok.”</st></p>
		<p><st c="1975">“Niye buradasın o zaman?”</st></p>
		<p><st c="2001">“Gözüme toz kaçtı sanırım. </st><st c="2029">Bir anda yanmaya başladı.”</st></p>
		<p><st c="2055">“Yeme beni, Şeyma... </st><st c="2077">Lütfeeen!”</st></p>
		<p><st c="2087">“Gerçekten bir şey yok. </st><st c="2112">Canım sıkıldı biraz.”</st></p>
		<p><st c="2133">“Esra’ya, değil mi?”</st></p>
		<p><st c="2154">“Duydun mu söylediklerini?”</st></p>
		<p><st c="2182">“Evet duydum. </st><st c="2197">Sıkma canını. </st><st c="2211">Son zamanlarda herkese bozuk, bu Cem’in arkadaşlığı yaramadı ona.”</st></p>
		<p><st c="2277">Yorum yapmadım. </st><st c="2294">Canım konuşmak istemiyordu. </st><st c="2322">Omuz silktim.</st></p>
		<p><st c="2335">“Zil çaldı, derse gecikmeyelim.”</st></p>
	</section>
<div id="charCountTotal" value="2368"></div></body>
</html>
