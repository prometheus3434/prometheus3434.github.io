<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header01.png" alt="Oyku icinde oyku" /><st c="0"></st>
		</figure>
		<p><span epub:type="pagebreak" title="9" id="page9"></span><st c="17">Yağmur kuşları camı gagalıyordu. </st><st c="50">Gök gürleyince kanat çırpıp kaçıştılar.</st></p>
		<p><st c="89">Pencere açık kalmıştı, kapatmalıydım. </st><st c="128">İri yağmur damlaları pervaza çarpıp halının saçaklarına sıçrıyordu. </st><st c="196">Ne annem farkındaydı bunun, ne de babam. </st><st c="237">Rüzgâr, bahçedeki ağaçların dallarını eğip kaldırıyor, teneke olukları takırdatıyordu. </st><st c="324">Nemli toprağın kokusunu içeriye taşımıştı.</st></p>
		<p><st c="366">Annem atkı örüyor, babamsa bacak bacak üstüne atmış gazete okuyordu. </st><st c="436">Her zamanki gibi üstteki bacağı sallanıp duruyordu; çok komikti. </st><st c="501">Gazetesinden yüzü görünmüyordu, sehpadaki çay fincanını unutmuştu. </st><st c="568">Bir yudum bile almamış olabilirdi çayından. </st><st c="612">Gazete okumaya başlayınca dış dünyayla bütün bağları kopuyordu babamın. </st><st c="684">Hele </st><span epub:type="pagebreak" title="10" id="page10"></span><st c="689">bir bulmaca çözmeye kalkışsın, bizi bile unutuyordu.</st></p>
		<p><st c="741">Annem, çayını arada bir yudumluyor, tabağına koymadan önce fincanı elinde bekletip, hafifçe başını çevirerek dalgın dalgın pencereden dışarıya bakıyordu.</st></p>
		<p><st c="895">Birdenbire babama, “Sallama şu bacağını,” dedi.</st></p>
		<p><st c="943">Bacağın hareketi o anda durdu. </st><st c="975">Babam gazetesini indirip bakmamıştı bile.</st></p>
		<p><st c="1016">Annem yağmura değil, sokağa da değil, benim bilmediğim başka şeyleri görüyormuş gibi baktı dışarıya. </st><st c="1118">Sonra fincanı tabağına bırakıp lacivert yün çilesini avucuna aldı. </st><st c="1185">Eliyle tartıyormuş gibi birkaç kez kaldırıp indirdi çileyi. </st><st c="1245">Örgüsüne kaldığı yerden devam etmeye başladı.</st></p>
		<p><st c="1290">Babam, gazetesinin sayfasını hışırdatarak çevirdi. </st><st c="1342">Annemin gözü duvardaki saate kaydı. </st><st c="1378">Örgüsüne ara verip dudaklarını kıpırdatarak parmaklarıyla hesap yaptı. </st><st c="1449">Büyük kavuşma için gün mü sayıyordu?</st></p>
		<p><st c="1485">Üç gece önce, tam da yatmak üzereyken ev telefonu çalmıştı. </st><st c="1546">Annem, “Hayırdır,” demişti, “bu saatte kim olabilir ki?”</st></p>
		<p><st c="1602">Babam, telefonu kaldırınca bir süre sessiz kalmış; sonra da, “Aaa, sen misin, iyi geceler,” deyip susmuştu. </st><st c="1711">Yüzünün asılması iyice meraklan</st><span epub:type="pagebreak" title="11" id="page11"></span><st c="1742">dırmıştı bizi. </st><st c="1758">Anneme dönmüş; “Kaptan,” demişti, “gemiden telsizle arıyor.”</st></p>
		<p><st c="1818">Dayımın geleceğini o geceki telsizle görüşmeden öğrenmiştik.</st></p>
		<p><st c="1879">Çok sevinmiştim. </st><st c="1897">Bakalım bu kez neler anlatacaktı dayım.</st></p>
		<hr />
		<p><st c="1936">Annem, kalın şişin bir ucundan tutup atkının tamamlanmış bölümünü boynuna sardı. </st><st c="2018">Daha ne kadar öreceğini ölçüyor olmalıydı. </st><st c="2061">Sonra, lacivert çilenin ipini dolayıp, işini özenle sepete yerleştirdi. </st><st c="2133">Fincanını aldı, babama yan gözle bakarak ayağa kalktı.</st></p>
		<p><st c="2187">Ben de oturduğum masadan kalkıp, tam karşımdaki pencereyi kapattım.</st></p>
		<p><st c="2255">Mutfağa doğru ilerlerken, kardeşime seslendi annem: “Yarım saat sonra bitecek oyun!”</st></p>
		<p><st c="2340">“Hımmm,” diye homurdandı Sercan. </st><st c="2374">Başını oyundan kaldırmamıştı. </st><st c="2404">Yarım saat sonra bitmeyeceğini ben de biliyordum, annem de.</st></p>
		<p><st c="2463">Demek, biraz daha sürecekti bu sessizlik. </st><st c="2506">Masaya döndüm.</st></p>
		<p><st c="2520">Defterime, sonunun nereye varacağını henüz kestiremediğim bir öykü yazıyordum. </st><st c="2600">Yazdıklarımı sessizce okumaya başladım:</st></p>
		<div>
			<p><span epub:type="pagebreak" title="12" id="page12"></span><st c="2639">Pazarları hiç sevmem. </st><st c="2662">Tatilin son günü olduğu yetmezmiş gibi bana durmadan yeni haftanın ödevlerini hatırlatır. </st><st c="2752">Böyle bir günü kim sever ki? </st><st c="2781">Bir tek Gonca. </st><st c="2796">Neymiş, her pazar bütün aile bir araya gelir, evlerinde börek partisi yapılırmış. </st><st c="2878">Böreğin her türlüsü Gonca’nın başını döndürür. </st><st c="2925">Böyle giderse yakında koca poposu sınıf kapısından geçemeyecek. </st><st c="2989">Orada sıkışıp kalınca, “Kızlar, yardım lütfen!” diye bas bas bağıracak. </st><st c="3061">Biz de kolundan, bacağından çekiştirip kurtaracağız onu. </st><st c="3118">Şimdi yine börek tepsisinin başındadır Gonca. </st><st c="3164">Anneannesinin, “Kilolarına dikkat et,” demesine aldırmadan, dışarıdan gelen yağmurun sesini dinleyerek tepsiye yumulmuştur. </st><st c="3288">Pazar gününü eğlenceye çevirmek diye buna derim.</st></p>
			<p><st c="3336">Beni de arkadaşlarımı da eve hapseden bir yağmur var bugün. </st><st c="3397">Şakırtısı eksilmeyen bir yağmur. </st><st c="3430">Ağaçların son yaprakları, sokağa açılan bahçemize, kaldırım taşlarına dökülmüş. </st><st c="3510">Rüzgâr onları sürüklerken iri damlalar durdurmaya çalışıyor. </st><st c="3571">Güneşli bir güne uyanmak ne iyi olurdu. </st><st c="3611">Yapacak bir sürü şey bulurduk. </st><st c="3642">Arkadaşlarımla kol kola girip, kuru yaprakların üstüne üstüne basarak kaldırımlarda yürürdük. </st><st c="3736">Çıtır çıtır sesler çıkaran kocaman bir halıyı </st><span epub:type="pagebreak" title="13" id="page13"></span><st c="3782">adımlarmış gibi. </st><st c="3799">İşte o zaman kasım ayının keyfini çıkarırdık. </st><st c="3845">Pazarı da umursamazdık. </st><st c="3869">Çevremizdeki en küçük bir değişiklik hemen ilgimizi çekerdi. </st><st c="3930">Gonca, “Kızlar, şuna bakın lütfen!” diye haykırır, orada, ağacın dalındaki güvercini avlamak için pusuya yatmış kediyi görürdük. </st><st c="4059">Kedinin kendinden geçercesine dört pati üzerinde kaplan kesilmesine kıkır kıkır gülerdik. </st><st c="4149">Sonra, terk edilmiş bir evin bahçe duvarına oturur, okuldaki olayları yeniden yaşayarak birbirimize soluk soluğa anlatırdık. </st><st c="4274">Haftanın en şık, en esprili, en sevimli öğretmenini seçer, ilk ona girenlerin listesini çıkarırdık.</st></p>
			<p><st c="4373">Çocuklukla gençliğin arasında bir yerlerde sıkışıp kalmıştık. </st><st c="4436">Ayna karşısında saatlerce saçlarını tarayan, kaşlarını aldırıp makyaj yapan kızlara dudak bükerek baksak da, bir yanımızla onlara özenir, çocuk olmaktan hiç mi hiç geri kalmazdık.</st></p>
			<p><st c="4615">Yoksa, biz hep bir şeyleri mi özlüyoruz?</st></p>
		</div>
		<p><st c="4656">Son yazdığım cümleyi tekrar tekrar okudum. </st><st c="4700">Dayımın yüzü gözümün önünde canlandı. </st><st c="4738">Hem yetişkindi dayım, hem de çocuk. </st><st c="4774">Üstelik her an bir muzırlık yapacak yaramaz bir çocuk. </st><st c="4829">Ona bayılıyorum. </st><st c="4846">Ben dayıma hayranım.</st></p>
		<hr />
		<p><span epub:type="pagebreak" title="14" id="page14"></span><st c="4866">Uzun bir deniz yolculuğundan dönüyor dayım. </st><st c="4911">Tuz ve deniz kokuyor. </st><st c="4933">Teni bakır renginde. </st><st c="4954">Bütün güneşi içmiş gibi. </st><st c="4979">Ne de güzel gülüyor.</st></p>
		<p><st c="4999">Sırtında kocaman bir çanta, omuzunda minicik gözleri fır fır dönen küçük bir maymun. </st><st c="5085">Boynundaki tasmaya bağlı uzun zincir dayımın elinde. </st><st c="5138">Oyuncak değil, sahiden de kanlı canlı bir maymunla kapıdan içeriye giriyor dayım. </st><st c="5220">O haliyle görseniz, dersiniz ki; Hindistan’a, Afrika’ya kadar gitmiş bu koca adam. </st><st c="5303">Kıtaları aşmış, fırtınalı denizlerde dalgalarla boğuşmuş, esrarengiz yırtıcı hayvanları dize getirmiş ve sonunda yorgun düşüp sıcacık aile ocağına dönmüş. </st><st c="5458">Dayım uzak denizlerden değil, yalnız benim anlayacağım bir masalın içinden geliyor.</st></p>
		<p><st c="5541">“Bu da nerden çıktı!” diye haykırıyor annem.</st></p>
		<p><st c="5586">“Kuki! </st><st c="5594">Benim can dostum.”</st></p>
		<p><st c="5612">Kuki, ağzını kocaman açıp, gülüyormuş gibi çığlığa benzer ince bir ses çıkarıyor. </st><st c="5695">Sercan dik dik bakıyor maymuna.</st></p>
		<p><st c="5726">Annemin endişesini anlıyorum. </st><st c="5757">Akşam babam eve geldiğinde neler olacak?</st></p>
		<p><st c="5797">“Vay benim yeğenlerim, nasıl da büyümüş aslan parçaları!”</st></p>
		<p><st c="5855">Kapının eşiğinden içeriye her girişinde işte </st><span epub:type="pagebreak" title="15" id="page15"></span><st c="5901">böyle söyleyerek, bize kucağını açıyor dayım. </st><st c="5947">Uzun kollarının birine atılıyorum. </st><st c="5982">Sercan, Kuki’den korktuğu için annemin eteğinin arkasına saklanıyor.</st></p>
		<p><st c="6050">“Yok yok, bir şey yapmaz, korkma,” diyerek Sercan’ı yatıştırmaya çalışıyor dayım. </st><st c="6133">Sonra kucaklayıp yerden kaldırıyor beni. </st><st c="6174">Maymunla yüz yüze geliyoruz. </st><st c="6203">Ta içimde, derinde bir yerde başka türlü duygular hissediyorum. </st><st c="6267">Bir masal kahramanına dönüşüyor dayım. </st><st c="6306">Bense, yine o masallardaki uzak ülkelerin eski zaman prensesleri gibiyim.</st></p>
		<p><st c="6379">Onunla, her zaman babamın oturduğu pencere önündeki tekli koltuğa kuruluyoruz. </st><st c="6459">Maymun omuzundan yere atlayıp şaşkın şaşkın etrafına bakınıyor.</st></p>
		<p><st c="6522">Dayım zincirini bırakmıyor.</st></p>
		<p><st c="6550">“Ne olur ne olmaz, bakarsın ürker kaçar. </st><st c="6592">Alışıncaya kadar, zincirini elimde tutacağım.”</st></p>
		<p><st c="6638">“Aman bırakma,” diyor annem. </st><st c="6668">“Nerden buldun bu yaratığı?”</st></p>
		<p><st c="6696">“Anlatırım, uzun hikâye.”</st></p>
		<p><st c="6722">“Hadi anlatsana, dayı.”</st></p>
		<p><st c="6746">“Dur kızım, bir soluk alsın adam. </st><st c="6781">Elini yüzünü yıkamak ister misin, Emir?”</st></p>
		<p><st c="6821">“Yok yok, ben iyiyim abla. </st><st c="6849">Yeğenimi kırar mıyım! </st><st c="6871">Taylandlı bir denizciden aldım, Şeymocum.”</st></p>
		<p><span epub:type="pagebreak" title="16" id="page16"></span><st c="6913">“Nasıl yani,” diye elini ağzına götürüyor annem, “bir de buna para mı verdin?”</st></p>
		<p><st c="6992">Kuki konuşulanları anlamış gibi, ters ters bakıyor anneme. </st><st c="7052">Sercan annemin yanı başından usulca kayıp, yere oturuyor.</st></p>
		<p><st c="7109">“Ne parası abla, lületaşı pipomla takas ettik.”</st></p>
		<p><st c="7157">“Allah akıl fikir versin.”</st></p>
		<p><st c="7184">“Anlat dayı, nasıl takas ettin?” diye yakasına yapışıyorum; benim ısrarlarıma hiç karşı koymaz dayım.</st></p>
		<p><st c="7286">“Gemiyi Kuzey Afrika kıyısında, Tunus Limanı’nın açığında demirledik,” diye başlıyor hikâyesine. </st><st c="7384">Duvar dibindeki pufu çekip yerleşiyorum. </st><st c="7425">“Vardiyam gece on ikide başlayacağı için, akşam yemeğinden sonra filikayla karaya çıktık. </st><st c="7515">Haftalardır denizdeyiz. </st><st c="7539">Her yanım statik elektrik. </st><st c="7566">Dişlerimin arasına bir ampul koysam ışık saçacak... </st><st c="7618">Bir süre yalınayak yürüdüm–”</st></p>
		<p><st c="7646">“Neden yalınayak?”</st></p>
		<p><st c="7665">“Topraklamak için, Şeymocum.”</st></p>
		<p><st c="7695">“Nasıl yani?”</st></p>
		<p><st c="7709">“Gemiye ilk adımımı attığım gün kaptan söyledi. </st><st c="7758">Günlerce toprağa basmayacakmışız ya, bedenimizde statik elektrik birikirmiş. </st><st c="7835">Onu boşaltmak için toprağa çıplak ayakla basmamız, hatta bir süre yürümemiz gerekirmiş.”</st></p>
		<p><st c="7923">“Eee?”</st></p>
		<p><span epub:type="pagebreak" title="17" id="page17"></span><st c="7930">“Limana en yakın bara gittim. </st><st c="7961">Üstü kurumuş palmiye yapraklarıyla örtülü, sadece bir duvarı olan, üç yanı açık bir bar burası. </st><st c="8057">Hava nasıl sıcak... </st><st c="8077">Erimiş tereyağının içinde yüzüyorum sanki. </st><st c="8120">Bir de berbat müzik çalıyor, oturduğuma pişman oldum. </st><st c="8174">Tam kalkıyordum, o adamı gördüm.</st></p>
		<p><st c="8206">“Tek başınaydı. </st><st c="8223">Masadaki içki bardağının yarısı boşalmıştı. </st><st c="8267">İlgimi çeken, uyuklar gibi oturan bu bezgin adam değil de, omuzundaki maymunuydu. </st><st c="8349">Maymunlar hakkında pek bilgim yoktu, yine de hayvancığın mutsuz olduğunu düşündüm. </st><st c="8432">Göz göze geldik. </st><st c="8449">Bana güldü. </st><st c="8461">İşte bu gülüş bitirdi beni. </st><st c="8489">O anda adam da dönüp bana bakmaz mı! </st><st c="8526">Çizgi gibi gözleri birden kocaman olmuştu. </st><st c="8569">Oturduğu yerden hafifçe doğruldu. </st><st c="8603">Saygıyla eğilip reverans yaparak beni masasına davet etti.</st></p>
		<p><st c="8661">“Tanımadığım bir adamın masasına gitmeyi asla düşünmüyordum, ama maymun öylesine yalvarırcasına bakıyordu ki, karşı koyamadım. </st><st c="8789">Adamın gözleri bende değil, lületaşı pipomdaydı. </st><st c="8838">‘Bu nasıl bir şey? </st><st c="8857">Dokunabilir miyim?’ dedi. </st><st c="8883">Pipomu uzattım. </st><st c="8899">Adam hayretler içindeydi. </st><st c="8925">İnceledi. </st><st c="8935">Evirip çevirdi ve birden karar verip teklif etti: ‘Bunu bana satar mısın?’ Hemen, ‘Hayır,’ dedim, ‘satılık değil.’ Israr etti: ‘Lütfen, ne isterseniz veririm.’ O anda maymunla bir kez daha göz göze geldik. </st><st c="9141">Yalvarırcasına bakıyordu. </st><st c="9167">‘Maymunu verirsen olur,’ dedim. </st><span epub:type="pagebreak" title="18" id="page18"></span><st c="9199">Kafasını iki yana salladı. </st><st c="9226">‘Asla!’ dedi. </st><st c="9240">‘O zaman pipoyu unut!’ dedim ben de. </st><st c="9277">Durdu, düşündü. </st><st c="9293">İçkisini bir dikişte bitirdi. </st><st c="9323">Uzun ve kirli tırnaklarıyla başını kaşıdı. </st><st c="9366">‘Tamam!’ dedi.</st></p>
		<p><st c="9380">“O anda ne oldu biliyor musun, Şeymocum?”</st></p>
		<p><st c="9422">“Ne oldu, dayı?”</st></p>
		<p><st c="9439">“Maymun çığlık atarak benim omuzuma sıçradı. </st><st c="9485">Adam da seyrek dişlerinin arasından, ‘Vefasız!’ diye tısladı.”</st></p>
		<p><st c="9547">Dayım, yaşadıklarını anlatırken, tiyatro oyuncusu gibi canlandırıyordu da. </st><st c="9623">Sercan’sa ilgiyle dayımı izliyor, kıkırdayıp duruyordu.</st></p>
		<p><st c="9678">Ne çok eğlenmiştik.</st></p>
		<hr />
		<p><st c="9698">Akşam babam eve geldiğinde, Kuki mutfakta, buzdolabının üstünde oturuyordu. </st><st c="9775">Çok içten olmasa da babamla dayım kucaklaştılar. </st><st c="9824">O sırada Kuki, artık bizim alıştığımız çığlığını atıp varlığını babama ilan etti.</st></p>
		<p><st c="9905">“Bu da ne!” diye haykırdı babam. </st><st c="9939">Gözleri yerinden fırlayacaktı neredeyse.</st></p>
		<p><st c="9979">“Maymun,” dedi annem, sakin sakin.</st></p>
		<p><st c="10014">“Ne maymunu?”</st></p>
		<p><st c="10028">Herkes susmuş, bir açıklama yapması için dayıma bakıyordu.</st></p>
		<p><span epub:type="pagebreak" title="19" id="page19"></span><st c="10087">“Kuki,” dedi dayım, “can dostum.”</st></p>
		<p><st c="10121">Adını duyan Kuki, buzdolabının üstünden yere atlamış, salonun ortasına gelmişti bile. </st><st c="10208">Sercan da peşinden zıplaya zıplaya koşturdu. </st><st c="10253">Babam, oturduğu koltuktan sıçrayıp, ayaklarını altına topladı hemen.</st></p>
		<p><st c="10321">Dayım çok pişkin, “Korkma enişte,” dedi, “insan gibidir o.”</st></p>
		<p><st c="10381">Kuki, babamın korktuğunu anlayınca, kollarını kanat çırpar gibi iki yanına vurarak zıplamaya başladı. </st><st c="10484">Bir yandan da çığlıklar atıyordu. </st><st c="10518">Kardeşim taklidi bırakmıştı. </st><st c="10547">Kendini kanepeye atmaktan başka ne yapabilirdi ki.</st></p>
		<p><st c="10597">“Sakin ol Kuki!” diye bağırdı dayım.</st></p>
		<p><st c="10634">“Sen onu yine bağla,” dedi annem.</st></p>
		<p><st c="10668">Kuki’nin konuşulanları anladığını o anda fark ettim. </st><st c="10722">Dayımın bağırmasıyla susmuş, paytak paytak yürüyerek yanına gitmiş, başını can dostunun bacağına dayamıştı. </st><st c="10830">Çıkardığı tantanadan pişmanlık duymuş da özür diliyormuş gibi.</st></p>
		<p><st c="10892">Sercan, kanepede yer göstermekte gecikmedi: “Benim yanıma gelsin, dayı.”</st></p>
		<p><st c="10965">Annemin sesiyle toparlandık.</st></p>
		<p><st c="10994">“Yemek hazııır!”</st></p>
		<p><st c="11011">“Hıh,” dedi dayım, “yemekte oturur seninle.”</st></p>
		<p><st c="11056">Yumruğunu havada savurarak, “Yuppiii!” diye bağırdı Sercan.</st></p>
		<p><span epub:type="pagebreak" title="20" id="page20"></span><st c="11116">“Ne yani,” dedi babam ayaklarını yere indirirken, “bizimle sofraya mı oturacak bu şimdi!”</st></p>
		<p><st c="11206">Babamın bir bacağı öylesine hızlı sallanıyordu ki, avucunu açıp durdurmak istercesine dizine koydu. </st><st c="11307">Yine de bacak zangır zangır titriyordu.</st></p>
		<p><st c="11346">“Öyle enişte, Kuki çok alıngandır.”</st></p>
		<hr />
		<p><st c="11382">Dayımın evimizde kaldığı o üç gün boyunca Kuki bizimle masaya oturdu. </st><st c="11453">Önüne konan fındıkları, cevizleri bir insan gibi kıtır kıtır afiyetle yedi.</st></p>
		<p><st c="11528">Şimdi, bizi etrafında buluşturan o masadayım.</st></p>
		<p><st c="11574">Kalemi elime alıp öyküme dönüyorum.</st></p>
		<div>
			<p><st c="11610">Bana, yaşamındaki hem en güzel, hem de en korkunç duygu nedir, diye sorsalar hiç düşünmeden “özlem” derim. </st><st c="11718">İnsan, birini özlerken, onun yalnızca iyi özelliklerini hatırlıyor. </st><st c="11786">Hatırladıkça da, ona olan sevgisi daha da artıyor.</st></p>
			<p><st c="11836">Şimdi hava güneşli olsaydı, güneşi de, arkadaşlarımı da özlemeyecektim. </st><st c="11909">Dayım burada olsaydı, en komik hallerini hatırlamayacaktım. </st><st c="11969">Kardeşim kendini oyuna kaptırmasaydı, gevezeliğiyle beni çileden çıkaracak, belki de kalbini kıracaktım. </st><st c="12074">Bunları düşünürken, olmayan şeyleri özlediğimi biliyorum.</st></p>
			<p><span epub:type="pagebreak" title="21" id="page21"></span><st c="12131">Özlediğimizde, yanımızda olmayan kişinin değerini daha çok anlıyoruz. </st><st c="12202">Babamı yanımdayken özlüyorum, bu daha da can sıkıcı. </st><st c="12255">Aramıza kocaman, kalın bir duvar ören gazetesinin arkasında, bacaklarını sürekli sallayarak onun neyi özlediğini doğrusu çok merak ediyorum.</st></p>
			<p><st c="12395">Pencere kenarındaki koltuğunda atkı örüyor annem. </st><st c="12446">Her ilmek, kardeşine duyduğu özlemi anlatıyor. </st><st c="12493">O da, kendisinden çok uzaktaki dayımın denizlere ve gökyüzüne bakarken ne gördüğünü merak ediyor.</st></p>
			<p><st c="12590">Bense en çok dayımı özlüyorum.</st></p>
		</div>
		<hr />
		<p><st c="12621">Dayımın bize son gelişinde sekiz yaşındaydım, kardeşim Sercan da henüz dördündeydi. </st><st c="12706">Ne annemin, ne babamın, ne de dayımın yaşını biliyordum. </st><st c="12763">Dayıma sormuştum.</st></p>
		<p><st c="12780">“Sadece çocukların yaşı sayılır,” demişti. </st><st c="12824">“Boş ver bize, sen çocukluğunun tadını çıkar.”</st></p>
		<p><st c="12870">“Peki, Kuki kaç yaşında?”</st></p>
		<p><st c="12896">“O hepimizden büyük.”</st></p>
		<p><st c="12918">“Nasıl yani! </st><st c="12932">Kuki yavru bir maymun değil mi?” diye sordum şaşırarak.</st></p>
		<p><st c="12987">“Yavru, ama bizden büyük.”</st></p>
		<p><st c="13014">“Pöh!” demişti babam. </st><st c="13037">“Bu nasıl iş?”</st></p>
		<p><span epub:type="pagebreak" title="22" id="page22"></span><st c="13051">Dayım açıklamaya çalışıyordu; ama Sercan’ın aklı iyice karışmıştı. </st><st c="13119">Sahi, Kuki’nin çocukluğu kaç yıl sürmüştü?</st></p>
		<p><st c="13161">Bu çocukluk denen dönem hep yaşları, yılları saymakla geçiyor. </st><st c="13225">Dayım denizlerine dönüp de bize gelmeyeli beş yıl oluyor.</st></p>
	</section>
<div id="charCountTotal" value="13282"></div></body>
</html>
