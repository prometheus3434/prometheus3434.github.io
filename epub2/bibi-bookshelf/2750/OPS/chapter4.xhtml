<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header04.png" alt="İki kardeşe bir oda dar" /><st c="0"></st>
		</figure>
		<p><span epub:type="pagebreak" title="42" id="page42"></span><st c="25">Perihan Teyze, “Ben birazdan gelirim,” diyerek, dairesinin kapısını anahtarıyla açtı.</st></p>
		<p><st c="110">“Tamam, Perihan Hanım, bekliyoruz,” dedi annem.</st></p>
		<p><st c="158">Coşkulu bağrışlarımızı duyan babam tam karşımızdaydı. </st><st c="213">Gazetesi elindeydi.</st></p>
		<p><st c="232">“Neler oluyor? </st><st c="248">Nedir bu heyecanınız, çocuklar?”</st></p>
		<p><st c="280">“Turgut Bey, bu akşam için bir konuğumuz var,” dedi annem.</st></p>
		<p><st c="339">“Konuğumuz mu?” dedi babam, kuşkuyla bize bakarak.</st></p>
		<p><st c="390">“Evet, minicik, çok sevimli bir yavru köpek.”</st></p>
		<p><st c="436">Babam, “Olmaz!” diye haykırarak hemen karşı çıktı. </st><st c="488">Kaşlarını çatıp işaretparmağını havada sal</st><span epub:type="pagebreak" title="43" id="page43"></span><st c="530">lamaya başlamıştı bile. </st><st c="555">Böyle yapıyorsa, onu ikna etmemiz mümkün değil demektir.</st></p>
		<p><st c="611">“Evimin altını üstüne getiren o maymundan sonra hiçbir hayvan bu kapıdan içeri giremez. </st><st c="700">Anladınız mı?”</st></p>
		<p><st c="714">Annem ne söyleyeceğini bilemedi. </st><st c="748">Susuyordu. </st><st c="759">Gözleri kocaman açılmıştı. </st><st c="786">Babamın sözleri karşısında hepimizin coşkusu bir anda sönmüştü.</st></p>
		<p><st c="849">Arada kalmak buydu işte. </st><st c="875">Ne içeriye girebiliyorduk, ne de dışarıya çıkmak için adım atabiliyorduk. </st><st c="949">Giriş holünde, ne yapacağımızı bilemeden öylece duruyorduk.</st></p>
		<p><st c="1008">“Sizin dersleriniz yok mu? </st><st c="1036">Zamanınızı köpek peşinde koşarak mı harcayacaksınız bakalım?”</st></p>
		<p><st c="1097">“Ödevlerinin hepsini dün bitirdiler,” dedi annem. </st><st c="1148">Sesi ne öfkeliydi, ne de bu durumu kabullenir bir tonda çıkmıştı. </st><st c="1214">Sakindi. </st><st c="1223">Yüzünde, babamın içinden geçenleri anlayan ama onaylamadığını da belli eden bir ifade vardı.</st></p>
		<p><st c="1315">Annemizin bizden yana olduğunun haberini veren sinyallerdi bunlar. </st><st c="1383">Birdenbire iki taraf olmuştuk. </st><st c="1414">Altıya bir olmamıza rağmen, babam bu raundu kazanmıştı. </st><st c="1470">Boncuk ise tarafsız bölgedeydi. </st><st c="1502">O, en masum haliyle olan biteni anlamaya çalışıyordu.</st></p>
		<p><st c="1555">“Baba,” dedim, “bu havada böyle çaresiz bir canlıyı sokakta nasıl bırakalım?”</st></p>
		<p><span epub:type="pagebreak" title="44" id="page44"></span><st c="1633">“O zaman sokaktaki öteki hayvanları da alalım evimize bari,” diye çıkıştı babam.</st></p>
		<p><st c="1714">“Ama Boncuk sokağa alışkın bir yavru değil ki.”</st></p>
		<p><st c="1762">“Sen de dayına çekmişsin. </st><st c="1789">Bıraksak, evi hayvanat bahçesine çevireceksiniz. </st><st c="1838">Hem, evini terk eden nankör bir hayvanla aynı çatı altında kalamazsınız, o kadar!”</st></p>
		<p><st c="1920">“Onun daha evini terk ettiğini bile bilmiyoruz, Turgut Amca,” dedi Esra.</st></p>
		<p><st c="1993">Babam, Esra’ya bir şey söylemeden terliklerini sürüye sürüye salona döndü.</st></p>
		<p><st c="2068">“Gelin,” dedi annem. </st><st c="2090">Boncuk’u kucağına aldığı gibi kapıya yöneldi. </st><st c="2136">Karşı dairenin kapı zilini çaldı. </st><st c="2170">Boncuk’tan ses seda çıkmıyor, meraklı gözlerle çevreyi inceliyordu.</st></p>
		<p><st c="2237">Kapıyı açıp da hepimizi birden karşısında bulan Perihan Teyze şaşırmıştı.</st></p>
		<p><st c="2311">“Biz depoya iniyoruz,” dedi annem hemen.</st></p>
		<p><st c="2352">“Tamam, Nevin Hanım, ben de gelirim birazdan,” dedi Perihan Teyze. </st><st c="2420">Hiçbir şey de sormadı.</st></p>
		<p><st c="2442">Büyüklerin verdiği karara uymaktan başka bir seçeneğimiz yoktu. </st><st c="2507">Çocuk olmanın en güç tarafı da bu. </st><st c="2542">Bize kalsa işleri şimdiye kadar çabucak halletmiştik. </st><st c="2596">Boncuk’a merdiven altında, yani garajda bir yuva hazırlardık hemen. </st><st c="2664">Bakkal Hüseyin Amca’dan karton kutu ister, içine de Boncuk’un </st><span epub:type="pagebreak" title="45" id="page45"></span><st c="2726">üşümemesi için eski kazaklarımızdan birini sererdik. </st><st c="2779">Yemek ve su kabını da önüne koyduk mu, sorunu şıp diye çözerdik. </st><st c="2844">Ama şimdi kontrol annelerdeydi.</st></p>
		<hr />
		<p><st c="2875">Depoya girer girmez burnumuza ağır bir koku çarptı. </st><st c="2928">Lambayı yakınca, Boncuk’u yere bıraktı annem. </st><st c="2974">Kendi çevresinde dönmeye başladı Boncuk.</st></p>
		<p><st c="3014">“Sıkışmış zavallı,” dedi Esra. </st><st c="3046">Sağımızda, duvarın dibinde üst üste istiflenmiş gazetelerden birini alıp, yere açtı.</st></p>
		<p><st c="3130">Boncuk doğruca gazetenin üstüne gidip, çişini oracığa bıraktı.</st></p>
		<p><st c="3193">“Gördün mü,” dedi Eren, “yere yapmadı.”</st></p>
		<p><st c="3233">“Evcil bir köpek olduğu buradan belli,” dedi annesi.</st></p>
		<p><st c="3286">Kâğıt bu küçük gölcüğü emiverdi. </st><st c="3320">Sercan’la Tolga gazete kâğıdını hemen dertop edip kapı önüne koydular.</st></p>
		<p><st c="3390">“Nem almış burası, havalandırmak gerek,” dedi annem.</st></p>
		<p><st c="3443">İçerisi soğuktu. </st><st c="3461">Üstümüzde de yalnızca eşofmanlarımız, ev kıyafetlerimiz vardı. </st><st c="3524">Esra hırkasının kolunu çekiştirerek kollarıyla göğsünü sardı. </st><st c="3586">Uzun süredir havalandırılmamış olan bu izbe yere dik</st><span epub:type="pagebreak" title="46" id="page46"></span><st c="3638">katlice göz gezdirdim. </st><st c="3662">Bisikletlerimiz hafif yan yatmış, gidonları birbirine dolanmıştı. </st><st c="3728">Kol kola girmiş sıkı arkadaşlar gibi.</st></p>
		<p><st c="3765">Kapağı açık karton kutular eski eşyayla tepeleme doluydu. </st><st c="3824">“Buraya güneşli bir havada, mutlaka yine gelmeli,” dedim kendi kendime.</st></p>
		<p><st c="3895">“İyi olur,” dedi Esra.</st></p>
		<p><st c="3918">İrkildim. </st><st c="3929">Yanımda olduğunu fark etmemiştim.</st></p>
		<p><st c="3962">“Baksana,” dedi Esra, kollarını göğsünden çözüp, renkli kartonların sokulu olduğu kutuyu işaret ederek. </st><st c="4067">“Bu kartonların varlığını bile unutmuşum.”</st></p>
		<p><st c="4109">Rulo yapılıp paket lastiği geçirilmiş renkli kartonlar sertliğini kaybetmişti.</st></p>
		<p><st c="4188">“İyi ki inmişiz buraya. </st><st c="4213">Yoksa kartonlar tamamen kullanılamaz hale gelecekti.”</st></p>
		<p><st c="4266">“Şimdi de kullanılamayacak durumda görünüyorlar. </st><st c="4316">Nemden iyice yumuşamış olmalılar.”</st></p>
		<p><st c="4350">“Bunlarla kayıp ilanı afişleri hazırlayalım,” dedim. </st><st c="4404">“Hemen bugün. </st><st c="4418">Yarın da her yere Kayıp Köpek ilanını asarız.”</st></p>
		<p><st c="4464">“İyi de, kartonlar hamur gibi olmuş,” dedi onlara dokunarak. </st><st c="4526">“Yenisini almak gerekir.”</st></p>
		<p><st c="4551">“Sen onu bana bırak.”</st></p>
		<p><st c="4573">“Ne yapacaksın merak ediyorum?”</st></p>
		<p><st c="4605">“Saç kurutma makinesi ne güne duruyor?”</st></p>
		<p><st c="4645">“Nasıl yani?” diyerek boynunu büktü Esra.</st></p>
		<p><span epub:type="pagebreak" title="47" id="page47"></span><st c="4687">“Kartonları saç kurutma makinesiyle bir güzel kuruturuz. </st><st c="4745">Bu arada Boncuk’un fotoğrafını çeker bilgisayara yükleriz. </st><st c="4804">Yazıcıdan renkli çıkışlar alır, fotoğrafı da bu kartonlara yapıştırırız. </st><st c="4877">Altına da, telefon falan gereken bilgileri yazdık mı, geriye sadece bunları görünür yerlere asmak kalır.”</st></p>
		<p><st c="4982">“Aklınla bin yaşa Şeyma.”</st></p>
		<p><st c="5008">İnce uzun kutuyu öne çıkardı.</st></p>
		<p><st c="5038">“Artan kartonlardan Cem’e sürpriz kartlar hazırlarım. </st><st c="5093">Şiir falan yazarım üstlerine. </st><st c="5123">Cem bayılır böyle şeylere,” dedi. </st><st c="5157">“Giderken unutturma.”</st></p>
		<p><st c="5178">“Unutur muyum, hazine o, hazine,” dedim. </st><st c="5220">O anda aklıma bizimkilerin bahçede kazı yapma işi geldi. </st><st c="5277">Aradıkları taş da onların hazinesi olacaktı. </st><st c="5322">İlk fırsatta bahçeyi incelemeye karar verdim. </st><st c="5368">Bakalım hangi bölgede tılsımlı taşı aramışlardı?</st></p>
		<p><st c="5416">Annem, büyükçe bir kutunun başında, yere eğilmiş, içindeki abajur başlıklarını dışarı çıkarıyordu.</st></p>
		<p><st c="5515">Çocuklar, üstüne mutfak tüpü konulan tekerlekli, yuvarlak bir altlık bulmuşlardı. </st><st c="5598">Bir de çamaşır ipi vardı Sercan’ın elinde.</st></p>
		<p><st c="5640">Esra’yla yan yana durup bir süre onları izledik.</st></p>
		<p><st c="5689">İpin ucunu çembere bağladılar. </st><st c="5721">Bu minik altlığın etrafı, şişman bir tüpün oturabileceği kadar, yaklaşık on santim yükseklikte plastikle çevrilmiş</st><span epub:type="pagebreak" title="48" id="page48"></span><st c="5835">ti. </st><st c="5840">Bunun üstüne, eskiden Perihan Teyze’nin balkona çamaşır asmak için kullandığı plastik sepeti yerleştirdiler. </st><st c="5949">Eren çömelip, sepetin deliklerinden ipi geçirdi, altlığa bağladı.</st></p>
		<p><st c="6014">“İşlem tamam,” dedi, ayağa kalkarken.</st></p>
		<p><st c="6052">Boncuk’u ön bacaklarının altından tutup çamaşır sepetinin içine koydu Sercan. </st><st c="6131">Boncuk’un patileri kayıyor, sonra hemen toparlanıyordu. </st><st c="6187">Tolga, ipin ucundan tutup, bu tekerlekli aracı çekmeye başladı.</st></p>
		<p><st c="6250">“Hıh,” dedi annem, “işte bu kutu işimizi görür.” Eski abajurların kutusunu tamamen boşaltmıştı. </st><st c="6347">İçe katlanmış kapaklarını iyice sıkıştırdı. </st><st c="6391">Ters çevirdi, sapasağlamdı.</st></p>
		<p><st c="6418">“Anne,” dedim, “bizimkiler işi buldu bile.”</st></p>
		<p><st c="6462">Gülümsüyordu annem. </st><st c="6483">Gülerken çok ama çok güzel oluyordu.</st></p>
		<hr />
		<p><st c="6519">O tekerlekli aracın içindeki Boncuk nasıl da mutluydu. </st><st c="6575">Yarım kalan öyküme dönünce, Boncuk’un hikâyesini yazmayı düşündüm. </st><st c="6642">Bu düşünce aynı zamanda bana şunları hatırlattı: Şeyma sen zaten bir öykünün içindesin, yaşadığın ve sevdiğin kişilerle paylaşmaktan mutluluk duyduğun bir öykünün.</st></p>
		<p><span epub:type="pagebreak" title="49" id="page49"></span><st c="6805">İçimde duyduğum bu sesi çok seviyorum.</st></p>
		<p><st c="6844">“Niçin gülüyorsun?” diye sordu Esra, bana doğru dönerek.</st></p>
		<p><st c="6901">“Hiç,” dedim, “şahane bir gün bugün ve şahane bir öyküyü yaşıyoruz.”</st></p>
		<p><st c="6970">“Yaşadıklarımız bir öykü mü sence?”</st></p>
		<p><st c="7006">“Evet, neden olmasın! </st><st c="7029">Bu yaşadıklarımızı bir kitapta okusaydık hoşumuza gitmez miydi?”</st></p>
		<p><st c="7093">“Haklısın,” dedi Esra, gözlerini kısıp hınzırca gülümseyerek, “ama eksiğimiz var. </st><st c="7176">Bir kişi daha olmalıydı bence.”</st></p>
		<p><st c="7207">“O da Cem.”</st></p>
		<p><st c="7219">“Üstüne bastın, kaldır ayağını ezilmesin. </st><st c="7262">Cem tam bir köpek uzmanıdır. </st><st c="7291">Bütün cinslerin özelliklerini bilir. </st><st c="7328">Geçenlerde kuzeninin–”</st></p>
		<p><st c="7350">“Nevin Teyze!” diye bağırdı Tolga. </st><st c="7386">Hepimiz dönüp ona baktık. </st><st c="7412">Böylece, sonu gelmez Cem hikâyesinden kurtuldum.</st></p>
		<p><st c="7460">“Efendim,” diye karşılık verdi annem.</st></p>
		<p><st c="7498">“Kek yapmıştınız, değil mi?”</st></p>
		<p><st c="7527">“Evet Tolga’cığım. </st><st c="7547">Oyununuzu bitirir bitirmez bize çıkarız.”</st></p>
		<p><st c="7588">“Oyuna mola!” dedim. </st><st c="7610">“Çıkalım artık.”</st></p>
		<p><st c="7626">“Cem, kuzeninin köpeğine İngilizce komutlar öğretmiş,” dedi Esra kulağıma eğilerek.</st></p>
		<p><st c="7710">“Aman ne iyi,” deyip, omuz silktim.</st></p>
		<p><st c="7746">Yumruk yaptığı kolunu havaya savurarak, </st><span epub:type="pagebreak" title="50" id="page50"></span><st c="7787">“Yaşasın,” dedi Tolga. </st><st c="7810">“Bugünlük bu kadar oyun yeter.”</st></p>
		<p><st c="7841">Ayrılmaz ikili Eren’le Sercan itiraz ettiler hemen. </st><st c="7894">Biri konuşmaya başlıyor, öteki atlayıp onun lafını tamamlıyordu.</st></p>
		<p><st c="7958">“Biraz daha, n’olur! </st><st c="7980">Boncuk ne kadar mutlu, görmüyor musun?”</st></p>
		<p><st c="8019">Tolga, ileriye uzattığı işaretparmağıyla havada çemberler çizerek, “Olabilir, ama bugünlük yeter,” dedi.</st></p>
		<p><st c="8124">Belli ki, Zeynep Öğretmen’i taklit ediyordu. </st><st c="8170">Zeynep Hanım, anasınıfında bizim de öğretmenimizdi. </st><st c="8222">Bağırsa da, kızsa da kimsenin kalbini kırmazdı. </st><st c="8270">Ondan korkmaz ama dediklerini yapardık. </st><st c="8310">Ona “Kusursuz Çember” adını taktıklarını daha sonra öğrendim. </st><st c="8372">Anasınıfındaki miniklerin işi olamazdı. </st><st c="8412">Bu kadar büyük sözler söyleyebilirler miydi? </st><st c="8457">Büyüklerin işiydi bence. </st><st c="8482">Gerçekten de, önemli bir şey söylemeye başladığında parmağıyla havada çemberler çizerdi Zeynep Öğretmen. </st><st c="8587">Onu ve parmağını anımsayınca gülümsedim. </st><st c="8628">Kim bulmuşsa, çok yerinde bir ad takmıştı. </st><st c="8671">Hem anlamlıydı, hem de komik.</st></p>
		<p><st c="8700">Ancak, Tolga’nın çemberini hiçbirimiz umursamadık.</st></p>
		<p><st c="8751">Boncuk, ayrılmaz ikilinin aklını başından almıştı. </st><st c="8803">Tolga, ciddiye alınmadığına bozulmuştu. </st><span epub:type="pagebreak" title="51" id="page51"></span><st c="8843">Eren’le Sercan’a yaklaştı. </st><st c="8870">Kısık sesle onlara bir şeyler söyledi. </st><st c="8909">İkisi de ciddi ciddi başını salladı. </st><st c="8946">Onlara ne söylediğini merak etmiştim.</st></p>
		<p><st c="8983">Eren, Boncuk’u plastik çamaşır sepetinden çıkardı.</st></p>
		<p><st c="9034">“Yine geliriz, ortak,” dedi Sercan’a.</st></p>
		<p><st c="9072">“Nasıl olsa burada, geliriz tabii, ortak.”</st></p>
		<p><st c="9115">Bir köşeye gazete kâğıtlarını açtılar. </st><st c="9155">Abajur kutusu yan çevrilmiş, küçük bir yuva haline getirilmişti. </st><st c="9220">Yemek kaplarını da kutunun önüne yerleştirmeyi ihmal etmediler.</st></p>
		<p><st c="9283">Boncuk yeni yuvasına doğru yürürken Eren, “Bu köpek acayip akıllıymış, ortak,” dedi Sercan’a, “bak, yatacağı yeri hemencecik anladı.”</st></p>
		<p><st c="9417">“Biz hazırız, Nevin Teyze,” dedi Tolga. </st><st c="9458">Savaşını kazanmış komutandan farksızdı şimdi. </st><st c="9504">Asıl hedefi olan keke ulaşmak için önünde hiçbir engel kalmamıştı.</st></p>
		<p><st c="9570">“Haydi bakalım o zaman,” dedi Perihan Teyze. </st><st c="9616">Yukarıya çıkarken yanımıza renkli kartonları da aldık.</st></p>
		<p><st c="9670">“Çocuklar üstlerini değiştirsinler önce de, öyle gelelim size,” dedi Perihan Teyze.</st></p>
		<p><st c="9754">“Geç kalmayın ama,” diyerek kapıyı açtı annem.</st></p>
		<p><st c="9801">Babam yine holde karşıladı bizi.</st></p>
		<p><st c="9834">“Köpeği ne yaptınız?”</st></p>
		<p><span epub:type="pagebreak" title="52" id="page52"></span><st c="9856">“Depoda,” diye yanıtladı Sercan.</st></p>
		<p><st c="9889">“Ona güzel bir yer yaptık,” dedi annem.</st></p>
		<p><st c="9929">Gülümseyerek başını salladı babam. </st><st c="9965">Bizimle daha önce sert bir tavırla konuştuğuna mahcup olmuş gibiydi.</st></p>
	</section>
<div id="charCountTotal" value="10033"></div></body>
</html>
