<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header10.png" alt="Denizaltında kayalıklara gizlenen oykuler" /><st c="0"></st>
		</figure>
		<p><span epub:type="pagebreak" title="90" id="page90"></span><st c="43">Sercan’la odamıza çekildiğimizde annemle dayım mutfağın kapalı balkonunda, babamsa salonda kahve içiyorlardı. </st><st c="153">Dayımın piposunun kokusu dalga dalga yayılıyordu mutfaktan.</st></p>
		<p><st c="212">Sercan masasına kurulup bulmaca çözmeye başladı. </st><st c="262">Yemekten sonra hiç konuşmadık. </st><st c="293">Yüzüne bile bakmadım. </st><st c="315">Bilgisayarı açtım. </st><st c="334">Hazırladığım ödevi son kez kontrol ediyordum. </st><st c="380">Aradan fazla zaman geçmemişti ki, Sercan oflayarak kalktı yerinden.</st></p>
		<p><st c="447">Babama, “Ödevlerimi bitirdim. </st><st c="478">Erenler’e gidip amiralbattı oynayabilir miyim?” dediğini duydum. </st><st c="543">Canım sıkıldı. </st><st c="558">Kardeşimin bir hain, duygusuz bir işbirlikçi olduğunu bilmiyordum. </st><st c="625">“Oyun oynamaya” dememişti de, “amiralbattı” demişti. </st><st c="678">Da</st><span epub:type="pagebreak" title="91" id="page91"></span><st c="680">yımla bana karşı babamla sessiz bir anlaşmaya varmış gibiydi. </st><st c="743">Ona yaranmak istiyordu besbelli.</st></p>
		<p><st c="775">İzni hemen kopardı.</st></p>
		<p><st c="795">Dayım gidince, onun kaldığı sandık odasına yerleşmeye karar verdim o an. </st><st c="869">Küçücüktü, karanlıktı, bir penceresi apartmanın boşluğuna bakıyordu. </st><st c="938">Ne olursa olsun, bacaksız bir düzenbazla aynı odada kalmaktan daha iyiydi.</st></p>
		<p><st c="1012">Sosyal bilgiler dersinin sunu ödevini hızla taradım. </st><st c="1066">Ertesi gün için bütün hazırlıklarım tamamdı. </st><st c="1111">İçimden hiçbir şey yapmak gelmiyordu. </st><st c="1149">Odanın kapısını kapadım. </st><st c="1174">Kitaplığımdaki kitaplara göz attım. </st><st c="1210">Çizgi romanlarda durdum. </st><st c="1235">Red Kit serisinden rastgele birini çektim. </st><st c="1278">Çalışma lambasını yakıp sayfalarını karıştırdım. </st><st c="1327">Red Kit’le Daltonlar’ın kapışması hemen içine çekti beni.</st></p>
		<p><st c="1384">Bir süre sonra kapı tıklatıldı.</st></p>
		<p><st c="1416">“Girebilir miyim?” dedi dayım.</st></p>
		<p><st c="1447">“Tabii,” dedim, elimdeki kitabı usulca kapatarak.</st></p>
		<p><st c="1497">“Yazdığın öyküyü merak ettim. </st><st c="1528">Ver bakalım, okuyayım,” dedi.</st></p>
		<p><st c="1557">“Daha bitmedi, dayı.”</st></p>
		<p><st c="1579">“Olsun.” Başını geriye atıp, gözlerini kısmıştı.</st></p>
		<p><st c="1628">Sercan’ın sandalyesini masama yaklaştırdı. </st><st c="1672">Küçük bir çocuğun boyuna göre ayarlanmış sandalyeye oturunca, cüceler ülkesine düşmüş Gul</st><span epub:type="pagebreak" title="92" id="page92"></span><st c="1761">liver gibi göründü gözüme.</st></p>
		<p><st c="1788">“Bir bavul dolusu öykü yazmış birinin senin yazdıklarını anlamayacağını düşünüyorsan, o başka,” dedi.</st></p>
		<p><st c="1890">Masanın çekmecesinden defterimi çıkardım. </st><st c="1933">Arasına ayraç koyduğum sayfayı açıp, “İşte,” dedim, “burada.”</st></p>
		<p><st c="1994">Dayım defterimi dikkatle aldı, önce hızlıca göz gezdirdi sayfalara, sonra okumaya başladı. </st><st c="2086">Ne düşündüğünü belli etmiyordu. </st><st c="2118">Yüzünde en ufak bir çizgi bile değişmemişti. </st><st c="2163">Öne doğru uzattığı uzun bacaklarını toplayıp defteri bıraktı. </st><st c="2225">Arkasına yaslanmıştı ama sandalyenin arkalığı ancak beline geliyordu.</st></p>
		<p><st c="2294">Yüzüme dikkatle baktı.</st></p>
		<p><st c="2317">“Cümlelerin hiç fena değil. </st><st c="2346">Anlattıkların da güzel. </st><st c="2370">Ama denizaltındaki kayalıklara gizlenmiş mercanlar gibi, suyun yüzünden görülmüyor öykün,” dedi.</st></p>
		<p><st c="2466">Güldü.</st></p>
		<p><st c="2473">“Çok denizci ağzıyla konuştum galiba. </st><st c="2512">Başka türlü söyleyeyim. </st><st c="2536">Bak Şeymocum, kızma, darılma, bu yazdıkların öykü değil bence. </st><st c="2599">Hissettiğim bir şeyler var, ama bunlar yeterince açık değil. </st><st c="2660">Hani macera, hani heyecan, gizem? </st><st c="2694">Boncuk’muş, gelmişmiş, yok yemek yemişmiş, geç bunları. </st><st c="2750">Kimi ilgilendirir kayıp bir köpeğe ne yaptığınız. </st><st c="2800">Madem </st><span epub:type="pagebreak" title="93" id="page93"></span><st c="2806">öykü yazacaksın, ben sana anlatayım da, benim anlattıklarımı yaz. </st><st c="2872">Denizde kum, bende öykü.”</st></p>
		<p><st c="2897">Boğazımda düğümlenen bir şey vardı sanki. </st><st c="2940">Yutkunmakta güçlük çekiyordum. </st><st c="2971">Umutsuz gözlerle bakmış olmalıyım.</st></p>
		<p><st c="3005">“Hoppalaa! </st><st c="3017">Oldu mu şimdi? </st><st c="3032">Hadi gül biraz, güzel kuşum,” deyip yanağımdan makas aldı dayım. </st><st c="3097">“Eleştirilerim hoşuna gitmedi galiba...”</st></p>
		<p><st c="3137">“Hayır, dayı... </st><st c="3154">Söylediklerinde çok haklısın.”</st></p>
		<p><em><st c="3184">“Karamba!”</st></em></p>
		<p><st c="3195">Güldüm.</st></p>
		<p><st c="3203">“Sofi yalnız kaldı. </st><st c="3224">Gidip buraya getireyim,” dedim.</st></p>
		<p><st c="3255">“Boş ver sen onu. </st><st c="3274">Hadi durma, aç defterini. </st><st c="3300">Seninle yeni bir yolculuğa çıkacağız. </st><st c="3338">Bildiğin her şeyi unut. </st><st c="3362">Kendini unut. </st><st c="3376">Geç arkama, tut belimden.”</st></p>
		<p><st c="3402">Sonra da ayağa kalkıp, “Ümit Burnu’ndan geçiyoruz şimdi,” dedi, “Kristof Kolomb’un düşlerini sürüklediği yöndeyiz.” Olmayan bir dümeni tutuyormuş gibiydi. </st><st c="3558">Sırtı dimdikti. </st><st c="3574">Başka biri olmuştu dayım. </st><st c="3600">Şaşkın bakakalmıştım.</st></p>
		<p><st c="3621">“Ne duruyorsun, gelsene!”</st></p>
		<p><st c="3647">Arkasına geçip belinden tuttum. </st><st c="3680">Öykü denizinde yol almaya başlamıştık bile.</st></p>
		<p><st c="3723">“İskele sancak, tam yol ileri! </st><st c="3755">Tam yol ileriii!.. </st><st c="3774">O da ne? </st><st c="3783">Sis, denizin üstünü buğu gibi kaplamış. </st><span epub:type="pagebreak" title="94" id="page94"></span><st c="3823">Geceyle gündüz birbirine karışmış. </st><st c="3858">Yanıp yanıp sönen deniz feneri çok gerilerde kaldı...”</st></p>
		<p><st c="3912">“Ama dayı bu da öykü değil.”</st></p>
		<p><st c="3941">“Yaa,” dedi başını kaşıyarak. </st><st c="3972">“Dur o zaman, sana başka bir şey anlatacağım.”</st></p>
		<p><st c="4018">Yeniden sandalyeye oturdu. </st><st c="4046">Sercan’ın masasına dayadı onu. </st><st c="4077">Yüzü bana dönüktü. </st><st c="4096">Belini arkalığa yasladı. </st><st c="4121">Başını hafifçe geriye attı. </st><st c="4149">Eliyle uzaklarda bir yeri göstererek havada dümdüz bir yol çizdi.</st></p>
		<p><st c="4214">“Vietnam’da, suyu sapsarı bir kanaldan geçiyoruz. </st><st c="4265">Hava çok sıcak. </st><st c="4281">Güverteye çıkmıştım. </st><st c="4302">Birden, gemiden daha uzun bir yılanbalığının yüzeyi yara yara, iskele tarafından hızla süzüldüğünü gördüm. </st><st c="4409">İlk anda, hayal sandım. </st><st c="4433">Sonra bunun bir karabasan olmadığını anladım. </st><st c="4479">Hemen Kaptan’a haber verdim. </st><st c="4508">Olay bir anda telsizle zabitan salonuna bildirilmiş, oradan da bütün gemiye yayılmıştı. </st><st c="4596">Nöbeti olanlar bile güverteye çıkmış, bu eşsiz yılanbalığına tezahürat yapıyordu. </st><st c="4678">Gemimizle yarışan yunusları çok görmüştük de, ilk kez bu büyüklükte ve gemiden hızlı yüzen bir yılanbalığı görüyorduk.</st></p>
		<p><st c="4796">“Kaptan, ‘Bir yılanbalığı bu koca gemiyle nasıl yarışır!’ deyip hırslandı. </st><st c="4872">Tepiniyordu. </st><st c="4885">Şapkasını avuçlarının arasına alıp ısırdı ve şöyle dedi: ‘Bu yılan bizi geçerse, hepinizin canına okurum!’</st></p>
		<p><span epub:type="pagebreak" title="95" id="page95"></span><st c="4991">“Dev balık, arada hızını kesip geride kalıyor, hepimizi alaya alıyormuş gibi suyun altına dalıyor, sonra koca kafasını çıkarıp bize doğru bakarak, ok gibi geçiyordu gemiyi.</st></p>
		<p><st c="5164">“Bir yılanbalığına yenilecek değildik. </st><st c="5204">Kaptan makine dairesine komut verdi. </st><st c="5241">Makine dairesindeki görevli hızı artırdı. </st><st c="5283">‘Dokuz mile çıkalım,’ dedi Kaptan. </st><st c="5318">Sonra, ‘On mile çıkalım!’ dedi. </st><st c="5350">‘On beş mil!’ dedi.</st></p>
		<p><st c="5369">“Yılan da her seferinde gemiyi geçti. </st><st c="5408">Yirmi mile kadar yükseldi hızımız. </st><st c="5443">Geminin her yanı zangır zangır titriyordu. </st><st c="5486">‘Efendi Kaptan bu hızla gidersek ceza yeriz,’ dedim. </st><st c="5539">Ama asıl korkum geminin dayanamayıp parçalanmasıydı.</st></p>
		<p><st c="5591">“Kaptan o kadar hırslanmıştı ki, beni duymamıştı bile. </st><st c="5647">Yılan arada bir kafasını çıkarıp bize baktıkça kuduruyordu. </st><st c="5707">Çok geçmedi, sahil koruma botları peşimize takıldı. </st><st c="5759">‘İşte şimdi ayvayı yedik,’ dedim.</st></p>
		<p><st c="5792">“Sahil koruma ekipleri geminin önünü kestiler. </st><st c="5840">Kaptan hızın kesilmesini emretti. </st><st c="5874">Yılanbalığı kafasını çıkarıp son kez bize baktı. </st><st c="5923">Bir takla atıp sapsarı suya daldı ve gözden kayboluverdi. </st><st c="5981">Yılan dalgasını geçmiş, bize de olanlar olmuştu.</st></p>
		<p><st c="6029">“Biliyor musun, Şeymocum, çok büyük ceza yedik. </st><st c="6078">Meğer, bu yılanbalığı sahil koruma ekipleriyle anlaşmalı çalışıyormuş. </st><st c="6149">Kaptanları tahrik edip </st><span epub:type="pagebreak" title="96" id="page96"></span><st c="6172">yarışmaya kışkırtıyor, onlar da oyuna gelip hız yapınca cezayı yiyorlarmış. </st><st c="6248">Kaptan bütün mürettebatı topladı sonra. </st><st c="6288">‘Bu olaydan bir yerde, bir biçimde söz eden olursa, onu gemiden atarım,’ dedi.”</st></p>
		<p><st c="6367">“Bir dakika, dayı, bu anlaşmadan yılanbalığının ne çıkarı oluyormuş ki?”</st></p>
		<p><st c="6440">“Kasa kasa balık döküyorlarmış nehre.”</st></p>
		<p><st c="6479">“Bütün bunları sen niye yazmıyorsun, dayı?”</st></p>
		<p><st c="6523">“Yazdım, Şeymocum. </st><st c="6543">Ne öykülerim vardı benim, ama şu anda hepsini Çin Denizi’nin dibinde balıklar okuyor.”</st></p>
		<p><st c="6629">“Bana anlattığına göre hiçbirini unutmamışsın, yeniden yazsana.”</st></p>
		<p><st c="6694">“Acaba neden anlatıyorum sana!” deyip göz kırptı.</st></p>
		<p><st c="6744">Dayımın anlattıklarıyla neşem yerine geldi. </st><st c="6789">Sercan’ın yaptıklarını bile unutmuştum.</st></p>
	</section>
<div id="charCountTotal" value="6828"></div></body>
</html>
