<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çat Kapı Dayım</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<figure>
			<img src="image/header02.png" alt="Oykuye acılan pencere" /><st c="0"></st>
		</figure>
		<p><span epub:type="pagebreak" title="23" id="page23"></span><st c="23">Koşarak salona gelen Sercan’ın sesiyle irkiliyorum.</st></p>
		<p><st c="74">“Orada ne yapıyorsun?” diye soruyor.</st></p>
		<p><st c="111">“Yazı yazıyorum.”</st></p>
		<p><st c="129">Masanın başında dikiliyor. </st><st c="157">Avuçlarını yumruk yapıp kollarını ters çevirerek beline koymuş.</st></p>
		<p><st c="220">“Ne yazısı?” diyor bu defa.</st></p>
		<p><st c="248">“Yazı işte,” diyorum, “bildiğin yazı.”</st></p>
		<p><st c="287">“Kime yazıyorsun?”</st></p>
		<p><st c="306">Susuyorum.</st></p>
		<p><st c="317">“Niçin yazıyorsun?”</st></p>
		<p><st c="337">Yine bir şey söylemiyorum. </st><st c="365">Amacım, sessiz kalarak onu bu sorulardan vazgeçirmek. </st><st c="419">Bir süre benden yanıt alamayınca, nasıl olsa sıkılıp başka bir şeyle ilgilenecek. </st><st c="501">Ama ben sessiz kaldıkça Sercan, yeni sorular üretmek için otomatiğe bağlanmış makine gibi konuşuyor.</st></p>
		<p><span epub:type="pagebreak" title="24" id="page24"></span><st c="601">“Ödev mi yoksa?”</st></p>
		<p><st c="618">“Hayır.”</st></p>
		<p><st c="627">“Buldum, mektup! </st><st c="645">Mektup, değil mi? </st><st c="663">Ama mektup kâğıdına değil, deftere yazıyorsun...”</st></p>
		<p><st c="712">Meraklı minik, çevremde dolandıktan sonra, masanın diğer tarafında tam karşımdaki sandalyeye oturuyor.</st></p>
		<p><st c="815">“Günlük tuttuğunu bilmiyordum,” diyor.</st></p>
		<p><st c="854">Babam, gazetesinin sayfasını hışırdatarak çeviriyor. </st><st c="908">Onun, çatılmış kaşlarının altından bize baktığını görür gibi oluyorum. </st><st c="979">Açıklama yapmazsam, Sercan yakamı bırakmayacak. </st><st c="1027">Elimdeki kalemi masaya koyup defterimi kapatıyorum. </st><st c="1079">Babamın her an, “Çabuk derslerinizin başına,” diye bağırmasından çekiniyorum.</st></p>
		<p><st c="1156">Sercan’a doğru eğilip sesimi alçaltarak, “Günlük değil, bu bir öykü,” diyorum.</st></p>
		<p><st c="1235">Şaşırıyor. </st><st c="1247">Gözleri kocaman açılıyor.</st></p>
		<p><st c="1272">“Maceralı bir öykü mü?”</st></p>
		<p><st c="1296">“Hayır!”</st></p>
		<p><st c="1305">“Benim aklımdan öyle maceralar geçiyor ki, anlatsam yazar mısın?”</st></p>
		<p><st c="1371">“Neden kendin yazmayı denemiyorsun?”</st></p>
		<p><st c="1408">Yüzünü buruşturup bu durumdan hoşnut olmadığını açıkça belli ediyor. </st><st c="1478">Gözlerini kısarak başını hafifçe geriye atıyor ve, “Niye yazıyorsun ki?” diyor.</st></p>
		<p><span epub:type="pagebreak" title="25" id="page25"></span><st c="1557">“Çünkü, yazmak hoşuma gidiyor. </st><st c="1589">Çünkü, yazınca kendimi daha özel hissediyorum. </st><st c="1636">Anladın mı?”</st></p>
		<p><st c="1648">Ayağa kalkıp eşyamı topluyorum. </st><st c="1681">Tepkimi anlamıyor. </st><st c="1700">Doğruca odamıza gidip, çalışma masama bırakıyorum hepsini.</st></p>
		<p><st c="1758">Sercan okumayı sevmiyor. </st><st c="1784">Okuma zahmetine gireceği yazılardan da hoşlanmıyor. </st><st c="1836">Varsa yoksa bilgisayar oyunları ve televizyon. </st><st c="1883">Bu duruma annem de çok üzülüyor. </st><st c="1916">Kardeşimin kitaplardan korktuğunu düşünüyorum ben. </st><st c="1967">Ama Sercan bunu umursamıyor. </st><st c="1996">Oysa, onun da kitapları sevmesini istiyorum. </st><st c="2041">Paylaşacak daha çok konu bulabilirdik o zaman. </st><st c="2088">Geçen yıl yaş gününde, benim gibi o da sevecektir diye, Susanna Tamaro’nun </st><em><st c="2163">Kitaplardan Korkan Çocuk</st></em><st c="2187">’unu armağan etmiştim. </st><st c="2211">Kapağına bakıp bir köşeye fırlatıvermiş; “Bana bir şey mi anlatmaya çalışıyorsun, abla?” demişti. </st><st c="2309">Şaşırıp kalmıştım.</st></p>
		<p><st c="2327">O zamanlar, okumamayı bir hastalıkmış gibi görüyordum ve onu tedavi edecek ilacın yine kitap olduğunu düşünüyordum. </st><st c="2444">Ama yanılmışım.</st></p>
		<p><st c="2459">Kardeşim okumuyor diye de çok üzerine düşüyordum. </st><st c="2510">Bu konuda onunla ne kadar konuştuysam, “Sen benim öğretmenim değilsin,” demişti. </st><st c="2591">“İyi abla ol, beni rahat bırak!”</st></p>
		<p><st c="2623">Bir daha da kitap konusunu hiç açmadım.</st></p>
		<hr />
		<p><span epub:type="pagebreak" title="26" id="page26"></span><st c="2663">Kardeşin varsa, bazı işlerini yarıda bırakmaya da hazır olmalısın anlamına gelir bu.</st></p>
		<p><st c="2748">Tülü aralayıp bahçeye bakıyorum. </st><st c="2782">Yağmur da, rüzgâr da hafiflemiş. </st><st c="2815">Bugün güneşi göreceğimizi hiç sanmıyorum. </st><st c="2857">Dut, vişne, erik ağaçlarının dallarında kalan son yapraklar toprağa dökülmüş. </st><st c="2935">Sokağın öteki tarafında sıralanan apartmanlarda yaşam durmuş gibi. </st><st c="3002">Tül perdelerin hepsi kapalı.</st></p>
		<p><st c="3030">“Abla,” diyor, “kızdın mı bana?”</st></p>
		<p><st c="3063">Kendimi onun yerine koyuyorum: Ödevlerden sıkılmışım. </st><st c="3118">Bilgisayar oyununun başından az önce kalkmışım. </st><st c="3166">Ev de çok sıkıcı. </st><st c="3184">İçeride ağır bir hava var. </st><st c="3211">Babam benimle ilgilenmiyor. </st><st c="3239">Onun ihtiyacı olan şey, sessizlik; çünkü hafta içinde bir sürü gereksiz işle uğraşmış. </st><st c="3326">Başı, kaldıramayacağı kadar gürültüyle kazan gibi olmuş, gazete okuyarak rahatlıyor. </st><st c="3411">Ama bu benim işime gelmiyor. </st><st c="3440">Ben dokuz yaşında bir çocuğum. </st><st c="3471">Ablam da beni yargılamaya hazır. </st><st c="3504">Kitaplarla aram iyi olmadığı için karşıma geçmiş, bana kötü kötü bakıyor.</st></p>
		<p><st c="3577">Tüm bunlar hızla geçiyor aklımdan. </st><st c="3613">İşte o anda kardeşimi anlıyorum.</st></p>
		<p><st c="3645">“Kızmıştım ama geçti,” deyip, bukleli saçlarını karıştırıyorum.</st></p>
		<p><span epub:type="pagebreak" title="27" id="page27"></span><st c="3709">Elimden kurtulunca, başını kedi gibi iki yana sallıyor. </st><st c="3766">Yere yuvarlanıp, hooop bir takla. </st><st c="3800">Sonra da çılgın akrobat havalarında, halıya ellerini koyarak perende atıyor. </st><st c="3877">İşin içinde Sercan varsa, gösteri öyle kolay kolay bitmez. </st><st c="3936">Akrobat havalarına girdi ya, alkış bekliyor. </st><st c="3981">Parmak uçlarında yükselmiş, kolları havada, sırtı dimdik. </st><st c="4039">Gözucuyla bakıyor ama benden umut yok. </st><st c="4078">Öne eğilirken bir eli göbeğinin üstünde.</st></p>
		<p><st c="4118">Doğrulup soruyor: “Nasıl ama?”</st></p>
		<p><st c="4149">“Çok iyi,” diyorum. </st><st c="4170">“Nereden öğrendin perende atmayı?”</st></p>
		<p><st c="4204">“Eren gösterdi.”</st></p>
		<p><st c="4221">Sandalyemi çekip masama kuruluyor, tekerlekleri bir sağa bir sola döndürüyor. </st><st c="4300">Gözlerini kocaman açarak yine öykü meselesine dönüyor.</st></p>
		<p><st c="4354">“Kimler var öykünde?” O sırada eli defterimde. </st><st c="4402">Açıp okuyacakmış gibi. </st><st c="4425">Harekete geçtiğimi görünce şak diye kapatıyor.</st></p>
		<p><st c="4471">“Ne yapacaksın?”</st></p>
		<p><st c="4488">“Eğlenceli bir iş mi diye merak ediyorum.”</st></p>
		<p><st c="4531">Öylesine masum bakıyor ki, dayanamıyorum. </st><st c="4574">“Çoook.” Duygularını merak ettiğim için de, “Sen de varsın,” diyorum.</st></p>
		<p><st c="4643">“Anlatsana, ne yapıyorum?”</st></p>
		<p><st c="4670">“Sürekli bana soru soruyorsun.”</st></p>
		<p><st c="4702">“Soru mu soruyorum?” Şimdi de kitaplığımda </st><span epub:type="pagebreak" title="28" id="page28"></span><st c="4746">alıyor soluğu. </st><st c="4761">Çalışma masamın hemen yanı başında. </st><st c="4797">İşaretparmağını kitapların sırtında gezdiriyor.</st></p>
		<p><st c="4844">“Evet.”</st></p>
		<p><st c="4852">“Annem de var mı?”</st></p>
		<p><st c="4871">“Var.”</st></p>
		<p><st c="4878">“Ne yapıyor?”</st></p>
		<p><st c="4892">“Pencere kenarında oturmuş, atkı örüyor.”</st></p>
		<p><st c="4934">Tekerlerini sürüyerek pencerenin önüne götürüyor sandalyemi. </st><st c="4996">Kendisininki masasına dayalı oysa. </st><st c="5031">Bana ait bir şeyi kullanmak çok hoşuna gidiyor. </st><st c="5079">Oturup, elinde şişler varmış gibi, örgü ören annemi taklit ediyor. </st><st c="5146">“Böyle mi?” derken, kahkahayı basıyorum.</st></p>
		<p><st c="5186">Gülüyor.</st></p>
		<p><st c="5195">Birden ciddileşip, soru yağmuruna devam ediyor.</st></p>
		<p><st c="5243">“Babam da var mı?”</st></p>
		<p><st c="5262">“Var tabii. </st><st c="5275">O da gazete okuyor,” diyorum, yatağımda bağdaş kurarak.</st></p>
		<p><st c="5330">“Dayım da var mı?”</st></p>
		<p><st c="5349">“Olmaz mı! </st><st c="5361">Ama dayım öyküde tam olarak belirmedi daha. </st><st c="5405">Annem atkıyı dayıma örüyor.”</st></p>
		<p><st c="5433">“Hem var hem yok,” diyor bizimki, “yani, dayım öykünde görünmez adam gibi bir şey.” Gözleri heyecanla ışıl ışıl oluyor. </st><st c="5554">“Sana bir sır versem onu da yazar mısın?”</st></p>
		<p><span epub:type="pagebreak" title="29" id="page29"></span><st c="5595">“Neymiş o sır?”</st></p>
		<p><st c="5611">Yaklaşıp fısıldıyor: “Biz Eren’le arka bahçede kazı yapıyoruz.”</st></p>
		<p><st c="5675">“Kazı mı? </st><st c="5686">Ne kazısı?”</st></p>
		<p><st c="5697">“Eren rüyasında görmüş, arka bahçede bir yerde tılsımlı bir taş gömülüymüş, onu arıyoruz.”</st></p>
		<p><st c="5788">“Yaa,” diyorum, “ne özelliği varmış bakalım o taşın?”</st></p>
		<p><st c="5842">“Bilmiyoruz, bulunca öğreneceğiz.”</st></p>
		<p><st c="5877">“Bulduğunuzun o taş olduğunu nasıl anlayacaksınız?”</st></p>
		<p><st c="5929">“Işık saçıyormuş.” Sercan’ın sesi gizem dolu bir fısıltıya dönüşüyor.</st></p>
		<p><st c="5999">Gülümseyip saçlarını karıştırıyorum. </st><st c="6037">“Hadi bakalım.”</st></p>
		<p><st c="6052">“Abla, dayım ne zaman gelecek?”</st></p>
		<p><st c="6084">“Az kaldı,” deyip karşı duvardaki saate bakıyorum. </st><st c="6136">Biri yirmi geçiyor. </st><st c="6156">Haftaya bugün bu saatlerde kesin gelmiş olur. </st><st c="6202">Kolumu başıma destek yaparak uzanıyorum yeniden.</st></p>
		<p><st c="6250">“Yine o korkunç maymunla mı gelir dersin?”</st></p>
		<p><st c="6293">“Sanmam.”</st></p>
		<p><st c="6303">“Neden?”</st></p>
		<p><st c="6312">“Unuttun herhalde, geçen seferki kazadan sonra bunu nasıl göze alacak! </st><st c="6384">Hem, babamın maymuna alerjisi varmış ya.”</st></p>
		<p><st c="6425">“Amma da safsın,” diyor Sercan, “bunun ger</st><span epub:type="pagebreak" title="30" id="page30"></span><st c="6468">çek olduğuna inanıyor musun? </st><st c="6498">Babamın alerjisi dayıma bence.”</st></p>
		<p><st c="6529">“O nasıl söz öyle?”</st></p>
		<p><st c="6549">“Yine annem gibi konuştun.”</st></p>
		<p><st c="6577">“Kızıyorum ama,” deyip kalkacak gibi yapıyorum. </st><st c="6626">Bilgisayarı göstererek, “Ona tamamen el koyabileceğimi biliyorsun, değil mi?” diyorum. </st><st c="6713">Resmen tehdit! </st><st c="6728">Ama Sercan umursamıyor, konuyu tekrar aile meselelerine getiriyor.</st></p>
		<p><st c="6794">“Baksana, dayımın geleceğini haber aldığından beri babamın yüzü hiç gülmüyor.”</st></p>
		<p><st c="6873">“Canı sıkılıyordur. </st><st c="6894">Ama bence bu bambaşka bir şeyle ilgili.”</st></p>
		<p><st c="6934">“Neyle olacak, bal gibi dayımla ilgili.”</st></p>
		<p><st c="6975">Bekliyor, ama cevap vermiyorum.</st></p>
		<p><st c="7007">“Abla, şu öykünü anlatsana?” diyerek, sandalyeyi sağa sola çeviriyor.</st></p>
		<p><st c="7077">“Bitince okurum sana.”</st></p>
		<p><st c="7100">“Öykünde köpeğimiz Boncuk da var mıydı?”</st></p>
		<p><st c="7141">Bu defa şaşırma sırası bende. </st><st c="7172">Çünkü bizim ne köpeğimiz var, ne de Boncuk adında tanıdığımız herhangi bir köpek.</st></p>
		<p><st c="7253">Birden aklıma nefis bir fikir geliyor, ama bunu belli etmiyorum. </st><st c="7319">Ranzadan doğrulup ayaklarımı yere uzatıyorum.</st></p>
		<p><st c="7364">“Evet haklısın, Boncuk da var.”</st></p>
		<p><st c="7396">“Boncuk, yavru bir köpek ve bizimle yaşa</st><span epub:type="pagebreak" title="31" id="page31"></span><st c="7437">mak için evimize geliyor,” diyor Sercan. </st><st c="7479">Kalkıp yatağımın ayakucuna diz çöküyor. </st><st c="7519">Kolları yatağa dayalı, Boncuk’un aramıza katılmasını anlatmaya başlıyor: Hayali köpeğimiz Boncuk’a babamın çok güzel bir kulübe yaptığını, kulübeyi dut ağacının altına yerleştirdiğini, yağmurda ıslanmasın diye Boncuk’u evimize aldığımızı, babamın Boncuk bulsun diye terliklerini sakladığını ve Boncuk, gazete okuduğu koltuğun altından terlikleri çıkarınca, babamın bizimle nasıl kahkahalarla güldüğünü...</st></p>
		<p><st c="7923">Sercan gözlerini kapatmış, saçının bukleleriyle oynarken, birden uykudan uyanmış gibi bakmaya başlıyor bana.</st></p>
		<p><st c="8032">Annemin koridordan gelen sesini duyuyoruz. </st><st c="8076">Bizi çağırıyor. </st><st c="8092">Esra, Eren ve Tolga kapı eşiğindeler. </st><st c="8130">Eşofmanları var üstlerinde.</st></p>
		<p><st c="8157">“Çocuklar içeriye girsenize,” diyor annem bizimkilere. </st><st c="8213">Ama kimsenin içeriye girmeye niyeti yok. </st><st c="8254">Kaş göz işaretiyle anlatmaya çalışsalar da neler olduğunu bir türlü çözemiyoruz. </st><st c="8335">Annem yeniden mutfağa dönüyor.</st></p>
		<p><st c="8365">Esra, Eren ve Tolga, kardeşler. </st><st c="8398">Esra benimle, Eren de Sercan’la yaşıt. </st><st c="8437">Tolga en küçüğümüz. </st><st c="8457">Annem gözden kaybolunca Tolga hemen öne atılıyor.</st></p>
		<p><st c="8506">“Şeyma Abla,” diyor, “mutlaka bahçeye inmeliyiz.”</st></p>
		<p><st c="8556">“Ne oldu? </st><st c="8567">Söylesenize, arkadaşlar?”</st></p>
		<p><span epub:type="pagebreak" title="32" id="page32"></span><st c="8592">Eren, gizemli bir hava katmaya çalıştığı sesini iyice kısıyor.</st></p>
		<p><st c="8655">“Arka bahçede çok güzel, bembeyaz bir köpek var.”</st></p>
		<p><st c="8705">“Köpek mi?” diyorum.</st></p>
		<p><st c="8726">“Hem de yavru bir köpek.”</st></p>
		<p><st c="8752">Dönüp Sercan’a bakıyorum; gülümsüyor. </st><st c="8791">Gözleri parlıyor ve ben bu gülüşe bayılıyorum.</st></p>
		<p><st c="8837">“Sen var ya,” diyorum Sercan’a, “büyücü müsün nesin?”</st></p>
		<p><st c="8891">Eğilip alnından öpüyorum. </st><st c="8918">‘İnsanın kardeşinin olması ne iyi,’ diye geçiriyorum içimden. </st><st c="8980">Sercan da kulağıma, “O taşı bir bulalım, sen o zaman gör beni,” diye fısıldıyor.</st></p>
		<p><st c="9060">Esra, “Hadi, ne duruyorsunuz?” deyince, pabuçluktan ayakkabılarımızı alıyorum.</st></p>
		<p><st c="9139">“Biz birazdan geliriz. </st><st c="9163">Küçük bir işimiz var,” diye sesleniyorum anneme.</st></p>
		<p><st c="9211">Babam salondan, “Ne işiymiş bu?” diye söylenerek, gazetesini kaldırıp sehpaya bırakıyor.</st></p>
	</section>
<div id="charCountTotal" value="9300"></div></body>
</html>
