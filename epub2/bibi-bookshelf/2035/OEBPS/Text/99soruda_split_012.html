<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_10">09. Şehzadelerin yaşantısı ne şekildedir?</h1>

  <p class="normal">Şehzadelerin doğumları Dârüssaâde Ağası ve hanım sultanların da rütbeli bir Saray Ağası ile hatt-ı hümâyûn gönderilerek Paşakapısı'na yani Sadrâzam'a bildirilirdi. Gönderilen hatt-ı hümâyûn üzerine Sadrâzam ve Şeyhülislâm, vezirler, kazaskerler, Yeniçeri Ağası ve diğer devlet ricâli Saray'a giderler ve Huzur'a kabul olunurlardı. Sadrazam'ın kethüdası vasıtasıyle gönderdiği mücevherli beşik Dârüssaâde Ağası'na teslim olunurdu. Sadrazam'a ve ricâle lohusa şerbetleri gönderilir ve haremleri (eşleri) de Harem'e davet edilirdi.</p>

  <p class="normal">Diğer taraftan bu durum İstanbul'da ve memleketin her tarafında toplar atılarak, ilân edilir, şenlikler yapılır<sup class="calibre2">1</sup>, fermanlar gönderilerek şer'i mahkeme sicillerine kaydolunurdu. Atılan topların ve yapılan şenlik günlerinin sayısı yenidoğanın şehzade veya sultan oluşuna, kardeşleri bulunmasına göre hatta mevsimlere bağlı olarak değişirdi.<sup class="calibre2">2</sup></p>

  <p class="normal">Şehzadeler padişahların haseki, ikbal ve odalıklardan da doğarlardı. Başka bir deyişle anasının sıfatına bakılmaksızın Padişahın erkek çocuklarına şehzade denilir. Padişahların kız evlatlarına da sultan unvanı verilir.</p>

  <p class="normal">Şehzadenin bakımına annesi ve has odalılardan üç ağa nezaret ederlerdi. Ağalar içinden en yaşlısı "başlala" denilen şehzadenin baş mürebbisi idi. Bunun emri altındaki diğer ağalara "lala" denirdi. Lalalar şehzadelerin yetiştirilmelerinden ve özellikle Padişaha bağlılıklarından sorumluydular. Dolayısıyla Enderûn ağaları arasından Padişahın yakını ve bildiği birisi lala olurdu.</p>

  <p class="normal">Şehzade 5-6 yaşlarına gelince, "bed-i besmele" denilen özel bir törenle<sup class="calibre2">3</sup> derslere başlardı. Bu merasimde ve davetlilerin huzurunda Şeyhülislâm şehzadeyi elif'ten ye'ye kadar okutur ve sonra dua ederdi. Bu sırada şehzade, Şeyhülislâm'ın elini öpmek ister, ama o elini öptürmeyerek şehzadenin omuzunu öperdi. Sadrazam tarafından şehzade'ye müzehhep cüz kesesi içinde elifba hediye edilirdi. Şehzade hocasından Dârüssaâde Ağası'nın dairesinde ders görmeye başlardı.</p>

  <p class="normal">Şehzadelerin sünnet düğünleri<sup class="calibre2">4</sup> de günlerce, haftalarca süren düğünler, şenlikler yapılırdı. Sünnet olan ve 13-14 yaşına gelen şehzadeye ayrı bir daire verilir, buraya annesiyle kız kardeşlerinin dışında hiç bir kadın giremezdi.</p>

  <p class="normal">Osmanlı şehzadeleri, devlet yönetiminde sancakbeyi olarak eğitilmeleri amacıyla Anadolu'nun eski beylik merkezleri olan Konya, Manisa, Trabzon, Kastamonu, Kütahya, Çankırı, Aydın, Amasya ve Teke<sup class="calibre2">5</sup> sancaklarına gönderilmektedirler. Anadolu dışındaki tek şehzade sancağı Kefe<sup class="calibre2">6</sup> idi.</p>

  <p class="normal">Ancak On altıncı yüzyıl sonlarına kadar bazı şehzadelerin babalarına ya da kardeşlerine karşı ayaklanarak taht kavgasına girişmeleri sebebiyle, İkinci Selim devrinden itibaren yalnız veliahd olan (en büyük) şehzade Sancak'a gönderilmiş ve Manisa Sancağı veliahd şehzade sancağı olmuştur.<sup class="calibre2">7</sup></p>

  <p class="normal">Yalnız en büyük şehzadenin sancağa çıkarılmasıyla başlayan dönemde Padişah ölünce, vezir-i âzam tarafından "vâli-şehzade"ye bir haber gönderilmesi tahta geçmek için yeterli sayılmıştır.<sup class="calibre2">8</sup> Bazan da şehzadenin bizzat annesi vâlide sultan haber göndermektedir.<sup class="calibre2">9</sup></p>

  <p class="kunye">1. Doğum şenlikleri ileriki bölümlerde ayrıntılı olarak anlatılmıştır.</p>

  <p class="kunye">2. Örneğin Sultan I. Abdülhamid'in ilk çocuğuna şenlik yapılmış ise de, ikinci oğluna masraf yapılmasını istemiyerek "Böyle maskaralık lazım değildir, dervişân tekkelerine nezirler ve sadakalar verilüb mekteb hocalarına Paşakapısına gelince hil'at giydirilüb, kalfalarına sarık parası ve masumlara çil para ve pilav-zerde» verilmesini emretmişti.</p>

  <p class="kunye">3. Bed-i besmele töreni ileriki bölümlerde ayrıntılı olarak anlatılmıştır.</p>

  <p class="kunye">4. Şehzadelerin sünnet düğünleri ileriki bölümlerde ayrıntılı olarak anlatılmıştır.</p>

  <p class="kunye">5. On dördüncü yüzyılda kurulan Tekeoğulları Beyliği'nin Antalya ve Fethiye dolaylarındaki bölgesi.</p>

  <p class="kunye">6. Kırım'ın güney kıyısında "Küçük İstanbul" diye adlandırılan kent.</p>

  <p class="kunye">7. Yetişkin şehzadelerin sancağa çıkarılmayıp yalnız büyük şehzadenin sancak beyi olmasının kabulüne, Bayezid ile Şehzade Selim arasındaki mücadelenin ve büyük şehzadenin sancağa çıkarılması usulünün kaldırılmasına da Üçüncü Mehmed'in oğlu olan ve babası tarafından öldürülen Şehzade Mahmud hadisesinin sebep olması ihtimal dahilindedir. Pakalın, III/121.</p>

  <p class="kunye">8. Örneğin IV. Murad, Vezir-i Âzam Sokollu Mehmed Paşa'nın yolladığı haber üzerine İstanbul'a gelip padişah olmuştur. Bekir Kütükoğlu, İA. /VIII, s. 615.</p>

  <p class="kunye">9. Nitekim IV. Mehmed de, 1595 yılında annesinin gönderdiği haber üzerine İstanbul'a geldi. Tayyib Gökbilgin, İA/VII, s. 536.</p>
</body>
</html>
