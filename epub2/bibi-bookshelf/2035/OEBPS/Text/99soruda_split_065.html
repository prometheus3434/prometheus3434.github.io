<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_63">62. Meşveret Meclisi nedir?</h1>

  <p class="normal">On yedinci yüzyılda bütçe açıklarının kapatılması, sefer sırasında alınacak tedbirlerin etkin olabilmeleri için Meşveret Meclisleri denilen geniş bir ortamda tartışıldıktan sonra uygulanmaya konulması gerekiyordu.<sup class="calibre2">1</sup> Aslında Meşveret Meclisleri, çok önemli sorunlar için toplanmakla beraber, Ayak Dîvânı gibi, belli kurallara uyulmadan çalışmıştır. Dolayısıyla bir ölçüde kurumlaşmış ise de, tam anlamıyla gelişme sürecine girememiştir. Başka bir deyişle Meşveret Meclisi yüzyıllar boyu ihtiyaç duyulup kullanıldığı hâlde bir karar organı durumuna gelememiştir.<sup class="calibre2">2</sup></p>

  <p class="normal">Meşveretler genellikle Padişahın buyruğu ile yapılır. Böyle toplanan meşveretlere, çoğu kez Padişahın kendisi de katılmaktadır. Bununla beraber bir Padişahın ölümünden sonra, kimin tahta geçeceğini belirlemek, ya da bir ayaklanmaya karşı alınacak önlemler gibi âcil durumlarda hemen bir karara varmak için, Padişahın buyruğu olmadan devlet ileri gelenleri tarafından yapılan meşveret meclisleri de vardır.<sup class="calibre2">3</sup> Nitekim bazı Padişahların tahttan indirilmesi sırasında kararlar yine serbest meşveret meclislerinde alınmıştır.<sup class="calibre2">4</sup></p>

  <p class="normal">Padişah irâdesi dışında yapılan bu meşveretlerde, usûlen gerekli olan Şeyhülislâm fetvâsı bir yana bırakılırsa, alınan kararların Osmanlı örfî hukukuna göre geçerliği «icmâ» (çoğunluk) kavramına dayanır. Aslında kritik zamanların meşveret meclislerinde çoğunluk kararına karşı çıkmak mümkün değildir. Zira çoğunluğun kararı uygulama alanına konulunca, kendi varlıkları da tehlikeye düşecektir. Dolayısıyla meşveretlerden dâima "ittifak"(oybirliği) kararları çıkmaktadır.<sup class="calibre2">5</sup></p>

  <p class="normal">Kısaca söylenirse, gerekli hâllerde devlet ileri gelenleri ile toplanan Meşveret Meclisleri'nde genel olarak ittifakla oluşan kararlar almakta, hatta Padişahı bile değiştirebilmektedir.</p>

  <p class="normal">Padişahın emriyle, yani geniş kapsamlı olarak toplanan Meşveret'e devletin ileri gelen belli başlı hizmetlileri çağrılır.<sup class="calibre2">6</sup> Tahta çıkışından bir ay kadar sonra, Sultan III. Se1im bir «Meclis-i Meşveret toplanmasını buyurdu. Üç gün sonra, Revan köşkünde çalışmaya başlayan meşverete 200'ün üstünde kişi katıldı. Bunlar, devletin ileri gelen memurları, kadıları, müderrisleri,bazı ümera ve ayrıca emekli memur ve askerler de çağnldılar.<sup class="calibre2">7</sup> Bu toplantıya katılacakların adları, Padişaha gösterildiğinde, listede Ocak ağalarının bulunmadığı anlaşıldı. Bunun üzerine Sultan III. Selim onları da toplantıya çağırtmıştır.<sup class="calibre2">8</sup></p>

  <p class="normal">Meşveret toplantılarına Devlet yönetiminde deney ve bilgi sahibi kişilerin, bilim adamlarının da düşüncelerini öğrenmek üzere çağrılmasına özen gösterilmektedir. Padişahın buyruğu üzerine yapılan Meşverete çağrılacak kişilerin adları ve toplantıda görüşülecek konular tespit edilir.<sup class="calibre2">9</sup> Toplantı Padişahın, o katılmamışsa Vezir-i Âzam'ın başkanlığında açılır. Özellikle On sekizinci yüzyıldan sonraki yapılan meşveret toplantılarında başkanın herkesin düşüncesini açıkça belirtmesini istediği görülüyor.<sup class="calibre2">10</sup> Padişahın katılmadığı meşveretlerde alınan karar, ona arz yoluyla bildirilir. Padişah, Meşveret Meclisi'nde alınmış somut bir karar varsa bunu onaylamaktadır.</p>

  <p class="normal">Meşveret Meclisleri'nin toplantı sayısı On yedinci yüzyıl ortalarından itibaren On sekizinci ve On dokuzuncu yüzyılın başlarına kadar artarak devam etmiştir.</p>

  <p class="kunye">1. Nitekim Kâtip Çelebi "Tuhfet'ül-Kibar fî Esfari'l-Bihâr"da savaş işlerinden anlayan herkesin fikrinin alınmasını, kararın iyice ortaya çıkabilmesi için gereken tartışmaların yapılmasını ileri sürer.</p>

  <p class="kunye">2. Meşveret Meclisleri, demokratik karakterli olmasından ötürü, monarşık idarelerde sistematik çalışan bir karar organı hâline zaten gelemezdi.</p>

  <p class="kunye">3. Örneğin Sultan Birinci Murad'ın ölümünden sonra (1389) savaş alanında hemen toplanan bir meclis, Şehzade Bayezid'in hükümdar olmasını kararlaştırmıştır.</p>

  <p class="kunye">4. Örneğin Birinci Mustafa (1618), gene «Şeyhülislâm, kazaskerler ve diğer devlet büyüklerinin kararı ile tahttan indirilerek yeni Padişah seçilmiştir. İbrahim'in tahttan indirilmesi ve yerine IV. Mehmed'in getirilmesi de (1648) Meşveret meclisi kararıyla olmuştur.</p>

  <p class="kunye">5. Nitekim Sultan İbrahim'in tahttan indirilme kararına itiraz edenlere «karar ittifakla alınmıştır, cumhura muhalefet caiz değildir» denilerek karşılık verilmiştir.</p>

  <p class="kunye">6. "19 Rebiyülâhır 1063/1 Mart 1653 tarihinde, Tershâne bahçesinde Padişahın topladığı Meşveret'e vezir-i âzam, Şeyhülislâm, kaptan paşa, defterdarlar, kadıaskerler ve «diğer devlet büyükleri»yle birlikte, zekâ ve saygınlığı olan örneğin bir kâtip olmasına rağmen, Hacı Halife (Kâtip Çelebi) de katılmıştır. Nâimâ Tarihi, c. V, s. 278.</p>

  <p class="kunye">7. Tarih-i Cevdet, IV, s. 289.</p>

  <p class="kunye">8. III. Selim Sultan «Tarihlerde mestûrdur ki, Padişahlar meşveret eylediklerinde Ocak ihtiyarlarından umûr görmüş ve beş-altı seferde bulunmuş adamlar bulunur. Şimdi onlardan dahi bir az olsa onlara da bir şevk gelir...» demiştir.</p>

  <p class="kunye">9. Tarih-i Cevdet, IV, s. 289.</p>

  <p class="kunye">10. Örneğin 10 Aralık 1782 tarihinde Şeyhülislâmın konağmda, vezir-i âzam başkanlığmda «kaptan paşa, Sadreyn (Rumeli ve Anadolu Kadıaskerleri), nakibü'l-eşraf, sair ulema, Yeniçeri Ağası ve diğer ricalin hazır bulunduğu toplantıda Halil Hamid Paşa kimsenin susmayarak her şeyin "doğrucasını söylemek herkese ... farz olduğundan ...herkesin kendi aklına göre bir rey ve tedbiri olabileceğinden iyi ve fena ne hatır eder ise söylenmesi"ni istemiş ve "konuşanların asla muaheze edilmeyeceğine, kimseye gücenmeyeceğine" yemin ve kasemler etmiştir. A.g.e., c. III, s. 16 vd.</p>
</body>
</html>
