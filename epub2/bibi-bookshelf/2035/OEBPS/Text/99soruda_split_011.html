<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_9">08. Osmanlı Hanedanında tahta kimler çıkmıştır, bunların özellikleri nelerdir?</h1>

  <p class="normal">Osman Gazi'den Yavuz Sultan Selim'e kadar saltanatın babadan oğula geçmesi (Evlâdiye) yöntemi On altıncı yüzyıl sonlarına kadar bazı şehzadelerin babalarına ya da kardeşlerine karşı ayaklanarak taht kavgasına girişmelerine yol açtı. Yavuz Sultan Selim'den sonra Sultan I. Ahmed'e (1617) kadar Osmanlı tahtının verâsetinde "ekber evlâd" (en büyük erkek evlâd) yöntemi ve daha sonra ise hanedanın en yaşlı erkek üyesi (ekber ü erşed) kuralı uygulandı.</p>

  <p class="normal">Böylece On yedinci yüzyıl ortalarından itibaren<sup class="calibre2">1</sup> şehzadelerin katledilmeleri önlenmiş, ancak şehzadeler Topkapı Sarayında "Kafes" tabir edilen "Şimşirlik Kasrı"nda oturtulmuşlardır.</p>

  <p class="normal">Padişahların toplam sayısı 36'dır.<sup class="calibre2">2</sup> Ancak, Sultan II. Murad , Fatih Sultan Mehmed ve Sultan I. Mustafa ikişer kez tahta çıkmışlardır. Padişahlardan 15'i birbirinin kardeşi ve amcaoğlu'dur. Dolayısıyla (1299) Osman Gazi'den saltanatın kaldırılması (1922) tarihine kadar geçen 623 yıllık süre içinde Padişahların batın sayısı 21'dir.</p>

  <p class="normal">Hanedan şeceresinde toplam 13 farklı padişah adı bulunur: "Orhan, İbrahim, Abdülmecid ve Abdülaziz" isimleri "1'er", "Bayezid, Süleyman, Mahmud" 2'şer ; "Osman, Selim, Ahmed" 3'er; "Mustafa" 4 ; "Murad" 5 ; "Mehmed" 6 kere kullanılmıştır.<sup class="calibre2">3</sup></p>

  <p class="normal">Diğer taraftan padişahlar arasında isimleri kadar lâkapları da ünlü olanlar şunlardır: I.Osman ile Orhan (Gazi); I. Murad (Hüdavendigar); I. Bayezid (Yıldırım); I. Mehmed (Çelebi); II. Mehmed (Fâtih); II. Bayezid (Velî); Selim (Yavuz); I. Süleyman (Kanunî); II. Selim (Sarı), III. Mehmed (Eğri Fâtihi); I. Mustafa (Divâne), II. Osman (Genç); III. Osman (Nurî), IV. Murad (Bağdad Fâtihi ); İbrahim (Deli), IV.Mehmed (Avcı); III. Selim (Halim); II. Mahmud (Adlî);</p>

  <p class="normal">Osmanlı padişahları şiir'le de uğraşmışlardır. Padişahların şiirlerinde kullandıkları mahlaslar da şöyledir: Murad II (Muradî), Fatih (Avnî), Bayezid II (Adlî), Yavuz (Selimî), Kanunî (Muhibbî), Selim II (Selimî), Murad III (Muradî), Mehmed III (Adlî), Ahmed l (Bahtî), Genç Osman (Farisî), Murad IV (Muradî), Mustafa II (İkbalî), Ahmed III (Necibî), Mahmud l (Sebkatî), Mustafa III (Cihangir), Selim III (İlhamî) ve Mahmud II (Adlî).</p>

  <p class="normal">Aralarında Fatih Sultan Mehmed, Yavuz Sultan Selim (Farsça), Kanunî Sultan Süleyman, Sultan III. Murad (2 Türkçe, 1 Arapça, 1 Farsça olmak üzere 4 adet), Sultan III. Selim de "Dîvân" sahibi olan padişahlardır.</p>

  <p class="normal">İlk altı hükümdar Bursa' da, daha sonrakiler de İstanbul'da gömülüdür.<sup class="calibre2">4</sup></p>

  <p class="normal">Cülûs yaşı açısından en genci 7 yaşında Padişah olan Sultan IV. Mehmed'dir. Osmanlı padişahlarının ortalama "Cülûs yaşı" 32, saltanat süresi sonundaki yaş ortalaması 50, ortalama saltanat süresi 17 ve vefat ettikleri yaş ortalaması da 51'dir.<sup class="calibre2">5</sup></p>

  <p class="normal">Hanedan'da 15 tahttan indirme olayı yaşanmış,<sup class="calibre2">6</sup> Sultan I. Mustafa ise iki kez tahttan indirilmiştir. İki padişah da kendi istekleriyle saltanattan feragat etmişlerdir.<sup class="calibre2">7</sup> En uzun saltanat süresi 45 yıl, 11 ay, 7 gün ile (1520-1566) Kanunî dönemi'dir.<sup class="calibre2">8</sup></p>

  <p class="normal">Osman Gazi'den Kanunî Sultan Süleyman'a kadar gelen 10 padişah bütün seferlere katılmışlardır.<sup class="calibre2">9</sup> Kanunî'nin oğlu Sultan II. (Sarı) Selim sonra gelen 21 padişah içinden de yalnızca 5'i seferlere katıldılar.<sup class="calibre2">10</sup> Ancak savaş stratejilerinin değişmiş olmasının da bunda katkısı olduğu düşünülmelidir. Nitekim fiilen savaşa katılmamış olmalarına rağmen 5 Padişah da fetvayla itibarî olarak "Gazi" unvanı almışlardır.<sup class="calibre2">11</sup></p>

  <p class="kunye">1. Dördüncü Mehmed tarafından 1652 tarihindcn itibaren.</p>

  <p class="kunye">2. "Fetret" devri'nde Yıldırım Bayezid'in oğullarından Osmanlı topraklarına hiçbir zaman tam anlamıyla egemen olamamış Süleyman ve Musa çelebiler de Padişahlar cetveline alınırsa Osmanlı hükümdarlarının sayısı 38'i bulur.</p>

  <p class="kunye">3. Oysa şehzâdelerin isimleri çok daha fazla farklılaşma gösterir.</p>

  <p class="kunye">4. Son Padişah VI. Mehmed 'in (Vahdeddin) mezarı Şam'da, son halife Abdülmecid Efendi'ninki de Medine'dedir.</p>

  <p class="kunye">5. Alderson, s. 200.</p>

  <p class="kunye">6. Konumuz içinde kalan süreçte halledilenler "Yıldırım Bayezid, II. Bayezid, 1. Mustafa, II. Osman, İbrahim, IV. Mehmed , II. Mustafa, III. Ahmed, III. Selim"dir.</p>

  <p class="kunye">7. Bunlar Sultan II. Murad ve Sultan III. Ahmed'dir.</p>

  <p class="kunye">8. En kısa saltanat Sultan V. Murad'ın 93 gün süren padişahlığıdır.</p>

  <p class="kunye">9. Sarayından ayrılmayan ilk padişah Kanunî'nin oğlu Sultan II. (Sarı) Selim oldu.</p>

  <p class="kunye">10. Mehmed III (1595-1603), Osman II (1618-1622), Murad IV (1623-1640), Mehmed IV (1648-1687) ve Mustafa II (1695-1703) sefere çıktılar.</p>

  <p class="kunye">11. Bunlar Mahmud I (1730-1754), Mustafa III (1757-1774), Abdülhamid I (1774-1789), Selim III (1789-1807), Mahmud II (1808-1839) dir. Daha sonraki dönemde de Abdülmecid (1839-1861), Abdülhamid II (1876-1909) ve V. Mehmed (Reşad) (1909-1918) "Gazi" unvanı almışlardır.</p>
</body>
</html>
