<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_48">47. Vezir kimdir? Kimler vezir olmuştur?</h1>

  <p class="normal">Vezirler atanırken, Sadrâzam ve Padişah huzuruna girişlerinde Teşrifat-ı Kadime kuralları uygulanırdı. Vezirliğe ilk atananlar Padişahın yanına Arz'a girdiğinde "hassü'l-has" denilen sâde, gösterişsiz bir hil'at giydirilir, kürk giydirilmezdi.</p>

  <p class="normal">Bir vezir hakkında "halka zulüm" yaptığından dolayı şikayet olmuşsa ya da başarısız iseler kendisinden önce unvanı kaldırılır, vezaret alâmeti olan tuğ ve sancağı ile beraber görevden alınırdı.</p>

  <p class="normal">Ancak vezirler halka yaptıkları zulüm sebebiyle gerekli görülüyorsa bir hey'et huzurunda yargılanır ve ceza da görürlerdi. Bu bağlamda bazan rütbeleri tenzil edilip, taşrada hizmetin (kapıya çıkma) ilk rütbesi olan "kapıcıbaşılık" ile belli bir yere sürgün edilirlerdi. Eğer haklarında idam cezası verilirse kendilerine saygı gösterilir, hakaret edilemezdi.</p>

  <p class="normal">Devletin ilk dönemlerinde en üst düzey görevlisi olarak tek bir vezir vardı. Zamanla Vezir sayısı arttı. Kanuni Sultan Süleyman döneminde Dîvân-ı Hümâyûn'da vezir-i âzamdan başka ikinci vezir, üçüncü vezir olarak sıralanan yedi vezir görevli bulunuyordu.<sup class="calibre2">1</sup></p>

  <p class="normal">Vezir-i âzam Padişahla beraber, ya da serasker olarak onun yerine sefere çıktığı zamanlarda vezir-i sâni "sadaret kaymakamı" sıfatiyle Kubbealtı'nda kalıyor, diğer vezirler genellikle harbe katılıyorlardı. Sonraları Sadrâzam'ın "serdâr-ı ekrem" olarak çıkmadığı seferlere vezir-i sâni (ya da bir başka Kubbe veziri) "serdar" (ya da serasker) unvaniyle yönetiyordu.</p>

  <p class="normal">Dîvân-ı Hümayun'da gerekli görülen hâllerde, Sadrâzam'ın izniyle Kubbe vezirleri tuğra çekerek Nişancı'ya yardım ederlerdi. Dolayısıyla Kubbe veziri olarak fermanı çıkanların "tuğra" meşk eylemeleri de gerekiyordu.</p>

  <p class="normal">Bununla beraber On sekizinci yüzyılın başlarında Dîvân-ı Hümâyun'un hemen bütün işleri Paşakapısı'nda görülmeğe başlanmış olduğundan Kubbe vezirleri'nin sayıları başlangıçtaki gibi sembolik olarak bire inmiş ve yüzyılın ikinci çeyreği başladıktan sonra<sup class="calibre2">2</sup> Kubbe veziri atanmamıştır.</p>

  <p class="normal">Vezirlik başlangıçta eyâletleri yöneten beylerbeyiler arasında çok başarılı olanlara verilmekteydi. Bu da zamanla kubbenişin vezirlerin sayılarını arttırdı.<sup class="calibre2">3</sup> Dolayısıyla sayıyı azaltmak için (önceleri Mısır, Budin, Yemen, Bağdad gibi mühim eyâletlere) yönetici olarak Merkezden Kubbe Veziri gönderilmeye başlandı.<sup class="calibre2">4</sup></p>

  <p class="normal">Hudud eyâletlerine gönderilen vezirlere bazan tuğrası çekilmiş boş "ahkâm" kağıtları veya vezirlerin kendisine fermanla tuğra çekme yetkisi verilerek işlerin gecikmeden çözülmesi istenirdi. Ancak vezirler Payitahta dönüşlerinde kullandıkları bu yetkinin hesabını Sadrâzam'a vermek zorundaydılar. Bununla beraber özellikle dış vezirlerin sayıları çoğaldığından bu uygulamanın denetimi de iyice zorlaştı. Bundan dolayı da vezirlerin Padişah adına ferman yazmak yetkileri kaldırıldı.<sup class="calibre2">5</sup></p>

  <p class="normal">Ancak daha sonra Dîvân-ı Hümayun dışından da "vezir pâyesi"yle yöneticiler tayin edildi. Hatta kaptan paşa, defterdar ve nişancı gibi erkân'a da vezirlik pâyesi verildi. Böylece bir yandan vezir sayısı iyice artarken, diğer taraftan da başlangıçta rütbe olan Kubbe vezirliği mansıb'a dönüşmüş ve hâriç vezirlikler ise bir pâye haline getirilmiş oldu.<sup class="calibre2">6</sup> Başka bir deyişle vezirlik bazan rütbe, bazan mansıb ve bazan da kıdem, başarı gibi özellikleri dikkate alınan bir şahsa tahsis olunmuş pâye olarak gözüküyor.</p>

  <p class="normal">Vezirlerin yılda ortalama bir buçuk milyon akçe mertebesinde geliri olan "havass-ı vüzera" denilen hasları vardır. Bu haslar görevle bağlıdır. Görevden ayrılanların hasları ellerinden alınır. Çağdaş deyimlerle "maaş" niteliğinde olduklarından toprağa bağlı hasların gelirleri ile birlikte başka gelirleri de kapsar.</p>

  <p class="normal">Onsekizinci yüzyıla kadar emekli edilen vezirlere hizmetlerinin karşılığı olarak kendilerine tahsis olunan hasların gelirleri verilirdi. Haslar bazan değişik yerlerde olurdu. Bu gelirler Fatih Sultan Mehmed Kanunnâmesi'nde yıllık bir milyon ile bir milyon iki yüz bin akçe arasında olarak belirlenmiş ise de daha sonraki yüzyıllarda değişen para rayicine göre arttırılmıştır. Bu gelir hass'ın arazisinden elde edilen yıllık hasılatın öşrü ve toplanması gereken vergilerdir. Ancak tımar usulünün gereği olarak vezir, hassın her beş bin akçesi için sefere bir cebeli asker götürmeğe mecburdu. Daha sonraları vezirlere has tahsis etmek yerine, atandıkları eyâlette sulh zamanlarında "imdâdiyye-i hazariyye" ve savaş zamanlarında da "imdâdiyye-i seferiyye" denilen bir vergi geliri tahsis edilmiştir.</p>

  <p class="normal">Nitekim On sekizinci yüzyılda vezirlerin dirlikleri kaldırılarak kendilerine "ber vech-i muhassıllık" adıyla yerel gelirlerden tahsisat (maaş) bağlandı. Bazı vilayetlerdeki vezirlerde muhassıllık yetkisi bulunduğundan Hazine'ye ait gelirlerin iltizamını aldılar. Hazine'ye ait varidatı ödedikten sonra eyâletteki bütün öşür ve resimleri iltizama verip Hazine'nin hakkını çıkardıktan sonra kendisine de önemli miktarda para kalırdı.<sup class="calibre2">7</sup></p>

  <p class="normal">Gerek yaşı açısından gerekse idarî ve askerî yetersizliği sebebiyle işe yaramıyacak durumda olan veya gazaba uğrayan vezir emekli edilirdi. Ancak vezirlerin 6 (hatta 10-12) yük akçe ile "tekaüt" (emekli) edilmeleri konusu Kanunnâme'de yazılıdır. Kendisine belirli bir mahallin mukataasından aylık olarak belirli bir maaş ya da yıllık ortalama 60 bin akçe arpalık verilirdi.</p>

  <p class="kunye">1. Sultan Ahmet III döneminde (1703-1730) Kubbealtı vezirliği kaldırıldı.</p>

  <p class="kunye">2. 1731'den sonra. Pakalın, Tarih Deyimleri, c. II, s. 308.</p>

  <p class="kunye">3. Sultan Süleyman zamanında bu sayı dokuzu geçmemiştir.</p>

  <p class="kunye">4. Bazan iki sancak birleştirilerek bir vezire tevcih edildi.</p>

  <p class="kunye">5. Pakalın, Tarih Deyimleri, c. III, s. 593.</p>

  <p class="kunye">6. Örneğin On yedinci yüzyıl başında Kubbealtı ve Eyâlet yöneticisi vezirlerin sayısı 23'ü bulmuştu. On yedinci yüzyılın ortalarından sonra ise eyaletlere vezirler, sancaklara ise beylerbeyiler gönderilmiştir.</p>

  <p class="kunye">7. Valilere "mâlikane" olarak bir eyâletin ömür boyu tevcih edildiği de olmuştur.</p>
</body>
</html>
