<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_69">68. Eşraf ve Âyân kime denir?</h1>

  <p class="normal">Beylerbeyi ve sancakbeyilerinin erkânı ile yeniçeri serdarı, kadı, müderris,gibi Merkeze bağlı pâyeli ve rütbeliler dışında bir Osmanlı şehrinin ileri gelenleri yerli halktan ulemâ, imam, hatib gibi ilmiyye müntesibi, tarikat, tekke, zaviye şeyhleri gibi tasavvuf erbâbı, ma'zul ve mütekaid askerler, zengin tüccarlar, esnafın yaşlı ve güngörmüşleri, mukata'a, malikâne ve çiftlik sahipleri, vakıf mütevellileridir.</p>

  <p class="normal">Ancak zamanla Osmanlı şehirlerinde merkezden gönderilen memurlar dışında, yani "Enderun'dan çıkma" olmayan ve yerli halk içinden seçilen, devletle halk ilişkilerini düzenleyecek yeni bir "yönetici zümre" oluştu.<sup class="calibre2">1</sup></p>

  <p class="normal">Bu idâreci zümre müslüman ahali için "eşraf ve âyan", gayrimüslimler için, bazı müelliflerin "hristiyan âyan" dedikleri, "kocabaşı, papaz ve knez"lerdir.<sup class="calibre2">2</sup></p>

  <p class="normal">Bunlar genel olarak yerel itibarlarıyla yönetimle yönetilenler arasındaki iletişimi, dengeyi sağlayabilecek nitelikte tanınmış ve zengin kişilerin oluşturduğu seçkinler zümresidir.</p>

  <p class="normal">Bir ferman geldiğinde, beldenin kadısı, şehrin âyan ve eşrafını, lonca kâhyalarını ve imamları topluyor, halkın temsilcileri ve vekilleri olarak Padişahın emrini kendilerine bildiriyordu. Seyyid ve şeriflerle Şeyhülislâmın vekili olan müftü de eşraftan sayılırdı. Bunlar toplumun hem zengin, hem de nüfuzlu kişileriydi. Âyan da zenginlik ve nüfuz açısından onlardan geri kalmazdı.<sup class="calibre2">3</sup> Âyanların görevleri genel olarak şunlardı:</p>

  <p class="normal">- Devletle halk arasındaki irtibatı sağlamak,</p>

  <p class="normal">- Kazalarda asayişin temini,</p>

  <p class="normal">- Kanuna göre tahakkuk ettirilmiş vergilerin tahsili,</p>

  <p class="normal">- Narhın sabit tutulması,</p>

  <p class="normal">- Kazalarda kaza'i fonksiyonlar dışında idari ve askeri bütün işlerin görülmesinde kadılardan bu görevleri devir almak,</p>

  <p class="normal">- Gerekli hallerde asker celbini sağlamak,</p>

  <p class="normal">- Müslüman ahalinin "nefir-i amm" için çağrılması, (asker toplama)</p>

  <p class="normal">- Osmanlı Devleti hudutları dışına zahire, hayvan vd. malların kaçırılmamasına ve,</p>

  <p class="normal">- Bazı eşyaların kaçak olarak yurdiçine girmesine mâni olmak,</p>

  <p class="normal">- Menzilhanelerin tesisini sağlamak,</p>

  <p class="normal">- Posta örgütünün işlemesini sağlamak,</p>

  <p class="normal">- Sınır kal'alarının tamir, bakım ve inşaatına yardım etmek ve oralara zahire temin etmek,</p>

  <p class="normal">Yukarıdaki görevler özetlenirse "Kazalarda âyanlık vazifesi gören bir kimsenin, yalnız kaza'î işleri hariç, ne yapmağa kudreti yetmiş ise herşeyi yaptığı" söylenebilir.</p>

  <p class="normal">Âyanlık kurumu menşe itibariyle hükümetin herhangi bir emriyle kurulmuş bir müessese değildir.<sup class="calibre2">4</sup> Âyanlar "eşrâf-ı belde" arasından halk tarafından seçilirler.<sup class="calibre2">5</sup> Ve seçildikleri kazalarda nüfûzlarını koruyabildikleri sürece âyanlık yaparlardı. "Kötü hareketlerinden şikâyet edildikleri için âyanlıktan azil edilenlerin çoğu zaman ya bir müddet "kale-bend" kaldıkları veya bazı hallerde kaza halkına belli miktarda "nezir parası" ödemek şartıyla kazadan uzaklaştırıldıktan sonra "kendi halinde olmak üzere" affedilmektedir.<sup class="calibre2">6</sup></p>

  <p class="normal">On yedinci ve On sekizinci yüzyıllarda Devletin mâli ihtiyacı sebebiyle timarlar iltizama verilmeye başlayınca eyâlet askerlerinin önemi azaldı ve Merkezin taşra ile ilişkisi daha çok malî bir nitelik aldı. Taşra yöneticileri de eyâletlerde nüfuz ve servet sahibi âyan zümresi karşısında güçsüz kaldılar. Ve böylece "taşra hanedanları" oluştu.<sup class="calibre2">7</sup></p>

  <p class="kunye">1. Özkaya, Osmanlı Devleti'nde Âyanlık, s. 9.</p>

  <p class="kunye">2. Vuzo Nagata, Muhsin-zâde Mehmed Paşa ve Âyanlık Müessesesi, s. 5.</p>

  <p class="kunye">3. Literatürde "âyan"lık görevinin karşılığı olarak bazen günümüzde büyük şehir belediyelerine bağlı kaza belediyesi reisi anlamında "gouverneur d'arrondissement", bazanda daha geniş bölge ve eyâlet reisleri anlamında "gouverneur de departement, de province" benzeri olarak kabul edilmiştir. Bununla beraber görevleri dışındaki statülerini belirleyen "notable de ville" de denilmiştir. V. R. Mutafcieva, J. Thiery ve O. Schlechta-Wsserd, F. Miller, Uzunçarşılı'dan naklen Nagota, a.g.e., s. 4.</p>

  <p class="kunye">4. Nagata, s. 2.</p>

  <p class="kunye">5. Nagata, s. 5.</p>

  <p class="kunye">6. Nagata, s. 6.</p>

  <p class="kunye">7. İkinci Mahmud âsi paşalara ve derebeylerine savaş açarak eyâletlerde merkezi yönetimin denetimini yeniden sağladı. 1826'dan sonra eyâletler geniş askeri ve mali yetkiler verilen "müşiriyet"ler biçimince yeniden düzenlendi. Tanzimat'tan sonra eyâletlerin mali işleri yalnızca mütesellimlerin sorumluluğuna verildi. Daha sonra Batı etkisiyle eyâletlerin yönetiminde önemlı değişiklikler oldu: valilerin sorumluluklarını paylaşmak üzere "eyâlet meclisleri" kuruldu ve eyâletlerin sınırları küçültüldü. 1864'te eyâletler vilayetlere dönüştürüldü.</p>
</body>
</html>
