<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_95">94. Osmanlı devletinde asayiş nasıl temin edilmiştir?</h1>

  <p class="normal">Asayiş hizmetlerinin bir bölümü ulûfeli görevlilerin yükümlülüğüne verilirken, diğer bir kısmı da yaptıkları hizmetin karşılığı olarak halktan (özellikle ticarî bölgelerde tüccâr ve esnaftan) bir miktar ücret alırlardı.</p>

  <p class="normal">Diğer taraftan askerî şahısların yakalanmaları ve cezalandırılmaları da yine kanunnâmelerde belirtilen süreçlere uygun olarak yapılırlardı.</p>

  <p class="normal"><span class="idebold">a. Subaşılar</span></p>

  <p class="normal">Büyük şehir merkezlerinin düzeninden (ve temizliğinden) kadıların buyruğu altında bulunan subaşılar sorumludur. Geceleri asesbaşı ile birlikte dolaşarak dirlik ve düzeni bozanları yakalayıp ufak suçlar ve kabahatler için hemen cezalandırmak, ağır suçlar için kadı'nın huzuruna çıkartmak subaşıların göreviydi. Büyük şehirlerde bulunan mirî subaşılar "mevâcib "alırlardı.</p>

  <p class="normal">Mirî subaşılar yine kadıların buyruğu altında bulunmakla beraber şehirlerin çarşıların, pazar yerlerinin ve mahalle aralarının temizliğini denetlemekden ve geceleri asesbaşı ila birlikte dolaşarak şüpheli kişileri tutuklayıp kadı önüne çıkarmak, suçüstü yakaladıklarını cezalandırarak asayişi sağlamak işlerinden sorumluydular. Ulûfeleri Hazine'den ödenirdi.</p>

  <p class="normal">On yedinci yüzyılda (özellikle İstanbul'un) temizlik işleri için "çöplük subaşısı"<sup class="calibre2">1</sup> ve "tomruk" adıyla anılan cezaevlerinin yönetimi için "tomruk subaşısı" görevleri ihdas olunarak subaşılık hizmetleri genişletildi.</p>

  <p class="normal">Eyâlet ve sancak merkezlerine bağlı küçük şehir ve kasabaların dirlik ve düzenini de "tımarlı subaşı"lar sağlarlardı. Subaşı olan tımarlı sipahiler sancakbeyi'nin yardımcısı durumundaydılar. Seferlere de cebelüleriyle katılırlardı. Merkezden tımarlı subaşıların adına hüküm gönderilirdi. Bir anlamda bağımsızlığı olan tımarlı subaşıları vergiler ve para cezalarından da kendilerine pay ayırırlardı.</p>

  <p class="normal"><span class="idebold">b. Yeniçeri Kullukları</span></p>

  <p class="normal">Şehiriçi güvenliğini sağlamak için "İstanbul kullukları" ve "taşra kullukları" denilen karakol örgütleri bulunmaktadır. Her kullukta çorbacı denilen bir yeniçeri subayı ile kullukçu denilen üç ya da dört yeniçeri neferi bulunurdu. Taşrada kulluk görevi yapan yeniçerilere de "yasakçı" denirdi. Beylerbeylerin kapı halkı içinde de kullukçu bölükleri vardı.</p>

  <p class="normal">İstanbul birçok kulluk bölgesine ayrılmış olup bu bölgelerin asayiş hizmetleri belirli bir para karşılığında yeniçerilere bırakılırdı. Kullukların dağıtılmasını kul kethüdası yapardı. İstanbul kullukları üç, taşradakiler dokuz aylığına verilirdi. İstanbul'daki tüm kullukların âmiri, Kullukçuların en kıdemlisi ve Ocaktaki başeskilerden sayılan "başkarakullukçu"dur.</p>

  <p class="normal">Yeniçeriler yaptıkları güvenlik hizmeti karşılığında halkdan ücret alırlardı. Böylece kullukçu yeniçerilere ulûfeleri dışında gelir sağlanmaktaydı. On yedinci yüzyıl başlarında Yeniçeri kulkethüdası, kulluk bölgesi tahsisi için kullukçubaşı'ndan 85 akçe alır; bunun 70 akçesini alıkor, gerisini yamaklarına bırakırdı. Yeniçeriler seferle İstanbul dışında bulundukları zamanlarda kulluk görevini acemi oğlanları yapardı.</p>

  <p class="normal"><span class="idebold">c. Kalyoncu Kullukları</span></p>

  <p class="normal">İstanbul'daki Tersâne kalyoncularını yeniçeri kullukçularıyla sürtüşmeye sokmadan disiplin altına alabilmek için Galata ve Beyoğlu'nun çeşitli yerlerine kalyoncu çavuşların görev yaptığı "kalyoncu kullukları" da kurulmuştu.<sup class="calibre2">2</sup> Kalyoncu kulluğunda bulunan amirlere "başağa", grup amirlerine de "Galata başağası", Beyoğlu başağası" denirdi. Kullukçuların en kıdemlisi ve Ocaktaki başeskilerden sayılan başkarakullukçu, İstanbul'daki tüm kullukların da amiriydi.</p>

  <p class="normal"><span class="idebold">d. Bostancı Ocakları</span></p>

  <p class="normal">Bostancı Ocağı'nın en büyük âmiri bostancıbaşı'dır. Ocağın erkânı başhaseki ağa, bostancı kethüdası, kethüdâ ağa, başhamlacı, tebdil hasekisi, kozbekçibaşı, bostancılar odabaşısı, bostancı karakulak ve baltacı'dır.</p>

  <p class="normal">Öteden beri Edirne ve İstanbul saraylarında bahçe işleri, bağ ve bostanlarının bakımı için "bostancı" denilen Sırp ya da Boşnak asıllılar görevlendirilir, acemi oğlanlanlar arasından bostancıbaşı tarafından özellikle Bosnalılar arasından güçlü ve kuvvetli olanlar seçilirdi. Bu maksatla İstanbul'da 21 bölük , Edirne'de de 10 bölükten oluşan iki ayrı Bostancı Ocağı kurulmuştu.<sup class="calibre2">3</sup> Bostancılar yeniçerilerle beraber üç ayda bir ulûfe alırlar ve kendilerine bostan ürününden de pay verilirdi. On altıncı yüzyıl başlarına kadar Saray çevrelerinin güvenliği, inşaat, nakliye ve ulaşım işlerini yürütmekle görevli bostancılar, On altıncı yüzyılın ortalarına gelindiğinde silahlı inzibat kuvvetine dönüşmüştür.</p>

  <p class="normal">Bostancılar, "Hasbahçe bostancıları" ve "Hassa Bostancıları" olmak üzere ikiye ayrılır. Saray surları içinde kalan bahçe ve bostanlarda çalışan, Saray'ın ve Harem'in hariçten emniyetini temin eden 20 bölük bostancılara "Hasbahçe bostancıları" ya da "gılmanan-ı Bahçe-i Hassa" denilirdi. Bunlar kıdemlerine göre bellerine dokuz değişik renkte kuşak sararlardı. Dokuzuncu derecedeki bostancı "hünkar kayığı hamlacısı" olurdu. Hamlacı'nın üstündeki rütbelerde "Bostancı hasekisi" ve "Bostancı kethüdası" gelirdi.</p>

  <p class="normal">İstanbul'un çeşitli semtlerinde "Hadaik-i Hassa" denilen Saray'a ait bahçe ve bostanlarda çalışan, Saray'ın kayıkhane ve iskelelerinde bekçilik, koruma ve temizleme işleri yapan "hassa bostancıları" ise 15 ilâ 100'er kişilik bölükler halinde hizmet görürlerdi. Hassa bostancıları "usta" dedikleri zabitlerinin emrindedirler. Her "usta" bostancıbaşı'na karşı bulunduğu semtin güvenliğinden sorumludur.</p>

  <p class="normal">Eyüp, Kağıthane, Boğaziçi ve Adalar, Bostancı Koprüsü'ne kadar Anadolu yakasının asayiş ve güvenliği, "usta" denilen bir zabitin emrinde 15-100 kişilik birlikler halinde hizmet gören "hassa bostancıları"nın sorumluluğundadır. Her "usta" bulunduğu semtin güvenliğinden genel asayişi sağlamakla görevli bostancıbaşı'na karşı sorumludur.</p>

  <p class="normal">Bostancıbaşı Padişahın yakın güvenliğinden, Marmara, Boğaziçi ve Haliç kıyılarının asayişinden ve ormanların ve avlakların denetiminden sorumludur. Bostancı Ocağı içinden atanırdı. Kırmızı kaftan, altına mavi şalvar ve başına kırmızı barata giyerdi. Görev yeri Yalı Köşkü bitişiğindedir. Halk arasına çıkmaz. İdam, sürgün ve azil fermanlarını infâz ettirir. Terfih ettirildiği zaman vezirlik, sancakbeyliği ya da kapıcıbaşılık verilirdi.</p>

  <p class="normal"><span class="idebold">e. Asesler</span></p>

  <p class="normal">Kolluk kuvvetlerinin şehir içinde inzibatı ve asayişi sağlamak amacıyla çarşı ve pazarlarla mahalle aralarında dolaşmalarına gece veya gündüz dolaşmasına «kola çıkmak da denilirdi. Sadrazamlar, Yeniçeri ağaları, kaptan paşalar bile zaman zaman kola çıkarlar, yolsuz hareketi görülenleri te'dip ederlerdi. Ancak bu görev Yeniçeri Ocağı'nın Yirmisekizinci Orta'sının efrâdını oluşturan aseslere verilmişti.</p>

  <p class="normal">Gece veya gündüz şüpheli görülen kişiler asesler tarafından yakalanırlar, durumlarında, eylemlerinde suç unsuru görülürse şer'î cezası verilmek üzere kadı önüne çıkarırlardı. Eğer suç değil de kabahat türünde kusurları varsa asesbaşı'na tanınmış "tazîr" yetkisi içinde kalarak kendisine örfî cezalar uygularlardı. "Yasakçı kulu" gibi görev yaptıklarından bazı cezaları uygulama yetkileri vardı.<sup class="calibre2">4</sup> Tutukluları teslim alıp hapse koymak da aseslerin işiydi. Ancak suç işleyen yeniçerileri yakalayıp Yeniçeri Ocağı'na teslim etmekle "bostancı mumcusu" görevliydi.</p>

  <p class="normal">Çarşı ve pazar yerlerinde güvenlik hizmetleri yaparlar, karşılığında, esnaftan "asesiye" adıyla para toplarlardı. Biri İstanbul ve diğeri Galata'da olmak üzere iki asesbaşı vardı. İstanbul asesbaşısı'nın derecesi Galata'dan daha yüksekti.</p>

  <p class="normal">Taşra şehir ve ilçelerinde de asesbaşı emrinde olarak aynı görevler yapılırdı. İstanbul dışındaki kentlerde ve büyük kasabalarda görevlendirilen asesler de gece devriye gezerler, şüpheli ve suçluları yakalayıp kadıya teslim ederler ya da yetkileri içinde bulunan cezaları uygularlardı.</p>

  <p class="normal">Asesbaşı, narh denetiminde subaşıyla birlikte Sadrâzama eşlik ederdi. Dîvân-ı Hümayun ve Ağakapısi'nda toplanan Ağa Divânı toplantılarında, Yeniçerilere ulûfe dağıtımı, elçi karşılama ve kabul törenlerinde hazır bulunurdu. Bu görevleri sırasında yeşil çuhadan çatal kalafat, zağra yakalı ve yeşil kaplı Divân kürkü, ak çakşır, ayaklarına da sarı yemeni giyerdi.</p>

  <p class="normal">İstanbul'daki Tomruklar ve Babacafer zindanları da asesbaşının yönetimi altındaydı. Yeniçeri Ocağı'ndan idam cezasına çarptırılanlar hükmün yerine getirilmesi için ona teslim edilirdi.</p>

  <p class="kunye">1. 1827 İhtisap Nezareti'nin kurulmasına kadar devam etti.</p>

  <p class="kunye">2. Kasımpaşa ile Galatasarayı arasında Kalyoncukulluğu denilen bir semt vardır.</p>

  <p class="kunye">3. 1826'da Yeniçeri Ocağı kaldırılınca Bostancı Ocağı 1.500 kadar bostancıdan oluşan saray ve çevresini korumakla görevli Asâkir-i Hassa adıyla yeniden düzenlendi. Edirne'deki Ocak kapatıldı.</p>

  <p class="kunye">4. Bkz. "Beratlar".</p>
</body>
</html>
