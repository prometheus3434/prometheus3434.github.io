<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_13">12. Padişahlar nasıl tahtlarda oturmuş, nasıl kavuklar giymişlerdir?</h1>

  <p class="normal">"Taht" kelimesi mecazî anlamıyla da "hükümdarlık yetkisi"ni simgeler. Cülûs törenlerinde padişahlar Bâbüssaâde eyvanı altına kurulan "Cülûs Tahtı" ("Taht-ı Âl-i Saltanat" ya da "Taht-ı Hümâyûn" da denir) üzerinde biatları kabul etmişlerdir. Bayram öncesi "Arife Tahtı", bayram günü "Muayede Tahtı" adıyla yine Bâbüssaâde önünde tahtlar<sup class="calibre2">1</sup> kurulur. Padişahın bayram tebrikatı için "Fatih Kanunnâmesi"nde belirtildiği üzere<sup class="calibre2">2</sup> "muayede-i umumî" merâsimi yapılır.</p>

  <p class="normal">Oysa Padişahın resmî makamı sayılan "Arz Odası"ndaki "Arz Odası Tahtı", üstü güneşlik biçiminde sayvanla örtülü bulunan geniş bir sedir'den ibarettir.</p>

  <p class="normal">Avrupa ülkelerinde imparator ve kıralların "taç" , "hükümdarlık âsâsı" ve "taht" gibi devletlerarası hukuk ve siyasette<sup class="calibre2">3</sup> anlamları olan simgeleri vardır.<sup class="calibre2">4</sup> Osmanlı devlet geleneğinde padişahların giydikleri "kavuk" ise benzer anlamda olmasa da Padişahın kıyafetini tamamlayıcı ve tanımlayıcı alâmetler arasında yer alır.</p>

  <p class="normal">Bununla beraber kavuklar, üzerilerine murassa sorguçlar, süsler konularak daha gösterişli olmaları sağlanmış olsa bile, Batı hükümdarlarının som altından yapılarak üzerine kıymetli taşlar, mücevherler çakılmış taçları ile maddî değer olarak boy ölçüşemez.</p>

  <p class="kunye">1. Osmanlı Padişahlarının muayede (bayramlaşma) için özel tahtları vardır. Örneğin On yedinci yüzyılın ilk yarısında Sultan I. Ahmed (1603-17) ve Sultan IV. Murad (1623-40) için yaptırılmış olanlar ya da Sultan I. Mahmud'a (1730-54) İran'dan hediye olarak gönderilmiş "Şah İsmail'in Tahtı" olarak bilinen taht gibi.</p>

  <p class="kunye">2. "Bayramlarda Meydân-ı Dîvan'a taht kurulup çıkmak emrim olmuştur. El öpüldükte vüzerâm ve kazaskerlerim ve defterdarlarım kafadarım olup duralar." Fatih Kanunnâmesi.</p>

  <p class="kunye">3. Krallara, imparatorlara Papa ya da görevlendirdiği vekili tarafından taç giydirilmekte ve kutsanmaktadır. Nitekim Napolyon Bonapart da Papa'nın elinden imparatorluk tacı giymişti.</p>

  <p class="kunye">4. Nitekim "tacını" ya da "tahtını kaybetti" deyimleri "hükümdarlığını kaybetti" anlamında kullanılır.</p>
</body>
</html>
