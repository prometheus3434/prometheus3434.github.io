<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_47">46. Sadrazamların zenginliği nereden gelmiştir?</h1>

  <p class="normal">Sadrazamlara yıllık 7,5 milyon akçe getiren 15 adet has verildiği gibi<sup class="calibre2">1</sup>, Rikâb-ı Hümâyûn'a gelen haraç ve pişkeşlerden de hisse verilirdi.<sup class="calibre2">2</sup> Sadrazamlar yalnızca haslar'ından yılda dört, beş yüz kese<sup class="calibre2">3</sup> gelmektedir. Fatih Sultan Mehmed, Yavuz Sultan Selim ve Kanunî Sultan Süleyman vakıflarının idareleri de Sadrâzamlar uhdesinde olduğundan masraf çıktıktan sonra bunlardan da 100 veya 200 kese gelirdi. Vüzera tevcihatı ve özellikle Eflak ve Buğdan Voyvodalıklarının değiştirilmesi münasebetiyle ve Mısır, Halep ve Şam valileri tarafından gönderilen pişkeş ve hediyelerle 20 bin keseye ulaşırdı.</p>

  <p class="normal">Sadrazamlara yıllık 150 bin akça tekaüdiye maaşı tahsis olunması ve Sadrâzam oğullarının yevmiye 60 akça ile müteferrika olmaları da kanun gereği idi.<sup class="calibre2">4</sup></p>

  <p class="normal">Bununla beraber Sadrâzamların masrafları da pek fazladır. Örneğin serdar-ı ekrem pâyesiyle savaşa gönderilen Sadrâzam'a yaptığı masraftan dolayı hesap sorulmazdı. Bununla beraber seferin uzaması hâlinde, Ordu-yi Hümâyûn'un masraflarını Sadrâzamlar kendi keselerinden karşılamışlardır.<sup class="calibre2">5</sup></p>

  <p class="normal">Diğer taraftan bayramlarda ve Nevruz'da Padişaha hediye vermeleri kanundur. Kalabalık mâiyetleriyle Bâb-ı Fetva'ya, Tersane'ye ve yangınlara gittiklerinde veyahut tebdîl olarak denetime çıktıkça avuç avuç altın dağıtmaları da âdetti. 300-500 kişi tutan kapı halkına; âmedî, mektubî, teşrifatî ve kethüda kalemleri hülefasına da kendi kilerinden tayinat vermektedirler. Dolasıyla şehid, katl, azil gibi bir olay sebebiyle ya da tekâüden (emekli olarak) görevlerinden ayrıldıklarında aralarında borçlu kalanları bile olurdu.</p>

  <p class="kunye">1. Yavuz Cezar, Osmanlı Maliyesinde ... s. 48.</p>

  <p class="kunye">2. Fatih Kanunnâmesi.</p>

  <p class="kunye">3. On yedinci yüzyılda Kıbrıs ve sonraları Aydın sancaklarından Sadrazamlara mahsus olan haslar dört, beş yüz kese olarak iltizama verilirdi. Netayicü'l-Vukuat'den.</p>

  <p class="kunye">4. Fatih Kanunnâmesi.</p>

  <p class="kunye">5. Örneğin 1692 yılında Sadrazam Bozoklu Mustafa Paşa, masrafları kendisine ait olmak üzere 500 süvâri ve 200 piyâde toplamıştı. Pakalın, Tarih Deyimleri ..., c. III, s. 180.</p>
</body>
</html>
