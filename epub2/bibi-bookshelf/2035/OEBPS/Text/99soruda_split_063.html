<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_61">60. Çarşamba ve Cuma Dîvânları nedir?</h1>

  <p class="normal">Cuma Dîvânı'nda dava dinlenirken Dîvân-ı Hümâyûn usulleri uygulanmaktadır. Genel olarak "Huzur mürafa'ası" yapılan davalar dinlenmektedir. Bu bakımdan, her çeşit şer'i - örfî davaların dinlendiği Cuma Dîvânı'nı, Dîvân-ı Hümâyûn'un tamamlayıcısı olarak nitelemek mümkündür. Genel kural olarak Cuma Dîvânı'nda verilen hükümlerden hoşnut kalmayanlar Dîvân-ı Hümâyûn'a gidebilirler.</p>

  <p class="normal">Merkezde, Sadrâzamın başkanlığında düzenli olarak toplanan «Çarşamba Dîvânı»na, Dîvân-ı Hümâyûn üyesi olanlar katılmamaktadır. Her çarşamba günü, sabah vakti, Galata, Havas-ı Kostantaniye ve Üsküdar kadıları, Sadrâzam hazretlerinin konağına gelirler.<sup class="calibre2">1</sup> Sadrazam bu kadılarla birlikte Dîvân'ı kurar. Dîvân'da Sadrâzam «mesalih-i ibadullahı muktaza-i şer'i şerif üzere görür ve fasl-ı husûmet ve kat'ı nizâ buyurur ve kavanin-i Osmaniyeyi icra eder, lâzım geldikte kadı efendilere dahi dinletir. (Kanunnâme)</p>

  <p class="normal">Bilindiği gibi, özellikle belediye hizmetleri de kadıların görevleri arasındadır. Böylece Çarşamba Dîvânı'nda «Kanun-i Osmanî»ye ait örfî hukukun kapsamındaki yargısal işler, Şeriat açısından uyuşmazlıklar ve İstanbul'un çağdaş terimlerle çeşitli belediyecilik sorunlarıyla da uğraşıldığı anlaşılmaktadır.</p>

  <p class="normal">Kanunnâmelerde Çarşamba Dîvânı'na yer veren bölüınün devamında, "Sadrazamın İstanbul'da kol gezmesi" kuralının bulunması, şehirle ilgili olarak görüşülen konuların yerinde incelenmesini de gerektirmektedir. Bu da bir anlamda İstanbul'a verilen önemi vurguluyor.</p>

  <p class="normal">Çarşamba Dîvânı'nda dava dinleme ve görüşme usulu de Dîvân-ı Hümâyûn'daki yöntemlere benzer. Dîvân-ı Hümâyûn toplantısı sonunda olduğu gibi, görüşülecek işler bitince öğle yemeği yenilip dağılınır. İstanbul'da bulunan beylerbeyleri ile sancakbeyleri, Dîvân toplantısından önce, Yeniçeri Ağası ile birlikte Sadrâzamın huzuruna çıkarlar. Böylece, toplantıdan önce, Sadrâzamın devam eden işler hakkında özet bilgiler aldığı anlaşılıyor. Cuma ve Çarşamba Dîvânlarının İkindi Dîvânı'ndan farkı, bunların sadaret kaymakamı tarafından yönetilebilmeleridir. Bu da, her iki Dîvânın, Dîvân-ı Hümâyûn'la bağımlı ve onu tamamlayıcısı olduklarını kanıtlıyor.</p>

  <p class="kunye">1. Uzunçarşılı, Merkez, s. 140.</p>
</body>
</html>
