<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_88">87. Osmanlı ordusunda gayrimüslim asker olmuş mudur?</h1>

  <p class="normal">Osmanlı devleti gayrimüslim uyruklarının insan gücünden askerî hizmetlerde yararlanmak için bunların bir kısmını kale muhafızlığı, derbentçilik benzeri asayiş sağlamak üzere, diğerlerini de Ordu'nun hayvanlarını bakmak gibi ve yetiştirmek geri hizmetlerde ya da yol yapımı, kale, köprü tamiri gibi destek hizmetlerinde kullanmışlardır. Bunların komutan ve subayları Müslüman olurdu.</p>

  <p class="normal"><span class="idebold">Martulozlar</span></p>

  <p class="normal">Sarp geçitlerde asayişi ve özellikle Bosna ve Macaristan sınırına yakın kalelere gerekli muhafızların bir kısmını sağlamak için hıristiyanlar arasından seçilen ve maaşlı askerlerdir. Örgütlenmeleri ile teçhizat ve dirlik gibi hususları diğer muhafız askerler gibidir. Kalelerde tamamen hırıstiyan muhafız martuloz<sup class="calibre2">1</sup> bölükleri oluşturulmuştu. Yalnız martulosların zabitleri ve özellikle başkumandan sayılan olan ağaları Müslümandı. Genellikle inzibat hizmetlerinde kullanılmışlardır.<sup class="calibre2">2</sup></p>

  <p class="normal">Martulosluk başlangıçta yalnız Rumlara mahsus iken sonraları diğer hıristiyan reâyâ da karışmıştır. Hatta Bosna hudut kalelerinde görevli martuloslar daha sonra tamamen Müslüman oldukları halde Martulosan olarak anılmışlardır.<sup class="calibre2">3</sup></p>

  <p class="normal"><span class="idebold">Voynuklar</span></p>

  <p class="normal">Voynuklar<sup class="calibre2">4</sup> bir bölümü "voynuk beyi"nin yönetiminde "seferli voynuklar" ve diğeri de voynuk seraskerinin buyruğunda "çayır voynukları" olarak örgütlendirilmişlerdi. Böylece devlet fethedilen toprakların insan gücünden yararlanmış oluyordu.</p>

  <p class="normal">Sefer voynukları seferde ordu atlarına bakarlar, savaşlara katılır; çayır voynukları ise Has Ahır için ot biçer, Has Ahır atlarını otlatır ve eğitirler. Has Ahır'da ve çayır hizmetlerinde çalışan voynukların kayıtlarını "voynuk kâtibi" denilen görevli tutardı.</p>

  <p class="normal">Rumeli'de Bosna ve Bulgaristan'daki her gayrimüslim köyünde 8-25 arasında voynuk bulunurdu. At bakımı bir ekip işi olduğundan kanunnâme gereği üç voynuk, bir "gönder" oluşturur ve gönderler sıra ile sefere giderlerdi. Bunlardan nöbeti gelenler tırpanları ve atlarıyla, bir bölüm voynuk da yaya olarak hizmet verirdi. Voynuklar, her türlü cizye, ispenç, avarız ve rüsumdan muaftı.</p>

  <p class="normal">Voynuklara hizmet karşılığı verilen küçük çiftliklere "baştina" denirdi. Bu topraklar parçalanamaz, miras bırakılamaz, devredilemez ancak ölen bir voynuğun yerine oğlu, kardeşi ya da bir akrabası atanabilirdi.</p>

  <p class="normal">Yöre voynukları çeribaşının emrindedir. Ancak her köyde "pirimkür" ve "ligatör" denilen tümü Hıristiyan olan küçük subaylar vardı. Bununla beraber voynukların çeribaşıları Müslümandır. Voynuk çeribaşılarınan hafif suçları cezalandırma yetkileri vardır. Ancak ağır suçlar sancakbeyi tarafından cezalandırılabilir. Voynuk çeribaşıları Voynuk Beyi'ne, o da Mirahur Ağası'na bağlıdır.</p>

  <p class="normal"><span class="idebold">Cerahorlar</span></p>

  <p class="normal">Paralı fakat geçici olarak geri hizmetlerde kullanılan gönüllü Hıristiyan askerlerdir. Bunlar cebren ya da gönüllü olarak toplandıkları gibi, avârız vergisi karşılığı olarak da çalıştırılabilirlerdi. Eyâlet askeri statüsünde olduklarından kaçma olaylarını önlemek için cerahorlar kefalete bağlanırdı. Kale, yol, köprü tamiri tâmiri, araç, gereç nakliyesi gibi ağır işlerde çalıştırılırlardı. Savaştan sonra aylıkları kesilir<sup class="calibre2">5</sup> ve memleketlerine gönderilirlerdi.</p>

  <p class="kunye">1. Martolos da denilir.</p>

  <p class="kunye">2. Ercan, Osmanlı Askerî Kuruluşlarından Voynuk Örgütü, Birinci Askeri Tarih Semineri, s. 125.</p>

  <p class="kunye">3. Pakalın, c. II, s. 410.</p>

  <p class="kunye">4. Kelimenin aslı Bulgarca'dır.</p>

  <p class="kunye">5. On altıncı yüzyılda 4 akçe yevmiyeleri vardı. Abdülkadir Özcan, Cerehor, İ.A. (Diyanet), c. 7, s. 393.</p>
</body>
</html>
