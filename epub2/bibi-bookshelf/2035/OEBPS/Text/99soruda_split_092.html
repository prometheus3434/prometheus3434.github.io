<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>99soruda</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_90">89. Osmanlı'da hangi eğitim kurumları vardır? Eğitim sisteminin unsurları nelerdir?</h1>

  <p class="normal"><span class="idebold">a. Sıbyan Mektebleri</span></p>

  <p class="normal">Sibyan mektebleri çoğunlukla Padişahlar, devlet erkânı ve hayır sahipleri tarafından cami, medrese, imaret ve çeşmelerle birlikte yaptırılırlar. Hayrat anlamında olduklarından fakir çocuklarının yiyecek ve giyimleri için kurulmuş vakıfları da vardır.<sup class="calibre2">1</sup></p>

  <p class="normal">Sıbyan mekteplerinde küçük çocuklara okuma, yazı yazma (hüsn-i hat), Kur'ân hıfzı, dinî bilgiler, âdâb (toplum içinde davranışlar) ve a'mâl-i erba'a (dört işlem) öğretilmektedir. Bununla beraber cami ve mescidlerde de her yaştaki "ümmî (analfabet)"lerin öğrenim imkânları vardır.</p>

  <p class="normal">Sıbyan mekteplerinde öğretim yaşlı bir hocanın ya da mahalle imamının yönetiminde yapılırdı. 4 ilâ 7 yaş arası erkek ve kız çocuklar, namaz sûrelerini ezberlemeyi ve Kur'ân'ı sökmeyi sağlayacak en az 2-3 yıl sürebilen bir eğitime başlarlardı. Elifbâ'dan harfleri tanımak ve kelimeleri okumak öğrenilir ve "Amme" cüzü<sup class="calibre2">2</sup> ile devam edilirdi. Kur'ânı düzgün okumak için «tecvid» ve onunla birlikte yazı, ilmihal, hesap da öğretilirdi. Okumada ilerlemiş, hafızlığa başlamış öğrenciler, küçüklerin «kalfa»lığını (nezaretçi ve alıştırıcı) görevini yaparlardı.</p>

  <p class="normal">Sıbyan mektebleri sabah erken saatte başlar, ikindi ezanına kadar devam ederdi. Öğrenciler arasında sınıf ayırımı yoktur. Hoca aynı düzeydeki öğrencileri bir araya toplar, hepsine aynı mekânda ve tek bir sınıf olarak ders gösterirdi. Ders araları olmadığından teneffüs de verilmez. Hoca bir kısım talebe ile meşgul olurken, diğerleri arasında istiyen çalışır, arzu eden yazı yazar ya da isterse gürültü çıkarmamak şartıyla boş oturup istirahat ederdi. Yalnız öğle üzerleri yemek tatili vardır. Bu süre içinde öğle namazı da kılınırdı. Çocuklar mahalle içinde mektebe yakın yerlerde oturdukları için yemeklerini evlerinde yerler, sonra mektebe dönerlerdi.</p>

  <p class="normal">Okula başlamak için belirlenmiş bir yaş yoktur. Çocuk, olgunluğu yeterli görülen yaşta iken okula başlar.<sup class="calibre2">3</sup> Diğer taraftan öğrenimin 12 ay aralıksız devam etmesi ve iki ardışık yıl arasında yapay "ders yılı" ayırımı bulunmaması, öğrencilerin senenin istedikleri bir ayında okula başlayabilmesi de önemli özelliklerdir.</p>

  <p class="normal">Sıbyan mekteplerinde de çocuklara Kur'ân'ın kısa sûreleri ve dinî bilgiler ezberletilerek hafızası güçlendirilir. Okuma ve ezberleme yöntemleri melodik diziler biçimine getirilmiştir. Çocuklar sallanarak hep birlikte bu ritme katılırlardı. Çağdaş eğitim tekniklerinin diliyle söylenirse, bu yöntemde "müzik ve hareketin yarattığı ritm duygusu"ndan yararlanılmaktadır. Hat örneklerinden kopyalar yaptırılarak da taklit kabiliyeti geliştirilir.<sup class="calibre2">4</sup></p>

  <p class="normal">Taş mekteplerin mimarisinde kullanılan malzeme, gerek duvar ve çatı teşkili ikâmetgahlardan çok farklıdır. Kalın taş duvarlar, kubbeler, tonozlar, büyük pencereler bu okulları, o devrin kamusal yapılarına yaklaşmaktadırlar. Mimarî yapıları medreselerden farklı olarak çoğunlukla iki katlıdır.<sup class="calibre2">5</sup></p>

  <p class="normal">Sıbyan mekteblerinin de "kapama" denilen ilkbahar gezileri vardı. Bunlar mekteb çocuklarının gezdirilmeleri ve fakir olanlarının giydirilmeleri için vakfedilen paralarla yapılan seyirlerdi. Bazan birkaç mekteb birden geziye giderdi. Bu geziler bütün mahalle halkı için bir bayram olur, mesireye ekseriya birlikte gidilirdi. Kazanlar kaynatılır, etli pilavlar, bademli sütlü helvalar pişirilip çocuklara yedirilir ve misafirlere dağıtılırdı.</p>

  <p class="normal"><span class="idebold">b. Cami Dersleri</span></p>

  <p class="normal">Bu derslerin bir kısmı sıbyan mektebi tahsilinin çıraklar için uygulanan doğal bir uzantısı gibiydi. Sabah namazından sonra başlar, çarşı, pazar, imalathaneler ve dairelerin açılacağı zamana kadar devam ederdi.</p>

  <p class="normal">Vakıt namazlarından sonra da dönemin tanınmış ulemâsı içinden gelen müderris, imam, ders-i âm ve hatibler din ilmi, İlm-i hâl, risâle-i ahlâk gibi ilimleri öğretirlerdi. Yine ilmiye'den bir müderris tarafından Arapça ve Farsca (sarf, nahiv ve lugat) öğretilirdi.</p>

  <p class="normal">Büyük camilerde medreselerde "dersiye" denilen Cüziyat (Hesap, Hendese, Hikmet), ulûm-i âliye (Kelâm, Belâgat, Meâni, Bediî, Beyan, Mantık, Sarf ve Nahiv) ve ulûm-i asliye (Tefsir, Hadis, Fıkıh) üç grup dersleri okutulurdu.</p>

  <p class="normal">Cami dersleri herkese açık olduğundan cemaat arasında çoğu kez ulemâ da bulunur ve soru sorarlardı. Dolayısıyla dersiâmlar, medresede talebe-i ulûm'a ders veren müderrislerden daha yeterli olmaları gerekiyordu. Ve bu sebepten ötürü dersiâm'lık, ulema arasında müderrislikten üstün sayılmakta ve bir yeterlik sınavı gerektirmekteydi. Nitekim dersiâm olmak isteyenlerin önce medrese'den icâzetnâme almakta, sonra bir heyet huzurunda yeterlilik sınavı geçirmektedirler.</p>

  <p class="normal">Diğer taraftan "mûciz" denilen tecrübeli dersiâmlara dersleri takip eden cemaat arasında yeterli gördüklerine "icâzet" de tanzim etme yetkisi de verilmişti.</p>

  <p class="normal"><span class="idebold">Tekke Eğitimi</span></p>

  <p class="normal">İslâmî bilgiler ve İslâm kültürü topluma medreseler ve tekkeler yoluyla veriliyordu: Medrese devletin resmî ictihadı olan sünnî-hanefî mezhebini temsil ettiği halde, tarikatler daha geniş mezhep tayfı üzerinde halkı eğitmekteydiler. Nitekim tarikatlar bu özellikleri sebebiyle "şeriatın bekçisi" görevini üslenmiş ulema tarafından eleştirilmektedir.</p>

  <p class="normal">On sekizinci yüzyıla gelindiğinde tekkeler ülkenin hemen her yerine yayılmıştı. Diğer taraftan tarikatların loncalar ve esnaf birlikleriyle olan bağları onları, mesleki ve toplumsal hayatta da etkili kılıyordu. Öyle ki tarikatlar Padişah, seçkinler ve hatta ilmiye mensupları arasında da yaygındı. Nitekim Bektaşilik gerek halkın büyük bir bölümünün ve gerekse hemen tümüyle Seyfiye tarikinin de (yeniçerilerin) dahil olduğu en yaygın tarikatti. Mevlevilik, Nakşibendîlik, Kadirilik gibi tarikatler de seçkinler arasında yaygınlaşmıştı.</p>

  <p class="normal">Tekkelerin (hankâh, dergâh, ribat ve zâviyelerin) gayesi bir yandan halkı irşad etmek ve diğer taraftan kendi tarîkat derviş ve halîfelerini yetiştirmektir. Bu müesseseler Padişah, ricâl ve hayır sahiplerinin kurduğu vakıflarla yaşıyorlardı. Bununla beraber han-kah ve zâviyelerin şeyh ve erkânı, medreselerde okutulan eserleri takîb ederek müdavim öğrencilere ders okuturlardı. Ancak öğretim sisteminin "takrir"değil müzâkere" yöntemi ile yapıldığı ve dolayısıyla buralarda ders gören öğrencilerin tasavvuf formasyonunda yetiştirildikleri unutulmamalıdır. Nitekim medreselerden farklı olarak, han-kah ve zâviyelerde tarikat âdâbına ve erkânına göre toplu zikirler yapılır, Kur'ân âyetleri ile hadîs-i şerifler derunî anlayışla tefsir ve virdler<sup class="calibre2">6</sup> telkin edilirdi. Tekkelerde hadîs ilmi bu yöntemlerle okutulmakta<sup class="calibre2">7</sup> ve hatta tefsir kitapları yazılmaktadır.<sup class="calibre2">8</sup> Zaviye ve dergâhlarda öğrenime başlamış talebeler "mebâdi-i ulûm" yapmak isterlerse aynı tarikatın postnîşin'i daha tanınmış bir han-kah'ına devam edebilirlerdi.</p>

  <p class="normal">Medrese ve tekkelerin eğitim ve öğretim yöntemlerindeki fark sebebiyle, nassların zahirî manalarına bağlı kalan medreselilere <span class="idebold">"</span>Ulemâ-yı zâhir"; tekkelerden zühd ve keşf yoluyla derûnî manalara yönelerek yetişenlere de "Ulemâ-yı bâtın" denilmiştir.</p>

  <p class="normal">Medreseler Osmanlı devlet teşkilâtında İlmiye tariki mensuplarını yetiştiren kurumlar oluşundan dolayı resmî bir hüviyetleri vardır. Tekkeler de geleneklerine bağlı kaldılar. Bununla beraber aralarında müderrisler de bulunan<sup class="calibre2">9</sup> birçok ilmiye mensubu tarikate intisab etmişlerdir. Başka bir deyişle, yöntemler açısından bazı münakaşalar olmuşsa da, medrese ile tekke arasında özden kaynaklanan karşıtlık olduğu söylenemez.<sup class="calibre2">10</sup></p>

  <p class="normal"><span class="idebold">Lonca Eğitimi</span></p>

  <p class="normal">Zenaat öğrenim ve eğitimi, esnaf loncalarında kayıtlı olan (bazan babadan oğula) gedikli esnaf arasında, ya da tersânelerde, tophanelerde ustadan çırağa aktarma yöntemiyle yapılırdı. Hatta mahalle mektepleri öğleye kadar öğretim yaparlar, öğleden sonra çocuklar babalarının ya da ustalarının yanında sanat öğrenirlerdi.</p>

  <p class="normal">Sanatı öğrenmiş sayılan çıraklar kendi ustası da dahil olmak üzere, o sanatın tanınmış adamları huzurunda sınava sokulur, başaranlara törenle "peştemal" kuşatılırdı.<sup class="calibre2">11</sup></p>

  <p class="normal"><span class="idebold">Kalem Öğretimi</span></p>

  <p class="normal">"Kalem" sözcüğü günümüzdeki "devlet dairesi" karşılığı olmaktadır. Ancak "kalem"ler yalnız devlet işlerinin görüldüğü yer olmakla kalmamış, tarihçi, vak'anüvis, riyâziyeci, şâir, mütefennin, hattat, müzehhib, bestekâr, nakkaş yetiştiren okullar olmuşlardır.</p>

  <p class="normal">Kalem'de tıpkı medrese gibi sert bir disiplin hâkimdi. Bütün memurlar uzun yazı rahlelerinin önüne dizili şiltelere bağdaş kurarak otururlardı. Yeni gelenlere "şakird, talebe, yamak, çırak" denilir ve yaşlı, tecrübeli bir kâtib ya da mümeyyizin<sup class="calibre2">12</sup> öğretiminde hüsn-i hat (güzel yazı) ve meslekî bilgilerle beraber, şiire yatkın ise teşvik ve yardım edilir,<sup class="calibre2">13</sup> edebiyat bilgileri, Arapça ve Farsça öğretilir, bütün ön çalışma ve denemelerde yeterli sayılmadan aylığa geçirilmezdi. Ancak hâcegân (hocalar) denilen kalem âmirleri<sup class="calibre2">14</sup> şâkirdânın kalfalığa ve üstadlığa (ustalığa) yükselmelerini sağlarken diğer taraftan da her şakird'in kabiliyetine göre genel kültürlerini yükseltecek özel bir eğitim vererek onları nesir, şiir gibi edebiyat, ya da tarih gibi konularda yetiştirirlerdi. Nitekim şâkird eğer başarılı olursa bir müddet sonra hocası tarafından kendisine bir mahlâs (ek isim) verilir ve daha sonra eserlerinde artık o isimle tanınırdı.</p>

  <p class="normal">Gerek öğretici'ye "hoca" gerekse stajyer memura "şakird" (öğrenci) denilmesi ve öğretim sırasında uygulanan yöntem, kalemlerin birer "meslek okulu" sayılabileceğini gösteriyor.<sup class="calibre2">15</sup></p>

  <p class="normal"><span class="idebold">Medreseler<sup class="calibre2">16</sup></span></p>

  <p class="normal">Medreseler kamuya açık belirli programı olan eğitim kurumlarıdır. Sultanların kurdurduğu medreselere "sultanî", devlet adamlarının ya da ulemâ'nın vakıf olarak yaptırdıklarına da "hususî" denilirdi.<sup class="calibre2">17</sup> Büyük şehirler ve kasabalarda hemen her büyük caminin yanında bir medrese bulunurdu.<sup class="calibre2">18</sup></p>

  <p class="normal"><span class="ideitalik">(1) Öğretim Görevlileri</span></p>

  <p class="normal">Sahn medreselerine girmeye hak kazanarak "danişmend" unvanını alan talebeler arasında en başarılı olanlar "muid" unvanını alarak Dahil ve Haric medreselerinde görevli müderrislere "yardımcı"(asistan) olurlardı.</p>

  <p class="normal">Aralarında "telif eser" (tez) sahipleri de bulunan muidler kendilerinden daha kıdemli bir muid'e "muzaf"lık (tamamlayıcılık) da yaparlardı. Sahn medreselerinden icazetnâme alanlar "Mülâzemet Defteri"ne yazılırlar, "mülazim" olarak "mülâzemet""sırasına girerler "nevbet" beklerlerdi. Her yıl Şeyhülislâm kanalıyla Sadrazam'a önerilen dörder muid ve muzaf "mülâzim" yapılır. Mülâzimler arasında sırası gelenler yol ayırımına gelirler ya kadılık mesleği olan "tarîk-i kazâ"yı ya da imtihan vererek<sup class="calibre2">19</sup> muallimlik mesleği olan "tarîk-i tedris"den birini seçerlerdi. Seçimlerine göre en alt kademeden başlamak üzere müderris veya kadı olmak üzere atanırlardı.</p>

  <p class="normal">Diğer taraftan isteyenler Seyfiye tarikine geçerler ve kendilerine 20 bin akçelik zeamet bağlanırdı.</p>

  <p class="normal">İlmiye tariki içinde müderrislik sınıfının en üst düzeyi "darülhadis müderrisliği" idi. Darülhadis müderrisleri "kibâr-ı müderrisîn" olarak diğer müderrislerin üzerinde bir unvanla anılırlardı. İsterlerse "Mahreç Mevleviyetleri"nden birine kadı olarak da atanırlardı.</p>

  <p class="normal"><span class="ideitalik">(2) Talebeler</span></p>

  <p class="normal">Medreselerin klasik mimarîsi, kare biçimli bir avlu etrafında dizili müderris ve talebe odalarıyla çoğu kez darülkurra ya da dârülhadis olan kubbeli büyük asıl medrese mekanından meydana gelir. Yıl bitirme yerine, kitap bitirme yöntemi uygulandığından belli bir eğitim süresi yoktur ve her öğrenci öğrenimini farklı sürelerde tamamlardı. Dolayısıyla "sınıf geçme" usûlü uygulanmadığından öğrenciler aynı mekân içinde hep birlikte bulunurlar. Medrese'de müderris ders takrir etmez (anlatmaz), talebelerin önceden hazırladıkları derslerin "müzâkere"sini yaptırırdı.<sup class="calibre2">20</sup> Derslerin camilerde, halka açık olarak verilmesi de mümkündü.</p>

  <p class="normal">Medrese öğrencilerine "ilim isteyen" anlamında "tâlib", ya da "hakikat aşkı ile yanmış" anlamında "suhte"<sup class="calibre2">21</sup> denilirdi. Bir hocanın "rahle-i tedris"indeki öğrencilerine "şakird" denirdi. Yeni başlayan çömezler ders gördükleri müderrislerin, hatta müzakerecilik yapan muidlerin de medrese içindeki günlük hizmetlerini görürlerdi.</p>

  <p class="normal">Haric ve Dahil medreselerinde her üç suhte'ye bir hücre (oda) verilirdi. Medrese öğrencilerinin kullanacakları kitaplar külliyenin kütüphanelerinde vakıf olarak bulunurdu. Kitapların rutubetten korunabilmeleri için sıbyan mektebleri gibi kütüphaneler için de ikinci katlar tercih edilmiştir.<sup class="calibre2">22</sup></p>

  <p class="normal">İmâret'in aşevinde günde iki defa yemek çıkarılarak imâret memurlarına, öğrencilere, fakirlere, "tavhane''ye gelen misafirlere verilirdi. Bunlar yemeklerini imaretten yerler, aylık 15 akçe "mum parası" alırlardı.</p>

  <p class="normal">Sahn düzeyindeki medreselere girmek isteyen suhtelerin aşağı sınıflarda en az üç yıl okumuş ve temessük (ikmal belgesi) almış olmaları gerekirdi. Musıla medereselerinde ikmal-i tahsil (tamamlayıcı öğrenim) görüp, Sahn medreselerine girmeye hak kazandıklarında "danişmend" unvanını alırlardı. Kendilerine Sahn medresesinde bir hücre verilir, iki akçe gündelik bağlanırdı.</p>

  <p class="normal"><span class="ideitalik">(3) Kurumlar</span></p>

  <p class="normal">Medreselerdeki öğrenim aşamaları kanunnâmelerle belirlenmişti. Bu bağlamda On altıncı yüzyıl başlarına kadar medreseler üç aşamalı eğitim yapmaktadırlar. Bu eğitimin ilk kısmına "Haric", orta kısmına "Dahil" ve yüksek kısmına da "Sahn" denilmektedir.<sup class="calibre2">23</sup></p>

  <p class="normal">Sıbyan mektebinden sonra öğrenime devam etmek isteyen önce "softa" ünvanıyla "ibtidâ-i hâric" denilen medreselerden birine başlar. Sonraki aşama "otuzlu"<sup class="calibre2">24</sup> hareket-i hâric (veyâ miftah) medresesi'dir.<sup class="calibre2">25</sup></p>

  <p class="normal">Öğrenciler hocalarını kendileri seçebilirlerdi. Seçtiği bir müderrisin "rahle-i tedrîs"inde hâric medresesi'ndeki "mukaddimat-ı ulûm" öğrenimini tamamlayan talebe "dâhil medreseleri" müderrisleri arasında seçtiği birinin ta'lîminde (kırklı medrese)lere<sup class="calibre2">26</sup> geçerdi.<sup class="calibre2">27</sup></p>

  <p class="normal">"Dâhil" medreselerinde "ibtidâ-i dâhil" ve "hareket-i dâhil" aşamalarında Türkçe, Arapça sarf ve nahiv (gramer ve sentaks) ve edebiyat, mantık, ilm-i kelâm, fıkıh, belâgat, hey'et (astronomi), hendese (geometri), bedi'(estetik), beyan (retorik) öğrenimi görüp icâzetnâmelerini alanlar "softa"lıktan "danişmend"liğe terfi etmiş olurlardı.</p>

  <p class="normal">Bu iki kısmı bitirip "danişmend" unvanı alanlar artık yüksek düzeyde "ihtisas medreseleri" olan "Sahn" ve "Süleymâniye" medreselerine devam etmeye hak kazanmış olurlardı. Ancak öğrencinin önce "Musıla-i Sahn" veya "Musıla-i Süleymâniye" hazırlık medreselerinde (günümüzdeki "bakalorya" anlamında) hazırlık öğrenimi tamamlaması ve icâzet alması gerekliydi...</p>

  <p class="normal">İhtisaslar, ulûm-i dinîye ve edebiyat konuları için "Sahn", Hadis ilmi için "Dârü'1-Hadis" Temel bilimler (Tıb, Cerrahi, Riyaziye, Hesab, Hendese, Müsellesat, Hey'et ve Tabiiyat) için "Süleymaniye" medreselerinde yapılırdı.</p>

  <p class="kunye">1. Meselâ Sultan Bayezid-i Velî'nin (II. Bâyezid) vakfiyesinde sabah ve akşam yemekleri, Kanûnî Sultan Süleyman'ın Vakfiyesinde ayrıca 10'ar akçe yevmiye ve bayramlarda l'er takım elbise verilmesi şart konulmuştur. Şeyhülislâm Esad Efendi'nin vakfiyyesinde ise fakir öğrencilere verilecek giyim eşyası (fes, ayakkabı, gömlek, kuşak v.s. gibi) tek tek belirlenmiştir.</p>

  <p class="kunye">2. Kuran'ın 114 adet sureleri değişik uzunluklardadır. Gerek ezberleme kolaylığı ve gerekse ramazanda her gün okunarak ay sonunda bir hatim indirilebilmesi amacıyla Kuran, otuz eşit bölüme ayrılmıştır. Cüz denilen bu bölümler özellikle ülkemizde 20'şer sayfadan oluşur ve ilk sayfasında sıra sayısı vardır. Ancak son üç cüz başladıkları surelerin ilk kelimeleriyle 28. cüz "Kad sem", 29. cüz "Tebâreke", 30. cüz "Amme" cüzü olarak anılır.</p>

  <p class="kunye">3. Çağdaş pedagojide çocuğun psikolojik ve fizyolojik yaşının farklı olduğu görüşüyle uyuşmaktadır.</p>

  <p class="kunye">4. Yine çağdaş görüşe göre bu yaşlardaki çocuklar için önemli olan verilen bilgilerin miktarının fazla olması değil, öğrenme yeteneğinin kazandırılmasıdır. Bunun da iki önemli faktörünün çocuğun hafızasını güçlendirmek ve taklit kabiliyetini geliştirmek olduğu belirtilir.</p>

  <p class="kunye">5. Sıbyan mekteplerinin iki katlı yapılışlarındaki pedagojik ve psikolojlk etkenlerin ayrıntılı etüdü için Bkz. Aksoy, Sıbyan Mektepleri ... s. 150-171.</p>

  <p class="kunye">6. Belirli zamanlarda okunan dualar.</p>

  <p class="kunye">7. Gündüz, a.g.e. s.76'den naklen Okiç, Tayyib, Bazı Hadîs Mes'eleleri Üzerine Tedkîkler, 111; Baltacı, Cahid, Osmanlı Medreseleri, 18.</p>

  <p class="kunye">8. Gündüz, a.e.a.y. naklen Cerrahoğlu, İsmail, Kur'ân Tefsîrinin Doğuşu ve Buna Hız Veren Amiller, 126; Baltacı, Cahid, a.g.e., 18.</p>

  <p class="kunye">9. İlmiye Salnâmesi 1334, s. 342-343 .</p>

  <p class="kunye">10. Ulemâ ve meşâyih arasındaki tartışlamalar On yedinci yüzyıldan sonra kırıcı bir şekil almıştır.</p>

  <p class="kunye">11. Hat sanatında başarılı olanlara icâzetnâme verilirdi.</p>

  <p class="kunye">12. Kalem'de bulunan kâtiplerin yazılarını içerik ve imlâ açısından düzelten tecrübeli memur.</p>

  <p class="kunye">13. Bu kalemlerden yetişen devlet adamları ve dîvan şârlerinin isim ve mahlâsları yine bu kalemlerde verilmiştir.</p>

  <p class="kunye">14. "Hocalar" anlamına gelen hâcegân aynı zamanda sistem içinde bir rütbedir.</p>

  <p class="kunye">15. "Mektep talebesine de evvelce şâkirt denilmesine bakılırsa o zamanki resmî daireleri tamamen birer memur mektebi sayabiliriz". Ergin , Türkiye Maarif Tarihi, c.1, s. 53.</p>

  <p class="kunye">16. 1839'da Rumeli ve Anadolu'daki bütün vakıfların yönetim ve denetim sorumluluğu verilerek "Evkaf-ı Hümayun Nezareti" bağımsız büyük bir devlet kurumu biçimine sokuldu. Evkaf Nezareti'nin açtığı vakıf rüşdiyelerin (ortaokulların) sayısı iyice artınca, bir de "Mekatib-i Rüşdiye Nezareti" kuruldu. Bir süre sonra Evkaf Nezareti'nden ayrılan bu nazırlık eğitim ve kültür tarihimizin ilk "Maarif-i Umumiye Nezareti" ne dönüştü.</p>

  <p class="kunye">17. On sekizinci yüzyılda İstanbul'daki 178 medresede toplam 2.300 oda, 63 dershane, 17 kütüphane vardı. Pakalın, c.2, s. 438.</p>

  <p class="kunye">18. Tanzimat döneminde medrese öğrenimi devam etti. Ancak Cumhuriyet sonrasında çıkarılan 3 Mart 1924 tarihli Tevhidi Tedrisat Kanunu (Öğretim birleştirilmesi yasası) ile kaldırıldılar.</p>

  <p class="kunye">19. Pakalın, c. 2, s. 15.</p>

  <p class="kunye">20. Ergin, Türk Şehirlerinde İmâret Sistemi, s. 21.</p>

  <p class="kunye">21. Halk ağzında daha sonraları "softa" biçimine dönüşmüştür.</p>

  <p class="kunye">22. Aksoy, a.g.e., s. 153.</p>

  <p class="kunye">23. Tanzimat sonrası programlarıyla ile karşılaştırılırsa "Haric" rüşdiye (ortaokul), "Dahil" idâdî (lise) ve "Sahn" da Âliye (yüksek okul) anlamındadır.</p>

  <p class="kunye">24. Miftah Medreseleri'nin müderrisleri 30 akçe yevmiyeliydi.</p>

  <p class="kunye">25. En az iki ay öğretim süresi içinde Sekkakî'nin sarf-nahiv (dilbilgisi), inşâ (söz dizimi) ve edebî sanatlara dâir "Miftahü'l-Ulûm" isimli eserine Cürcânî'ninyaptığı şerh okutulurdu. Burada sarf, nahiv, hesap ve hendese konularında "muhtasarat" denilen başlangıç bilgileri de verilirdi.Ali Muhammed bin Cürcânî, (1339-1413) İranlı Kelâm âlimi ve müfessirdir.</p>

  <p class="kunye">26. Müderrislerine 40 akçe yevmiye verildiğinden "Kırklı Medreseler" denilirdi.</p>

  <p class="kunye">27. Kırklı "Telvih Medresesi"nde Sadeddin Tefzânî'nin Fıkıh ilmine dair "Telvih" (Açıklama) isimli eseri okunur, Buhârî şerhi, tefsir, hadis ve fıkıh konuları da ele alınırdı. Sadeddin Mes'ud bin Ömer Tefzani (1322-1395) İranlı Mantık, Kelâm ve Fıkıh âlimi ve Cürcânî'nin rakibidir.</p>
</body>
</html>
