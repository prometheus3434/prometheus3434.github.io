<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eld.css" rel="stylesheet" type="text/css" />
</head>

<body>
  <div class="left">
    <p>Art3mis: Orada mısın?</p>

    <p>Parzival: Evet! Hey! En sonunda sohbet teklifimi kabul ettiğine inanamıyorum.</p>

    <p>Art3mis: Sadece tekliflerini kesmen için, ikimizin konuşması hiç de iyi bir fikir değil.</p>

    <p>Parzival: Neden ki? Arkadaş olduğumuzu sanmıştım.</p>

    <p>Art3mis: Bak. İyi bir çocuğa benziyorsun. Ama seninle rakibiz. Rakip avcılar. Can düşmanları. Neden bahsettiğimi biliyorsun.</p>

    <p>Parzival: Avla ilgili herhangi bir şey konuşmak zorunda değiliz.</p>

    <p>Art3mis: Her şey avla ilgili.</p>

    <p>Parzival: Hadi ama! Bir denesen ne olur? Yeniden başlayalım. Selam, Art3mis. Nasılsın?</p>

    <p>Art3mis: İyiyim. Teşekkürler. Ya sen?</p>

    <p>Parzival: Harika! Dinle. Neden bu metin-tabanlı antik sohbet arayüzünü kullanıyoruz? İkimiz için sanal bir sohbet odası açabilirim hemen.</p>

    <p>Art3mis: Bunu tercih ederim. Parzival; Neden?</p>

    <p>Art3mis: Hatırlayacağın gibi, bazen abuk sabuk konuşabiliyorum. Söylemek istediğim şeyleri yazmak zorunda olduğumda, en azından sersem bir geveze gibi hissetmem kendimi.</p>

    <p>Parzival: Sersem bir geveze olduğunu filan düşünmüyorum. Sen büyüleyicisin.</p>

    <p>Art3mis: Sen az önce "büyüleyici” kelimesini mi kullandın?</p>

    <p>Parzival: Yazdıklarım gözünün önünde, öyle değil mi?</p>

    <p>Art3mis: Çok tatlısın. Hem de çok yalancı.</p>

    <p>Parzival: Tamamen ve bütünüyle ciddiyim.</p>

    <p>Art3mis: Söyle bakalım, Skorbord'un tepesinde hayat nasıl? Ünlü olmaktan sıkılmadın mı hala?</p>

    <p>Parzival: Kendimi ünlü hissetmiyorum.</p>

    <p>Art3mis: Şaka mı yapıyorsun? Bütün dünya senin aslında kim olduğunu öğrenmek için deliriyor. Artık bir rock yıldızısın adamım!</p>

    <p>Parzival: Sen de en az benim kadar ünlüsün. Hem ben rock yıldızıysam, neden medya beni dışarı hiç çıkmayan ve hiç yıkanmayan bir inek olarak gösteriyor?</p>

    <p>Art3mis: Sanırım komedi programlarının bizimle ilgili yaptığı skeçlerden bahsediyorsun?</p>

    <p>Parzival: Evet. Neden herkes benim antisosyal bir çatlak olduğumu sanıyor?</p>

    <p>Art3mis: Antisosyal değil misin?</p>

    <p>Parzival: Hayır! Tamam, evet. Ama kişisel hijyen konusunda kendime laf ettirmem!</p>

    <p>Art3mis: En azından cinsiyetini doğru tutturdular. Herkes benim aslında erkek olduğuma inanıyor.</p>

    <p>Parzival: Bunun nedeni avcıların çoğunun erkek olması. Ayrıca bir kadının kendilerini alt ettiği fikrini kabullenemiyorlar.</p>

    <p>Art3mis: Biliyorum. Neandertaller.</p>

    <p>Parzival: Yani bana kesinlikle kadın olduğunu mu söylüyorsun? Gerçek hayatta?</p>

    <p>Art3mis: Bunu çoktan anlamış olman gerekiyor, Clouseau.</p>

    <p>Parzival: Anladım. Evet.</p>

    <p>Art3mis: Anladın mı?</p>

    <p>Parzival: Evet. Eldeki verileri analiz ettiğimde, kadın olman gerektiğine karar verdim.</p>

    <p>Art3mis: Neden kadın olmam gerekiyormuş?</p>

    <p>Parzival: Çünkü aslında Detroit banliyölerinde, annesinin bodrumunda yaşayan, Chuck adında 110 kiloluk bir herife vurulduğumu düşünmek istemiyorum.</p>

    <p>Art3mis: Bana vuruldun mu?</p>

    <p>Parzival: Bunu çoktan anlamış olman gerekiyor, Clouseau.</p>

    <p>Art3mis: Peki ama Detroit banliyölerinde, annesinin bodrumunda yaşayan, Charlene adında 110 kiloluk bir hatun olsam, gene de bana vurulduğunu düşünür müydün?</p>

    <p>Parzival: Bilmem. Annenin bodrumunda mı yaşıyorsun?</p>

    <p>Art3mis: Hayır.</p>

    <p>Parzival: 0 halde cevabım evet.</p>

    <p>Art3mis: Yani sen bir kadının, içinde sunulduğu paketle değil, yalnızca kişiliğiyle ilgilenen şu mitolojik erkeklerden birisin?</p>

    <p>Parzival: Benim bir erkek olduğumu düşündüren nedir?</p>

    <p>Art3mis: Yapma! Gün gibi ortada. Senden oğlan frekansı dışında bir şey almıyorum.</p>

    <p>Parzival; Oğlan frekansı mı? Ne yani, maskülen cümleler filan mı kuruyorum?</p>

    <p>Art3mis: Konuyu deriştirme. Bana vurulduğunu söylüyordun.</p>

    <p>Parzival; Hem de tanıştığımız andan çok önce başladı bu. Bloğunu ve POV videolarını takip ediyordum. Yıllardır siber takipteyim.</p>

    <p>Art3mis: Buna rağmen benim hakkımda gerçekten hiçbir şey bilmiyorsun. Ya da kişiliğim.</p>

    <p>Parzival; Burası 0ASIS. Burada yalnızca kabaca çizilmiş kişiliklere sahibiz.</p>

    <p>Art3mis: Aynı fikirde değilim. Online kimliklerimiz hakkındaki her şey avatarlarımıza yansıtılmış durumda; böylece diğerlerine nasıl göründüğümüzü kontrol edebiliyoruz. OASIS istediğin kişi olmana izin veren bir yer. Zaten herkesin bu Simülasyona bakımlı olmasının nedeni de bu.</p>

    <p>Parzival: Yani gömütte tanıştığım avatara hiç benzemiyor musun?</p>

    <p>Art3mis: Yalnızca bir tarafım. Sana göstermek istediğim tarafım.</p>

    <p>Parzival: Tamam, bu tarafını sevdim o zaman. Diğer taraflarını da gösterirsen, onları da seveceğimden kuşkum yok.</p>

    <p>Art3mis: Şimdi böyle konuşuyorsun ama bu işlerin nasıl yürüdüğünü bilirim. Sonunda gerçek bir fotoğrafımı görmek isteyeceksin.</p>

    <p>Parzival: Böyle istekleri olan biri değilimdir. Ayrıca ben sana kendi fotoğrafımı göstermek istemiyorken, senden böyle bir istekte bulunmam.</p>

    <p>Art3mis: Neden? 0 kadar mı çirkinsin?</p>

    <p>Parzival: Gayet ikiyüzlüymüşsün!</p>

    <p>Art3mis: Yani? Sen soruyu cevapla, Claire. Çirkin misin?</p>

    <p>Parzival: Öyle olmalıyım.</p>

    <p>Art3mis: Neden?</p>

    <p>Parzival: Kadın türü beni her zaman itici bulmuştur.</p>

    <p>Art3mis: Ben seni itici bulmadım.</p>

    <p>Parzival: Tabii ki bulmadın. Çünkü sen genç erkeklerle online sohbetler yapmaktan hoşlanan, Chuck adında sapık obezin tekisin.</p>

    <p>Art3mis: Yani genç bir erkeksin?</p>

    <p>Parzival: Nispeten evet.</p>

    <p>Art3mis: Neye nispeten?</p>

    <p>Parzival: Senin gibi elli üçünde bir herife göre, Chuck. Söylesene, annen bodrumda kaldırın için senden kira alıyor mu?</p>

    <p>Art3mis: Gerçekten durumun bu olduğunu mu sanıyorsun?</p>

    <p>Parzival: öyle olsaydı, şu anda seninle neden konuşayım ki?</p>

    <p>Art3mis: O zaman beni nasıl canlandırıyorsun zihninde?</p>

    <p>Parzival: Avatarın gibi. Zırh, silahlar ya da kılıcın olmadan tabii.</p>

    <p>Art3mis: Sen benimle kafa mı buluyorsun? Online ilişkilerin ilk kuralını unutuyorsun, dostum. Kimse avatarına zerre benzemez.</p>

    <p>Parzival: Online bir ilişki mi süreceğiz? &lt;parmaklarım çapraz&gt;</p>

    <p>Art3mis: İmkansız, canım. Üzgünüm.</p>

    <p>Parzival: Nedenmiş?</p>

    <p>Art3mis: Aşka ayıracak zaman yok, Dr. Jones. Siberporno bağımlılığım bütün boş zamanımı alıyor zaten. Geriye kalan zamanlarda ise Yeşimtaşı Anahtar'ı bulmak için çalışıyorum. Aslında şu anda seninle çene çalmak yerine yapmam gereken de bu.</p>

    <p>Parzival: Evet. Benim de. Ama seninle çene çalmak daha eğlenceli.</p>

    <p>Art3mis: Peki sen?</p>

    <p>Parzival: Peki ben ne?</p>

    <p>Art3mis: Online ilişkiler için zamanın var mı?</p>

    <p>Parzival: Senin için var.</p>

    <p>Art3mis: Çok ileri gidiyorsun.</p>

    <p>Parzival: Daha başlamadım bile.</p>

    <p>Art3mis: Peki bir işin var mı? Ya da halen liseye filan mı gidiyorsun?</p>

    <p>Parzival: Lise. Gelecek hafta mezun oluyorum.</p>

    <p>Art3mis: Böyle şeyleri söylememelisin Senin profilini çıkarmaya çalışan bir IOI ajanı olabilirim.</p>

    <p>Parzival: Altılılar çoktan profilimi çıkardı, unuttun mu? Evimi havaya uçurdular. Aslında bir karavandı. Ama havaya uçurdukları gerçek.</p>

    <p>Art3mis: Biliyorum. Halen düşündükçe tüylerim diken diken oluyor. Nasıl hissettiğini ancak tahmin edebilirim.</p>

    <p>Parzival: İntikam soğuk yenmesi qereken bir yemektir.</p>

    <p>Art3mis: Bon appetit<a href="../Text/dipnot.html#_edn33" id="_ednref33" title=""><sup>[36]</sup></a> Avlanmadığın zamanlarda neler yapıyorsun?</p>

    <p>Parzival: Sen de kendi hakkında konuşmaya başlamadığın sürece, sorularına cevap vermeyi reddediyorum.</p>

    <p>Art3mis: öyle olsun. Quid pro quo<a href="../Text/dipnot.html#_edn34" id="_ednref34" title=""><sup>[37]</sup></a>, Dr. Lecter. Sorularımızı sırayla soralım o zaman. Sen başla.</p>

    <p>Parzival; Çalışıyor musun, öğrenci misin?</p>

    <p>Art3mis: Üniversite.</p>

    <p>Parzival: Bölümün ne?</p>

    <p>Art3mis: Sıra bende. Avlanmadığın zamanlarda neler yapıyorsun?</p>

    <p>Parzival: Hiçbir şey. Tek yaptığım avlanmak. Aslında şu anda da avlanıyorum. Aynı anda birçok iş yapabilirim.</p>

    <p>Art3mis: Ben de.</p>

    <p>Parzival: Gerçekten mi? Bir gözüm hep Skorbord'da olsun o zaman. Ne olur ne olmaz.</p>

    <p>Art3mis: Ne olur ne olmaz.</p>

    <p>Parzival: Bölümün ne? Üniversitede?</p>

    <p>Art3mis: Şiir ve Yaratıcı Yazarlık.</p>

    <p>Parzival: Mantıklı. Harika bir yazarsın.</p>

    <p>Art3mis: iltifatın için teşekkürler. Kaç yaşındasın?</p>

    <p>Parzival: Geçen ay on sekizime bastım. Sen?</p>

    <p>Art3mis: Sence de bu sorular biraz fazla kişisel değil mi?</p>

    <p>Parzival: Uzaktan yakından ilgisi yok.</p>

    <p>Art3mis: On dokuz.</p>

    <p>Parzival: Ah. Benden büyük bir kadın, iyiymiş.</p>

    <p>Art3mis: Eğer bir kadınsam ...</p>

    <p>Parzival: Kadın mısın?</p>

    <p>Art3mis: Senin sıran değil.</p>

    <p>Parzival: Tamam, tamam.</p>

    <p>Art3mis: Aech'i ne kadar iyi tanıyorsun?</p>

    <p>Parzival: Beş yıldır en yakın arkadaşım. Şimdi dökül bakalım. Kadın mısın, değil misin? Cinsiyet deriştirme operasyonuna girmemiş, gerçek bir kadından bahsediyorum bu arada.</p>

    <p>Art3mis: Oldukça spesifik bir soru oldu.</p>

    <p>Parzival: Soruyu cevapla, Claire.</p>

    <p>Art3mis: Ben bir kadınım ve her zaman da bir kadındım. Aech'le gerçek yaşamda hiç buluştunuz mu?</p>

    <p>Parzival: Hayır. Hiç kardeşin var mı?</p>

    <p>Art3mis: Hayır. Senin?</p>

    <p>Parzival: Hayır. Annen baban?</p>

    <p>Art3mis: Öldüler. Grip salgınında. Beni büyükannemle büyükbabam yetiştirdi. Senin var mı?</p>

    <p>Parzival: Hayır. Benimkiler de öldü.</p>

    <p>Art3mis: Berbat bir durum değil mi? Ailenin olmaması?</p>

    <p>Parzival: Öyle. Ama benden daha kötü durumda çok insan var.</p>

    <p>Art3mis: Ben de kendime sürekli bunu hatırlatıyorum. Peki... Aech'le birlikte mi çalışıyorsunuz?</p>

    <p>Parzival: Ah, gene başlıyoruz...</p>

    <p>Art3mis: Yani? Birlikte misiniz?</p>

    <p>Parzival: Hayır. Biliyor musun, o da bana aynı soruyu seninle benim için sordu. İlk Kapıyı benden yalnızca birkaç saat sonra temizlediğin için.</p>

    <p>Art3mis: İlk Kapı demişken ... neden bana orada yardımcı oldun? Joust'ta solda oynamam için verdiğin tüyodan bahsediyorum.</p>

    <p>Parzival: Sana yardım etmem gerektiğini hissettim.</p>

    <p>Art3mis: Eh, bir daha böyle bir hataya düşmemelisin. Çünkü kazanacak olan benim. Bunu kafana sok, tamam mı?</p>

    <p>Parzival: Ya, ya. Görürüz.</p>

    <p>Art3mis: Bu arada soru sayılarını tutmuyorsun, budala. Şu anda beş soru geridesin.</p>

    <p>Parzival: Anladım. Saçların ne renk? Gerçek hayatta?</p>

    <p>Art3mis: Kahverengi.</p>

    <p>Parzival: Gözler?</p>

    <p>Art3mis: Mavi.</p>

    <p>Parzival: Tıpkı avatarın qibi, ha? Yüzünüz ve vücudunuz da aynı mı?</p>

    <p>Art3mis: Senin bildirin kadarıyla.</p>

    <p>Parzival: Tamam. En sevdiğin film hangisi? Senin için tüm zamanların en iyi filmi?</p>

    <p>Art3mis: Değişiyor. Şu anda mı? Muhtemelen İskoçyalı.</p>

    <p>Parzival: Ağzınızın tadını biliyorsunuz, hanımefendi.</p>

    <p>Art3mis: Biliyorum. Şeytani, kel ve kötü adamlara çekiliyorum, biliyor musun? Kurqan çok seksi.</p>

    <p>Parzival: Hemen saçlarımı kazıyıp, derilere bürünüyorum.</p>

    <p>Art3mis: Fotoğraflarını gönderirsin. Dinle, birkaç dakika içinde çıkmam lazım, Romeo. Sana son bir soru hakkı. Artık uyumam gerekiyor.</p>

    <p>Parzival: Bir daha ne zaman konuşabiliriz?</p>

    <p>Art3mis: İçimizden biri Yumurta'yı bulduktan sonra.</p>

    <p>Parzival: Bu yıllar sürebilir.</p>

    <p>Art3mis: Olabilir.</p>

    <p>Parzival: Hiç delilse sana e-posta yollamaya devam edebilir miyim?</p>

    <p>Art3mis: Bu hiç de iyi bir fikir değil.</p>

    <p>Parzival: Sana e-posta yollamamı engelleyemezsin.</p>

    <p>Art3mis: Aslına bakarsan, bunu yapabilirim. E-posta adresini engellersem, olur biter.</p>

    <p>Parzival: Ama bunu yapmazsın değil mi? Yapar mısın?</p>

    <p>Art3mis: Beni mecbur bırakmadığın sürece, yapmam.</p>

    <p>Parzival: Çok huysuzsun. Gereksiz ölçüde.</p>

    <p>Art3mis: İyi geceler, Parzival.</p>

    <p>Parzival: Elveda, Art3mis. Tatlı rüyalar.</p>

    <p>Sohbet sonu. 2.27.2015 - 02:51=38 OST</p>
  </div>

  <p>Art3mis'e e-postalar yollamaya başladım. İlk başlarda kendimi dizginleyerek, yalnızca haftada bir yazdım. Beni şaşırtan bir şekilde, bu e-postaların hepsine cevap verdi. Genellikle, daha fazla yazamayacak kadar meşgul olduğunu söylediği tek cümlelik cevaplardı bunlar. Ama zaman içinde daha uzun cevaplar yazmaya başladı ve karşılıklı iletişime geçtik. Haftada birkaç kere. Ardından, e-postalarımız uzadıkça ve daha fazla kişiselleştikçe, günde en az bir kere yazışmaya başladık. Bazı günler daha da fazla. Ne zaman ondan e-posta alsam, elimdeki işi gücü bırakıyordum.</p>

  <p>Çok geçmeden, her gün özel sohbet odası seanslarında buluşmaya başladık. Birlikte klasik masa oyunları oynuyor, film seyrediyor, müzik dinliyorduk. Bazen saatlerce konuştuğumuz oluyordu. Her şey hakkında, uzun konuşmalardı bunlar. Art3mis'le zaman geçirmek aklımı başımdan alıyordu. Hayatlarımızdaki neredeyse her şey ortak gibiydi. Aynı ilgi alanlarına sahiptik. Aynı amacın peşindeydik. Bütün esprilerimi anlıyordu. Beni güldürüyordu. Beni düşündürüyordu. Dünyaya bakış açımı değiştiriyordu. Hayatımda daha önce bir insanla hiçbir zaman böylesine güçlü ve doğrudan bir ilişki kurmamıştım. Aech'le bile.</p>

  <p>Rakip olduğumuz gerçeği artık umurumda değildi; Art3mis de bunu dert ediyormuş gibi görünmüyordu. Araştırmalarımızın detaylarını paylaşıyorduk. Seyrettiğimiz filmler ve okuduğumuz kitaplar hakkında konuşuyorduk. Hatta geliştirdiğimiz teorileri birbirimize açıyor, <i>Almanaktaki</i> belli bölümler üzerine yorumlarımızı tartışıyorduk. Art3mis'le birlikteyken çekindiğim hiçbir şey yoktu. İçimdeki bir ses sürekli olarak, Art3mis'in bana verdiği bütün bilgilerin yalan olabileceğini söyleyip duruyordu; benimle oynuyor olabilirdi. Belki de gerçekten beni tuzağına düşürmüştü. Ama buna inanamazdım. Kimseye güvenmemek için her türlü nedene sahip olmama rağmen, ona güvendim.</p>

  <p>Haziran başında liseden mezun oldum. Mezuniyet törenine katılmadım; zaten yığınlardan kaçtığım günden itibaren derslere girmemiştim. Bildiğim kadarıyla, Altılılar öldüğümü sanıyordu ve okul için ortaya çıkarak kendimi göstermek istemiyordum. Diplomamı alacak kadar krediye sahip olduğum için, final sınavlarına girmem gerekmedi. Okul e-postayla diplomamın bir kopyasını gönderdi; orijinali ise yığınlardaki artık varolmayan adresime gitmiş olmalıydı. Bunu asla öğrenemeyecektim.</p>

  <p>Okul aradan çıktığı için, artık bütün zamanımı Av'a verebilirdim. Oysa tek istediğim Art3mis'le zaman geçirmekti.</p>

  <p>Online sözde-kız arkadaşım ile olmadığım zamanlarda, Avatarımın seviyesini yükseltmek için çalışıyordum. Avcılar buna “99 Çekmek” diyordu; bir avatarın çıkabileceği en yüksek seviye 99'du. Art3mis'le Aech yakın zamanlarda bunu başarmıştı ve ben de kendimi bunu yapmak zorunda hissediyordum. Çok da zor olmadı; artık tüm zamanım bana aitti ve OASIS'i köşe bucak keşfetmeme imkan tanıyacak paraya sahiptim. Bulduğum bütün görevleri alarak, bazen tek bir günde beş ya da altı seviye birden atladım. İstatistiklerim yükselmeye devam ederken, Avatarımın savaş ve büyü yeteneklerini geliştirdim. Aynı zamanda güçlü silahlar, büyülü nesneler ve araçlardan oluşan geniş bir koleksiyon oluşturdum.</p>

  <p>Hatta Art3mis'le birkaç görevde birlikte çalıştık. Goondocks gezegenindeki Goondocks görevinin tamamını tek günde hallettik. Arty bu görevde Martha Plimpton'un karakteri Stef'i oynarken, bense Sean Astin'in karakteri Mikey oldum. Gerçekten çok eğlenceliydi.</p>

  <p>Bir yandan aklımı yarışmada tutmaya çalışıyordum. Günde en azından bir kez kıtayı önüme alarak anlamını çözmeye girişiyordum.</p>

  <div class="blok">
    <p><b><i>Kaptan saklıyor Yeşimtaşı Anahtar'ı</i></b></p>

    <p><b><i>Uzun zaman bakımsız bırakılmış beyaz bir evde</i></b></p>

    <p><b><i>Oyunu bitirecek düdük çalınabilir</i></b></p>

    <p><b><i>Ancak kupaların tamamı elde edildiğinde</i></b></p>
  </div>

  <p>Bir süre için, üçüncü satırdaki düdüğün aslında ıslık<a href="../Text/dipnot.html#_edn35" id="_ednref35" title=""><sup>[38]</sup></a> olarak alınabileceğini ve bunun da 60'ların sonunda Japon TV'sinde gösterilen <i>Space Giants</i> adındaki programa bir gönderme olabileceğini düşündüm; bu TV şovu İngilizce dublajla 70 ve 80'li yıllarda ABD'de gösterilmişti. <i>Space Giants</i> (Japonca adıyla M<i>aguma Taishi),</i> bir yanardağın içinde yaşayan ve Rodak adındaki şeytani düşmana karşı savaşan bir robot ailesini anlatıyordu. Halliday, <i>Anorak'ın Almanağında,</i> çocukluğunda en sevdiği TV programlarından biri olduğunu belirttiği bu şovdan birkaç kere bahsediyordu. Şovun esas karakterlerinden Miko adındaki oğlan, yardıma ihtiyacı olduğu zamanlarda robotları yanına çağırmak için özel bir ıslık çalıyordu. Bir yandan mısır cipsi yiyip notlar alırken, dizinin ultra-düşük kaliteli elli iki bölümünü arka arkaya seyrettim. Ama <i>Space Giants</i> maratonum sona erdiğinde, kıtanın anlamına dair herhangi bir ipucuna ulaşamamıştım. Çıkmaz sokaktaydım. En sonunda, Halliday'in başka bir şeyden bahsettiğine karar vererek <i>Space Giants'</i>ı tezgahımdan kaldırdım.</p>

  <p>Kıtanın deşifre edilmesinde ilk adımımı bir cumartesi sabahı attım. 80'li yıllara ait mısır gevreği reklamlarının toplandığı bir koleksiyonu seyrederken, üreticilerin neden mısır gevreği kutularının içine hediye oyuncaklar koymaktan vazgeçtiğini merak ettim. Bana göre, bu harika fikirden vazgeçmeleri tam bir trajediydi. Medeniyetimizin çöküşünün bir başka işareti. Eski bir <i>Cap'N Crunch</i> reklamı başladığında halen bunu düşünüyordum. O anda, kıtanın birinci ve üçüncü satırları arasında bir bağlantı kurdum: <i>Kaptan saklıyor Yeşimtaşı Anahtar'ı... Oyunu bitirecek düdük çalınabilir...</i></p>

  <p>Halliday, 70'lerin ünlü bilgisayar korsanı John Draper'ı kastediyordu; yani esasen Kaptan Crunch adıyla bilinen Draper'ı. John Draper, <i>Cap'N Crunch</i> kutularının içinden çıkan plastik düdüklerin ücretsiz uzak mesafeli telefon görüşmeleri yapmak için kullanılabildiğini keşfetmesiyle tanınmıştı. Bu oyuncak düdüklerin yaydığı 2600 Hertz'lik ton, eski analog telefon sisteminin uzak mesafeli görüşmelere erişim için kullandığı sinyalle aynıydı.</p>

  <p><i>Kaptan saklıyor Yeşimtaşı Anahtar'ı.</i></p>

  <p>Halliday, Draper'dan bahsediyor olmalıydı. Kaptan, <i>Cap'N Crunch</i>; düdük de, Draper'ın ücretsiz konuşmalar yapmak için kullanılabileceğini keşfettiği oyuncak düdüklerdi. Belki Yeşimtaşı Anahtar, bu oyuncak düdüklerden biriydi ve bir <i>Cap'N Crunch</i> kutusunun içine saklanmıştı. Ama bu kutu neredeydi?</p>

  <p><i>Uzun zaman bakımsız olan beyaz bir evde.</i></p>

  <p>Uzun zaman bakımsız bırakılmış beyaz evle neyin kastedildiğini ya da bu evin nerede olabileceğini halen anlayabilmiş değildim. OASIS'te, Sektör 7 içerisinde Washington D.C.'de bulunan Beyaz Saray'ın üç sanal modeli yer alıyordu; üç ayrı gezegende bulunan bu modellerin hiçbiri de bakımsız değildi elbette. Halliday'in %99 ihtimalle başka bir beyaz evden bahsettiğini düşünmeme rağmen, gene de bu üç sanal modelin bulunduğu gezegenleri ziyaret ederek araştırdım. Bir başka çıkmaz sokaktaydım. .</p>

  <p><i>Ancak kupaların tamamı elde edildiğinde.</i></p>

  <p>Son satıra dair de herhangi bir fikir geliştirememiştim. Hangi kupaları toplamam gerekiyordu? Yoksa bu, bir tür metafor muydu? Bir türlü aklımın basmadığı basit bir bağlantı olmalıydı; anlayabilecek kadar akıllı ya da bilgili olmadığım, sinsi bir referans.</p>

  <p>Draper bağlantısı dışında herhangi bir ilerleme kaydememiştim. Ne zaman kıtanın üzerinde çalışmaya başlasam, Art3mis'e karşı olan duygularım ve onunla zaman geçirme arzum odaklanmamı imkansız hale getiriyor, çok geçmeden kutsal günlüğümü kapatarak, takılmak ister mi diye Art3mis'i arıyordum. O da tekliflerimi hemen her zaman kabul ediyordu.</p>

  <p>Av konusunda işleri biraz yavaştan almanın o kadar da kötü olmadığına kendimi inandırmıştım; sonuçta Yeşimtaşı Anahtar konusunda kimsenin ilerleme kaydediyormuş gibi bir hali yoktu. Skorbord'da uzun zamandır değişiklik yoktu. Herkes en az benim kadar kilitlenip kalmış gibiydi.</p>

  <p>Haftalar ilerledikçe, Art3mis'le çok daha fazla zaman geçirmeye başladık. Hatta avatarlarımız başka işlerle meşgulken bile, birbirimize e-posta ve mesajlar gönderiyorduk. Aramızda kelimelerden bir nehir akıyordu.</p>

  <p>Gerçek dünyada onunla tanışmayı her şeyden çok istiyordum. Yüz yüze. Ama ona bu isteğimden bahsetmedim. Bana karşı güçlü duygular beslediğini biliyordum ancak gene de beni belli bir mesafede tutuyordu. Kendim hakkında ne kadar çok kişisel bilgi versem de (gerçek adım da dahil olmak üzere, gerçekten çok fazla şeyi açık etmiştim), Art3mis hayatı hakkında herhangi bir detay vermemek konusunda oldukça katıydı. Tek bildiğim on dokuz yaşında olduğu ve Kuzeybatı Pasifik'in bir yerlerinde yaşadığıydı. Gerçek yaşamdaki Art3mis'le ilgili başka hiçbir şey bilmiyordum.</p>

  <p>Zihnimdeki Art3mis'in görüntüsü, avatarının fiziksel bir yansımasıydı. Onu aynı yüz, gözler, saçlar ve vücutla hayal ediyordum. Her ne kadar bana sürekli olarak gerçek hayatta avatarına hiç benzemediğini ve hiç de çekici bir insan olmadığını söyleyip dursa da, zihnimdeki bu görüntü silinmiyordu.</p>

  <p>Zamanımın büyük kısmını Art3mis'le geçirdiğimden, Aech'le uzaklaşmaya başladık. Eskiden olduğu gibi haftada birkaç kere takılmak yerine, artık yalnızca ayda birkaç kez konuşuyorduk. Aech, Art3mis'e olan ilgimin farkındaydı ve Art3misle takılmak için kendisini son dakikada ektiğim zamanlarda bile terslik çıkarmıyordu. Tek yaptığı omuz silkerek dikkatli olmamı söylemekti. “Umarım ne yaptığını biliyorsundur, Z."</p>

  <p>Ne yaptığımı bilmiyordum, elbette. Art3mis'le olan ilişkim, akıllıca değildi. Gene de kendimi tutamıyordum. Ben bunun farkında olmasam da, Halliday'in Paskalya Yumurtası'nı bulmaya dair saplantım, yerini yavaş yavaş Art3mis'e olan saplantıma bırakıyordu.</p>

  <p>En sonunda, Art3mis'le “çıkmaya” başladık; birlikte egzotik OASIS mekanlarına günübirlik seyahatler yapıyor, havalı kulüplere gidiyorduk. Önceleri, Art3mis bu fikre kesinlikle karşıydı. Göze çarpmamam gerektiğini, avatarım ortalıkta göründüğü anda Altılılar'ın bunu fark ederek peşime düşeceğini söylüyordu. Ama artık bunun umurumda olmadığını açık bir şekilde ortaya koydum. Zaten gerçek dünyada Altılılar'dan kaçıyordum ve bunun OASIS içerisinde de sürmesini istemiyordum. Ayrıca artık 99. seviyedeydim. Kendimi neredeyse yenilmez hissediyordum. Belki de yalnızca cesaretimle Art3mis'i etkilemeye çalışıyordum. Ve aslında istediğim buysa, işe yarıyor gibiydi.</p>

  <p>Halen birlikte bir yerlere gitmeden önce avatarlarımızın görünümünü değiştiriyorduk; Art3mis ve Parzival sürekli olarak birlikte görünmeye başladığında bulvar gazetelerine manşet olmak işten bile değildi. Ama bir kere bu kuralın dışına çıktık. Art3mis bir gece beni Transseksüel gezegeninde bulunan stadyum büyüklüğünde bir sinema salonunda <i>Rocky Horror Picture Show</i> seyretmeye götürdü. <i>Rocky Horror Picture Show,</i> OASIS'te en çok izleyici toplayan ve en uzun süre gösterimde kalan filmdi. Her gösterime binlerce avatar geliyor, koltukları dolduruyor ve bir kez daha bu kült filmin zevkini çıkarıyordu. Normal şartlar altında, yalnızca Rocky Horror Fan Kulübü'nün eski üyelerinin sahneye çıkarak devasa perdenin önünde filmi canlandırmasına izin veriliyor ve bu kişiler bile zorlu bir prova sürecinin ardından itinayla seçiliyordu. Ama Art3mis ikimize torpil yapılması için şöhretini kullandı ve o geceki şovun kadrosuna kabul edildik. Bulunduğumuz gezegen PvP bölgesi olmadığından, Altılılar'ın tuzağına düşmekten endişelenmeme gerek yoktu. Endişe duymama neden olan asıl konu, sahne korkumdu.</p>

  <p>Art3mis, Columbia karakterini hatasız bir şekilde oynarken, bana da Eddie'yi oynama onuru verildi. Avatarımın görüntüsünü değiştirerek, Eddie rolünün esas oyuncusu Meat Loaf'a tıpatıp benzemiş olsam da, performansım ve dudak senkronizasyonum berbattı. Neyse ki ünlü avcı Parzival olduğumdan seyirciler zayıf performansıma göz yumdu. O gece hayatımda en çok eğlendiğim zaman oldu. Şovun ardından bunu Art3mis'e söylediğimde, uzanarak beni öptü. İlk öpücük. Bu öpücüğü elbette hissedemedim. Ama gene de kalbim yerinden çıkacak gibi oldu.</p>

  <p>Yalnızca sanal olarak tanıdığınız kişilere asla aşık olmamak gerektiğine dair klişeleşmiş uyarılar umurumda bile değildi. Art3mis gerçek hayatta kim olursa olsun, ona aşık olduğuma karar verdim. Bunu bütün benliğimle hissedebiliyordum.</p>

  <p>Ve bir gece, tam bir aptal gibi, Art3mis'e hislerimi açtım.</p>
</body>
</html>
