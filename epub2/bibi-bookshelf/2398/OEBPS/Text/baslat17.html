<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eld.css" rel="stylesheet" type="text/css" />
</head>

<body>
  <h2>0015</h2>

  <p>OASIS konsolumu önüme alıp sisteme yeniden giriş yaptığımda, avatarım chatlink seansının öncesinde bulunduğu son yer olan tepede belirdi. Kısa süreli bir gecikmeyle sesleri de almaya başladığım anda, kendimi korkunç bir motor gürültüsünün içinde buldum. Ağacın altından çıkarak gökyüzüne baktım. Ludus'un açık semaları savaş helikopterlerinden kurulu Altılı filosuyla kaplanmıştı. Sensörleriyle yüzeyi tarayan helikopterler, alçak irtifada güneye doğru ilerliyordu.</p>

  <p>Görünmemek için ağacın altına kaçmak üzereyken, Ludus'un PvP alanı olmadığını hatırladım. Altılılar burada bana zarar veremezdi. Gene de sinirlerim gerilmişti. Bakışlarımı yeniden gökyüzüne çevirdiğimde, doğudan yaklaşmakta olan iki filo daha saptadım. Çok geçmeden, kuzey ve batı yönlerinde de yeni filolar belirdi. Ludus istila ediliyordu.</p>

  <p>O anda ekranımda, Aech'ten yeni mesaj aldığımı gösteren bir simge yanıp sönmeye başladı: <i>Ne cehennemdesin? Beni hemen ara!</i></p>

  <p>Kontak listemde Aech'in adına dokunduğum anda, avatarının yüzü vidfeed penceremde belirdi. Yüzünde katı bir ifade vardı.</p>

  <p>“Haberleri duydun mu?” diye sordu.</p>

  <p>“Ne haberi?”</p>

  <p>“Altılılar, Ludus'ta! Binlercesi! Daha fazlası da yolda. Gezegenin her yerinde gömütü arıyorlar.”</p>

  <p>“Öyle. Şu anda Ludus'tayım. Gökyüzü IOI helikopterleriyle dolu.”</p>

  <p>Aech kaşlarını çattı. “I-rOk'u bulduğumda, onu geberteceğim. Onu yavaş yavaş geberteceğim. Sonra kendisine yeni bir avatar yaratacak ve onu da yakalayıp geberteceğim. Bu moron çenesini kapalı tutabilseydi, buraya bakmak Altılar'ın aklına bile gelmezdi.”</p>

  <p>“Evet. I-rOk'un forum sayfalarında yazdıkları yüzünden buradalar. Hatta Sorrento'nun kendisinden duydum bunu.”</p>

  <p>“Sorrento mu? <i>Nolan Sorrento</i> mu?”</p>

  <p>Son birkaç saat içinde olan her şeyi Aech'e anlattım.</p>

  <p>“Evini havaya mı uçurdular?”</p>

  <p>“Aslında yalnızca bir karavandı,” dedim. “Yığınlarda bir karavan. Bir sürü insanın canına kıydılar, Aech. Çoktan haberlere çıkmış olmalı.” Derin bir nefes aldım. “Korkuyorum. Gerçekten korkuyorum.”</p>

  <p>“Bu yüzden seni suçlayamam,” dedi. “Tanrıya şükür evde değildin.”</p>

  <p>Başımı salladım. “Neredeyse hiçbir zaman evden bağlanmıyordum zaten. Altılılar bunu bilmiyor.”</p>

  <p>“Peki ya ailen?”</p>

  <p>“Karavan teyzemindi. O öldü. Biz ... biz çok yakın sayılmazdık.” Buna indirgemek denirdi elbette. Teyzem bana hiçbir zaman yakınlık göstermemiş olsa da, ölmeyi haketmiyordu. Ama hissettiğim yakıcı suçluluk duygusunun asıl nedeni Bayan Gilmore'du. O nazik bayan benim yüzümden ölmüştü. Tanıdığım en tatlı insanlardan biri benim yüzümden ölmüştü.</p>

  <p>O anda hıçkıra hıçkıra ağlamaya başladım ve Aech'in bunu duymaması için ses kanalını kapattım. Birkaç derin nefes alıp kendimi toparlamaya çalıştım.</p>

  <p>“Buna inanamıyorum!” diye patladı Aech. “Pislikler! Yaptıklarının hesabını verecekler, Z. Buna inan. <i>Bunu onlara ödeteceğiz!"</i></p>

  <p>Bunu nasıl yapacağımızı bilmesem de, karşı çıkmadım. Aech'in daha iyi hissetmem için bunları söylediğini biliyordum.</p>

  <p>“Şu anda neredesin?” diye sordu Aech. “Yardıma ihtiyacın var mı? Kalacak bir yer mesela? İstersen sana biraz para da aktarabilirim.”</p>

  <p>“Hayır, ben iyiyim,” dedim. “Teşekkürler.”</p>

  <p><i>“De nada</i><a href="../Text/dipnot.html#_edn29" id="_ednref29" title=""><sup>[31]</sup></a>, amigo.”</p>

  <p>“Dinle, Altılılar bana gelen e-postayı sana da gönderdiler mi?” diye sordun.</p>

  <p>“Evet. Binlerce hem de. Ama cevap vermemeye karar verdim.”</p>

  <p>Kaşlarımı çattım. “Keşke ben de bunu düşünebilecek kadar akıllı olsaydım.”</p>

  <p>“Ahbap, seni öldürmeye kalkacaklarını nereden bilecektin ki! Hem zaten ev adresine sahiplermiş. O mesajları görmezden gelseydin de karavanını havaya uçuracaklardı.”</p>

  <p>“Dinle, Aech ...Sorrento okul kayıtlarındaki adresin sahte olduğunu söyledi; yani seni nasıl bulacaklarını bilmiyorlar. Ama yalan söylüyor olabilir. Evi terk etmelisin. Güvenli bir yere git. Hemen!”</p>

  <p>“Benim için endişelenme, Z. Mobil durumdayım. O piçler beni asla bulamaz.”</p>

  <p>“Öyle diyorsan tamam,” dedim, tam olarak ne demek istediğini merak ederek. “Ama Art3mis'i de uyarmam lazım. Daito ve Shoto'yu da elbette, eğer onlara bir şekilde ulaşabilirsem. Altılılar onların gerçek kimliklerini öğrenmek için her şeyi yapacaktır.”</p>

  <p>“Bu bana bir fikir verdi,” dedi Aech. “Bence üçünü de bu gece Bodrum'a davet etmeliyiz. Geceyarısı, diyelim. Özel bir sohbet odası seansı. Yalnızca beşimiz.”</p>

  <p>Art3mis'i yeniden görme düşüncesi biraz da olsa moralimi düzeltti. “Sence gelmeyi kabul ederler mi?”</p>

  <p>“Hayatlarının buna bağlı olduğunu anlamalarını sağlarsak, geleceklerdir.” Sırıtarak ekledi: “Hem dünyanın en iyi beş avcısı bir araya geliyor; kim buna karşı koyabilir ki?”</p>

  <p>Art3mis'e kısa bir mesaj göndererek, geceyarısı Aech'in özel sohbet odasına davet ettim. Birkaç dakika sonra cevap verdi. Geliyordu. Aynı esnada Aech de, Daito ve Shoto'ya ulaşmayı başarmıştı. Onlar da geliyordu. Toplantı ayarlanmıştı.</p>

  <p>Yalnız kalmak istemediğimden, Bodrum'a bir saat önceden gittim. Aech antika RCA televizyonundan haberlere bakıyordu. Beni gördüğü anda, tek kelime etmeden ayağa kalktı ve bana sarıldı. Bunu gerçekten hissedemiyor olsam da, bana sarılması şaşırtıcı ölçüde rahatlatıcıydı. Sonra ikimiz de koltuğa geçerek, diğerleri gelene dek haberleri seyretmeye koyulduk.</p>

  <p>Bütün kanallar, akın akın Ludus'a gelen IOI filolarını gösteriyordu. Altılılar'ın neden Ludus'a çöktüğünü anlamak zor olmadığından, Simülasyondaki bütün avcılar da Ludus'a geliyordu. Gezegenin dört bir yanındaki nakil terminalleri Ludus'a giriş yapan avatarların izdihamına sahne oluyordu.</p>

  <p>“Gömütün yerini sır olarak tutmakmış,” dedim başımı sallayarak.</p>

  <p>“Elbet bu bilgi sızacaktı,” dedi Aech, televizyonu kapatırken. “Ama bu kadar hızlı olacağını düşünmezdim.”</p>

  <p>Odaya giriş yapıldığını haber veren sinyalle birlikte, Art3mis'in merdivenin tepesinde belirdiğini gördük. Üzerinde, tanıştığımız gece olan kıyafetler vardı. Basamakları inerken bana el salladı. Ben de ona el salladıktan sonra, Aech'le Art3mis'i tanıştırdım.</p>

  <p>“Aech, Art3mis. Art3mis, bu en yakın dostum, Aech.”</p>

  <p>“Tanıştığımıza memnun oldum,” dedi Art3mis, sağ elini uzatırken.</p>

  <p>Aech, Art3mis'in elini sıktı. “Aynen.” Yüzünde ünlü Cheshire sırıtışı vardı. “Geldiğin için teşekkürler.”</p>

  <p>“Şaka mı yapıyorsun? Bunu nasıl kaçırırım ki? Beş Büyükler'in ilk buluşması!”</p>

  <p>“Beş Büyükler mi?” dedim kaşlarımı kaldırarak.</p>

  <p>“Evet,” diye araya girdi Aech. “Mesaj panolarında bizden bu adla bahsediyorlar. Çünkü Skorbord'da en tepedeki beş yer bize ait.”</p>

  <p>“Şimdilik,” dedim.</p>

  <p>Art3mis dediğime sırıtarak karşılık verdikten sonra, bakışlarını 80'lerin dekoruna sahip Bodrum'a çevirdi. “Aech, burası gördüğüm açık ara en kıyak sohbet odası.”</p>

  <p>“Teşekkürler,” dedi Aech başını hafifçe eğerek. “Çok naziksin.”</p>

  <p>RPG malzemelerinin yığıldığı rafın önünde durdu. “Morrow'un bodrumunu mükemmel bir şekilde yeniden yaratmışsın. Son detayına dek hem de. Hayatımı burada sürebilirim.”</p>

  <p>“Konuk listesinde sabit bir yerin olacak. İstediğin zaman gelip takılabilirsin.”</p>

  <p>“Gerçekten mi?” dedi neşeyle. “Teşekkürler! Geleceğim. Kıyak adamsın, Aech!”</p>

  <p>“Evet,” dedi Aech sırıtarak. “Doğru. Öyleyim.”</p>

  <p>Çok iyi anlaşıyor gibi görünüyorlardı ve bu beni delicesi kıskandırmıştı. Art3mis'in Aech'ten hoşlanmasını ya da tam tersini istemiyordum. Art3mis'i kimseyle paylaşmak istemiyordum.</p>

  <p>Çok geçmeden Daito ve Shoto da Bodrum'a giriş yaptı; aynı anda merdivenin tepesinde belirmişlerdi. Daito, Shoto'dan daha uzundu ve onlu yaşlarının sonunda gösteriyordu. Daha kısa olan Shoto ise en fazla on üçündeydi. İki avatar da Japon'du ve birbirlerine inanılmaz benziyorlardı; tıpkı genç bir adamın beş yıl arayla çekilmiş fotoğrafları gibi. Üzerlerinde geleneksel samuray zırhları; sırtlarında ise kısa <i>wakizashi<a href="../Text/dipnot.html#_edn30" id="_ednref30" title=""><sup>[32]</sup></a></i> ve daha uzun <i>katanalar<a href="../Text/dipnot.html#id33" id="id5"><sup>[33]</sup></a></i> görünüyordu.</p>

  <p>“Selamlar,” dedi daha uzun olan samuray. “Adım Daito ve bu da kardeşim Shoto. Davetiniz için teşekkürler. Üçünüzle tanışmak bizim için şereftir.”</p>

  <p>Aynı anda saygıyla eğildiler. Aech ve Art3mis eğilince, ben de onlara katıldım. Kendimizi tanıtırken, Daito ve Shoto bir kez daha eğildi ve biz de bunu tekrarladık.</p>

  <p>“Tamamdır,” dedi Aech, eğilme seansı tamamlanınca. “O zaman partiyi başlatıyorum! Eminim hepiniz haberleri gördünüz. Altılılar Ludus'un altını üstüne getiriyor. Binlerce Bokkafalı! Gezegenin yüzeyi üzerinde sistematik bir araştırma sürdürüyorlar. Tam olarak ne aradıklarını bilmiyor olsalar da, gömütün girişini bulmaları uzun sürmeyecektir-”</p>

  <p>“Aslında,” diye araya girdi Art3mis. “Girişi çoktan buldular. Yarım saat önce.”</p>

  <p>Hepimiz Art3mis'e döndük.</p>

  <p>“Haberlerde böyle bir şeye rastlamadım,” dedi Daito. “Emin misin?”</p>

  <p>Art3mis başım salladı. “Korkarım öyle. Bu sabah Altılılar'ın Ludus'a yöneldiğini öğrendiğimde, olan biteni görebilmek için gömütün girişinin yakınlarındaki bir ağaca uplink kamerası yerleştirdim.” Önündeki boşlukta bir vidfeed penceresi açarak, hepimizin görmesi için bize doğru çevirdi. Çekim açısından, tepenin üzerinde insan kafatası oluşturacak şekilde dizilmiş olan büyük siyah taşları görebiliyorduk. Bütün alan Altılılarda kaplanmıştı ve sürekli olarak yenileri geliyordu.</p>

  <p>Asıl canımızı sıkan, tepenin tamamını kaplayan saydam enerji kalkanıydı.</p>

  <p>“Orospu çocukları!” dedi Aech. “Yoksa bu sandığım şey mi?”</p>

  <p>Art3mis başını salladı. “Bir güç kalkanı. Altılılar tepeyi bulur bulmaz bu güç kalkanını oluşturdular-”</p>

  <p>“Yani,” diye araya girdi Daito. “Gömütü bulan avcılar içeri giremeyecek. Güç kalkanını geçmenin bir yolu bulunmadıkça, içeri kimse giremeyecek.”</p>

  <p>“Aslında, üst üste iki güç kalkanı var,” dedi Art3mis. “Küçük bir kalkan ve üzerinde daha büyük, ikinci bir kalkan. Gömütün içine daha fazla Altılı sokmak istediklerinde, bu güç kalkanlarını arka arkaya kaldırıyorlar. Tıpkı bir vakum kilidi gibi.” Vidfeed penceresini gösterdi. “Bakın. Gene yapıyorlar.” Gömütün yakınlarındaki bir IOI helikopterinin yükleme rampasından inen Altılı bölüğünü seyrediyorduk. Askerler malzeme konteynerleri taşıyordu. Dıştaki güç kalkanına yaklaştıklarında, bu kalkan yok olarak, ardındaki kubbe şeklindeki daha küçük kalkanı ortaya çıkardı. Altılı bölüğü iç kısımdaki güç kalkanına ulaştığında, ilk kalkan de yeniden kurulmuştu. Bir saniye sonra, içteki güç kalkanı yok oldu ve bölük gömüte girdi.</p>

  <p>Araya, bu yeni gelişme üzerine düşündüğümüz uzun bir sessizlik girdi.</p>

  <p>İlk konuşan Aech oldu. “Daha da kötüsü olabilirdi. Gömüt PvP alanı olsaydı, bu götler çoktan bütün gezegeni lazer silahları ve robotlarla doldurmuş olurdu.”</p>

  <p>Haklıydı. Ludus güvenli bir bölge olduğundan, Altılılar gömüte yaklaşan avcılara zarar veremezdi. Ancak avcıları gömütten uzak tutmak için güç kalkanı oluşturmalarını engelleyen bir durum yoktu. Onlar da zaten bunu yapmıştı.</p>

  <p>Art3mis, vidfeed penceresini kapatırken, “Altılılar uzun zamandır bu anı planlıyordu herhalde,” dedi.</p>

  <p>“Ama bu durumu uzun süre koruyamazlar,” dedi Aech. “Klanlar olanları fark ettiği anda, ortalık cehenneme dönecektir. Ellerindeki her şeyle bu güç kalkanlarına saldıran binlerce avcı olacak. RPG'ler<a href="../Text/dipnot.html#_edn31" id="_ednref31" title=""><sup>[34]</sup></a>. Ateş topları. Parça tesirli bombalar. Füzeler. Bu iş zıvanadan çıkacak. Bu orman en sonunda çöle dönüşecek.”</p>

  <p>“Evet. Ama aynı zamanda Altılılar Bakır Anahtar'ı çoktan almış olacak ve teker teker İlk Kapı'dan geçecekler.”</p>

  <p>“Ama bunu nasıl yaparlar?” diye sordu Shoto. Hissettiği öfke, sesinin çatlamasına neden olmuştu. Ağabeyine döndü. “Bu adil değil. Adil oynamıyorlar.”</p>

  <p>“Adil olmak zorunda değiller. OASIS'te kanun yok, küçük kardeşim,” dedi Daito. “Altılılar ne isterlerse yapabilirler. Biri onları durdurana dek duracaklarını sanmam.”</p>

  <p>“Altılılar'ın onuru yok!” dedi Shoto kaşlarını çatarak. “Bilmediğiniz daha çok şey var,” dedi Aech. “Parzival'le birlikte sizi çağırmamızın nedeni bu.” Bana döndü. “Z, olanları anlatmak ister misin?”</p>

  <p>Başımı salladım. Önce, IOI'den aldığım mesajdan bahsettim. Onlar da aynı mesajı almıştı ama akıllı bir kararla cevap vermemişlerdi. Ardından Sorrento ile görüştüğüm chatlink seansının detaylarına girdim. Son olarak da, toplantımızın nasıl sona erdiğini anlattım. Yani evimin havaya uçurulmasını. Keskin bir sessizlik oldu. Herkes inanamayan gözlerle bana bakıyordu.</p>

  <p>“Tanrım,” diye fısıldadı Art3mis. “Şaka mı bu? Yani seni gerçekten öldürmeye mi çalıştılar?”</p>

  <p>“Evet. Evde olsaydım, bunu başarmış olacaklardı. Yalnızca şanslıydım.”</p>

  <p>“Artık, Yumurta'ya ulaşmamızı engellemek için Altılılar'ın neler yapabileceğini görüyorsunuz,” dedi Aech. “Aramızdan herhangi birinin yerini saptadıkları anda, işini bitirecekler.”</p>

  <p>“Bu yüzden kendinizi ve kimliğinizi korumak için ciddi önlemler almalısınız,” dedim. “Yani şu ana dek bunu düşünmediyseniz.”</p>

  <p>Herkes başını salladı. Bir başka uzun sessizlik oldu.</p>

  <p>“Bir türlü anlamadığım bir şey var,” dedi Art3mis bir süre sonra. “Altılılar gömütün Ludus'ta olduğunu nasıl anlamış olabilir? Biri onları buraya mı yönlendirdi?” Bakışları üzerimizdeydi ancak ses tonunda suçlama yoktu.</p>

  <p>“Bütün avcı mesaj panolarına postalanan Parzival ve Aech hakkındaki söylentileri fark etmiş olmalılar,” dedi Shoto. “En azından Ludus'a gelmemiz gerektiğini biz bu söylentileri duyduktan sonra anladık.”</p>

  <p>Daito irkilerek, küçük kardeşinin omzuna vurdu. “Sessiz olman gerektiğini söylemedim mi sana, boşboğaz?” diye tısladı. Shoto büzülerek susmuştu.</p>

  <p>“Ne söylentisi?” diye sordu Art3mis. Bakışları üzerimdeydi. “Neden bahsediyorlar? Son birkaç gündür panolara bakacak zamanım olmadı.”</p>

  <p>“Parzival ve Aech'i tanıdığını iddia eden avcılardan bahsediyoruz; ikisinin de Ludus'ta öğrenci olduğu söyleniyor,” dedi Daito. Aech'le bana döndü. “Kardeşimle birlikte son iki yılımızı <i>Dehşet</i> Gömütü'nü bulmak için harcadık, sayısız gezegenin altını üstüne getirdik. Ama hiçbir zaman aklımıza Ludus'a bakmak gelmedi. Burada öğrenci olduğunuzu duyana kadar.”</p>

  <p>“Ludus'ta öğrenci olmanın saklamam gereken bir şey olduğunu hiç düşünmemiştim,” dedim. “Bu yüzden de saklamadım.”</p>

  <p>“İyi ki de saklamamışsın,” dedi Aech. “Parzival istemeden de olsa, gömütün nerede olduğunu anlamamı sağladı. Adı Skorbord'da çıkana dek benim aklıma da Ludus hiç gelmemişti.” Daito, kardeşini dürttü ve ikisi de bana dönerek saygıyla eğildiler. “Gömütün yerini ilk bulan sen olduğundan, sana müteşekkiriz.”</p>

  <p>Ben de eğildim. “Teşekkürler, çocuklar. Ama orayı ilk bulan aslında Art3mis. Benden bir ay önce.”</p>

  <p>“Ya, sanki çok işime yaradı da,” dedi Art3mis. “Şu Lich'i bir türlü <i>Joust</i>'ta yenemedim. Ben haftalarca cebelleşmişken, bir gece bu serseri ortaya çıktı ve daha ilk denemesinde kazandı.” Ardından, gömütte nasıl tanıştığımızı ve ertesi gün, sunucunun geceyarısı yeniden başlatılmasıyla kralı nasıl yendiğini anlattı.</p>

  <p>“Ben de mızrak dövüşündeki yeteneğimi Aech'e borçluyum,” dedim. “Burada, Bodrum'da, bir ara sürekli bu oyunu oynuyorduk. Kralı ilk denememde alt edebilmem bu sayede oldu.”</p>

  <p>“Aynen,” dedi Aech. Elini uzattı ve yumruklarımızı çarpıştırdık.</p>

  <p>Daito ve Shoto gülümsedi. “Bizim için de durum aynı,” dedi Daito. “Yıllardır kardeşimle <i>Joust</i> oynarız. <i>Anorak'ın Almanağı</i>'ndaki diğer oyunlar gibi, onda da ustalaşmamız gerektiğini biliyorduk.”</p>

  <p>“Harika,” dedi Art3mis elleri açarak. “Sizin adınıza sevindim. Demek hepiniz önceden hazırmışsınız. Bravo.” Alaycı bir golf alkışıyla bizi kutlarken, gülmeden edemedik. “Artık Karşılıklı Hayranlık Cemiyeti toplantısına bir son vererek, asıl konumuza geri dönebilir miyiz?”</p>

  <p>“Elbette,” dedi Aech gülümseyerek. “Asıl konu neydi?”</p>

  <p>“Altılılar?” dedi Art3mis.</p>

  <p>“Doğru ya!” Aech, düşüncelerini toparlamaya çalıştığı zamanlarda olduğu gibi, alt dudağını ısırırken ensesini ovuşturuyordu. “Gömütü bulmalarının üzerinden bir saat bile geçmediğini söylemiştin, değil mi? Yani her an taht odasına ulaşarak Lich'le karşılaşabilirler. Ama içeri aynı anda birçok avatar girdiğinde ne olacak?”</p>

  <p>Daito ve Shoto'ya döndüm. “Adlarınız Skorbord'a aynı gün, yalnızca birkaç dakika arayla girdi. Yani taht odasına birlikte girdiniz, öyle değil mi?</p>

  <p>Daito başını salladı. “Evet. İçeri girdiğimizde platformun üzerinde iki kral birden belirdi.”</p>

  <p>“Söylemiştim!” dedi Art3mis. “Demek ki aynı anda yüzlerce kralla karşılaşmak mümkün. Hatta binlerce.”</p>

  <p>“Evet,” dedi Shoto. “Ama anahtarı almaları için, aynı anda oyuna giren her Altılı'nın Lich'i yenmesi lazım ve bunun kolay olmadığını hepimiz biliyoruz.”</p>

  <p>“Altılılar modifiye edilmiş donanımlar kullanıyor,” dedim. “Sorrento bunu bana böbürlenerek anlattı. Bu donanım sayesinde bir avatarı farklı kullanıcılar yönetebiliyor. Acererak'a karşı en iyi <i>Joust</i> oyuncularını öne süreceklerdir. Anahtarı alana dek buna devam edebilirler.”</p>

  <p>“Sahtekar piçler!” dedi Aech.</p>

  <p>“Altılılar'ın onuru yok,” dedi Daito başını sallayarak. “Namussuzlar!” dedi Art3mis gözlerini devirerek.</p>

  <p>“Daha da kötüsü ne biliyor musunuz?” dedim. “Halliday akademisyenleri, oyun uzmanları ve kriptologlardan kurulu bir destek ekibi her an Altılılar'ın yanında; avcılarına karşılaştıkları engel ve bilmecelerde yardımcı olmak için hazır bekliyorlar. <i>WarGames</i> Simülasyonunu tamamlamak onlar için çocuk oyuncağı olacak. İstedikleri diyalogları bu ekip sağlayacaktır.”</p>

  <p>“İnanılmaz,” diye homurdandı Aech. “Böyle bir şeyle nasıl rekabet edebiliriz?"</p>

  <p>“Edemeyiz,” dedi Art3mis. “Bakır Anahtar'ı aldıkları anda, İlk Kapı'nın yerini çok çabuk saptayacaklardır. Yani bize yetişmeleri çok zaman almayacak. Yeşimtaşı Anahtar'ın bilmecesine ulaştıklarında, bunu çözmek için aralıksız çalışacak bir ekibe ve sisteme sahipler.”</p>

  <p>“Yeşimtaşı Anahtar'ı bizden önce bulacak olurlarsa, o anahtarın bulunduğu yeri de ablukaya alacakları kesin,” dedim. “O zaman biz de bugün diğer avcıların düştüğü duruma düşeceğiz.” Art3mis başını salladı. Aech öfkeyle kahve masasını tekmeledi. “Bunun adil bir yarışmayla uzaktan yakından ilgisi yok,” dedi. “Altılılar bize karşı çok fazla avantaja sahip. Sonsuz para, silah, araç ve avatara sahipler. Binlercesi bir arada çalışıyor.”</p>

  <p>“Öyle,” dedim. “Bizse kendi başımızayız. En azından siz ikiniz dışında.” Daito ve Shoto'ya döndüm. “Ama ne demek istediğimi anlıyorsunuz. Sayı olarak da güç olarak da bize karşı üstün durumdalar ve bu durumun yakın zamanda değişeceğini sanmıyorum.”</p>

  <p>“Önerin nedir?” diye sordu Daito. Sesi endişeliydi.</p>

  <p>“Bir önerim yok,” dedim. “Yalnızca ortada olan gerçekleri dile getiriyorum, o kadar.”</p>

  <p>“Bu iyi,” dedi Daito. “Sanki beşimizin birlik olmasını önereceğini sandım.”</p>

  <p>Aech bakışlarım Daito'nun yüzüne dikti. “Yani? Çok mu kötü bir fikir olurdu?”</p>

  <p>“Evet, çok kötü bir fikir olurdu,” dedi Daito ters bir sesle. “Kardeşim ve ben yalnız avlanırız. Yardımınızı istemiyoruz. Kimsenin yardımını istemiyoruz.”</p>

  <p>“Ya öyle demek?” dedi Aech. “Az önce <i>Dehşet Gömütü</i>'nü bulmanızı sağladığı için Parzival'a şükranlarını sunan sen değil miydin adamım?”</p>

  <p>Daito'nun gözleri kısılmıştı. “Sonunda kendimiz de bulurduk.”</p>

  <p>“Sonunda! Belki de bir beş yılın daha sonunda!”</p>

  <p>“Hadi ama Aech!” dedim aralarına girerek. “Bunun bize hiçbir faydası yok.”</p>

  <p>Aech ve Daito sessiz bir şekilde birbirlerini keserken, Shoto yüzünde kararsız bir ifadeyle ağabeyine bakıyordu. Hırlaşmaya karışmayan Art3mis ise sanki bu durumdan keyif alıyormuş gibiydi.</p>

  <p>“Buraya hakarete uğramak için gelmedik,” dedi Daito en sonunda. “Gidiyoruz!”</p>

  <p>“Dur, Daito,” dedim. “Bir saniye durur musun? Bunu konuşabiliriz. Buradan düşman olarak ayrılmamalıyız. Hepimiz aynı taraftayız.”</p>

  <p>“Hayır,” dedi Daito. “Değiliz. Sizler bizim için yalnızca üç yabancısınız. Hatta aranızdan birinin Altılı ajanı olmadığını nereden bileceğiz?”</p>

  <p>Art3mis bunun üzerine kahkahayı basınca, eliyle ağzını kapattı. Daito onu görmezden geldi. “Bu anlamsız,” dedi. “Yalnızca tek bir kişi Yumurta'yı bulup ödülü kazanabilir. Bu kişi ya ben ya da kardeşim olacak.”</p>

  <p>Son sözünün ardından, Daito ve Shoto aynı anda Bodrum'dan çıkış yaptı.</p>

  <p>“Bu iyi oldu,” dedi Art3mis.</p>

  <p>Başımı salladım. “Evet. Kutlarım Aech. Köprüleri yıkmakta üstüne yokmuş.”</p>

  <p>“Ben ne yaptım ki?” dedi Aech savunmaya çekilerek. “Daito tam bir it gibi davranıyordu! Hem ona ekip olalım filan da demedik. Ben sanki yalnız takılan bir avcı değilim. Ya da sen. Art3mis de yalnız kurda benziyor.”</p>

  <p>“Suçumu itiraf ediyorum!” dedi Art3mis sırıtarak. “Ama durum ne olursa olsun, Altılılar'a karşı birlik olmak tartışmaya açık bir konu.”</p>

  <p>“Belki,” dedi Aech. “Ama şöyle düşün. Yeşimtaşı Anahtar'ı bizden önce bulacak olursan, bize yerini söyleyecek kadar cömert misin?”</p>

  <p>Art3mis halen sırıtıyordu. “Tabii ki hayır.”</p>

  <p>“Ben de,” dedi Aech. “Yani işbirliği yapmamız zaten söz konusu değil.”</p>

  <p>Art3mis omuz silkti. “O zaman bu toplantı sona ermiş demektir. Ben de gitsem iyi olacak.” Bana göz kırptı. “Zaman ilerliyor. Öyle değil mi, çocuklar?”</p>

  <p>“Tik tak,” dedim.</p>

  <p>Art3mis, “Bol şans,” dedikten sonra ikimize de el salladı. “Görüşürüz.”</p>

  <p>“Görüşürüz,” dedik Aech'le aynı anda.</p>

  <p>Art3mis'in avatarı kaybolurken, Aech'in gülümseyerek bana baktığını fark ettim. “Sen neye gülüyorsun öyle?”</p>

  <p>“Kıza fena vurulmuşsun,” dedi.</p>

  <p>“Kime? Art3mis'e mi? Hayır!”</p>

  <p>“İnkar etme, Z. Kızı kesip duruyorsun.” Sessiz film oyuncuları gibi ellerini göğsünde birleştirerek, hızla kirpiklerini oynattı. “Görüşmemizin tamamını kaydettim. İstersen en başından izleyelim de gör kendini.”</p>

  <p>“Bırak götlüğü!”</p>

  <p>“Gayet anlaşılır, adamım,” dedi Aech. “Bu kız süper tatlı bir şey.”</p>

  <p>“Peki yeni bilmece üzerinde hiç ilerleme kaydedebildin mi?” diye sordum kasten konuyu değiştirmeye çalışarak. “Yeşimtaşı Anahtarla ilgili kıtadan bahsediyorum.”</p>

  <p>“Kıta mı?”</p>

  <p>“Dört satırlık ve çapraz uyak içeren metinlere kıta denir,” dedim.</p>

  <p>Aech gözlerini devirdi. “Bana ukalalık yapma, Z!”</p>

  <p>“Ne? Ona kıta denir, götkafalı!”</p>

  <p>“Sadece bir bilmece işte adamım. Ve hayır, henüz bir ipucu yakalayabilmiş değilim.”</p>

  <p>“Ben de,” dedim. “Yani burada durup gevezelik yapmak yerine, işe koyulsak iyi olacak.”</p>

  <p>“Aynı fikirdeyim,” dedi. “Ama-”</p>

  <p>O anda, odanın diğer ucundaki rafların birinde duran çizgi romanlar gürültüyle yere devrildi. Aech'le olduğumuz yerde, anlamayan gözlerle birbirimize baktık.</p>

  <p>“Bu da neydi?” dedim.</p>

  <p>“Bilmiyorum.” Aech rafa giderek yere saçılmış çizgi romanlara baktı. “Bir yazılım hatası filan mı?”</p>

  <p>“Bir sohbet odasında böyle bir yazılım hatası hiç görmedim,” dedim boş odayı inceleyerek. “İçeride bizden başka birisi olabilir mi? Bizi dinleyen görünmez bir avatar filan?”</p>

  <p>Aech gözlerini devirdi. “İmkansız, Z,” dedi. “Paranoya yapıyorsun. Burası şifreli, özel bir sohbet odası. Kimse benim iznim olmadan giremez. Bunu sen de biliyorsun.”</p>

  <p>“Biliyorum,” desem de halen korku içindeydim.</p>

  <p>“Rahatla. Yalnızca bir yazılım hatasıdır.” Elini omzuma koydu. “Dinle. Borç para konusunda fikrini değiştirirsen haber ver. Ya da kalacak bir yer. Tamam mı?”</p>

  <p>“Başımın çaresine bakarım, merak etme,” dedim. “Teşekkürler, amigo.”</p>

  <p>Güçlerini devreye sokan <i>Wonder Twins</i> gibi, bir kez daha yumruklarımızı çarpıştırdık.</p>

  <p>“Görüşürüz. Bol şans, Z.”</p>

  <p>“Sana da Aech.”</p>
</body>
</html>
