<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eld.css" rel="stylesheet" type="text/css" />
</head>

<body>
  <h2>0016</h2>

  <p>Birkaç saat sonra, Skorbord'daki boş yerler hızla dolmaya başladı. Ama Skorbord'u avatarlar değil, IOI personel numaraları dolduruyordu. Her bir IOI personeli önce 5.000 puanla listeye giriyor (artık Bakır Anahtar'ı ele geçirmenin karşılığı bu puana sabitlenmiş gibi görünüyordu); birkaç saat sonra da, İlk Kapı'nın temizlenmesi ile skorlarına yüz bin puan daha ekleniyordu. Gün sonunda görünüm şuydu:</p>

  <table class="left">
    <tr>
      <td>
        <p>1.</p>
      </td>

      <td>
        <p>Parzival</p>
      </td>

      <td>
        <p>110.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>2.</p>
      </td>

      <td>
        <p>Art3mis</p>
      </td>

      <td>
        <p>109.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>3.</p>
      </td>

      <td>
        <p>Aech</p>
      </td>

      <td>
        <p>108.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>1.</p>
      </td>

      <td>
        <p>Daito</p>
      </td>

      <td>
        <p>107.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>5.</p>
      </td>

      <td>
        <p>Shoto</p>
      </td>

      <td>
        <p>106.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>6.</p>
      </td>

      <td>
        <p>101-655321</p>
      </td>

      <td>
        <p>105.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>7.</p>
      </td>

      <td>
        <p>101-6413187</p>
      </td>

      <td>
        <p>105.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>8.</p>
      </td>

      <td>
        <p>101-621671</p>
      </td>

      <td>
        <p>105.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>9.</p>
      </td>

      <td>
        <p>101-678324</p>
      </td>

      <td>
        <p>105.000</p>
      </td>

      <td>
        <p>∏</p>
      </td>
    </tr>

    <tr>
      <td>
        <p>10.</p>
      </td>

      <td>
        <p>101-637330</p>
      </td>

      <td>
        <p>105.000</p>
      </td>

      <td>
        <p>∏</p>
      </td>
    </tr>
  </table>

  <p>Skorbord'a giren ilk Altılı'nın personel numarasını tanımıştım; Sorrento'nun üniformasında yazılı olan numaraydı bu. Bakır Anahtar'ı alıp kapıyı temizleyen ilk IOI avatarı olmak için ısrar ettiğini tahmin edebiliyordum. Ama bunu kendi başına yaptığına inanmam zordu. <i>Joust</i>'ta bu kadar iyi olmasının imkanı yoktu. Ya da <i>WarGames</i>'i ezbere bilecek kadar seviyor olmasının. Sevmek zorunda da değildi zaten. <i>Joust</i>'ta kralı yenmek gibi üstesinden gelemeyeceği bir zorlukla karşılaştığında, avatarının kontrolünü bunu yapabilecek bir diğer IOI çalışanına verebilirdi. <i>WarGames</i> Simülasyonunu muhtemelen kendisine diyalogları sağlayan bir destek ekibiyle tamamlamıştı.</p>

  <p>Skorbord'da geriye kalan beş yer dolduktan sonra, liste aşağılara doğru uzamaya başladı. Çok geçmeden yirmi avatar Skorbord'a girdi. Ardından otuz. Sonraki yirmi dört saat içinde, altmışın üzerinde IOI avatarı İlk Kapı'yı temizledi. Altılılar geliyordu.</p>

  <p>Aynı esnada, Ludus ise OASIS'teki en popüler yere dönüşmüştü. Ludus'un dört bir tarafındaki nakil terminallerinden çıkan avcılar gezegenin altını üstüne getiriyor, kaosa neden oluyordu. Çok geçmeden, bir eğitim gezegeni olan Ludus'un kampüslerinde dersler aksamaya başladı. OASIS Devlet Okulları Yönetimi tehlikenin farkına vararak, Ludus'taki okulların yeni bir gezegene geçirilmesi yönünde hızlı bir karar çıkardı. Zaman kaybedilmeden, aynı sektörde, orijinal Ludus'a yakın bir mesafade, Ludus II adında yeni bir gezegen yaratıldı. Gezegenin orijinal kaynak kodu Ludus H'ye kopyalanırken (yalnızca Halliday'in gizlice eklediği <i>Dehşet Gömûtü</i> kodu dışarıda bırakılmıştı), tüm öğrencilere bir gün izin verildi. Ludus H'de derslere ertesi gün başlandı. Orijinal Ludus artık yalnızca Altılılar ve avcıların oyun sahası olmuştu.</p>

  <p>Altılılar'ın bir ormanın ortasında yer alan yassı bir tepenin etrafına kamp kurduğu haberi çok hızlı yayıldı. Gömütün yeri aynı akşam tüm mesaj panolarına sızmıştı; diğer avcıları gömütten uzak tutmak için Altılılar'ın oluşturduğu güç kalkanının fotoğrafları da postalanıyordu. Bu fotoğraflarda tepenin üzerindeki kafatası şeklinde dizilmiş taşlar açık bir şekilde görülebiliyordu. Sadece birkaç saat içinde, <i>Dehşet Gömütü</i> D&amp;D modülü tüm mesaj panolarında tartışılan bir konuya dönüşmüştü. Ardından bu bilgi haberlere sıçradı.</p>

  <p>Büyük avcı klanları, Altılıların güç kalkanına yönelik büyük ölçekli bir saldırı gerçekleştirmek için güçlerini birleştirmeye karar verdi. Altılılar farklı teknolojik yöntemlerle güç kalkanının içine ışınlanmayı engellemek için ek bir güvenlik sistemi kurmuş; gömütün etrafına da yüksek seviyeli büyücüler yerleştirmişlerdi. Gömütün etrafındaki bölge, sıfır-büyü alanına dönüştürüldü; böylelikle güç kalkanlarının büyü yolu ile aşılmasının da önüne geçilmiş oldu.</p>

  <p>Klanlar, sahip oldukları roket ve füzelerle dıştaki güç kalkanını bombardımana tuttuğunda, işin çığırından çıktığını düşündüm. Ancak bütün gece gömütü kuşatma altına almış olsalar da, ertesi sabah her iki güç kalkanı da olduğu yerde duruyordu. Klanlar çaresizlik içinde ağır silahlara döndü. Kaynaklarını birleştirerek, eBay'den tahrip gücü çok yüksek iki tane anti-madde bombası satın aldılar. Birkaç saniye arayla güç kalkanlarına gönderilen bu bombaların birincisi, dış kalkanı indirmeyi başarırken, ikinci bomba da işi tamamlamıştı. İkinci kalkan indiği anda, binlerce avcı gömüte saldırarak zindanın koridorlarını doldurdu. Çok geçmeden <i>Joust</i>'ta krala meydan okumaya hazır binlerce avcı (ve elbette Altılılar) kral odasına doluşmuştu. Platforma adım atan her avatar için bir kral belirdi; mızrak dövüşüne giren avcıların %95'i ağır hezimete uğrayarak-oracıkta Acererak tarafından öldürüldü. Kralın hakkından gelmeyi başaran az sayıda avcı ise, Beş Büyükler ve düzinelerce IOI personelinin altında Skorbord'a girmeyi başardı. Birkaç gün içinde, Skorbord yüzün üzerinde avatarı gösterecek kadar uzamıştı.</p>

  <p>Gömüt ve çevresindeki alan artık avcılarla dolduğundan, IOl'nin yeniden güç kalkanı kurması imkansızdı. Avcılar sürekli olarak Altılılar'ı taciz ediyor, araçlarına saldırıyor, malzemelerine zarar veriyordu. Bu yüzden IOI gömütü ablukaya almaktan vazgeçti ancak Bakır Anahtar'ı almaları için içeri avatar göndermeye de devam ettiler. Onları durdurmak imkansızdı.</p>

  <p>Yığınlardaki patlama yalnızca yerel bir haber bülteninde verildi. Haberde enkazın içinde ceset arayan gönüllüler görünüyordu; cesetler artık tanımlanamayacak ölçüde yanmış ve parçalanmış durumdaydı.</p>

  <p>Altılılar'ın yığınlara, bombalarla birlikte, çok miktarda uyuşturucu üretim malzemesi ve kimyasal madde yerleştirdiğini anladım; gerçekten de patlamaya bir metamfetamin laboratuvarının neden olduğunu göstermek için ellerinden geleni yapmışlardı. Planları tıkır tıkır işledi. Polis patlama üzerine detaylı bir soruşturma yapma zahmetine girmedi elbette. Enkazın etrafında o kadar çok karavan yığını vardı ki, vinçlerle enkazı kaldırmaya çalışmak da çok tehlikeli bir fikirdi. Her şey olduğu gibi bırakıldı.</p>

  <p>İlk sponsorluk ödemelerim hesabıma yattığı anda, ertesi sabah saat sekizde kalkacak bir Columbus, Ohio otobüsüne bilet aldım. Daha rahat bir koltuk ve yüksek bant genişliği sağlayan uplink jakı demek olan birinci sınıf bilet için fazladan para ödemiştim. Doğuya olan uzun yolculuğumun büyük kısmını OASIS'e bağlı olarak geçirmeyi planlıyordum.</p>

  <p>Biletimi ayarladıktan sonra, sığınağımda olan her şeyin envanterini çıkarıp, yanıma almak istediklerimi eski bir sırt çantasına doldurdum. Okuldan verilen OASIS konsolum, vizör ve eldivenler. Sayfa uçları kıvrılmış <i>Anorak'ın Almanağı</i> çıktısı. Kutsal günlüğüm. Birkaç parça kıyafet. Dizüstü bilgisayarım. Geri kalan her şeyi bıraktım.</p>

  <p>Karanlık çöktüğünde minibüsten çıkarak kapıyı kilitledim ve anahtarları fırlattım. Sırtımda ağır bir çantayla ve yavaş adımlarla yığınları terk ettim. Arkama bir kez olsun bakmadım.</p>

  <p>Otobüs terminaline giderken soyulmamak için kalabalık caddeleri tercih ettim. Terminaldeki hurdası çıkmış müşteri hizmetleri kioskunda hızlı bir retina taramasına girerek biletimi aldım. Kapıya çöktüm, <i>Almanak</i>'ı açtım ve kalkış saati gelene dek okumaya başladım.</p>

  <p>Columbus otobüsü, iki katlı, zırh kaplı, kurşun geçirmez pencereleri ve tavanda güneş panelleri olan devasa bir araçtı. Yürüyen bir kale. Koltuğum, kurşun geçirmez pleksiglas bir kabinin içinde korunmaya alınmış şoförün iki sıra arkasında, pencere kenarındaydı. Haydutlarla leş kargalarının saldırılarına karşı, otobüsün üst katında ağır silahlı altı koruma görevlisi yer alıyordu. Nispeten güvenli sayılabilecek büyük kentlerin dışında kalan kanunsuz topraklara girdiğimiz anda, otobüsün saldırıya uğraması ya da kaçırılması gözardı edilemeyecek ciddi bir olasılıktı.</p>

  <p>Otobüste bütün koltuklar doluydu. Yolcuların büyük kısmı yerlerine geçer geçmez vizörlerini taktı. Bense OASIS'e bağlanmayı bir süre erteleyerek, doğduğum kent gözden kaybolana dek, rüzgar tribünlerinin arasından ilerleyen yolu seyrettim.</p>

  <p>Elektrikli motorla çalışan otobüs saatte altmış kilometre sürat yapabiliyordu. Daha da kötüsü, eyaletlerarası otoyolun içler acısı durumu ve otobüsün sürekli şarj istasyonlarında durmak zorunda olması nedeniyle, yolculuk günlerce sürdü.</p>

  <p>Bu zamanın neredeyse tamamını OASIS'e bağlı durumda, yeni hayatıma hazırlanarak geçirdim.</p>

  <p>Gündemimin ilk maddesinde, kendime yeni bir kimlik yaratmak yer alıyordu. Artık biraz param olduğu için bu o kadar da zor değildi. OASIS, nereye bakacağınızı ya da kime soracağınızı bildiğiniz ve yasaları çiğnemeyi umursamadığınız takdirde, hemen her türlü bilgiye ulaşabileceğiniz bir yerdi. Devlet (ve büyük şirketler) için çalışan çok fazla yoldan çıkmış insan vardı ve bu insanlar ellerindeki bilgileri OASIS karaborsasında satıyordu.</p>

  <p>Dünyaca ünlü bir avcı olarak kazandığım yeni konumun yeraltı dünyasında bana tanıdığı kredi sayesinde, L33T HaxOrz Warezhaus adıyla bilinen yasadışı bilgi sitesine giriş yapmama izin verildi. Bu site üzerinden, şaşırtıcı ölçüde düşük bir meblağ karşılığında, USCR<a href="../Text/dipnot.html#_edn32" id="_ednref32" title=""><sup>[35]</sup></a> veritabanına giriş yapmamı sağlayacak bir dizi erişim prosedürü ve şifre satın aldım. Bu bilgilerle, veritabanına ve okula kaydolduğum zaman yaratılmış olan vatandaşlık profilime ulaştım. Parmak izi ve retina paternimi silerek, bunların yerine ölmüş birinin (babamın) parmak izi ve retina paternini ekledim. Ardından, kendi parmak izi ve retina paternimi, Bryce Lynch adı altında açtığım yeni bir kimlik profiline kopyaladım. Bryce'ın yirmi iki yaşında olduğunu gösterecek şekilde doğum tarihini ayarladıktan sonra, kendisine yeni bir sosyal güvenlik numarası, tertemiz bir kredi notu ve Bilgisayar Mühendisliği diploması verdim. Yeniden asıl kimliğime dönmek istediğim zaman tek yapmam gereken, Lynch kimliğini silerek, parmak izi ve retina paternimi orijinal dosyaya geri kopyalamaktı.</p>

  <p>Kendime yeni bir kimlik yarattıktan sonra, uygun bir apartman dairesi için Columbus seri ilanlarını araştırmaya koyuldum. En sonunda, insanların iş ve keyif için fiziksel olarak yolculuk yaptığı dönemlerden kalma, çok katlı bir otelde ucuz sayılabilecek bir oda buldum. Otelin bütün katları tek odalı apartman dairelerine bölünmüştü ve her bir oda, tam zamanlı bir avcının belli ihtiyaçlarını karşılayacak şekilde değiştirilmişti. Bulduğum oda gerçekten de istediğim her şeye sahipti. Düşük kira, yüksek teknoloji ürünü bir güvenlik sistemi ve güvenilir, sağlam bir elektrik şebekesi. En önemlisi ise, otele yalnızca birkaç mil mesafede bulunan OASIS ana sunucusuyla doğrudan fiberoptik bağlantı kurabiliyor olmamdı. Bu, en hızlı ve güvenli internet bağlamışıydı. IOI (ya da altındaki şirketlerin biri) tarafından sağlanmadığından, bağlantımın takip edildiğini veya yerimin saptanacağını düşünerek paranoyaya kapılmam gerekmiyordu. Burada güvendeydim.</p>

  <p>Bir sohbet odasında görüştüğüm emlakçı, bana odanın sanal modelini gösterdi. Tam istediğim gibiydi. Odayı yeni adımla tuttum ve emlakçının herhangi bir soru sormasını engellemek için altı aylık kirayı peşin ödedim.</p>

  <p>Gecenin geç bir saatinde, otobüs parçalanmış otoyolda homurdanarak ilerlerken, vizörümü çıkararak camdan baktım. Hayatımda ilk kez Oklahoma City'nin dışına çıkıyordum. Gördüklerim iç karartıcıydı. İçinden geçtiğimiz, yıkılmakta olan her kent, bir öncekinin tıpatıp aynısıydı.</p>

  <p>En sonunda, yola çıktığımızdan bu yana aylar geçmiş gibi hissetmeye başladığımda, sarı tuğlalı yolun sonunda parıltılar saçan Oz gibi, Columbus göründü. Kente akşamüstü girmemize rağmen, bütün hayatım boyunca görmediğim kadar ışığın yandığı bir kent çıktı karşıma. Böylesine aydınlık bir kent olabileceğini hayal bile etmemiştim. Dört bir tarafa kurulmuş olan devasa güneş panellerinin yanında, kent sınırında da iki tane heliostat enerji santrali yer alıyordu. Paneller ve santraller gün boyunca güneş enerjisini adeta içiyor, her gece bu enerjiyle Columbus'u emziriyordu.</p>

  <p>Columbus terminaline girdiğimizde, OASIS bağlantım kesildi. Vizörümü çıkarıp diğer yolcularla birlikte otobüsten inerken, son birkaç gündür içinde bulunduğum durumun gerçekliği bir anda kafama dank etti. Artık sahte adla yaşayan bir kaçaktım. Peşimde güçlü insanlar vardı. Peşimde beni öldürmek isteyen dev bir şirket vardı.</p>

  <p>Otobüsten inip terminal zeminine ayak bastığımda, göğsümün tam üzerinde inanılmaz bir ağırlık hissettim. Nefes almakta zorlanıyordum. Belki de panik atak geçiriyordum. Derin nefes almak ve sakinleşmek için kendimi zorladım. Yapmam gereken yeni daireme ulaşmak, donanımımı kurmak ve OASIS'e bağlanmaktı. O zaman her şey yoluna girecekti. Yeniden tanıdık bir dünyanın içinde olacaktım. Yeniden güvende olacaktım.</p>

  <p>Otomatik taksilerden birini çevirerek dokunmatik ekrana yeni adresimi girdim. Taksi bilgisayarının sentezlenmiş sesi, o an geçerli trafik koşullarında yolumuzun tahmini olarak otuz iki dakika süreceğini bildirdi. Otele giderken caddeleri, sokakları seyrettim. Halen kendimi sersem ve tedirgin hissediyordum. Ne kadar yolumuzun kaldığını anlamak için bir gözüm sürekli taksimetredeydi. Sonunda, Twin Rivers gettosunun tam sınırında, Scioto'da, barut rengi monolit bir binanın önünde durduk. Binanın ön cephesinde, bir zamanlar Hilton logosunun bulunduğu yerde, sökülmüş harflerin koyu dışhatlarına baktım.</p>

  <p>Ücreti ödeyerek taksiden indim. Son kez etrafıma baktım, son kez içime temiz havayı çektim ve sırtımda çantamla ön kapıdan lobiye girdim. Güvenlik kabininde parmak izi ve retina paternim taramadan geçtikten sonra, monitörde yeni adım belirdi. Yanan yeşil bir ışıkla birlikte kabin kapısı kayarak açıldı ve asansörlere doğru ilerledim.</p>

  <p>Yeni sığınağım binanın kırk ikinci katında bulunan 4211 numaralı odaydı. Kapıdaki güvenlik sistemi ikinci bir retina taraması gerektiriyordu; taramanın ardından kapı açıldı ve odanın ışıkları yandı. Tek pencereli, küp şeklindeki odada herhangi bir mobilya yoktu. İçeri girdim ve kapıyı arkamdan kilitledim. İşimi bitirene dek bir daha dışarı çıkmayacağıma yemin ettim. Yumurta'yı bulana dek gerçek dünyaya dönmeyecektim.</p>
</body>
</html>
