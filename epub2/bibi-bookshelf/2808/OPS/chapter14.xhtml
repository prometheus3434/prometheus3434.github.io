<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
  	<section>
			<h1 id="head-14"><st c="0">Sinnirüşte Vasıl Oldu</st></h1>
			<p><span><st c="22">A</st></span><st c="24">ltı kişilik ahlak zabıtası ekibi gizli çalışan buluşmaevine baskın verdiği zaman içerde uygunsuz ve uygunlu ve yarı uygunsuz durumda beşbuçuk çift yakaladı. </st><st c="181">Buçuk çift, tek kadındı, daha müşterisi gelmemiş, çift olmaya vakit kalamadan ahlak zabıtası onu tek yakalamıştı. </st><st c="295">Odalardan çifter çifter çıkan arkadaşlarının yanında tek yakalanmak izzetinefsine dokunmuştu. </st><st c="389">Sanki bu kadar acele edecek ne vardı ki... </st><st c="432">Yarım saat daha geç baskın verseler, en zengin, en yakışıklı müşterinin kimi seçtiğini görürdü onlar. </st><st c="534">Tek yakalandığı için kadının meslek haysiyeti incinmişti.</st></p>
			<p><st c="591">Kadınları arabaya doldurup önce en yakın komiserliğe götürdüler. </st><st c="657">Orada kimlikleri soruldu. </st><st c="683">Sürmeli gözlü, göğüsleri ayva iriliğinde taze bir kız, adının Bağdagül, yaşının ondört olduğunu söylüyordu. </st><st c="791">Bağdagül diye bir ad hiç duymamışlardı.</st></p>
			<p><st c="830">Deftere adları yazan memur, aç karnına kadıngöbeği tatlısı görmüş gibi ağzı sulanarak,</st></p>
			<p><st c="917">– Nerelisin? </st><st c="931">diye sordu. </st></p>
			<p><st c="943">Küçük kız,</st></p>
			<p><st c="953">– Posofluyum, dedi.</st></p>
			<p><st c="973">Sonra erkekler özgür bırakıldılar, kadınlar muayene için Ahırkapı’daki “Zührevi Hastalıklar Hastanesi”ne gönderildi. </st><st c="1091">Hastanede bir hafta kalan kadınlara gerekli işlem yapıldı. </st><st c="1150">Sıra ondört yaşındaki Bağdagül’e gelince iş zorlaştı. </st><st c="1204">Ayva göğüslü, sürmeli gözlü küçük kız, üç yıl önce Posof’tan ayrıldığını söylüyordu. </st><st c="1289">Komiser,</st></p>
			<p><st c="1297">– Posof nerde Zekâi Bey? </st><st c="1323">diye sordu. </st></p>
			<p><st c="1335">Polis memuru,</st></p>
			<p><st c="1348">– Posof mu? </st><st c="1361">dedi, Posof?.. </st></p>
			<p><st c="1376">Oradaki memurlardan biri,</st></p>
			<p><st c="1401">– Antalya’dan ötede olacak, dedi.</st></p>
			<p><st c="1435">Kızın yaşı küçük, kimsesi de olmadığı için memurlar ne yapacaklarını bilmiyorlardı. </st><st c="1520">Öbür kadınları kocaları, anaları, babaları, sevgilileri, çalıştığı evlerin patronları gelip teslim almışlardı.</st></p>
			<p><st c="1630">– Memleketine göndermek gerekir.</st></p>
			<p><st c="1663">Son karar bu oldu. </st><st c="1683">Posof’un, Kars’ın ilçesi olduğunu, Kars’ın da yurdun en doğu sınırında olduğunu, ordaki memurlardan öğrenmeyen kalmamıştı.</st></p>
			<p><st c="1805">Ahlak zabıtası şefi,</st></p>
			<p><st c="1826">– Belediyeye bir tezkere yazın! </st><st c="1859">dedi.</st></p>
			<p><st c="1864">Elinden böyle biçok hadise geçmiş olan tecrübeli memur dosyadan çıkardığı örneklere bakarak şöyle bir tezkere yazdı:</st></p>
			<blockquote>
			<p><em><st c="1981">“Istanbul Belediyesi Yüksek Riyasetine,</st></em></p>
			<p><em><st c="2021">Özeti:Randevuevinde uygunsuz bir vaziyette derdest edilen henüz sinnirüştüne vasıl olmamış bir kıza yapılacak muamele hakkındadır.</st></em></p>
			<p><em><st c="2152">Randevuevi ve genelev sermayelerinden haraç almakla geçinen Yağsız Recep namıyla maruf bir sabıkalının ihbarıyla, sabıkalı mükerrere esbabından Sosyete Neriman’ın Şişli Kebaplı Sok. </st><st c="2335">Mambo Apt. </st><st c="2346">3’üncü katında gizlice işletmekte olduğu randevuevine 3.6.946 gecesi saat sıfır sıfır onbeşte ve komiser Hüdai Canalır’ın idaresindeki üç numaralı zabıta-ı ahlakıyye ekibi tarafından yapılan ani bir baskın neticesinde, randevuevi derunundakilerin hiçbirinin firarına meydan ve aman verilmeden dört çift ile bitek kadın gayet uygunsuz bir durumda ve bir vaziyet-i gayri ahlakıyede ve gayri meşru bir şekilde derdest edilmiş olup, bunların sabıka defterlerine kayıtları işlendikten ve muameleleri ikmal edildikten sonra emraz-ı zühreviye hastanesine sevkleri yapılmış idi. </st><st c="2917">Ancak bunların içinde asıl adı Bağdagül olup namı diğer olarak piyasada Leyla adını kullanan, henüz sinnirüştüne vasıl olmadığı anlaşılan, ondört yaşındaki bir kızın, ailesine teslim edilmek üzere memleketi olan Kars vilayetinin Posof kazasına gönderilmesi için bir polis refakatinde ve muhafazasında harcırahının ‘.........’ tüzüğünün mahsus maddesine tevfikan verilmesi hususunda yüksek emir ve müsaadelerinizi saygılarımla arz ve rica ederim.”</st></em></p>
			</blockquote>
			<p><st c="3363">Tecrübeli polis memuru daktilo makinesinde yazdığı bu yazıdan öyle coşkulanmıştı ki, yazıyı bir içinden, bir de yüksek sesle okudu, çok beğendi.</st></p>
			<p><st c="3508">Şef, yazıdaki iki daktilo yanlışını düzeltti. </st><st c="3555">M yerine S yazılmış. </st><st c="3576">Mambo apartmanı Sambo apartmanı olmuştu. </st><st c="3617">İki kelime arasına bir de virgül yerleştiren şef,</st></p>
			<p><st c="3666">– Üst makama giden evraka niçin dikkat etmiyorsunuz? </st><st c="3720">dedi. </st></p>
			<p><st c="3726">Müsveddeyi yapan memur biraz kızdı. </st><st c="3762">Orada virgülün hiç yeri yoktu, ama sesini çıkarmadı.</st></p>
			<p><st c="3814">Müdür, öbür yazılar arasında bunu da imzaladı. </st><st c="3862">Kayda gitti.</st></p>
			<p><st c="3874">Asıl adı Bağdagül olan Posoflu Leyla koridorda bekliyordu. </st><st c="3934">Akşam oldu. </st><st c="3946">Memurlar evlerine gidiyorlardı. </st><st c="3978">İlgili memur,</st></p>
			<p><st c="3991">– Bu kızın evrakı ne oldu? </st><st c="4019">diye sordu.</st></p>
			<p><st c="4030">– İmzaya gitti.</st></p>
			<p><st c="4046">Hastaneden çıktığının üçüncü günü akşam paydosunda Leyla yine koridordaydı. </st><st c="4123">Nöbetçi amir,</st></p>
			<p><st c="4136">– Ne bekliyorsun kızım? </st><st c="4161">diye sordu. </st></p>
			<p><st c="4173">İlgili memur,</st></p>
			<p><st c="4186">– Randevuevinde yakalandı, dedi, evrakını yazdık, kayda gitti. </st><st c="4250">Memleketine gönderilecek.</st></p>
			<p><st c="4275">On gün oldu. </st><st c="4289">Leyla’ya iyi kalpli memurlar yemek veriyorlar, kız da oradaki ufak tefek hizmetleri görüyordu. </st><st c="4384">Epiy iş de öğrenmişti. </st><st c="4407">Şubelere, kısımlara evrak götürüp getiriyordu. </st><st c="4454">Bütün memurların adını öğrenmişti. </st><st c="4489">Çay, kahve, gazoz söylüyordu.</st></p>
			<p><st c="4518">– Ne oldu bu Leyla’nın işi?</st></p>
			<p><st c="4546">– Gönderdik, cevap bekliyoruz. </st><st c="4578">Leyla!.. </st><st c="4587">Git Tahsin Beye söyle, C dosyasındaki Marika Marikapolos’un evrakını çıkarsın, al gel!</st></p>
			<p><st c="4673">İki hafta geçmişti. </st><st c="4694">Aceleci bir memur,</st></p>
			<p><st c="4712">– Tekit yazalım, dedi. </st><st c="4736">Leyla’nın yazısına cevap gelmedi. </st></p>
			<p><st c="4770">Belediyeye Leyla’nın işi üç kez hatırlatıldı. </st><st c="4816">Leyla’nın koridora gelişinden bir ay sonra bir memur,</st></p>
			<p><st c="4869">– Müjde Leyla, dedi, senin evrakına cevap geldi. </st></p>
			<p><st c="4919">Gelen cevap şöyleydi:</st></p>
			<blockquote>
			<p><em><st c="4940">“Falan tarihli, filan sayılı yazıya cevaptır:</st></em></p>
			<p><em><st c="4986">İlişik üç yazınızda maruf randevuculardan Sosyete Neriman Hanımın evinde uygunsuz bir vaziyette bulunduğu esnada suçüstü olarak tarafınızdan derdest edildiğini bildirdiğiniz ondört yaşındaki ve henüz maalesef sinnirüştüne bile vasıl olmamış bulunan Bağdagül, namı diğer Leyla’nın bir muhafız polis memuru refakatinde memleketi olan Kars vilayet-i şarkiyesinin Posof kazasına kadar götürülmesi için belediyemiz bütçesinden harcırah istendiği anlaşılmıştır. </st></em></p>
			<p><em><st c="5443">Her ne kadar “.....” tüzüğünün M faslı, K bendi dördüncü maddesi bu kabil düşkünlerin belediyeler marifetiyle memleketlerine kadar gönderilmesine âmirse de, yine tüzük-ü mezkûrun onuncu maddesi H fıkrası, bu nevi eşhasın ancak bir belediye hududundan, bir komşu vilayet belediye hududuna kadar gönderileceğini sarahaten âmir bulunmaktadır. </st><st c="5783">Binaenaleyh merkumenin Istanbul belediye hudutları haricine çıkarılarak, İzmit Belediyesine teslimini, ondan sonraki işlemin de İzmit Belediyesine aidiyeti cihetiyle Leyla’ya gereken muamelenin oraca tezekkür edileceği anlaşılmıştır. </st><st c="6017">Ancak, her ne kadar İzmit Belediyesi hududuna kadar sevk işi belediyemize terettüp ediyorsa da, son günlerde fazla sayıdaki düşkün ve kimsesizlerin memleketlerine gönderilmek üzere İzmit hududunda bırakılmaları hasebiyle belediyemizin bu gibi hayır işlerine ayrılmış bulunan tahsisatı tamamen sarf edilmiş bulunduğu cihetle, Sosyete Neriman Hanımın randevuevinde gayri meşru bir şekilde cürmümeşhut edilen Bağdagül namı diğer Leyla’nın İzmit Belediyesine teslim edilmek üzere, vazifeten İzmit’e gidecek olan bir memura veya namusuna güvenilir bir şahsa terfik edilmesini rica ederim.”</st></em></p>
			</blockquote>
			<p><st c="6601">Leyla İzmit’e görevle gidecek bir memurun çıkması için dört gün daha bekledi. </st><st c="6680">Sonra İzmit Belediyesi’ne bir yazı yazıldı. </st><st c="6724">Bu yazıda Bağdagül’ün Sosyete Neriman’ın evinde nasıl, ne biçimde, hangi saatte ve ne durumda yakalandığı, sonra yapılan bütün işlemler anlatılıyor ve şöyle deniliyordu:</st></p>
			<blockquote>
			<p><em><st c="6893">“Adı geçen Leyla’nın tarafınızca tesellüm edildiğinin bildirilmesini rica ederim.”</st></em></p>
			</blockquote>
			<p><st c="6976">Leyla’nın ahlak zabıtası müdürlüğünden ayrılması üzüntülü olmuştu. </st><st c="7044">Ona herkes o kadar alışmıştı ki... </st><st c="7079">Bu ayrılış Leyla için de acı oldu.</st></p>
			<p><st c="7113">Leyla bir tomar evrakla birlikte İzmit Belediyesine teslim edildi. </st><st c="7181">Belediye, Leyla’yı Candarma Komutanlığına gönderdi. </st><st c="7233">Leyla ödeneğin çıkması için orada onbeş gün bekledi. </st><st c="7286">Onbeş gün sonra Leyla’nın İzmit sınırlarından çıkarılarak, Bilecik sınırında bırakılması için belediyeden ödenek çıktı. </st><st c="7406">Bir candarmayla Bilecik’te birbuçuk ay kaldı, beş candarma karakolu dolaştı. </st><st c="7483">Leyla’nın evrakı çoğaldığı için, daha o yola çıkmadan önce kızın gönderileceği yere postayla yollanıyordu. </st><st c="7590">Bir büyük dosya halindeki evrakı Eskişehir Belediyesine gelmişti. </st><st c="7656">Ama kız ortalarda yoktu. </st><st c="7681">Eskişehir’in bütün belediye memurları, Istanbul’da Sosyete Neriman’ın evinde, ahlak zabıtasının gece saat sıfır onbeşte yaptığı “ânî” ve “nâgehanî” bir baskınla, gayetle uygunsuz bir durumda yakalanan Bağdagül takma adlı Leyla’yı merakla bekliyorlardı. </st><st c="7934">Onu karşılamak şansı, kızın gönderildiği gece nöbetçi olan memura düşmüştü.</st></p>
			<p><st c="8009">Eskişehir Belediyesinde de düşkünleri yerlerine göndermek için ödenek yoktu. </st><st c="8087">Ödeneğin çıkması için kız belediyede bekledi. </st><st c="8133">Ödenek çıkınca candarmaya teslim edildi. </st><st c="8174">Candarma kadrosu zaten dardı. </st><st c="8204">Onun için Leyla karakoldan karakola teslim ediliyor, böylece candarmaların işleri kolaylaşıyordu.</st></p>
			<p><st c="8301">Sosyete Neriman’ın evinde yakalandıktan altı ay sonra Ankara Belediyesine teslim edilmişti. </st><st c="8394">Ankara’dan Kırıkkale’ye gönderildi. </st><st c="8430">Kırıkkale’den Çorum’a mı, yoksa Yozgat’a mı gönderileceği üzerinde şüpheye düşüldü. </st><st c="8514">Yolun doğrusu Yozgat’a göndermekti ama, Çorum’da da gayet iyi ve Leyla’yı çok merak eden bir arkadaş vardı. </st><st c="8622">Leyla bir ilden öbürüne gitmeden, günden güne şişen evrakı kendisinden önce gidiyordu. </st><st c="8709">Yalnız evrak değil, mektuplar da geliyordu. </st><st c="8753">Kimisi, daha iyi korunsun diye kızın eline tavsiye mektupları bile veriyordu.</st></p>
			<p><st c="8830">Kayseri Belediyesinden Yozgat Belediyesine telgrafla şöyle bir yazı gelmişti:</st></p>
			<blockquote>
			<p><em><st c="8908">“Falan tarihli, filan sayılı yazınızla, geçen sene haziran ayının üçüncü gecesi Istanbul’da Şişli semtinde Sosyete Neriman Hanımın işletmekte olduğu randevuevinde ahlak zabıtası tarafından gayri ahlaki bir uygunsuz vaziyette yakalanarak, memleketine gönderilmek üzere belediyemize teslim edileceği bildirilen ve henüz sinnirüştüne baliğ olmamış bulunan Bağdagül namı diğer Bayan Leyla’nın evrakı geleli üç ay olduğu ve kendisine burada tarafımızdan yapılacak muamelenin hazırlığı itmam edildiği halde henüz kendisi vilayetimizin hudutları dahiline girmemiş ve hakkında bugüne kadar hiçbir malumat da maalesef alınmadığından, Bayan Leyla’nın halen nerede ve hangi vaziyette olduğunun tarafımıza acilen bildirilmesini rica ederim.”</st></em></p>
			</blockquote>
			<p><st c="9638">Bu telgrafla, Leyla’nın Kayseri yoluyla değil, Amasya yoluyla kuzeyden gönderildiği “binaenaleyh Leyla’ya ait evrak dosyasının Amasya Belediyesine gönderilmesi gerektiği” cevabı veriliyordu.</st></p>
			<p><st c="9829">Kayseri Belediyesi buna fena halde kızdı. </st><st c="9872">Normal olarak yolun Kayseri’den geçmesi gerekirken, Leyla’nın kuzey yönü seçilerek “Her ne sebebe mebni ise Amasya’ya gönderilmesi, belediye bütçesinden fuzulen sarfiyata sebep olunduğundan, kızın derhal Kayseri’ye gönderilmesi” isteniyordu. </st><st c="10114">Karşılıklı yazışmalar epiy sürdü. </st><st c="10148">İş daha yüksek makamlara şikâyete kadar varmadan önlendi. </st><st c="10206">Leyla Kayseri Belediyesine teslim edildi.</st></p>
			<p><st c="10247">Kayseri’ye geleli henüz iki ay ancak olmuştu ki, Sıvas Belediyesi üst üste Leyla’nın akıbetini sormaya başladı. </st><st c="10360">Daha “muamelesi ikmal” edilmemişti. </st><st c="10396">İşlemi tamamlanıp belediyeden de yolluk çıktıktan sonra, candarma aracılığıyla Sıvas’a yollandı.</st></p>
			<p><st c="10492">Sıvas’tan Erzincan’a, oradan da Erzurum’a gitti. </st><st c="10542">Erzurum’da yollar kardan kapandığından, öbür illerdekinden daha çok bekledi. </st><st c="10619">Tam Kars’a gönderileceği gün Leyla ortadan kayboldu.</st></p>
			<p><st c="10671">Bütün illerin belediyeleri birbirine girdi. </st><st c="10716">Daha sinnirüştüne vasıl olmamış zavallı bir kızcağızı Istanbul’daki sefalet yuvalarından kurtarıp Posof’taki ailesine teslim edememişlerdi.</st></p>
			<p><st c="10855">Leyla, Erzurum’da kayboluşundan bir hafta sonra, Istanbul’da yine Sosyete Neriman’ın yeni açtığı bir randevuevinde ahlak zabıtası tarafından yakalandı.</st></p>
			<p><st c="11007">Kaydı yapıldıktan sonra ahlak zabıtası şefi, bir memura,</st></p>
			<p><st c="11064">– Belediyeye yazın da ödenek isteyin, tekrar memleketine gönderelim, dedi.</st></p>
			<p><st c="11139">Leyla pişkin pişkin sırıtarak,</st></p>
			<p><st c="11170">– Yoo, dedi, beni biyere gönderemezsiniz. </st><st c="11213">Sinnirüştüme vasıl oldum artık. </st><st c="11245">Onsekiz yaşındayım. </st><st c="11265">Çabuk vesikamı verin de burdan gideyim, istediğim yerde serbestçe çalışayım.</st></p>
  </section>
 <div id="charCountTotal" value="11341"></div></body>
</html>
