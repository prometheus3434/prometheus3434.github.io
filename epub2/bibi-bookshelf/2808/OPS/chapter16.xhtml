<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter16">
  	<section>
      	<h1 id="head-16"><st c="0">Arsa</st></h1>
				<p><span><st c="5">G</st></span><st c="7">azetelerde şu ilan çıkmıştı:</st></p>
			<blockquote>
			<p><em><st c="35">“Istanbul (.</st></em><st c="48">.......</st><em><st c="55">)’cü İcra Memurluğundan: Bir borçtan dolayı mahcuz olup satılmasına karar verilen Beyazıt (.</st></em><st c="148">.......</st><em><st c="155">) Sok.ta 78 metrekare arsa 2.5.956 Çarşamba günü saat 16.30’dan 17’ye kadar, birinci artırma muhammen kıymetin yüzde yetmişbeşini bulmadığı takdirde 4.5.956 Cuma günü aynı saatte ikinci açık artırma suretiyle ençok pey sürene peşin para ile satılacağı ilan olunur.”</st></em></p>
			</blockquote>
			<p><st c="421">Gazetede ilan edilen gün ve saatte icra dairesi salonu, arsayı almak için teminat akçesi yatıranlarla doluydu. </st><st c="533">Alıcıların hemen hepsi, şehrin belli başlı emlakçileriydi, hepsi de birbirlerini tanıyor, birbirleriyle konuşuyorlardı. </st><st c="653">Yalnız Hüner Emlak Bürosu sahibi İhsan Beyle Garanti Yapı ve İnşaat Bürosu sahibi Yaşar Bey birbirlerinin amansız rakibi olduklarından çok soğuk selamlaşmışlar, sonra salonun iki başına geçmişlerdi. </st><st c="852">İnceden inceye birbirlerini süzüyorlardı.</st></p>
			<p><st c="893">Tam saatinde icra memuru, ilkin satılacak arsayı, “şimalen falan yer, şarkan filan yer” diye anlatıp tapudaki pafta ve parsel sayılarını da söyledikten sonra, icranın belirlediği fiyatı bağırdı:</st></p>
			<p><st c="1088">– İkibinüçyüzyetmiş lira!..</st></p>
			<p><st c="1116">Bir sessizlik, sonra bir uğultu oldu. </st><st c="1155">Emlak komisyoncularından biri,</st></p>
			<p><st c="1185">– Seksen! </st><st c="1196">dedi. </st></p>
			<p><st c="1202">Tellal bağırdı:</st></p>
			<p><st c="1217">– İkibinüçyüzseksen lira. </st></p>
			<p><st c="1244">Arkadan,</st></p>
			<p><st c="1252">– Üçbin!.. </st><st c="1264">diye bir ses duyuldu.</st></p>
			<p><st c="1285">Tellal tekrarladı. </st><st c="1305">Hüner Emlak Bürosu sahibi İhsan Bey, üçbin diyen adama yaklaştı,</st></p>
			<p><st c="1369">– Arif Bey, ikiyüz... </st><st c="1392">dedi. </st></p>
			<p><st c="1398">Arif Bey dediği adam,</st></p>
			<p><st c="1419">– Olmaz, dedi, beşyüz verirsen çekilirim. </st></p>
			<p><st c="1462">Tellal:</st></p>
			<p><st c="1469">– Üçbin!.. </st><st c="1481">Üçbin!.. </st><st c="1490">diye bağırırken İhsan Beyle Arif Bey de pazarlık ediyorlardı. </st><st c="1552">Dörtyüz lira üzerinden anlaştılar. </st><st c="1587">400 lirayı alan komisyoncu Arif artırmadan çekilmişti. </st><st c="1642">O zaman İhsan Bey,</st></p>
			<p><st c="1660">– Üçbinyüz!.. </st><st c="1675">diye bağırdı:</st></p>
			<p><st c="1688">– Üçbinyüz lira!..</st></p>
			<p><st c="1707">Garanti Yapı Bürosu sahibi Yaşar Bey, rakibi İhsan Beyin en ufak hareketini gözden kaçırmadığı için, komisyoncu Arif’e artırmadan çekilmesi için dörtyüz lira verdiğini de görmüştü. </st><st c="1889">Adamlarından birine göz kırptı. </st><st c="1921">Kendine göz kırpılan, burnunun ucu alkolik bir morartı ile şişmiş adam, “üçbinbeşyüz” diye bağırdı. </st><st c="2021">İhsan Bey aldırmaz göründü. </st><st c="2049">Ama oradan başka bir ses yükseldi:</st></p>
			<p><st c="2083">– Sekizyüze bende!..</st></p>
			<p><st c="2104">Yaşar Bey bu adama sokuldu,</st></p>
			<p><st c="2132">– Rıza Bey ikiyüz vereyim çekil!.. </st><st c="2168">dedi. </st></p>
			<p><st c="2174">Rıza Bey dörtyüze razı oldu, çekildi.</st></p>
			<p><st c="2211">– Dörtbin!..</st></p>
			<p><st c="2224">Bu İhsan Beyin bir adamıydı. </st><st c="2254">Yaşar Beyin adamı, aldığı işaret üzerine,</st></p>
			<p><st c="2295">– Dörtbinbeşyüz! </st><st c="2313">dedi.</st></p>
			<p><st c="2318">İhsan Beyle, Yaşar ilgisiz duruyorlar, ama birbirlerinin en ufak hareketlerini de gözden kaçırmadan kendi adamlarına, önceden aralarında kararlaştırılmış göz, kaş, el işaretleri veriyorlardı.</st></p>
			<p><st c="2510">İki büyük rakipten ayrıca araya girenlerin kimisine İhsan Bey, kimisine de Yaşar Bey, ellerine havadan üçer beşer yüz lira vererek onları artırma dışı bırakıyorlardı.</st></p>
			<p><st c="2677">İhsan Bey çok kızgındı, bu kez kendisi,</st></p>
			<p><st c="2717">– Beşbin!.. </st><st c="2730">diye bağırdı. </st></p>
			<p><st c="2744">Yaşar Bey,</st></p>
			<p><st c="2754">– Altıbin!.. </st><st c="2768">diye cevap verdi.</st></p>
			<p><st c="2785">Oysa İhsan Bey, özellikle kızmış gibi görünmüştü. </st><st c="2836">Hesabına göre arsa değerinden çok artırılmıştı. </st><st c="2884">Maksadı arsayı Yaşar’ın üstünde bıraktırmaktı. </st><st c="2931">Hem de öyle oldu. </st><st c="2949">Arsa, altıbine Yaşar’da kaldı. </st><st c="2980">Kendisi sağa sola havadan dokuzyüz lira vermişti ama, böyle şeyler olurdu. </st><st c="3055">Rakibi de hem arsayı değerinden pahalı almış, hem de artırmadan çekilsinler diye öbür komisyonculara binüçyüz lira dağıtmıştı.</st></p>
			<p><st c="3181">Emlakçiler salonu boşalttılar. </st><st c="3213">O zaman İhsan Beyin aklı başına gelir gibi oldu. </st><st c="3262">Kazık attı sandığı Yaşar otuz yıllık emlakçiydi. </st><st c="3311">Hiç böyle kurt herif kazık yer miydi? </st><st c="3349">Bunda bir iş vardı ama, neydi? </st><st c="3380">Ya arsa kamulaştırma bölgesinde olduğu için bir yolunu bulup belediyeye çok yüksek fiyatla satacak yada önünden cadde filan geçecek, “şerefiye” kazanacaktı. </st><st c="3537">Evet, bu arsayı kaptırmakla mutlaka kazık yemişti. </st><st c="3588">O hırsla rakibinin yazıhanesine gitti. </st><st c="3627">Sağdan soldan konuştuktan sonra,</st></p>
			<p><st c="3659">– Bugün aldığın arsayı bana satar mısın Yaşar Bey? </st><st c="3711">dedi. </st></p>
			<p><st c="3717">Yaşar Bey, arsayı almakla kazık yediğini hemen anlamıştı. </st><st c="3775">Onun için bu teklifi fırsat bildi.</st></p>
			<p><st c="3809">– Onbin!.. </st><st c="3821">dedi. </st></p>
			<p><st c="3827">– Pekâlâ...</st></p>
			<p><st c="3838">İhsan Bey onbin lirayı saydı, kâğıt imzalandı.</st></p>
			<p><st c="3885">Yaşar Bey o gece uyuyamadı. </st><st c="3914">Bu İhsan denen herifin pazarlıksız mal aldığı şimdiye kadar görülmemişti. </st><st c="3988">Hiç pazarlıksız onbini trink diye saymıştı. </st><st c="4032">Bunda anlayamadığı bir iş olacaktı. </st><st c="4068">Ya arsa fiyatları birdenbire yükselecek, ya altın düşecek, ille bişey olacaktı. </st><st c="4148">Sabahı zor etti. </st><st c="4165">Erkenden rakibinin yazıhanesine gitti. </st><st c="4204">Önce havalardan, sonra işlerden konuştuktan sonra,</st></p>
			<p><st c="4254">– Dün sana sattığım arsayı bana geri satar mısın? </st><st c="4305">dedi. </st></p>
			<p><st c="4311">İhsan Bey düşündü. </st><st c="4330">Öyle bir fiyat söyleyeyim ki hem herifin niyetini, hem de arsanın değerini anlayayım diye geçirdi içinden. </st><st c="4437">Öyle bir fiyat ki Yaşar alamasın.</st></p>
			<p><st c="4470">– Yirmibin!.. </st><st c="4485">dedi.</st></p>
			<p><st c="4490">– Razıyım. </st><st c="4502">Al, yirmibin!..</st></p>
			<p><st c="4517">Vay anasını!.. </st><st c="4533">Yine kazık yemişti. </st><st c="4553">Şimdiye kadar yazıhanesine hiç gelmeyen Yaşar Beyin bu gelişindeki haince maksadı anlamalıydı. </st><st c="4648">Bu Yaşar denen herif, iç siyaseti, dış siyaseti, dünya durumunu günü gününe izler, ne zaman gayrimenkul değerinin artacağını, paranın düşeceğini bilirdi. </st><st c="4802">İki gün bunu düşündü. </st><st c="4824">Sonra yediği kazığın acısını çıkartmak için, rakibinin yazıhanesine gitti. </st><st c="4899">Kahveleri içerlerken,</st></p>
			<p><st c="4920">– Benden aldığın arsayı satar mısın? </st><st c="4958">dedi.</st></p>
			<p><st c="4963">– Otuzbin...</st></p>
			<p><st c="4976">Trink paraları saydı. </st><st c="4999">Yaşar Bey, kırkbin demediğine pişman olmuştu, ama iş işten geçmişti. </st><st c="5068">Bu İhsan denen hergele nasıl da onu kafese koymuştu? </st><st c="5121">Demek bu arsada bir iş var ki herif bir tahtada otuzbini saymıştı. </st><st c="5188">Daha bikez bile arsayı gidip görmemişti. </st><st c="5229">Acaba arsada tarihi değeri olan bir taş, bir mezar filan mı vardı? </st><st c="5296">Ne olursa olsun kazığı yediği kesindi. </st><st c="5335">Acaba?.. </st><st c="5344">Bir hafta bu acabayı düşündü... </st><st c="5376">Sonunda dayanamadı, rakibinin ayağına gitti. </st><st c="5421">Hoşbeşten sonra,</st></p>
			<p><st c="5437">– O arsayı sat bana!.. </st><st c="5461">dedi.</st></p>
			<p><st c="5466">– Ellibinden elli para aşağı vermem!..</st></p>
			<p><st c="5505">– Al paranı!..</st></p>
			<p><st c="5520">Bu kez kazığı yiyen, arsayı satmış olan İhsan’dı. </st><st c="5571">Üç gün sonra seksenbine arsayı geri aldı. </st><st c="5613">Daha ertesi gün de yüzbine Yaşar Beye sattı. </st><st c="5658">Yaşar Bey yüzbine aldığı arsayı dört gün sonra rakibine yüzyirmibine devretti.</st></p>
			<p><st c="5736">En sonunda arsa yüzseksen bin liraya Yaşar Beyde kalmıştı. </st><st c="5796">İhsan’ın içi içini yiyordu. </st><st c="5824">Ancak on gün dayanabildi. </st><st c="5850">Yaşar’ın yazıhanesine gitti.</st></p>
			<p><st c="5878">– İkiyüzbin vereyim, arsayı geri ver!.. </st><st c="5919">dedi. </st></p>
			<p><st c="5925">Yaşar Bey,</st></p>
			<p><st c="5935">– Bir müşteri çıktı, sattım, dedi.</st></p>
			<p><st c="5970">– Kaça?</st></p>
			<p><st c="5978">– İkiyüzellibine!..</st></p>
			<p><st c="5998">İhsan Bey sinirden titriyordu. </st><st c="6030">Terbiyeyi, nezaketi, herşeyi unutmuştu. </st><st c="6070">Rakibine,</st></p>
			<p><st c="6079">– Alçak!.. </st><st c="6091">diye bağırdı, öyle arsa hiç ikiyüzellibine satılır mı? </st><st c="6146">Madem satacaktın ne diye yabancıya sattın? </st><st c="6189">Boyuna birbirimize satıyor, ikimiz de kazanıyorduk.</st></p>
			<p><st c="6240">Yaşar Bey çok üzgündü,</st></p>
			<p><st c="6263">– Sorma, dedi, hiç sorma, ben o arsayı sana su içinde üçyüzbine satardım. </st><st c="6338">Bir eşeklik ettim. </st></p>
			<p><st c="6357">İhsan Bey,</st></p>
			<p><st c="6367">– Tabii eşeklik ettin, dedi. </st><st c="6397">Ben senden üçyüzbine alır, başka bir eşeğe beşyüzbine satardım.</st></p>
			<p><st c="6460">Yaşar Bey,</st></p>
			<p><st c="6471">– Doğru, diye cevap verdi, ikimiz de kazık yedik...</st></p>
        </section>
 <div id="charCountTotal" value="6523"></div></body>
</html>
