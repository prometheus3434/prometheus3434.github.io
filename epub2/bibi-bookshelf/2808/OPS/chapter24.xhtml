<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
  	<section>
			<h1 id="head-24"><st c="0">Bir Tuluatçının Anıları: I</st><br /><st c="27">
			Paratoner</st></h1>
			<p><span><st c="37">B</st></span><st c="39">ir sanat tiyatrosu kuracağız ama paramız yok. </st><st c="85">Vali emeklisinin oğlu olan arkadaşımız, bir tuluat kumpanyasıyla turneye çıkılırsa çok para kazanılacağını söyledi; böyle olduğunu o da başkalarından duymuş. </st><st c="243">Önce turnede para kazanıp, parayla da sanat tiyatrosu kurmaya karar verdik.</st></p>
			<p><st c="318">Tophane’de bir artistler kahvesi varmış. </st><st c="360">Aranan hertürlü artist orda bulunuyormuş. </st><st c="402">Üç arkadaş, araya sora bulduk bu artistler kahvesini. </st><st c="456">Kadın, erkek, yaşlı, genç, içersi tıkış tıkış dolu... </st><st c="510">Kimisinin elinde ut, keman, tef gibi çalgılar var.</st></p>
			<p><st c="560">Gözümüz dumana, burnumuz kokuya alışıp da sağa sola bakınınca, bütün gözlerin üstümüzde olduğunu gördük; kimisi doğrudan bakıyor, kimisi bakmazmış gibi görünerek bakıyor...</st></p>
			<p><st c="733">Dışarısı soğuk olmadığı, içersi de sıcak olduğu halde, kahvedekiler üşüyorlarmış gibi büzülmüşler, birbirlerine iyice sokulmuşlar; hani serçeler akşam serinliğinde saçaklarda birbirlerine nasıl sokulurlarsa işte öyle... </st><st c="954">Ya buranın havasından olacak, ya onlara baka baka, biraz sonra bizim de onlar gibi elbiselerimizin içine büzülüp birbirimize sokulmuş olduğumuzu fark ettim. </st><st c="1111">Bizi yabancı saydıkları belli, biz de onları yadırgadık...</st></p>
			<p><st c="1169">Kahveci geldi, ne içeceğimizi sormadan,</st></p>
			<p><st c="1209">– Sünnet düğünü mü var? </st><st c="1234">Artist filan isterseniz? </st><st c="1259">dedi. </st></p>
			<p><st c="1265">Sağ yanımızdaki yaşlı adam sokuldu:</st></p>
			<p><st c="1300">– Kuklacı lazımsa ben gelirim... </st><st c="1334">Gayet zengin kukla takımım vardır.</st></p>
			<p><st c="1368">Kuklacının sol yanının inmeli olduğunu, bize yaklaşırken ayağını sürüyüşünden ve cıgarayı yakışından anladık.</st></p>
			<p><st c="1478">– Biz bir kumpanya kurup turneye çıkmak istiyoruz...</st></p>
			<p><st c="1531">– Kolay...</st></p>
			<p><st c="1542">İkisi kadın, ikisi erkek, bir de kendisi beş kişilik bir trup önerdi. </st><st c="1613">Bu beş kişide, yirmibeş artistin göstereceği hünerler varmış. </st><st c="1675">Erkeklerden genci, birinci sınıf Hamlet oynarmış, hem de ünlü komikmiş. </st><st c="1747">Karısıyla birlikte düo yapar, operet şarkıları söylermiş. </st><st c="1805">Sahnede rolü yokken de davul çalarmış. </st><st c="1844">Karısına gelince, alaturka, alafranga şarkı ve dans kraliçesi... </st><st c="1909">Öbür erkek, hem illüzyoncu, hem de gayet kuvvetli dram oyuncusu... </st><st c="1976">Kılıç yutar, seyircilerin soluğunu kesermiş heyecandan... </st><st c="2034">Bundan başka, el çabukluğuna getirip seyircilerin cüzdanlarını kaybeder, sonra birbirlerinin ceplerinden çıkartırmış. </st><st c="2152">Şaşkınlıktan seyircilerin parmakları ağızlarında kalırmış. </st><st c="2211">Üstelik, dekor, afiş yapar, trombon da çalarmış. </st><st c="2260">Kendisine gelince... </st><st c="2281">Hayatını baştan sona anlattı. </st><st c="2311">Özetlersek, gençliğinde tiyatrocu olmak istiyormuş, bir kadın oyuncuya tutulmuş, babadan kalma bütün parasını bu uğurda tükettikten sonra hokkabaz olmuş. </st><st c="2465">Sonra inme inip de seyirci karşısında hokkabazlık yapamaz olunca, işi kukla oynatmaya dökmüş... </st><st c="2561">Kuklacılıktan başka, biletçilik, perdecilik gibi tiyatronun bütün işlerini de yaparmış. </st></p>
			<p><st c="2649">Yaşlı kuklacı,</st></p>
			<p><st c="2663">– Bu iş tamam, dedi, öğleden sonra öbür arkadaşlar da gelir, tanışırsınız, pazarlığı yaparız. </st><st c="2758">Siz yalnız iki paratoner bulun yeter...</st></p>
			<p><st c="2797">Paratonerin tiyatroda işi ne? </st><st c="2828">Turne tiyatrolarının bilmediğimiz bir terimiydi belki de...</st></p>
			<p><st c="2887">Yaşlı kuklacıyı gözümüz tutmadığından, kahvecinin yardımıyla, başkasını bulduk. </st><st c="2968">Bunlar, karıkoca, bir de iki küçük kızları, dört kişiydiler. </st><st c="3029">Dört kişi ama, kırk artistin işini yapıyorlarmış. </st><st c="3079">Küçük kızlar bir kanto söylermiş ki... </st><st c="3118">Bir de dans ederlermiş ki... </st><st c="3147">Koca şaşıydı.</st></p>
			<p><st c="3160">– Siz yalnız iki paratoner bulun, ama güzel olsun... </st><st c="3214">dedi. </st></p>
			<p><st c="3220">Arkadaşlarla birbirimize bakıştık.</st></p>
			<p><st c="3254">Bu şaşıyla anlaşmak üzereydik ki, ayağa kalkınca jön rollerine çıkacak olan bu adamın topal olduğunu gördük. </st><st c="3364">Buyüzden onlardan vazgeçtik.</st></p>
			<p><st c="3392">Bir eski tuluatçı bize beş kişilik bir trup kurdu, ikisi kadın, üçü erkek... </st><st c="3470">Kadınlardan birinin beş yılanı vardı, yılanlı dansöz diye ünlüydü. </st><st c="3537">Erkeklerden biri, dünyanın sekizinci harikası, iki başlı, dört boynuzlu bir canavar biçimine giriyordu. </st><st c="3641">Kendi söylediklerine göre, bunlarla turneye çıkarsak para kıracaktık. </st><st c="3711">Yalnız tek istedikleri vardı: İki paratoner, güzel ve şişman olacaktı paratonerler...</st></p>
			<p><st c="3796">Pazarlıkta uyuşamadığımızdan, üç kişilik başka bir trupla anlaştık. </st><st c="3865">İki kız kardeşle, bunlardan birinin kocası... </st><st c="3911">Adam dımdızlak kel olduğundan peruka takıyor, buyüzden de ona Zülfiyar diyorlardı. </st><st c="3994">Zülfiyar, boyu iki metreye yakın, derisi sahtiyan esmeri, iskele kazığı gibi bir adam...</st></p>
			<p><st c="4082">– Siz iki paratoner bulun, hemen çıkalım yola... </st><st c="4132">Paratonerler şişman olsun, etine dolgun... </st><st c="4175">Böyleleri makbuldür.</st></p>
			<p><st c="4195">Tiyatrocu geçindiğimiz için, paratonerin ne olduğunu soramıyorduk. </st><st c="4263">Ucuza gelsin diye ben,</st></p>
			<p><st c="4285">– Tek paratonerle olmaz mı? </st><st c="4314">dedim. </st></p>
			<p><st c="4321">Zülfiyar sırıtarak,</st></p>
			<p><st c="4340">– Biri esmer, biri sarışın olacak ki, dedi, kimisi esmerden, kimisi sarışından hoşlanır...</st></p>
			<p><st c="4431">Sırıttıktan sonra ağzını kapamadığı için, kazmadişleri ortada kaldı öylece...</st></p>
			<p><st c="4509">Artistler kahvesinin ocakçısı, bizim paratoner almaktan yana olmadığımızı görünce,</st></p>
			<p><st c="4592">– Zülfiyar’ın hakkı var, dedi, paratoner götürmezseniz, sizi taşrada perperişan ederler... </st><st c="4684">Turneye çıkmadığınızdan bilmezsiniz bey kardeşim, vallahi sonra kendi namusunuzu bile kurtaramazsınız.</st></p>
			<p><st c="4786">Ertesi gün Zülfiyar,</st></p>
			<p><st c="4807">– Tıkız İbo’ya söyleyelim, bize iyisinden iki paratoner bulsun... </st><st c="4874">dedi.</st></p>
			<p><st c="4879">Tıkız İbo dedikleri, kadın tellalı, ısmarladığımız iki paratoneri getirdi. </st><st c="4955">İkisi de etine dolgun, biri esmer, biri de esmerden boyama sarışın...</st></p>
			<p><st c="5024">Tıkız İbo,</st></p>
			<p><st c="5035">– Üçyüz papel komisyon isterim... </st><st c="5070">dedi.</st></p>
			<p><st c="5075">Paratonerler de, yeme içme, yol, otel parası bizden, otuzar lira gündelik, bir aylığını da peşin istiyorlar.</st></p>
			<p><st c="5184">Biz çoktur diye mırın kırın edince, esmer paratoner,</st></p>
			<p><st c="5237">– Canınız isterse, dedi, ben Galata’da çalışıyorum, işimden memnunum, günde yüz, gecede ikiyüz liraya para demem. </st><st c="5352">Ama bir belalım var da, ondan yakamı kurtarmak için turneye gelecektim...</st></p>
			<p><st c="5425">Sarışın paratoner,</st></p>
			<p><st c="5444">– Benim de öyle, dedi, benim belalım, elimdekini avucumdakini metazori alıyor...</st></p>
			<p><st c="5525">Emekli valinin oğlu, evdeki değerli eşyaları kaldırmış, Bitpazarı’nda satmıştı. </st><st c="5606">Öbür arkadaşın nerden para bulduğunu bilmiyorum. </st><st c="5655">Ben, annemin emekli dul aylığı olan üç aylıklarını yürüttüm. </st><st c="5716">İlerde sanat tiyatrosu kurup para kazanınca, üçümüz de, kendimizce borçlandığımız paraları ödeyecektik.</st></p>
			<p><st c="5819">Yola çıktık. </st><st c="5833">Otobüse binince, artist kadının kucağındaki kundağı görüp şaşırdık. </st><st c="5901">Bu Zülfiyar’ın karısı çok ünlü bir artistmiş, ama, memede çocuğu olduğundan turnede iş bulamıyormuş, olmaz deriz diye çocuğunu bizden gizlemişler.</st></p>
			<p><st c="6047">Turnede oynamak için üç piyesimiz var, birini valinin oğlu yazmış. </st><st c="6115">Birini de ben yazacağım daha... </st><st c="6147">Öbür arkadaş da yazacağı piyesin konusunu anlattı.</st></p>
			<p><st c="6197">Zülfiyar,</st></p>
			<p><st c="6207">– Kardeşler, dedi, benim çok tecrübem var, turnede piyes miyes sökmez, sonra yollarda aç, sefil kalırız. </st><st c="6313">Benim hanımla baldız, baştan kantoya çıksınlar, ben keman çalarım... </st><st c="6382">Sonra da ben sahneye çıkar, bikaç numara yaparım. </st><st c="6432">Sonra da karımla apaş dansı yaparız ki çok süksesi vardır. </st><st c="6491">Ondan sonra da, bizde ne piyesler var, onlardan oynarız.</st></p>
			<p><st c="6547">Bizim, daha doğrusu benim yazacağım piyes oynamadıktan sonra, ne diye bu işlere girdik? </st><st c="6636">Bizim amacımız, halka tiyatroyu götürmek; madem halk tiyatroya gelmiyor, tiyatro halka gidecek. </st><st c="6732">Halk, önce bir alışsın diye de, baştan kantoydu, şuydu buydu, hepsi olacak. </st><st c="6808">Sonra da kazandığımız parayla Istanbul’da sanat tiyatrosu kuracağız.</st></p>
			<p><st c="6876">Zülfiyar,</st></p>
			<p><st c="6886">– Siz bilirsiniz, dedi, patron sizsiniz, sizin sözünüz geçer, benden söylemesi...</st></p>
			<p><st c="6968">Bir kasabaya geldik, bir otele yerleştik. </st><st c="7011">Zülfiyar, karısıyla baldızını bir odaya kilitledi, anahtarı cebine koyduktan sonra, paratonerleri de yanımıza alıp resmi işlemler için, Zülfiyar’ın öncülüğünde bir daireye gittik.</st></p>
			<p><st c="7190">Masada oturan adam, bizi sert sert süzerken, Zülfiyar adamın elini şap diye öptü.</st></p>
			<p><st c="7272">– Efendim, biz Milli Sahne Tiyatrosu sanatkârları... </st><st c="7326">Zatıâlinizin büyük bir sanatsever ve sanatkârların babası olduğunuzu ta Istanbul’dan duyduğumuzdan, namınızı işiterekten buraya gelmiş bulunuyoruz efendim...</st></p>
			<p><st c="7483">Adam bişey söylemek için davrandı. </st><st c="7519">Zülfiyar ona fırsat vermeden esmer paratoneri masanın önüne iteleyerek,</st></p>
			<p><st c="7590">– Milli Sahne’mizin medar-ı iftiharı, baş artistlerimizden, dans ve varyete yıldızımız Belma Hanım... </st><st c="7693">dedi.</st></p>
			<p><st c="7698">Arkadan, sarışın paratoneri ileri sürdü:</st></p>
			<p><st c="7739">– Selma Hanım da başyıldızımız, primadonnamız ve aynı zamanda alaturkanın bülbülü namıyla meşhur film yıldızımızdır.</st></p>
			<p><st c="7856">Masadaki adam, ağzı sulanarak,</st></p>
			<p><st c="7887">– Yaa... </st><st c="7897">Öyle miii? </st><st c="7908">Çok memnun oldum... </st><st c="7928">Allah bağışlasın... </st><st c="7948">Allah bağışlasın... </st><st c="7968">Müşerref oldum... </st><st c="7986">dedi.</st></p>
			<p><st c="7991">O katır suratlı esmer paratoner, kırılıp dökülerek, cilveler dökerek,</st></p>
			<p><st c="8061">– O şeref bize ait efendim... </st><st c="8092">dedi.</st></p>
			<p><st c="8097">Sarışın paratoner, süzüm süzüm süzülüyor, adamın karşısında sızdırma yağ gibi eriyecek.</st></p>
			<p><st c="8185">Masadaki adam, ilkin bizi sert sert süzerken, suratı yumuşadı, iyice yumuşadı, altdudağı ta çenesine kadar sarktı, sonra sarkan dudağını toparlamaya çalışarak, tükürükler saça saça,</st></p>
			<p><st c="8367">– Buyurun, buyurun... </st><st c="8390">Oturun rica ederim... </st><st c="8412">Yok olmadı orası... </st><st c="8432">Şöyle buyurun efendim... </st><st c="8457">Hoşgeldiniz, sefalar getirdiniz... </st><st c="8492">Bizi ihya ettiniz efendim... </st><st c="8521">diye iki paratonerin yöresinde fır dönmeye başladı.</st></p>
			<p><st c="8572">Bize baktığı bile yok. </st><st c="8596">Zülfiyar’a,</st></p>
			<p><st c="8607">– Hanımlar ne kadar misafirimiz olacak? </st><st c="8648">diye sordu.</st></p>
			<p><st c="8659">– Bir hafta kadar efendim...</st></p>
			<p><st c="8688">– Olmaaaz! </st><st c="8700">Katiyen olmaaaz! </st><st c="8717">diye öyle bir bağırdı ki, çağrılıyor sanıp odacı içeri girdi.</st></p>
			<p><st c="8778">– Hah... </st><st c="8788">İyi ki geldin oğlum, bak, hanımlar ne emrediyorlar.</st></p>
			<p><st c="8839">– Teşekkür ederiz efendim, bişey istemez...</st></p>
			<p><st c="8883">– Ne demek? </st><st c="8896">İçiniz efendim... </st><st c="8914">Çay, kahve, gazoz... </st><st c="8935">–sırıtarak– Burası resmi daire olduğundan başka şey içilmez ama, onu da bu akşama hep birlikte içeriz.</st></p>
			<p><st c="9037">İki paratoner kahve istediler. </st><st c="9069">Bize soran yok ne istediğimizi. </st></p>
			<p><st c="9101">Masadaki adam,</st></p>
			<p><st c="9115">– Bizim, dedi, bu kasaba insanı, gayetle misafirperverdir ve sanatkâr milletine çok düşkündür. </st><st c="9211">İki yıldızı elimize geçirmişken, öyle kolay kolay salmak olur mu canım... </st><st c="9285">Gelmek misafirden, göndermek bizden... </st><st c="9324">Bir haftada insan birbirine ancak alışır, ancak ısınır...</st></p>
			<p><st c="9381">Sözde espri yaptı, kendi esprisine, keh keh diye teke sesi çıkararak yine kendisi güldü. </st></p>
			<p><st c="9471">Zülfiyar,</st></p>
			<p><st c="9480">– Emrederseniz daha kalırız... </st><st c="9512">dedi.</st></p>
			<p><st c="9517">– Rica ederiz... </st><st c="9535">Bu gece serbest misiniz?</st></p>
			<p><st c="9559">– Serbestiz bu gece, boşuz...</st></p>
			<p><st c="9589">– Oh, oh... </st><st c="9602">Memnun oldum. </st><st c="9616">Ben muamelenizi yapar, belediyeye, emniyete, heryere gönderirim...</st></p>
			<p><st c="9682">– Allah ömürler versin efendim...</st></p>
			<p><st c="9716">– Sanatkârları himaye vazifemiz...</st></p>
			<p><st c="9751">Biz üçümüz, kapı arkasında ayakta duruyorduk. </st><st c="9798">Sonunda bizi gördü:</st></p>
			<p><st c="9817">– Siz ne dikiliyorsunuz?</st></p>
			<p><st c="9842">– Biz de Milli Sahne’nin...</st></p>
			<p><st c="9870">– Tı!.. </st><st c="9879">Çıkın, dışarda bekleyin!.. </st></p>
			<p><st c="9906">Biz çıkarken Zülfiyar,</st></p>
			<p><st c="9928">– Efendim, arzu ederseniz, Belma Hanım burda kalsın, muamele bitince evrakı getirir bize... </st><st c="10021">dedi.</st></p>
			<p><st c="10026">– Hayhay... </st><st c="10039">Çok münasip.</st></p>
			<p><st c="10051">Sırıtan katır suratlı esmer paratoneri orda bırakıp başka bir daireye gittik. </st><st c="10130">Sarışın paratoneri de ordaki işlem için bırakıp otele dönüşümüzde Zülfiyar, bir oh çekip,</st></p>
			<p><st c="10219">– Şimdilik bizim karıları kurtardık... </st><st c="10259">dedi.</st></p>
			<p><st c="10264">O gece kasabanın tek sinemasında ilk oyunumuzu verdik. </st><st c="10320">Heryer doluydu. </st><st c="10336">İkinci gece, elli kişi ancak geldi. </st></p>
			<p><st c="10372">Zülfiyar,</st></p>
			<p><st c="10381">– Ben size söylemiştim, dedi, buralarda piyes miyes sökmez. </st><st c="10442">İlk gece, neyin nesidir, bilmeden geldiler, ikinci gece işte rezalet.</st></p>
			<p><st c="10511">– Çamaşırları asın!.. </st><st c="10534">dedi. </st></p>
			<p><st c="10540">Kadın,</st></p>
			<p><st c="10546">– Çamaşır asmak benim işim değil, paratoner assın... </st><st c="10600">diye kocasına çıkıştı.</st></p>
			<p><st c="10622">– Canım biliyorsun, paratonerler işte... </st><st c="10664">Siz asıverin.</st></p>
			<p><st c="10677">Çamaşır asmanın ne demek olduğunu hiç anlayamadım. </st><st c="10729">Öğleden sonra Zülfiyar’ın karısıyla baldızı, sanki iç çamaşırlarını yıkamışlar gibi külot, sutyen, kombinezon gibi çamaşırlarını suya sokup ıslattıktan sonra, kurumaları için gişenin üstüne, sopayla ip gerip astılar. </st><st c="10946">Aman... </st><st c="10954">demeye kalmadı, kasabanın bütün erkekleri gişe önüne yığıldı, hepsinin kafası yukarda, çamaşırlara bakıyorlar. </st><st c="11065">Zülfiyar,</st></p>
			<p><st c="11074">– Burası olmaz, şişmiyor... </st><st c="11103">Dışarı asılsın... </st><st c="11121">dedi.</st></p>
			<p><st c="11126">Kadın iç çamaşırları, dışarı asıldı. </st><st c="11164">Renk renk külotlar, sutyenler, kombinezonlar, rüzgârdan tulum gibi şişip sallanmaya başlayınca, binanın önü ana baba günü oldu. </st><st c="11292">Bilet alabilmek için birbirlerini eziyorlar.</st></p>
			<p><st c="11336">Perdeyi açtık. </st><st c="11352">Varyete numaraları başladı. </st><st c="11380">Kulise gelen bekçi, Zülfiyar’a,</st></p>
			<p><st c="11411">– Bey’in mahsus selamları var, bizim dairede biriki muamele eksik kalmış da... </st><st c="11491">dedi.</st></p>
			<p><st c="11496">Zülfiyar,</st></p>
			<p><st c="11506">– Bey’e hürmetlerimi söyle, yarın hanımlar gelir, eksik kalan muameleyi de tamamlatırlar... </st><st c="11599">dedi.</st></p>
			<p><st c="11604">Her gece, eksik kalan bir muamele için birisi geliyordu.</st></p>
			<p><st c="11661">– Hani iyi hal kâğıtlarınız?</st></p>
			<p><st c="11690">– Aşı kâğıtları olmadan perdeyi açamazsınız...</st></p>
			<p><st c="11737">– Askerlik işlemi görülecek...</st></p>
			<p><st c="11768">– Sağlık muayeneniz yapıldı mı?</st></p>
			<p><st c="11800">Bunca işleme iki paratoner değil, yirmi paratoner yetmeyecek...</st></p>
			<p><st c="11864">Sinemanın sahibi,</st></p>
			<p><st c="11882">– Sinemam yıkılacak, ya bu çamaşırları odanızda kurutun, ya başka yere gidin... </st><st c="11963">dedi.</st></p>
			<p><st c="11968">Çamaşırları dışardan kaldırınca, müşteriler azaldı. </st><st c="12021">Paralar suyunu çekmeye başladı. </st><st c="12053">Paratonerleri zorla ele geçirip bir gece ordan kaçtık, başka bir kasabaya vardık. </st><st c="12135">Orda da paratonerlerimiz çok işe yaradı. </st><st c="12176">Kasabada ne kadar resmi daire varsa, askerlik şubesinden tut, postaneye kadar, hepsindeki işlemleri bitirdiler. </st><st c="12288">Bir gece, oyunun yarısında, bir orman koruma memuru geldi,</st></p>
			<p><st c="12346">– Bizim dairenin muamelesi eksik kalmış... </st><st c="12390">dedi.</st></p>
			<p><st c="12395">Zülfiyar, bizim muamele takipçilerini ertesi gün göndereceğini söyledi ama orman memuru,</st></p>
			<p><st c="12484">– Olmaz, Müdür Bey şimdi istiyor, resmi muamele yapılmadan perde açılmaz... </st><st c="12561">dedi.</st></p>
			<p><st c="12566">Sarışın paratoner, orman koruma memurluğundan dönmedi. </st><st c="12622">Esmer paratoner de “Binbir Çeşit Hırdavatiye Tecimevi”nin sahibiyle kaldı. </st><st c="12697">Zülfiyar’ı bir telaştır aldı:</st></p>
			<p><st c="12726">– Aman arkadaşlar, paratonersiz olmaz... </st><st c="12768">Çabuk Istanbul’a dönelim de Allahın izniyle bizim karıları kurtaralım...</st></p>
			<p><st c="12840">İyi ama, dönüş paramız yok... </st><st c="12871">Hiç olmazsa iki oyun verelim de, dönüş parasını kazanalım, dedik. </st><st c="12937">Karısıyla baldızı başkaldırdığı için, Zülfiyar kendisi kadınların çamaşırlarını gişe üstüne ip gerip astı. </st><st c="13044">Tam perdeyi açacağız, bir de baktık Zülfiyar’ın baldızı ortada yok... </st><st c="13114">Ara, tara yok, yok... </st><st c="13136">Zülfiyar’ın karısı, kendi kız kardeşi için, “Vay namussuz, böyle dar zamanda bu yapılır mı hiç! </st><st c="13232">Her gece ön sırada oturan palabıyıklı bir müşteri vardı, hediyeler gönderip duruyordu, mutlaka ona kaçmıştır,” deyip duruyor. </st><st c="13358">Zavallı Zülfiyar, “Nasıl olsa baldız elden gitti, hiç olmazsa karıyı kurtarsak da Istanbul’a kapağı atsak Allahın izniyle...” diyordu ki, bre aman, karısı da yok ortalarda... </st><st c="13533">Otel odasında baldızının bıraktığı pusulayı buldu: “Kısmetim çıktı, ben ayrılıyorum.”</st></p>
			<p><st c="13618">Zülfiyar, karakola gidip karısının kaçırıldığını söylemiş. </st><st c="13678">Bekçi, “Ne kaçırılması yahu... </st><st c="13709">Mektup bıraktı, ben de size getiriyordum,” demiş. </st><st c="13759">Kadın mektubunda, “Paratonersiz kalınca nasıl olsa beni kaçıracaklardı; hiç olmazsa bir uygununa kendim gidiyorum,” diye yazmış.</st></p>
			<p><st c="13887">Seyirciler tiyatroya dolmuş, perde açılsın diye ıslık çalıp, bağırıp, tepinip duruyorlar. </st><st c="13978">Neredeyse yıkacaklar binayı... </st><st c="14009">Bilet paraları sinema sahibinde, oyundan sonra hakkımızı verecek. </st><st c="14075">Paralar bizde olsa, çoktan savuşup gideceğiz... </st><st c="14123">Zavallı Zülfiyar’ın kundaktaki çocuğu, kuliste ciyak ciyak ağlayıp duruyor, çocuk aç... </st><st c="14211">Emziği biriki çekiştirip süt gelmeyince atıyor ağzından. </st><st c="14268">İlle de meme istiyor. </st><st c="14290">Zülfiyar, süte buladığı serçeparmağının ucunu emdire emdire çocuğu uyuttu. </st><st c="14365">Sonra perde önüne çıkıp, kıyameti koparan seyircilere, gündüz kasabada çığırtkanla yaptığımız ilanı tekrarladı:</st></p>
			<p><st c="14476">– Sayın seyirciler! </st><st c="14497">Milli Sahne’nin bu gece çok zengin bir programla huzurunuza çıkacağını, büyük fedakârlıkla getirttiğimiz ses ve dans kraliçesi ve operet yıldızı, biricik sanatkârımız ve medar-ı iftiharımız Ayla Tatlıses’i dinleteceğimizi vaat etmiştik. </st><st c="14734">Büyük yıldızın gecikmesi yüzünden perdemizi biraz geç açtığımız için özür dileriz. </st><st c="14817">Biriki dakika sonra Ayla Tatlıses’i dinleyecek ve seyredeceksiniz...</st></p>
			<p><st c="14885">Bir alkış koptu. </st><st c="14903">Kulise gelince Zülfiyar’a:</st></p>
			<p><st c="14929">– Yahu, ne yaptın? </st><st c="14949">Nerde Ayla dediğin karı? </st><st c="14974">dedim.</st></p>
			<p><st c="14980">– Başka çaremiz yok, yoksa burdan gidemeyiz... </st><st c="15028">Ben dansöz rolüne çıkacağım makyaj yapıp... </st><st c="15072">dedi.</st></p>
			<p><st c="15077">Az sonra makyajını yapmış geldi ki, kadın desen kadın değil, erkek desen erkek değil, türlü renk boya fıçılarına girip çıkmış acayip bir yaratık...</st></p>
			<p><st c="15225">O arada, vali emeklisinin oğlu, sinema sahibinden bizim hakkımız olan parayı almış, otobüs biletlerini de almış, geldi.</st></p>
			<p><st c="15345">– İki saat sonra otobüs kalkacak, hazırlıklı olun, oyundan hemen sonra gidiyoruz... </st><st c="15430">dedi.</st></p>
			<p><st c="15435">Ama Zülfiyar’ı kadın kılığında görünce,</st></p>
			<p><st c="15475">– Eyvah... </st><st c="15487">diye bağırdı, bu herif kadınım diye sahneye çıkar da oynarsa, seyirciler vallahi bizi döver..</st></p>
			<p><st c="15580">Zülfiyar, karısının pullu, tülden dans elbisesi içinde boynunu büküp,</st></p>
			<p><st c="15650">– Ne yapalım, başa gelen çekilir... </st><st c="15687">dedi.</st></p>
			<p><st c="15692">– Boyu da uzun olduğundan, dans elbisesinin etekleri baldırlarının onda birini bile örtmüyor, kıllı bacakları ortada...</st></p>
			<p><st c="15812">Valinin oğlu davul çalacak, daha doğrusu tokmağı vurup duracak. </st><st c="15877">Kemanı çalacak adam yok... </st><st c="15904">Öbür arkadaş perdeyi açtı, kundaktaki çocuk da ağlamaya başladı. </st><st c="15969">Ben susturmak için çocuğu kucağıma alıp pış pış diyerek sallamaya başladım.</st></p>
			<p><st c="16044">Zülfiyar çıktı sahneye, hem oynuyor, hem şarkı söylüyor. </st><st c="16102">Zıpladıkça, sahne yıkılacak... </st><st c="16133">Sesi de sis düdüğü gibi...</st></p>
			<p><st c="16159">Zülfiyar ilk numarasını başarıyla yaptı, perde indi. </st><st c="16213">Seyirciler alkışlıyor, tepiniyor...</st></p>
			<p><st c="16248">İkinci çıkışında seyirciler,</st></p>
			<p><st c="16277">– Soyun, soyun... </st><st c="16296">Çıkar, onu da çıkar, onu da... </st><st c="16327">Striptiz! </st><st c="16337">diye bağırmaya başladılar.</st></p>
			<p><st c="16363">Zülfiyar, üstünden bikaç parça çıkarıp attı ama, seyirciler yetinmiyor, ille de striptiz istiyorlar.</st></p>
			<p><st c="16464">Perdeyi kapattık, arka kapıdan savuştuk. </st><st c="16506">Doğru otobüslerin olduğu yere. </st><st c="16537">Zülfiyar, boyalarını silmeye, üstündeki o pullu tüllü bezleri çıkarmaya vakit bulamamıştı. </st><st c="16628">Çocuk, valinin oğlundaydı. </st><st c="16655">Ben bavulları otobüse yetiştirirken, bir de baktık, bir kalabalık bize doğru geliyor. </st><st c="16741">Eyvah, dövecekler... </st><st c="16762">demeye kalmadı, “Ya ya ya, şa şa şa, Ayla yavrum çok yaşa!” diye bağırmaya başladılar, gelip bizi çevirdiler. </st><st c="16872">O koskoca Zülfiyar’ı kaptıkları gibi, koşturmaya başladılar. </st><st c="16933">Onu kucaklayan delikanlı, “Yavrum... </st><st c="16970">Ayla!” diye bağırıyor, koca Zülfiyar da kazık gibi bacaklarını sallayıp tepiniyor,</st></p>
			<p><st c="17052">– Ulan, ben erkeğim be, erkek... </st><st c="17086">Bırakın! </st><st c="17095">diye boru gibi sesiyle bağırıyordu.</st></p>
			<p><st c="17130">O bağırdıkça,</st></p>
			<p><st c="17144">– Yesinler seni Aylacığım... </st><st c="17174">diye cevap alıyor. </st></p>
			<p><st c="17193">Gözümüzün önünde koca herifi, omuzlarda, kucaklarda sallasırt alıp götürdüler. </st><st c="17272">O boğuşma sırasında Zülfiyar’ın takma meme diye göğsüne yapıştırdığı paçavralar yerlere saçıldı.</st></p>
			<p><st c="17368">Valinin oğlu, eğlenceli olayı seyreden bekçiye,</st></p>
			<p><st c="17416">– Ayla Hanımın çocuğu kaldı, bir dakika tutuver şunu... </st><st c="17473">diyerek kundaktaki çocuğu bekçinin kollarına bırakıp otobüse atladı.</st></p>
			<p><st c="17541">Ertesi sabah daha yoldayken, otobüsün durduğu biyerde emekli valinin oğlunu polisler yakaladılar. </st><st c="17640">Babası, gazetelerde oğlunun resmini de bastırıp kayıp aranıyor, diye ilan vermiş. </st><st c="17722">Öbür arkadaşı da, polisler Istanbul’da enseledi. </st><st c="17771">En büyüğümüz oydu, onsekizini bitirmişti. </st><st c="17813">O da, Sanat Tiyatrosu için gereken parayı, komşularının evinden araklamış.</st></p>
			<p><st c="17887">Bana gelince, ben daha bizim mahalleye girer girmez, beni gören komşular, “Müjde, oğlun geliyor!” diye anneme koştular. </st><st c="18008">Bu macerayı en ucuz ben atlattım. </st><st c="18042">Annem, sınıfta kaldığım için alıp başımı gittiğimi sanmış...</st></p>

		 </section>
  <div id="charCountTotal" value="18102"></div></body>
</html>
