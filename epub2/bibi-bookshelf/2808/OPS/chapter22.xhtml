<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
  	<section>
			<h1 id="head-22"><st c="0">Çok Zeki Bir Adam</st></h1>
			<p><span><st c="18">–</st></span> <span><st c="20">S</st></span><st c="21">eninle ille de görüşmek istiyorlar. </st><st c="57">Evlerine çağırdılar, dedi.</st></p>
			<p><st c="83">– Ne münasebet? </st><st c="100">dedim, ben onları tanımam ki...</st></p>
			<p><st c="131">– Evet ama biz seni şöyle zeki, böyle zeki, öyle bir üstün zekâ diye övdük ki, göklere çıkardık...</st></p>
			<p><st c="230">Zeki olmak, hele başkalarına da böyle tanıtılmak kimin hoşuna gitmez? </st><st c="301">Yine de, sesi güzel olanların, bir şarkı söyle denilince kendilerini naza çekmeleri gibi utanma, alçakgönüllülük numaralarıyla kem küm ettim. </st><st c="443">Sonunda, yüksek zekâma uzaktan hayran olanların apartmanına gittik. </st><st c="511">Baba, anne, iki genç kızları, bir de delikanlı oğulları var. </st><st c="572">Daha kapıdan girer girmez, saçından tırnağına kadar sırf zekâ olan bir acayip yaratığa bakar gibi beni incelemeye başladılar. </st><st c="698">Ben hiç bilmediği dersten sınava giren tembel, haylaz bir öğrenci durumundayım.</st></p>
			<p><st c="777">Baba,</st></p>
			<p><st c="783">– Aman beyefendi, diyor, biz bütün aile sizin yüksek zekânızın hayranıyız.</st></p>
			<p><st c="858">Anlayın, ne kadar şaşırmışım,</st></p>
			<p><st c="888">– Yaaa!.. </st><st c="899">Öyle miii?.. </st><st c="912">Peki, peki, diye adamı tersliyorum. </st></p>
			<p><st c="948">Anne,</st></p>
			<p><st c="953">– Sizi tanıyan bütün dostlarımız, zekânızı...</st></p>
			<p><st c="999">Derken, evin büyük kızı heyecandan ellerini ovuşturuyor.</st></p>
			<p><st c="1056">“Büyük zekâ”nın eve çağrıldığını duyan daha başkaları da misafir geldiler. </st><st c="1132">Hepsi de hayvanat bahçesinde, hiç görülmemiş acayip bir hayvan seyreder gibi, ilgiyle bana bakıyorlar.</st></p>
			<p><st c="1234">Şimdi ben ne yapayım? </st><st c="1257">Her nasıl olmuşsa bikez bunlara benim müthiş zeki olduğum anlatılmış. </st><st c="1327">Reklamla şişirilmiş bozuk mal gibi fiyasko vereceğim diye ödüm kopuyor. </st><st c="1399">Ya bir pot kırarsam?.. </st><st c="1422">“Bu kadar şişirilen, göklere çıkarılan üstün zekâlı bu herif mi?” derlerse!..</st></p>
			<p><st c="1499">Acaba herzamanki tabii davranışımla suspus bir kenarda mı otursam, yoksa her lafa karışıp kimseye ağız açtırmasam mı? </st><st c="1618">Espriler yapıp etrafımdakileri kahkahadan kırıp geçirsem mi, yoksa dirhem dirhem mi konuşsam?.. </st><st c="1714">Kendimi ağır mı satsam?</st></p>
			<p><st c="1737">Ter döküyorum, ter... </st><st c="1760">Herhalde bişeyler yapmak, zeki olduğumu göstermek zorundayım.</st></p>
			<p><st c="1821">Aksi gibi, o gün bütün avanaklığım da üstümde galiba. </st><st c="1876">Ellerimi koyacak yer bulamıyorum. </st><st c="1910">Suratım uzuyor, dişlerim büyüyor, sanki boynumun üstüne getirip bir eşek başı oturtmuşlar. </st><st c="2001">Tuh Allah kahretsin!..</st></p>
			<p><st c="2023">Herkes konuşup gülüşüyor. </st><st c="2050">Benim ağzımı bıçak açmıyor. </st><st c="2078">Dünya kadar fıkra bilirim, biteki aklıma gelmiyor. </st><st c="2129">Arkamdan kimbilir nasıl alay edecekler. </st><st c="2169">Rezil oldum gitti...</st></p>
			<p><st c="2189">Ev sahibi,</st></p>
			<p><st c="2200">– Sizin düşünceniz nedir beyefendi? </st><st c="2237">diye soruyor.</st></p>
			<p><st c="2250">Belli ki, gözler kamaştıran parlak zekâmın ortaya çıkmasını bekliyorlar. </st><st c="2324">Ama ben ne üzerine konuştuklarını bile bilmediğim için,</st></p>
			<p><st c="2379">– Ben mi?.. </st><st c="2392">Şey, yani... </st><st c="2405">Bu meselede ben... </st><st c="2424">Tabii sizin fikrinizdeyim, diyorum.</st></p>
			<p><st c="2459">Bir kahkaha kopuyor. </st><st c="2481">Hay anasını!.. </st><st c="2496">Hani neredeyse ağlayacağım. </st><st c="2524">Başımı kaldırıp tavana bakıyorum. </st><st c="2558">Birdenbire sanki şeytan dürttü,</st></p>
			<p><st c="2589">– Hani bir fıkra vardır, dedim.</st></p>
			<p><st c="2621">Fıkra mıkra yok, atıyorum. </st><st c="2649">Bu fıkra da nereden gerekti bilmem. </st><st c="2685">Hepsi de, ne cevher yumurtlayacak diye ağzımın içine bakıyor.</st></p>
			<p><st c="2746">– Fıkra malum... </st><st c="2764">Hoca merhum bigün...</st></p>
			<p><st c="2784">Tuh, Hoca’nın bitek fıkrası bile aklıma gelmiyor... </st><st c="2837">İyi ki, evin hanımı yemeğe buyur ediyor. </st><st c="2878">En arkada kalmak istediğim halde, ilkin ben fırlıyorum.</st></p>
			<p><st c="2933">Neredeyse ağzımın yerini bulamayacağım. </st><st c="2974">Kaşıktan çorba üstüme dökülüyor.</st></p>
			<p><st c="3006">“Elinize sağlık, pek lezzetli olmuş,” diyecek yerde, evin nazik hanımına,</st></p>
			<p><st c="3080">– Nafile... </st><st c="3093">Pek tuzlu olmuş! </st><st c="3110">diyorum. </st></p>
			<p><st c="3119">Genç kız tabağıma et koyuyor.</st></p>
			<p><st c="3148">“Teşekkür ederim, yeter efendim,” demek isterken,</st></p>
			<p><st c="3198">– Koy, koy... </st><st c="3213">Doldur! </st><st c="3221">diyorum. </st></p>
			<p><st c="3230">Sanki içimde başka bir insan var. </st></p>
			<p><st c="3264">Karşımda oturan gence,</st></p>
			<p><st c="3286">– Delikanlı, diyorum, kumar ahlaksızlıktır. </st><st c="3331">Oysa sen...</st></p>
			<p><st c="3342">– Hayatımda hiç kumar oynamadım efendim, diyen gence, üstün zekâmı göstermek fırsatını bulduğum için,</st></p>
			<p><st c="3444">– Sen onu babana yuttur! </st><st c="3470">diye cevap veriyorum.</st></p>
			<p><st c="3491">Artık herkes beni dinliyor. </st><st c="3520">Zembereği boşanmış gramofon gibi söylüyorum.</st></p>
			<p><st c="3564">Ev sahibi kibar beye döndüm:</st></p>
			<p><st c="3593">– Kızınız, kız oğlan kız mıdır?</st></p>
			<p><st c="3625">Damdan düşer gibi bu soruma adam utana sıkıla,</st></p>
			<p><st c="3672">– Henüz evlenmedi, diyor.</st></p>
			<p><st c="3698">– Siz ona bakmayın, diye cevap veriyorum, siz bikez muayene ettirin. </st><st c="3768">Hatta her hafta muayene ettirin. </st><st c="3801">Çünkü kızınızın gözünü beğenmiyorum.</st></p>
			<p><st c="3837">Yemekten sonra salona geçtik. </st><st c="3868">Kahveler içildi. </st><st c="3885">Kendimi frenlemeye, dilimi tutmaya çalışıyorum... </st><st c="3935">Ama ne mümkün...</st></p>
			<p><st c="3951">– Bayım, sizin aylığınız ne kadar?</st></p>
			<p><st c="3986">– Binyediyüzkırk lira...</st></p>
			<p><st c="4011">– Hımm... </st><st c="4022">Bu kadar masraf... </st><st c="4041">Üç çocuk. </st><st c="4051">Ha?.. </st><st c="4057">Söyle bakalım, bunlar bu aylıkla olmaz! </st><st c="4097">Rüşvet filan?..</st></p>
			<p><st c="4112">Kıçıma bir tekme vurup kapı dışarı etseler sevineceğim. </st><st c="4169">Öbür misafirler lafı değiştirmek istiyorlar. </st><st c="4214">Kim bırakır...</st></p>
			<p><st c="4228">– Bu çocuklar sana hiç benzemiyor yahu...</st></p>
			<p><st c="4270">Yüksek zekâma hayran olanların yüzlerine baktım. </st><st c="4320">Hiçbirinde çıt yok. </st><st c="4340">Ayağa kalktım, avazım çıktığı kadar,</st></p>
			<p><st c="4376">– Ben bir aptalım!.. </st><st c="4398">diye bağırdım.</st></p>
			<p><st c="4412">– Estağfurullah... </st><st c="4432">O nasıl söz? </st><st c="4445">Biz sizin büyük zekânızı...</st></p>
			<p><st c="4472">– Ben hödüğün biriyim!</st></p>
			<p><st c="4495">Kendi aralarında konuşmaya başladılar:</st></p>
			<p><st c="4534">– Ne müthiş zekâ!..</st></p>
			<p><st c="4554">– Gözleri ateş saçıyor. </st></p>
			<p><st c="4579">Dayanamadım:</st></p>
			<p><st c="4591">– Eşşeğin biriyim ulan!.. </st><st c="4618">diye bağırdım.</st></p>
			<p><st c="4632">– Sembolik konuşuyor. </st><st c="4655">Kendini öne sürüp insanlığın halini hicvediyor! </st><st c="4703">diye söylendiler.</st></p>
			<p><st c="4720">Artık duramadım, masanın üstüne çıkıp anırmaya başladım... </st><st c="4780">Sonra kendimi sokağa attım.</st></p>
			<p><st c="4807">Onların benim arkamdan şöyle konuştuklarını duyar gibiyim:</st></p>
			<p><st c="4866">– Görülmemiş bir zekâ!..</st></p>
			<p><st c="4891">– Bu kadar zeki adam görmedim.</st></p>
			<p><st c="4922">– Taşıyor. </st><st c="4934">Aklının fazlalığından delirmiş.</st></p>
			<p><st c="4965">– Zaten zekâ ile delilik ikiz kardeştir.</st></p>
			<p><st c="5006">– Ama ne espriler yapıyor, ne fıkralar anlatıyor, ne büyük zekâ...</st></p>
			<p><st c="5073">Bikez insanın adı çıkmaya görsün...</st></p>
        </section>
 <div id="charCountTotal" value="5109"></div></body>
</html>
