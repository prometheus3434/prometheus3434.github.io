<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter23">
		  <section>
			<h1 id="head-23"><st c="0">Bedava</st></h1>
			<p><span><st c="7">K</st></span><st c="9">aradeniz’in bir sinirsiz zamanına rastlarsanız, vapur gezisine doyum olmaz. </st><st c="85">Çiçek gibi bir vapur, çarşaf gibi dedikleri bir deniz. </st><st c="140">Hafif esintiden, denizin ipek derisi, ilk erkek eli değmiş kız oğlan kız teni gibi ürpertiler geçiriyor.</st></p>
			<p><st c="244">Yol arkadaşlarım da cici mi cici, şeker mi şeker... </st><st c="297">Birbirinden güzel dört genç kız, ikisi kardeş, biri yeğen, biri de onların bişeysi. </st><st c="381">Anneleri, tam olmuş caneriği, kütür kütür maşallah. </st><st c="433">Ona uzaktan bakarken bile insanın dişi kamaşıyor. </st><st c="483">Hani bir türkü vardır:</st></p>
			<blockquote>
			<span><em><st c="505">Anasını istemem </st></em></span><br />
			<span><em><st c="522">Kızını da ver bana</st></em></span>
			</blockquote>
			<p><st c="540">Hayır, insan kanaryalar gibi cıvıl cıvıl, muhabbetkuşları gibi renk renk, akvaryum balıkları gibi ışıl ışıl olan bu kızlarla analarını görünce, bu türküyü kesinlikle değiştirir:</st></p>
			<blockquote>
			<span><em><st c="718">Anasını isterim, </st></em></span><br />
			<span><em><st c="736">Kızını da isterim, </st></em></span><br />
			<span><em><st c="755">Anasını ver bana, </st></em></span><br />
			<span><em><st c="773">Kızını da ver bana</st></em></span>
			</blockquote>
			<p><st c="791">Ne tadımlık, ne doyumluk... </st><st c="820">Ye Memet ye!..</st></p>
			<p><st c="834">Anlattığım hikâye olsa, kızlarla çarçabuk ahbap olduk derdim. </st><st c="897">Ama “rüya değil bu, ayniyle vaki...” Ciğerci kısrağının arkasına düşen kediler gibi kızların yöresinde dolanıyorum, ama iş yok... </st><st c="1027">Seçimi atlatmış iktidar gibi hiç yüz vermiyorlar. </st><st c="1077">Gözüm onlarda, kulağım onlarda, burnum onlarda, yalnız ellerim onlardan uzak. </st><st c="1155">Bir Güner var, dudakları “öp beni” diyor. </st><st c="1197">Bir Aysel var anasından prenses doğmuş, yürürken etekleri yüreğinizi de alıp sürüklüyor. </st><st c="1286">Birsen’in heryanı şimdi kırılıp dökülecekmiş gibi, güldükçe si bemolden kahkahalar çıkarıyor. </st><st c="1380">Göğüsler “ye beni” diyor, kalçalar mambo oynuyor.</st></p>
			<p><st c="1429">Trabzon’a kadar işimiz iş... </st><st c="1459">Ama kâfirlerin hepsinin de dokunulmazlığı var sanki, havaları insanı sarıyor da, yine de yaklaşamıyorsun, tutamıyorsun.</st></p>
			<p><st c="1578">Aysel soruyor:</st></p>
			<p><st c="1593">– Güner, emprimeni kaça yaptırdın şekerim?</st></p>
			<p><st c="1636">– Kumaşı, terzisi binbeşyüze çıktı. </st></p>
			<p><st c="1673">Anne,</st></p>
			<p><st c="1678">– Aaa... </st><st c="1688">bedava! </st><st c="1696">diyor.</st></p>
			<p><st c="1702">– İskarpinlerin pek cici Birsen, kaça aldın?</st></p>
			<p><st c="1747">– Dörtyüzelliye cicim.</st></p>
			<p><st c="1770">– Aaa.. </st><st c="1779">vallahi bedava...</st></p>
			<p><st c="1796">– Evet, çok ucuz.</st></p>
			<p><st c="1814">– Sizinkiler yazlığa nereye gittiler?</st></p>
			<p><st c="1852">– Ada’ya gideceklerdi. </st><st c="1876">Geç kalmışlar. </st><st c="1891">Suadiye’ye taşındılar.</st></p>
			<p><st c="1913">– Bari iyi mi?</st></p>
			<p><st c="1928">– Eh, şöyle böyle...</st></p>
			<p><st c="1949">– Kaça tuttular nonoşum?</st></p>
			<p><st c="1974">– Yazlığı onyedibinbeşyüze...</st></p>
			<p><st c="2004">– Aaa.. </st><st c="2013">Aman ne iyi...</st></p>
			<p><st c="2027">– Bedava ayol...</st></p>
			<p><st c="2044">– Tanıdıklarıymış da, ucuza kiraladılar.</st></p>
			<p><st c="2085">İçimden ne geçiyor biliyor musunuz? </st><st c="2122">Şimdi bir bora çıksın, bir fırtına kopsun... </st><st c="2167">Vapur alabora olsun. </st><st c="2188">Haydi kızlar denize. </st><st c="2209">Ben “cuuup!” diye atlayayım. </st><st c="2238">Dalgaların arasından, kızlardan birini yakalayayım. </st><st c="2290">Ama hangisini? </st><st c="2305">Hiçbirinden de vazgeçemiyorum.</st></p>
			<p><st c="2335">– Gülperi’nin düğününe gittin mi Işık?</st></p>
			<p><st c="2374">– Gittim canım. </st><st c="2391">Bir gelinliği vardı, görme. </st><st c="2419">Harika. </st><st c="2427">Paris’te onbeşbin liraya diktirmiş.</st></p>
			<p><st c="2462">– Ne diyorsun... </st><st c="2480">Onbeşbin mi? </st><st c="2493">Bedava ayol.</st></p>
			<p><st c="2505">– Bedava ya...</st></p>
			<p><st c="2520">– Düğün nerde oldu?</st></p>
			<p><st c="2540">– Hansaray’da... </st><st c="2558">Yirmisekizbin liraya salon kiralamışlar.</st></p>
			<p><st c="2598">– Aman ne kadar ucuz ayol, kör olayım bedava.</st></p>
			<p><st c="2644">– Bedava ya... </st><st c="2660">Kocası yirmidört taşlı bir broş takmış. </st><st c="2700">İngiltere’den ellisekizbin liraya almış ama...</st></p>
			<p><st c="2746">– Sudan ucuz...</st></p>
			<p><st c="2762">– Ucuz da laf mı şekerim, bedava...</st></p>
			<p><st c="2798">Şu gemi batsa! </st><st c="2814">Ben Tarzan gibi dalsam denize... </st><st c="2847">Şu kızları alsam göğsümün üstüne, kum mavnaları gibi, çıkarsam kıyıya... </st><st c="2920">Bunlar da insan. </st><st c="2937">Elbet minnet altında kalırlar. </st><st c="2968">Canlarını kurtardığım için bana küçük bir iyilikte bulunurlar, sevaba girerler.</st></p>
			<p><st c="3047">– Biliyor musun, Sunalar Cihangir’de bir daire aldılardı...</st></p>
			<p><st c="3107">– Yaaa...</st></p>
			<p><st c="3117">– Ama sattılar yine.</st></p>
			<p><st c="3138">– Kaça?</st></p>
			<p><st c="3146">– Sekizyüzdoksanbin liraya...</st></p>
			<p><st c="3176">– Aman ne ucuz! </st><st c="3193">Bedava...</st></p>
			<p><st c="3202">– Bedava şekerim, bedava... </st><st c="3231">Keşke siz alsaydınız.</st></p>
			<p><st c="3252">– Biz bir villa aldık Feneryolu’nda.</st></p>
			<p><st c="3289">– Kaça?</st></p>
			<p><st c="3297">– Sekizyüzbin...</st></p>
			<p><st c="3314">– Aman ne diyorsun? </st><st c="3335">Bedava ayol...</st></p>
			<p><st c="3349">– Evet, bir kelepir düştü elimize...</st></p>
			<p><st c="3386">Gözünü seveyim be Karadeniz! </st><st c="3416">Adına uygun, coş şöyle bir... </st><st c="3446">Dökülsün şu kızlar denize. </st><st c="3473">Sonra onları toplayı toplayıvereyim. </st><st c="3510">Bunlar hiç mi iyilikten anlamaz.</st></p>
			<p><st c="3542">– Gülperi Paris’ten bir kürk almış... </st><st c="3581">Aman görülecek şey...</st></p>
			<p><st c="3602">– Kaça?</st></p>
			<p><st c="3610">Neredeyse ben bağıracağım: “Bedava!” </st></p>
			<p><st c="3648">Aysel cevap veriyor:</st></p>
			<p><st c="3668">– Otuzdokuzbine canım.</st></p>
			<p><st c="3691">– Aaaa, bedava... </st><st c="3710">Ne ucuz şey!..</st></p>
			<p><st c="3724">– Ucuz ama fevkalade...</st></p>
			<p><st c="3748">Tanrı duamı kabul etti. </st><st c="3773">Karadeniz ne Karadeniz olduğunu gösterdi. </st><st c="3815">Gemi fındık kabuğu gibi dağ dağ dalgaların üstünde kalkıp kalkıp iniyor.</st></p>
			<p><st c="3887">Ellerimi açtım, dua ediyorum: “Dayan be mübarek!” </st></p>
			<p><st c="3938">Ne çare, Trabzon’a geldik, gemi açıkta demir attı. </st><st c="3989">Kızlar gidiyorlar. </st><st c="4008">Yolcuları kıyıya çıkaracak kayıklar gemiye yanaştı. </st><st c="4060">Merdivenler dik, dar... </st><st c="4084">Vapur da oynak, yerinde duramıyor. </st><st c="4119">Kızlar merdivenlerden korku içinde bağrışa çağrışa iniyorlar. </st><st c="4181">Ben de arkalarındayım elbet. </st><st c="4210">Ekmek çıkacağı yok ama, Kızılay yararına çalışıyorum. </st><st c="4264">O Aysel var ya Aysel!.. </st><st c="4288">İşte o, tam geminin merdiveninden kayığa ayağını atacakkeeeen... </st><st c="4353">Bir dalga kayıkla geminin arasını birdenbire açmaz mı! </st><st c="4408">Kız,</st></p>
			<p><st c="4412">– Ayyy!.. </st><st c="4423">diye çığlık attı.</st></p>
			<p><st c="4440">Denize değil, kayıkçının kollarına düştü, sonra kayığa yığıldı.</st></p>
			<p><st c="4504">– Ucuz kurtuldum, dedi. </st></p>
			<p><st c="4529">Artık dayanamadım,</st></p>
			<p><st c="4547">– Ucuz da laf mı şekerim, dedim, bedava!..</st></p>
			<p><st c="4590">Vallahi billahi bedava... </st><st c="4617">Bu kadar bedavacı kızları, bedavadan elimden kaçırdım. </st><st c="4672">Kendimi kaldırıp denize atamadımsa, benim canımın onların satın aldıkları şeyler gibi bedava olmamasındandır. </st><st c="4782">Yine iyi kötü üstümdeki elbise, kundura, kırk elli lira eder.</st></p>
			</section>
 <div id="charCountTotal" value="4843"></div></body>
</html>
