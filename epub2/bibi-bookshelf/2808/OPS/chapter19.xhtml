<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter19">
  	<section>
		<h1 id="head-19"><st c="0">Gulgule Yok mu?</st></h1>
			<p><st c="16">“</st><span><st c="18">S</st></span><st c="19">aat 8.30’da Istanbul radyosunu mutlaka dinleyin!”</st></p>
			<p><st c="68">Şehremini’de Kocayusuf Mahallesindeki Asım Amcanın bahçeli kahvesi o gece herzamankinden daha kalabalıktı. </st><st c="176">Kahvenin gediklilerinden başka, evinde radyosu olmayanlar da, gazetelerde “Müjde, Müjde!..” diye ilan edilen, sürpriz radyo programını dinlemek için Asım Amcanın kahvesine dolmuşlardı. </st><st c="361">Dışarda lapa lapa kar yağıyordu.</st></p>
			<p><st c="393">Boydan boya ıtır ve begonya yapraklarıyla kapanmış pencere camları buğulanmıştı. </st><st c="475">Biyandan sac soba kıpkırmızı olmuş, biyandan cıgara, nargile dumanı, insan solumasından, kahve ocağının ısısından, çay, kahve buğusundan içersi sımsıcak olmuştu. </st><st c="637">İnsan evinde bile bu kadar rahat edemezdi. </st><st c="680">Elli kuruşa hem bir kahve iç, hem geceyarısına kadar dünyanın, memleketin durumundan, mahallede olup bitenden konuş, hem de iliklerine kadar ısın... </st><st c="829">Alt tarafı elli kuruş...</st></p>
			<p><st c="853">Az önce “radyo gazetesi” okunduğu için Asım Efendi radyonun düğmesini çevirmişti. </st><st c="936">Müzede odacı Mustafa Efendi, cebinden saatini çıkarıp baktı. </st><st c="997">Sonra, kahve ocağını ayıran cam bölmenin çerçevesine asılı yuvarlak camlı çalar saate baktı.</st></p>
			<p><st c="1089">– Asım Efendi, senin saat arpa yemiş... </st><st c="1130">Aç hele radyoyu...</st></p>
			<p><st c="1148">Asım Efendi, üstten delikli para çekmecesinin üstünde duran, üzeri kanaviçe işli patiska örtü altındaki radyonun düğmesini çevirdi.</st></p>
			<p><st c="1280">– Dannn!.. </st><st c="1292">Sayın dinleyiciler şimdi özel programımızı açıyoruz.</st></p>
			<p><st c="1344">Bir anda tavla şakırtıları, oyun kâğıdı hışırtıları, domino gürültüleri durdu. </st><st c="1424">Bütün kahve kulak kesildi. </st><st c="1451">Hatta, makinist Aziz Usta, programın arayerinde öksürmemek için, birikmiş öksürüklerini hep birden harcadı.</st></p>
			<p><st c="1558">– Şimdi değerli ses sanatçımız konserine başlıyor. </st><st c="1610">Refakat edenler...</st></p>
			<p><st c="1628">Önce saz topluluğunun keman, ut, tambur, kanun sesi duyuldu. </st><st c="1690">Arkadan titrek, yanık, içli, ağlamaklı bir sesle okunan şarkı duyuldu:</st></p>
			<blockquote>
			<span><em><st c="1760">Kûyunda figanımla acep gulgule yok mu?</st></em></span><br />
			<span><em><st c="1799">Gulgule yok mu?</st></em></span>
			</blockquote>
			<p><st c="1815">“Gulgule yok mu?” perde perde bikaç kez tekrarlandı:</st></p>
			<blockquote>
			<span><em><st c="1868">Gulgule yok mu?</st></em></span>
			</blockquote>
			<p><st c="1884">Asım Efendinin müşterileri içinde en ateşli muhalif olan Yunus Efendi,</st></p>
			<p><st c="1955">– Vay anasını... </st><st c="1973">diye bağırdı, memleketi ne hale getirdiler yahu... </st><st c="2024">Bak işe sen, gulgule bile kalmamış...</st></p>
			<p><st c="2061">İyice anlayabilmek için, elini kulağına boru yapıp radyoya uzanmış olan Asım Efendi sordu:</st></p>
			<p><st c="2152">– Ne diyor, ne diyor? </st><st c="2175">Ne yokmuş?</st></p>
			<p><st c="2185">– Gulgule...</st></p>
			<p><st c="2198">– Desene gulgule de kalmamış...</st></p>
			<p><st c="2230">Muhalefet için yakaladığı fırsatı kaçırmak istemeyen Yunus Efendi, tıpkı çalıştığı dairedeki müdürün pozunu takınarak,</st></p>
			<p><st c="2349">– Memleketi ne hale getirdiler, dedi, gulgule de olmazsa, ne olacak peki?</st></p>
			<p><st c="2423">Müzede odacı Mustafa Efendi, belki herkes biliyor da ben bilmiyorum diye utanarak yanındakine alçak sesle sordu:</st></p>
			<p><st c="2536">– Bu gulgule ne allasen?</st></p>
			<p><st c="2561">– Bilmem... </st><st c="2574">Radyoda da yok diye feryat ettiklerine göre pek gerekli bişey olacak...</st></p>
			<blockquote>
			<span><em><st c="2645">Gulgule yok mu?</st></em></span>
			</blockquote>
			<p><st c="2661">Koyu hükümet yanlısı Sıtkı Efendi,</st></p>
			<p><st c="2696">– Hiç sanmam, dedi, eğer pek öyle millete lazımlık bişey olaydı, hükümetimiz onun da pavlikasını kurardı.</st></p>
			<p><st c="2802">Kahveci Asım Efendi,</st></p>
			<p><st c="2823">– Bu gulgule, nargile olacak, dedi. </st><st c="2860">Nargilenin lugatçası besbelli.</st></p>
			<p><st c="2890">Makinist Aziz, bilgiç bilgiç güldü:</st></p>
			<p><st c="2926">– Gulgule motör aksamından bir yedek parçadır. </st><st c="2974">Ana mili, dişli aynaya bağlayan pirinçten bir halka vardır. </st><st c="3034">O halkanın ucundaki pime gulgule derler.</st></p>
			<p><st c="3074">Mustafa Efendi,</st></p>
			<p><st c="3090">– Pek mi önemli? </st><st c="3108">diye sordu.</st></p>
			<p><st c="3119">Makinist Aziz, uzmanlığını gösterecek bir konu yakaladığına memnun,</st></p>
			<p><st c="3187">– Elbette önemli, dedi, gulgule olmazsa motör, makine dediğin herbişey istop eder. </st><st c="3271">Gulgule olmazsa tramvay çalışmaz, otomobil çalışmaz, otobüs, vapur, pavlika, hiçbişey çalışmaz. </st><st c="3367">Memleket mahvolur.</st></p>
			<p><st c="3385">– Bizde yapılmaz mı?</st></p>
			<p><st c="3406">– Bu gulgule dünya yüzünde yalnız biyerde yetişiyor. </st><st c="3460">O da Amerika’nın bir şehrinde...</st></p>
			<p><st c="3492">– Peki be kardeşim, insanın derdi içinde kalmalı. </st><st c="3543">Gulgule yoksa yok... </st><st c="3564">Böyle radyolardan “gulgule yok” diye feryat edip de bütün dünyaya memleketi iki paralık etmenin yeri var mı? </st><st c="3673">Ben olsam şu radyo müdürünü haysiyet divanına verir, vallahi partiden attırırım.</st></p>
			<p><st c="3753">– Yahu, yok yok diye bağırıyoruz ki, Amerika duysun da bize gulgule versin. </st><st c="3830">Ağlamayan çocuğa meme verirler mi? </st><st c="3865">Malum ya, radyo bu, burdan bağırdın mı, git Amerika’dan kendi sesini dinle! </st><st c="3941">“Gulgule yok!” diye bağırmazsan, sende gulgule olmadığını Amerika ne bilsin?</st></p>
			<p><st c="4017">– Geçen gün gazetede okudum. </st><st c="4047">Amerika Yunanistan’a beş milyar çeki gulgule vermiş. </st><st c="4100">Bize ikiyüz okka mı ne veriyormuş. </st><st c="4135">Bizimkiler de kızmışlar, hem biz bu kadar şey yapalım, hem de gulgule vermesin diyerekten...</st></p>
			<p><st c="4227">O zamana kadar söze karışmamış olan askeri tüfekçi ustalığından emekli Salim Efendi,</st></p>
			<p><st c="4312">– Yahu, dedi, sizin bir yanlışlığınız var. </st><st c="4356">Bu gulgule denen şey Hindistan’dan gelir. </st><st c="4398">Kulunç ağrılarına, seyyar yellere, bir de affedersiniz, âdem-i iktidarsızlığa ve kadınların muayyen zamanlardaki sancılarına karşı birebirdir. </st><st c="4541">Gayetle mücerreptir. </st><st c="4562">Üç sabah bir bardak salebe iki dirhem de gulgule karıştır iç, bi iznillâh-i teâlâ cümle dertlerden pir ü pâk olursun.</st></p>
			<p><st c="4679">Tüfekçi ustası o kadar kuvvetli konuşuyordu ki, makinist Aziz çok fena bozuldu. </st><st c="4760">O sırada radyoda şarkının başka bir dizesi okunuyordu:</st></p>
			<blockquote>
			<span><em><st c="4814">Tâ beste-i zencîr-berefşânın olaydım</st></em></span>
			</blockquote>
			<p><st c="4851">Makinist Aziz hemen atıldı:</st></p>
			<p><st c="4879">– Bak, zincir diyor... </st><st c="4903">Zincir de yok zira... </st><st c="4925">İlaç olur muymuş gulgule hiç?..</st></p>
			<p><st c="4956">Şarkı hâlâ sürüyordu:</st></p>
			<blockquote>
			<span><em><st c="4978">Kûyunda figanımla acep gulgule yok mu?&gt;</st></em></span><br />
			<span><em><st c="5018">Gulgule yok mu?</st></em></span>
			</blockquote>
			<p><st c="5034">–Peki bu radyo hükümetin radyosu değil mi?</st></p>
			<p><st c="5077">– Radyo başka kimin olur?</st></p>
			<p><st c="5103">– Madem radyo kendisinin de, ne diye gulgule yok diyor. </st><st c="5160">Şimdiye kadar radyodan bişeyin yok denildiğini ilk duyuyorum.</st></p>
			<p><st c="5221">Başka bir şarkı başlamıştı. </st><st c="5250">Ama herkes “gulgule”nin tartışmasıyla uğraşıyordu.</st></p>
			<p><st c="5300">– Eski devir geçti. </st><st c="5321">Şimdi hükümet dobra dobra... </st><st c="5350">Vara var, yoka yok... </st><st c="5372">Anladın mı?</st></p>
			<p><st c="5383">– Radyoda muhaliflere söz hakkı tanınacaktı. </st><st c="5429">Sakın bu gulgule diye bağıran adam muhalif olmasın?..</st></p>
			<p><st c="5482">– Muhalif olsa, hiç böyle gulgulemiz bitti, kalmadı diye bağırtırlar mı?</st></p>
			<p><st c="5555">– Nedir öyleyse?</st></p>
			<p><st c="5572">– Bu olsa olsa düşman radyosu. </st><st c="5604">Şimdi yabancı radyolar araya giriyor. </st><st c="5642">Sen dinliyorsun, dinliyorsun, bir de bakıyorsun ki, sonunda herif “Burası falan yerin radyosu” demiyor mu?</st></p>
			<p><st c="5748">– Efendim bu gulgule... </st></p>
			<p><st c="5773">Radyoda spiker,</st></p>
			<p><st c="5788">– Bugünkü yayınımız sona ermiştir. </st><st c="5824">Geceniz hayırlı olsun! </st><st c="5847">dedi.</st></p>
			<p><st c="5852">Kahve boşaldı. </st><st c="5868">Dar sokakları dolanan “gulgule” sesleri gecenin karanlığına düşen karlarda eridi: Gulgule yok mu?</st></p>
 </section>
  <div id="charCountTotal" value="5965"></div></body>
</html>
