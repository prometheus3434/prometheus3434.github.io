<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
  	<section>
      <h1 id="head-4"><st c="0">Şakacı İnsanlar</st></h1>
			<p><span><st c="16">H</st></span><st c="18">ayat acıdır beyler. </st><st c="38">Hayat, dikenli bir yoldur. </st><st c="65">Hayat... </st><st c="74">Benim tam üç dolu defterim var, bu defterleri hayat felsefesiyle doldurdum. </st><st c="150">Şimdiye kadar, onaltıbin şu kadar, hayat budur, hayat şöyledir, böyledir diye, defterime hayat üstüne büyük laflar yazdım.</st></p>
			<p><st c="272">Hayat bir ıstıraptır. </st><st c="295">Hayat dik ve sarp bir yokuştur. </st><st c="327">Hayat akan bir sudur. </st><st c="349">Hayat bir tiyatro sahnesidir.</st></p>
			<p><st c="378">Son defterimin en sonunda da hayat için şunu yazdım:</st></p>
			<p><st c="431">“Hayat nedir?”</st></p>
			<p><st c="446">Evet, işte böyle... </st><st c="467">Hayat acıdır beyler. </st><st c="488">Anlatayım da, hayat acı mı, değil mi, siz söyleyin.</st></p>
			<p><st c="539">İşim gücüm yoktu, mirasyedi olduğum için değil, iş bulamadığımdan. </st><st c="607">İki gündür suyla, havayla yaşıyordum.</st></p>
			<p><st c="644">Parkta oturmuş, hayatın ne olduğunu düşünüyordum: Yanımdaki adam gazetesini okuduktan sonra katlayıp cebine koyarken,</st></p>
			<p><st c="762">– Müsaade eder misiniz? </st><st c="787">dedim.</st></p>
			<p><st c="793">Adam gazeteyi uzattı. </st><st c="816">Hemen küçük ilanlara baktım. </st><st c="845">İlanlardan birini okuyunca içime bir umut geldi. </st><st c="894">Her yaşta kadın, erkek işçi aranıyordu. </st><st c="934">Gazeteyi adama verdim. </st><st c="957">Vakit kaybetmeye gelmezdi. </st><st c="984">Son gücümü topladım, koşar gibi ilandaki adrese gittim. </st><st c="1040">Şehrin büyük iş ve ticaret yerinde kocaman bir hanın beşinci katı; azarlarlar, paylarlar diye asansöre bile binemedim. </st><st c="1159">Beşinci kata geldiğim zaman yorgunluktan merdiven basamağına oturup kaldım. </st><st c="1235">İş isteyeceğim 18 numara karşımdaydı. </st><st c="1273">Bisürü insan içeri girip çıkıyordu. </st><st c="1309">Girenler umutlu, çıkanlar kızgın, asık suratlıydı.</st></p>
			<p><st c="1359">İşverenlerin karşısına canlı çıkabilmek için epiy dinlendim. </st><st c="1421">18 numaralı kapıdan girdim. </st><st c="1449">Karşıma ilk çıkana,</st></p>
			<p><st c="1468">– Gazetede bir ilan gördüm de... </st><st c="1502">dedim.</st></p>
			<p><st c="1508">Odacıya benzeyen adam, eliyle, “İçeri gir, bekle!” işareti verdi.</st></p>
			<p><st c="1574">Salonda sandalye ve koltuklar doluydu. </st><st c="1614">Altı kadın, sekiz de erkek oturuyor, beş kişi de ayaktaydı. </st><st c="1674">Benim gibi zavallı birine sordum:</st></p>
			<p><st c="1707">– Acaba ne işiymiş?</st></p>
			<p><st c="1727">– Bilmiyorum, dedi, sırayla içeri alıyorlar işte... </st><st c="1780">Kimisi on dakika, kimisi yarım saat kadar içerde kalıyor. </st><st c="1838">Sonra bağıra çağıra dışarı fırlıyor.</st></p>
			<p><st c="1874">Demeye kalmadı, beklediğimiz salondan içeri açılan kapı, küt diye açıldı, yüzü domates gibi kızarmış, ter içinde, şişman bir adam dışarı çıktı.</st></p>
			<p><st c="2018">– Namussuzlar, alçaklar! </st><st c="2044">Reziller!.. </st><st c="2056">diye bağırarak gitti.</st></p>
			<p><st c="2077">– Herhalde işe almadılar da, ona kızmış, dedim. </st></p>
			<p><st c="2126">Yanımdaki adam,</st></p>
			<p><st c="2141">– Galiba, dedi, her çıkan işte böyle bağıra bağıra çıkıyor. </st></p>
			<p><st c="2202">Kapıcı,</st></p>
			<p><st c="2209">– Sıra kimde? </st><st c="2224">diye sordu.</st></p>
			<p><st c="2235">Çok süslü, boyalı genç bir kadın,</st></p>
			<p><st c="2269">– Bende, dedi, kırıtarak içeri girdi. </st></p>
			<p><st c="2308">Benim gibi bekleyenlerden birine,</st></p>
			<p><st c="2341">– Acaba içerde ne yapıyorlar? </st><st c="2372">diye sordum.</st></p>
			<p><st c="2384">– İmtihan ediyorlar zannederim, dedi.</st></p>
			<p><st c="2422">Aklımdan, okulda öğrendiklerimi geçirmeye başladım. </st><st c="2475">Burası bir ticaret işi yazıhanesi olduğuna göre herhalde hesaptan imtihan edeceklerdi. </st><st c="2562">İçimden kerratı bikez tekrarladım. </st><st c="2597">Sonra ıskonto, faiz hesaplarının nasıl yapıldığını düşünmeye başlamıştım ki, içerden bir kadın çığlığı geldi. </st><st c="2707">Kapı kanadı geriye çarptı, kadın alı al, moru mor dışarı fırladı.</st></p>
			<p><st c="2772">– Ahlaksızlar! </st><st c="2788">Namussuzlar! </st><st c="2801">diye bağırarak gitti.</st></p>
			<p><st c="2822">Açık kapıdan dışarıya kalın, kalabalık, rahat erkek kahkahaları geliyordu.</st></p>
			<p><st c="2897">– Acaba kadına bişey mi yaptılar? </st><st c="2932">dedim. </st></p>
			<p><st c="2939">Yanımdaki,</st></p>
			<p><st c="2949">– Sanmam, dedi, bişey yapmış olsalar bağırmazdı. </st><st c="2999">Belki zor bişey sormuşlardır.</st></p>
			<p><st c="3028">Bir delikanlı,</st></p>
			<p><st c="3043">– Evet, dedi, kadın zora gelmiş olacak! </st></p>
			<p><st c="3084">Yanımdaki adam,</st></p>
			<p><st c="3099">– Erkekler de bağırıyor birader, dedi. </st></p>
			<p><st c="3139">Odacı,</st></p>
			<p><st c="3145">– Sıra kimde? </st><st c="3160">diye sordu.</st></p>
			<p><st c="3171">Az önce çıkan kadın için “zora gelmiş olacak!” diyen delikanlı içeri girdi. </st><st c="3248">Ben yine, aklımdan mürekkep faiz hesaplarına başlamıştım ki, demin içeri giren delikanlı feryat ederek dışarı fırladı.</st></p>
			<p><st c="3366">– Bu ne biçim iş? </st><st c="3385">diye bağırarak, kendini merdivene attı. </st></p>
			<p><st c="3425">Yanımdaki adam,</st></p>
			<p><st c="3440">– Bu delikanlı, deminki kadın kadar bile dayanamadı, dedi. </st></p>
			<p><st c="3500">Benden sonra işe girmek için dört kişi daha gelip sıraya girmişlerdi. </st><st c="3570">Biyandan da yenileri geliyordu.</st></p>
			<p><st c="3601">Sırası gelip içeri giren, beş on dakika sonra kan ter içinde, suratı kıpkırmızı, bağıra bağıra, söverek dışarı fırlıyordu.</st></p>
			<p><st c="3724">Koridorda bir görünüp, sırası geleni içeri soktuktan sonra kaybolan odacıyı yakaladım.</st></p>
			<p><st c="3811">– İçeri girenlere ne yapıyorlar? </st><st c="3845">diye sordum. </st></p>
			<p><st c="3858">Gülerek,</st></p>
			<p><st c="3866">– Tecrübe yapıyorlar! </st><st c="3889">dedi, gitti.</st></p>
			<p><st c="3901">İhtiyar kadın da, ihtiyar erkek de öbürleri gibi canlarını kurtarmak istercesine dışarı fırladılar. </st><st c="4002">Bağıra çağıra gidiyorlardı. </st><st c="4030">İçerden her insan çıkışında açık kalan kapıdan içerdekilerin kahkahası geliyordu. </st><st c="4112">Herkes böyle bağıra çağıra çıkıp gittikçe biyandan seviniyordum. </st><st c="4177">Demek ki, onları işe almıyorlardı. </st><st c="4212">Benim işe girme ihtimalim artıyordu. </st><st c="4249">Ama biyandan da korkuyordum. </st><st c="4278">İçerde nasıl bir tecrübe yapıyorlardı. </st><st c="4317">Korkmaya da başlamıştım. </st><st c="4342">Eğer iki gündür aç olmasaydım, işi de, tecrübeyi de, imtihanı da bırakıp gidecektim. </st><st c="4427">Ama, belki işe alırlar umuduyla korku içinde bekliyordum. </st><st c="4485">Benden önceki ihtiyar, rengi kül gibi kapıdan çıktı. </st><st c="4538">Öbürleri gibi bağırıp çağırmaya dermanı kalmamıştı.</st></p>
			<p><st c="4589">– İçeride ne yapıyorlar amca? </st><st c="4620">diye sordum.</st></p>
			<p><st c="4632">– Aman sorma, git de gör! </st><st c="4659">dedi.</st></p>
			<p><st c="4664">Kapıcı,</st></p>
			<p><st c="4672">– Sıra kimde? </st><st c="4687">diye sordu.</st></p>
			<p><st c="4698">Sesimi çıkarmadım. </st><st c="4718">Benden sonraki sırtımı dürterek,</st></p>
			<p><st c="4750">– Sıra sizin! </st><st c="4765">dedi.</st></p>
			<p><st c="4770">– Siz buyurun, benim acelem yok, dedim.</st></p>
			<p><st c="4810">– Olmaz, ben kimsenin sırasını alamam! </st><st c="4850">dedi.</st></p>
			<p><st c="4855">Kerata, tramvayda, otobüste olsa sıra saygı dinlemez, beni omuzlar geçerdi.</st></p>
			<p><st c="4931">– Rica ederim, buyurun.</st></p>
			<p><st c="4955">– Yoo... </st><st c="4965">Vallahi olmaz, önce siz buyurun!</st></p>
			<p><st c="4997">Kapıcı arkamdan itti. </st><st c="5020">Kapıyı kapadı. </st><st c="5035">İçimden Allaha dua ediyordum:</st></p>
			<p><st c="5064">“Hey Tanrım! </st><st c="5078">Sen beni utandırma! </st><st c="5098">Sen bana kuvvet ver! </st><st c="5119">Tecrübe midir, imtihan mıdır, şunu bir yüzümün akıyla atlatıp bir iş güç sahibi olayım...”</st></p>
			<p><st c="5209">İçeri girdiğim zaman belki açlıktan, belki korkudan gözlerim kararıyordu. </st><st c="5284">Burası, dayalı döşeli koskocaman bir yazıhaneydi. </st><st c="5334">İçerde, sayamadım ama, belki on kişi vardı. </st><st c="5378">Benden önce çıkana hâlâ kahkahalarla gülüyorlar, gülmekten gözlerinden akan yaşları siliyorlardı. </st><st c="5476">Hepsi de şişman, göbekli, gerdanlı insanlar olduklarından gülmek onlara yakışıyordu. </st><st c="5561">Üstü camlı kocaman bir masanın arkasında oturan adamın karşısına geçtim. </st><st c="5634">Adamın bana ilk sorusu,</st></p>
			<p><st c="5657">– Şakayı sever misiniz? </st><st c="5682">oldu.</st></p>
			<p><st c="5687">İşe girebilmek için acaba ne cevap vermeliydim? </st><st c="5736">Adamları teker teker süzdüm. </st><st c="5765">İçlerinde hiç benim gibisi yoktu. </st><st c="5799">Hepsi de iyi giyimli, şişman, besili, yanaklarından kan damlayan insanlardı. </st><st c="5876">Bu adamlar herhalde şakayı seviyorlardır diye düşündüm, zoraki bir gülümseyişle,</st></p>
			<p><st c="5956">– Elbette şakayı severim efendim, hem de çok severim, dedim, hiç şakayı sevmeyen insan olur mu?</st></p>
			<p><st c="6052">– Mademki şakayı çok seversin, otur şu koltuğa, dedi. </st></p>
			<p><st c="6107">Açlıktan ayakta duracak halim yoktu ama, saygılı davranmak için,</st></p>
			<p><st c="6171">– Ayakta dururum efendim, dedim.</st></p>
			<p><st c="6204">– Yoo, olmaz! </st><st c="6219">Madem şakayı seviyorsun, oturursun. </st></p>
			<p><st c="6255">Şakayla oturmak arasında bir ilişki bulamadım ama, söz dinlemiş olmak için,</st></p>
			<p><st c="6330">– Teşekkür ederim, dedim, oturdum.</st></p>
			<p><st c="6365">– Yoo, yoo, ona değil, şu koltuğa otur. </st></p>
			<p><st c="6406">Gösterdiği koltuğa oturdum.</st></p>
			<p><st c="6433">– Burada gördüğün herkes, hepimiz çok şakacıyız, dedi.</st></p>
			<p><st c="6488">– Çok güzel efendim. </st><st c="6510">Bendeniz de şakaya bayılırım.</st></p>
			<p><st c="6539">Adam sağdan soldan konuşmaya başladı. </st><st c="6578">Arasıra bana sorduklarına kısa, terbiyeli cevaplar veriyordum. </st><st c="6641">Ama bana bişeyler oluyordu. </st><st c="6669">Affedersiniz, oturak yerimden bir sıcaklık bastı, olur şey değil. </st><st c="6735">Gittikçe sıcaklık artıyor. </st><st c="6762">Artık bu sıcak değil, ateş... </st><st c="6792">Kızgın tavaya konmuş kestane gibi, altımdan doğru kebap olmaya başladım. </st><st c="6865">Allah Allah... </st><st c="6880">Acaba hasta mıyım? </st><st c="6899">Benim bildiğim, hastalanan insana, altından değil başından ateş basar. </st><st c="6970">Sağa sola kıvranıyorum, olmuyor. </st><st c="7003">Ben kıvrandıkça onlar da bana bakıp bakıp gülüyorlar. </st><st c="7057">Zaten adamlar şakacı, benim halim de gülünmeyecek gibi değil... </st><st c="7121">Canım yanıyor ama, ben de onlara bakıp gülmeye başlıyorum. </st><st c="7180">Altımdan öyle bir sıcaklık geliyor ki, sanki tutuşacağım. </st></p>
			<p><st c="7238">Karşımdaki,</st></p>
			<p><st c="7249">– Ne o, rahatsız mısınız? </st><st c="7276">dedi. </st></p>
			<p><st c="7282">“Hastayım” desem, belki işe almaz, onun için,</st></p>
			<p><st c="7327">– Hayır, sağlığım yerinde, turp gibiyim, dedim.</st></p>
			<p><st c="7375">– Neden öyle kıvranıyorsunuz?</st></p>
			<p><st c="7405">Adamlar kahkahadan kırılıyorlar. </st><st c="7439">Bir bahane bulmak için,</st></p>
			<p><st c="7462">– Affedersiniz, dedim, fistülüm var da... </st><st c="7505">Müsaade ederseniz ayakta durayım, oturamıyorum.</st></p>
			<p><st c="7552">Artık gülmekten yerlere yatacaklar. </st><st c="7589">Heryanımdan terler boşanıyor. </st><st c="7619">Alnımdan akan terleri sildim, ayağa kalktım, “Ne gülüp duruyorsunuz?” diye bağıracağım, ama adamlar şakacı, ya beni işe almazlarsa...</st></p>
			<p><st c="7752">Masadaki adam zile bastı. </st><st c="7779">Gelen odacıya,</st></p>
			<p><st c="7793">– Beye bir çay getir, dedi.</st></p>
			<p><st c="7821">Buna sevindim. </st><st c="7837">Demek beni beğenmişlerdi. </st><st c="7863">Açlıktan karnım gurulduyordu. </st><st c="7893">Sıcak çayı içersem, açlığımı bastırırdı. </st><st c="7934">Odacı çayı getirdi. </st><st c="7954">Ben ayaktaydım. </st><st c="7970">Bardağı elime aldım. </st><st c="7991">İki kesmeşekeri bardağa atar atmaz puff diye çay köpükler saçarak havaya fışkırdı. </st><st c="8074">Neye uğradığımı şaşırdım. </st><st c="8100">Elimden bardağı zor attım. </st><st c="8127">Üstüm başım köpüklü çay içinde kalmış, ellerim sıcak çaydan yanmıştı. </st><st c="8197">Herhalde bir pot kırmıştım. </st><st c="8225">Adamlar gülmekten artık yerlere yuvarlanıyordu. </st><st c="8273">Doğrusu gülünmeyecek halde de değildim. </st></p>
			<p><st c="8313">İçlerinden biri kahkahalar arasında,</st></p>
			<p><st c="8349">– Şu karşıki kapıyı aç da, masanın üstünde bir dosya olacak, onu getir, dedi.</st></p>
			<p><st c="8427">Adamın gösterdiği kapıyı açtım, dosya falan yoktu. </st><st c="8479">Arandım tarandım, yok... </st><st c="8504">Hay Allah, yok desem, acaba beceriksiz mi derler? </st><st c="8554">Korkarak,</st></p>
			<p><st c="8563">– Yok efendim, dedim. </st></p>
			<p><st c="8586">Hâlâ gülen adam,</st></p>
			<p><st c="8602">– Buradaymış, gel! </st><st c="8622">dedi. </st></p>
			<p><st c="8628">Tam gelirken,</st></p>
			<p><st c="8641">– Aman, kapıyı açık bırakmışsın, dedi, hemen kapa!</st></p>
			<p><st c="8692">Kapıyı kapadım. </st><st c="8709">Bu kez başka biri sormaya başladı. </st><st c="8744">Ama, sorularına cevap veremiyorum ki... </st><st c="8784">Bir hapşırık tuttu beni. </st><st c="8809">Bütün terslikler üst üste geliyor.</st></p>
			<p><st c="8843">– Adınız ne?</st></p>
			<p><st c="8856">– Adım... </st><st c="8867">hap... </st><st c="8874">hap, hap, hap, hap... </st><st c="8896">şuuu... </st><st c="8904">Me, mem, Meh... </st><st c="8920">hap, hap, hapşuuu... </st><st c="8941">Adım Mehmet.... </st><st c="8957">şuuuu!..</st></p>
			<p><st c="8965">Adamlar yerlere yuvarlanıyorlar. </st><st c="8999">Şu başıma gelenlere ne diyeyim bilmem ki... </st><st c="9043">Tam kırk yılda bir iş çıktı, yok oturak yerime ateş basar, yok çayı dökerim, hapşırırım...</st></p>
			<p><st c="9133">– Kaç yaşındasınız?</st></p>
			<p><st c="9153">– Kı... </st><st c="9162">kı, kı, hapşuuuuu!.. </st><st c="9183">Kırkbir. </st><st c="9192">Hapşuuu... </st></p>
			<p><st c="9203">Gülmekten boğulacaklar: İçlerinden biri,</st></p>
			<p><st c="9243">– Karşıda musluk var, git suratını yıka! </st><st c="9285">dedi.</st></p>
			<p><st c="9290">Yüzümü yıkayınca biraz açıldım, hapşırık kalmadı ama, bu kez başladı gözlerim sulanmaya... </st><st c="9382">Göz sulanması değil, basbayağı hüngür hüngür ağlıyorum. </st><st c="9438">Olur şey değil, hiç başıma gelmemişti. </st><st c="9477">Acaba açlıktan mı, bilmem ki... </st><st c="9509">Maskara oldum gitti adamlara... </st><st c="9541">Böyle sakar, bir hapşırır, bir zırlar adamı işe alırlar mı?</st></p>
			<p><st c="9600">– Neden ağlıyorsunuz?</st></p>
			<p><st c="9622">– Ben mi? </st><st c="9633">Bilmem... </st><st c="9643">Annem rahmetli...</st></p>
			<p><st c="9660">Bir gülüyorlar, bir gülüyorlar ki... </st><st c="9698">Laf değil, hüngür hüngür ağlıyorum. </st><st c="9734">Bitanesi, dolaptan bir şişe kolonya çıkardı.</st></p>
			<p><st c="9778">– Biraz koklayın, açılırsınız, dedi...</st></p>
			<p><st c="9817">Avucuma döktüğü kolonyadan derin bir soluk çektim. </st><st c="9869">Galiba sinir kolonyasıymış. </st><st c="9897">Oooh, içim açıldı. </st><st c="9916">Bende bugün mutlaka bişey var. </st><st c="9947">Bu kez de hıçkırık tutmasın mı. </st><st c="9979">Hıık, hıık... </st><st c="9993">Adamlar bana deli diyecekler. </st><st c="10023">Bir ağlar, bir hapşırır, bir hıçkırır. </st><st c="10062">Hâlâ ne diye kovmuyorlar bilmem...</st></p>
			<p><st c="10096">– Ne iş yapardınız?</st></p>
			<p><st c="10116">– Ön... </st><st c="10125">hıııyk... </st><st c="10135">ce... </st><st c="10141">hııyk... </st><st c="10150">boyacılık... </st><st c="10163">hıyk.</st></p>
			<p><st c="10168">– Aman, yeter sus! </st><st c="10188">diye bağırıyorlar. </st><st c="10207">Gülmekten ölecekler.</st></p>
			<p><st c="10227">– Şu dolabı açar mısın?</st></p>
			<p><st c="10251">Dolabın kapısını açarken sanki top patladı: Gümm! </st><st c="10302">Ben korkudan yere yuvarlandım. </st><st c="10333">Olursa bu kadar terslik olsun. </st><st c="10364">Artık işe almazlar. </st><st c="10384">Bişey değil, adamları güldüre güldüre öldüreceğim.</st></p>
			<p><st c="10434">İçlerinden en irisi, masanın üstündeki tozu üfledi. </st><st c="10487">Biraz sonra da boğulur gibi kahkahalar arasında,</st></p>
			<p><st c="10535">– Niye kaşınıyorsunuz? </st><st c="10559">diye sordu.</st></p>
			<p><st c="10570">– Vallahi temizim, dedim, dün yıkandım ama, bilmem nedense bir kaşınmadır geldi üstüme.</st></p>
			<p><st c="10658">Pire desem değil, pire insanın biyerine girer. </st><st c="10706">Benim heryanım birden kaşınıyor: Hart, hart, hart... </st></p>
			<p><st c="10759">En yaşlı olanı,</st></p>
			<p><st c="10774">– Öğreniminiz ne? </st><st c="10793">diye sordu.</st></p>
			<p><st c="10804">– Edebiyat Fakültesini bitirdim. </st></p>
			<p><st c="10838">Kulağını ağzıma yanaştırdı,</st></p>
			<p><st c="10865">– Hızlı söyleyin, ağır işitirim, dedi.</st></p>
			<p><st c="10904">Kulağında, ağır işitenlere özgü aygıt vardı. </st><st c="10950">Biyandan hart hart kaşınırken, bağırdım:</st></p>
			<p><st c="10990">– Edebiyat Fakültesi... </st></p>
			<p><st c="11015">Ağzımı aygıta yapıştırdım:</st></p>
			<p><st c="11041">– Edebiyat... </st><st c="11056">derken, adamın kulağındaki işitme aygıtından suratıma fıskiye gibi su fışkırmasın mı. </st></p>
			<p><st c="11142">Neye uğradığımı şaşırdım. </st><st c="11168">Olduğum yere yıkıldım. </st><st c="11191">Burası yazıhane değil perili evdi. </st><st c="11226">Açlıktan da gözlerim dönmeye başladı.</st></p>
			<p><st c="11263">Yalnız ben değildim yerde. </st><st c="11291">Onlar da gülmekten yerlere serilmişlerdi. </st><st c="11333">Bir zaman kahkahadan sara nöbeti geçirir gibi yerde debelendiler. </st><st c="11399">Neden sonra kendilerine geldiler. </st><st c="11433">Ayağa kalktılar. </st><st c="11450">Artık gülmüyorlardı. </st><st c="11471">Hepsi birer ciddi işadamı kesilmişlerdi. </st><st c="11512">Şaka maka kalmamıştı. </st></p>
			<p><st c="11534">Bitanesi,</st></p>
			<p><st c="11543">– Aferin, dedi, çok iyi dayandın. </st><st c="11578">Şimdiye kadar belki kırk kişi geldi, hiçbiri sonuna kadar dayanamadı. </st><st c="11648">Hatta ilk tecrübede kaçanlar bile oldu.</st></p>
			<p><st c="11687">– Anlamadım beyefendi, neye dayandım?</st></p>
			<p><st c="11725">– Amerika’da şaka malzemesi yapan bir fabrika bize iş teklif etti. </st><st c="11793">Bazı şaka malzemeleri gönderdi.</st></p>
			<p><st c="11824">– Evet?..</st></p>
			<p><st c="11834">– Bu şakaların bazısı ağır oluyor, tehlikeli oluyor. </st><st c="11888">Onun için önceden bir tecrübe yapmak istedik.</st></p>
			<p><st c="11933">Sonra birbirleriyle konuşmaya başladılar:</st></p>
			<p><st c="11975">– Amerika’da bu şaka malzemelerini satan tam onbin mağaza varmış.</st></p>
			<p><st c="12041">– Evet, evet... </st><st c="12058">Yılda yirmimilyon dolardan fazla ciro yapıyorlarmış.</st></p>
			<p><st c="12110">– Burada da iyi satış olacak... </st><st c="12143">Tecrübe de gösterdi ki, hiçbir tehlikesi yok.</st></p>
			<p><st c="12188">– Fabrika bize elli kalem mal teklif ediyor.</st></p>
			<p><st c="12233">– Öbürlerinden de isteyelim. </st><st c="12263">Bu işte kazanç var. </st><st c="12283">Çünkü bizim halkımız Amerikalılardan daha şakacıdır. </st><st c="12336">Biz şakayı seven insanlarız.</st></p>
			<p><st c="12364">En yaşlı ve en şişmanları kâtipleri olduğunu sandığım birine,</st></p>
			<p><st c="12426">– Not et, dedi, ikibin tane sandalyeye konacak kıç kızdırma levhası, onbin kutu kaşıntı tozu, beşyüz sandık hıçkırık kolonyası, beşbin düzine su fışkırtan işitme aleti, yirmibin şişe göz yaşartıcı su, beş ton deli şeker, otuzbin kutu patlama kapsülü... </st><st c="12680">Hepsini yaz, hemen göndersinler.</st></p>
			<p><st c="12712">Dayanıklılığımı beğendiklerine göre herhalde işe almış olacaklardı. </st><st c="12781">Ama doğrusu, işimin ne olduğunu anlayamamıştım. </st><st c="12829">Kendi aralarında konuşurlarken beni biyanda unutmuşlardı. </st></p>
			<p><st c="12887">Benimle ençok uğraşana,</st></p>
			<p><st c="12910">– Beyefendi, dedim, acaba işe alındım mı?</st></p>
			<p><st c="12952">– Haaa, dedi, bak seni unutmuştum. </st><st c="12988">Evet, isteklilerin içinde senden daha dayanıklısı çıkmadı. </st><st c="13047">Seni işe aldık.</st></p>
			<p><st c="13062">Kâtibine döndü,</st></p>
			<p><st c="13078">– Muhasebeciye söyle, vezneye söylesin, bu adama ikibuçuk lira versinler.</st></p>
			<p><st c="13152">Sonra bana,</st></p>
			<p><st c="13164">– Bizim şirketimiz, Amerika’daki fabrikadan her ay bu şaka malzemelerinin başka çeşitlerinden getirtecek, dedi. </st><st c="13277">Sen her ayın üçünde burada bulun. </st><st c="13311">Yeni gelen şaka aletlerini üzerinde tecrübe ederiz. </st><st c="13363">Sonra gider vezneden ikibuçuk liranı alırsın. </st><st c="13409">Her ayın üçü, unutma!.. </st><st c="13433">Ayın üçü pazara gelirse, ertesi günü gelirsin.</st></p>
			<p><st c="13479">– Hı hıı... </st><st c="13492">diye güldüm. </st></p>
			<p><st c="13505">O da güldü:</st></p>
			<p><st c="13516">– Çok şakacısınız. </st><st c="13536">Ben de şakayı çok severim. </st></p>
			<p><st c="13563">Gülüyordum. </st><st c="13575">O da gülüyordu. </st><st c="13591">Aç maç ama, bütün gücümü toplayıp herifin burnuna bir yumruk indirdim, geri geri gitti, kıçının üstüne düştü. </st><st c="13701">Burnundan fış, diye kan fışkırıyordu. </st><st c="13739">Öbürleri şaşırmışlardı.</st></p>
			<p><st c="13762">– Size küçük bir şaka yaptım, dedim. </st></p>
			<p><st c="13800">Düştüğü yerden,</st></p>
			<p><st c="13815">– Ama böyle de şaka olmaz ki... </st><st c="13848">Bu eşek şakası... </st><st c="13866">dedi.</st></p>
			<p><st c="13871">– Ne yapalım, biz fakiriz. </st><st c="13899">Ayda kazanacağımız ikibuçuk lira ile sizin getirttiğiniz şaka oyuncaklarından alamayız ki... </st><st c="13992">Sizin hatırınız için şaka da mı yapmayalım? </st><st c="14036">Aletsiz, malzemesiz şaka işte bu kadar olur.</st></p>
			<p><st c="14080">Kapıyı çat diye kapadım, çıktım. </st><st c="14114">Hemen evime gittim. </st><st c="14134">İçi hayat felsefesiyle dolu defterimin en sonuna şunu yazdım: “Hayat acı bir şakadır.”</st></p>
    </section>
 <div id="charCountTotal" value="14220"></div></body>
</html>
