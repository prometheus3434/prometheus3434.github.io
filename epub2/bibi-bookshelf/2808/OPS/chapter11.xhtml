<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
  	<section>
      	<h1 id="head-11"><st c="0">Gaz Sobası</st></h1>
			<p><span><st c="11">O</st></span><st c="13">nu bunu anlamam, insanlar çalışıyor, durmadan çalışıyor; çalıştıkça da kazanıyorlar. </st><st c="98">Kim derse ki, çalışmakla para kazanılmaz, laf, bir kulağımdan girer, bir kulağımdan çıkar. </st><st c="189">Hayatta başarmak için çalışmalı.</st></p>
			<p><st c="221">Bakın size çalışkan insanların yaşamlarını anlatayım da örnek alın. </st><st c="290">Ben size birini anlatayım, siz öbürlerini hesap edin. </st><st c="344">Size Baditto ailesini anlatacağım. </st><st c="379">Bu ailenin hikâyesi, çalışanların her işi nasıl başardıklarına iyi bir örnektir. </st><st c="460">Kuşkusuz bu dünyada Baditto ailesinden daha çalışkanları da vardır. </st><st c="528">Ama ben Baditto ailesini tanıdığım için, onları anlatacağım.</st></p>
			<p><st c="588">Baditto ailesi geniş bir ailedir. </st><st c="623">Salamon Baditto, Jozef Baditto’nun oğludur. </st><st c="667">Jozef Baditto, Marko Baditto’nun yeğenidir. </st><st c="711">Marko, Yanko’nun amcasıdır. </st><st c="739">Yanko, Mordahay’ın kardeşi, Mordahay Baditto, Mişel Baditto’nun damadı, Mişel de Moiz Baditto’nun kaynıdır. </st><st c="847">Moiz Baditto da... </st><st c="866">Durun, durun, aklınız karışacak, en iyisi ben size bu aileyi ve bu ailenin çalışkanlığını bir gaz sobası aracılığıyla anlatayım. </st><st c="995">Gaz sobası, hem sizin kolay anlamanız, hem benim kolay anlatmam için bir yardımcı araç olacak.</st></p>
			<p><st c="1089">Şimdi İstiklal Caddesindeyiz. </st><st c="1120">Şu büyük mağazanın vitrinindeki gaz sobalarını görüyorsunuz. </st><st c="1181">Boy boy, çeşit çeşit... </st><st c="1205">Hangisini beğendiniz? </st><st c="1227">Evet, çok güzel ama, etiketine bakın: İkiyüzyirmibin lira... </st><st c="1288">Biz en iyisi şu üzerindeki etiketinde yediyüzelli lira altmışüç kuruş yazılı gaz sobasına bakalım. </st><st c="1387">Bu gaz sobasının macerası, Baditto ailesinin ne kadar çalışkan insanlar olduklarını, çalışan insanların da nasıl hak ederek kazandıklarını size anlatmaya yeter.</st></p>
			<hr />
			<p><st c="1547">İzak Baditto’nun Perşembepazarı ile Arap Camii arasında bir ardiyesi vardır. </st><st c="1625">Sokaklardan, yangın yerlerinden, çöplüklerden bazı adamların kâğıt, paçavra, eski teneke, cam kırığı, demir parçaları topladıklarını görmüşsünüzdür. </st><st c="1774">İşte bütün bunlar, İzak Baditto’nun ardiyesine gelir, burada toplanır, çeşitlerine göre ayrılır. </st><st c="1871">İzak Baditto’nun sayesinde yüzlerce adam böylece para kazanır. </st><st c="1934">Ayrıca Baditto vergi de verdiği için, devlet bütçesine de yararı vardır. </st><st c="2007">Ama biz gaz sobasını anlatacaktık. </st><st c="2042">Bu dağlar gibi yığılmış paslı teneke, çinko, kırık demir parçalarını görüyorsunuz ya... </st><st c="2130">Bunları İzak Baditto kilosu oniki kuruştan yeğeni Moiz Baditto’ya satar. </st><st c="2203">Satış yazıhanede olduğu için satılan hurdaları ne eski sahibi İzak, ne yeni sahibi Moiz görmüştür.</st></p>
			<hr />
			<p><st c="2301">Moiz Baditto, kayınbiraderi Fredi Baditto’ya telefon eder. </st><st c="2361">İhracatçı Fredi Baditto’ya hurda teneke ve demirleri kilosu onbeş kuruştan satar. </st><st c="2443">Fredi Baditto, yüzünü görmediği hurdaları, İngiltere’deki Jak Baditto’ya kilosu onyedi kuruştan satar. </st><st c="2546">Hurdalar gemi ile bir İngiliz limanına gider.</st></p>
			<p><st c="2591">Çalışmak çok iyi şeydir. </st><st c="2617">Moiz’in ve Fredi’nin sayesinde biçok insan, yazıcılar, daktilolar, kâtipler, bekçiler para kazanır, hem de memlekete döviz girer. </st><st c="2747">Ayrıca vergi de verirler.</st></p>
			<p><st c="2772">İngiltere’deki Jak Baditto satın aldığı hurdaları, amcası Davit Baditto’ya kilosu yirmi kuruştan satar. </st><st c="2877">Davit Baditto’nun fabrikasında bu hurdalar levha, çubuk, tel haline getirilir. </st><st c="2956">Davit bunları Adam Baditto’ya ortalama kilosu yüzyirmi kuruştan satar. </st><st c="3027">Adam Baditto’nun gaz sobası fabrikası vardır. </st><st c="3073">Burada her beş kilo kadar teneke, çinko ve demirden bir gaz sobası yapılır, boyanır, cilalanır.</st></p>
			<p><st c="3168">“Adam Baditto and Brothers” firması, Istanbul’daki mümessili Jozef Baditto’ya bir öneri mektubuyla birlikte, içinde fabrikasının yaptığı sobaların resimleri bulunan bir katalog gönderir. </st><st c="3356">Bu katalogda, vitrinde gördüğümüz sobanın fiyatı Türk parasıyla seksenbeş liradır. </st><st c="3439">Fabrikanın Istanbul mümessili Jozef Baditto, kardeşi ithalatçı Avram Baditto’ya sobaların ithal hakkını, yüzde yirmi mümessillik hakkı olarak yüziki liradan satar. </st><st c="3603">Avram Baditto, yüzde yirmi ithalatçı kârıyla yüzyirmiiki lira kırk kuruş fiyatla sobaların ithal müsaadesini Hayim Baditto’ya satar.</st></p>
			<hr />
			<p><st c="3735">Hayim Baditto, işlerini daha kolay yürütebilmek için, Ahmet Türkoğlu ile ortak bir şirket kurmuştur. </st><st c="3837">Bu şirket, “Bank Nerien”ın üçte bir hissesine sahiptir. </st><st c="3893">Hayim Baditto, kendi bankasından yüzde sekiz faizle para alır. </st><st c="3956">Böylece ithal edilecek gaz sobasının fiyatı yüzotuzdört lira kırkdört kuruş olur. </st><st c="4038">Ahmet Türkoğlu şirket adına ithal müsaadesi alır. </st><st c="4088">Hayim Baditto, bu lisansı yüzde sekiz kanuni kâr hakkı ile, yani her sobayı yüzkırkbeş lira yirmi kuruştan Mihail Baditto’ya satar. </st><st c="4220">Mihail Baditto bu işi, yüzde yirmi kârla komisyoncu Mişon Baditto’ya verir.</st></p>
			<p><st c="4295">Çalışmak çok iyi şeydir. </st><st c="4321">Çalışma sayesinde, sobaların İngiltere’deki depoda durdukları yerde fiyatları yüzyetmişdört lira yirmidört kuruşa yükselir.</st></p>
			<p><st c="4444">Komisyoncu Mişon Baditto, işi nakliyat şirketi sahibi Salamon Baditto’ya bırakır. </st><st c="4527">Yüzde kırk nakliye masrafı bindiği için sobaların fiyatı ikiyüzsekiz lira doksandört kuruş olur. </st><st c="4624">Nakliyeci Salamon Baditto, dayısı sigortacı Yasef Baditto’ya malları yüzde altı ile sigorta ettirir. </st><st c="4725">Sobalar ikiyüzyirmibir lira kırksekiz kuruş olur ve gümrüğe gelir.</st></p>
			<p><st c="4791">Çalışmak çok iyi şeydir. </st><st c="4817">Çalışan Baditto ailesi sayesinde bisürü insan hayatını kazanır. </st><st c="4881">Bundan başka gümrükte, ithal edilen sobalardan, yüzde otuziki gümrük vergisi de alınır, bütçemiz kabarır. </st><st c="4987">Gaz sobası gümrükte ikiyüzdoksaniki lira otuzaltı kuruş olur. </st><st c="5049">Merak edilecek hiçbişey yoktur. </st><st c="5081">Kesinlikle haksızlık olmaz. </st><st c="5109">Kuruşu kuruşuna hesapları tamamdır.</st></p>
			<p><st c="5144">Gümrüğe gelen sobaları Yasef Baditto, damadı Mişel Baditto’ya yüzde yirmi ile, yani üçyüzelli lira seksendört kuruştan devreder.</st></p>
			<hr />
			<p><st c="5273">Mişel Baditto yazın gelen sobaları, kışa kadar gümrük antrepolarında beklettiği için yüzde altı ardiye parası ile sobaların fiyatı üçyüzyetmişiki lira otuzbeş kuruşa yükselmiş olur. </st><st c="5456">Tam kışın, Mişel Baditto, yüzde yirmi kârla satar, sobalar dörtyüzkırkaltı lira seksenüç kuruş olmuştur.</st></p>
			<p><st c="5560">Ne Adam, ne Hayim, ne Mihail, ne Mişon, ne Yasef, ne Mişel, yani Badittoların hiçbiri sobaların yüzünü bile görmemişlerdir. </st><st c="5685">Onların masalarına yalnız bitakım kâğıtlar gelir gider, onlar bitakım kâğıtların üzerindeki bitakım pulları imzalarlar. </st><st c="5805">İşte o kadar... </st><st c="5821">Bütün bu alışverişlerde ellerine para da alıp saymazlar. </st><st c="5878">Ama çalışkanlıkları sayesinde durmadan kazanırlar.</st></p>
			<p><st c="5928">Mordahay Baditto, görmediği gaz sobalarını yüzde yirmi ithalatçı kârı ile toptancı Fedon Baditto’ya satar. </st><st c="6036">Fedon Baditto, görmeden aldığı sobaları, yüzde yirmi ile kuzenine satar. </st><st c="6109">Gaz sobasının fiyatı altıyüzyirmibeş lira elliiki kuruş olur. </st><st c="6171">Toptancı Fedon Baditto, gaz sobalarını yüzde yirmi kârla, yani yediyüzelli lira altmışüç kuruştan eniştesi İzak Baditto’nun mağazasında satar. </st></p>
			<p><st c="6314">İşte vitrinde gördüğümüz soba, bu sobadır. </st><st c="6357">Peşin yediyüzelli lira altmışüç kuruş. </st><st c="6396">Taksitle sekizyüzdoksan liradır; seksendört kuruşu da var ama, onu da alıcıya ikram ederler.</st></p>
			<p><st c="6488">Parası olanlar bu sobayı alırlar. </st><st c="6523">Dört beş yıl sonra bozulup kullanılmaz duruma gelen sobayı atarlar. </st><st c="6591">Çöplükten birisi alır, kilosu 5 kuruştan İzak Baditto’nun hurda ardiyesine satar. </st><st c="6673">Baditto, öbür Baditto’ya... </st><st c="6701">Bu devridaim makinesi Con Ahmed’in icadı değil, Baditto ailesinindir.</st></p>
			<p><st c="6770">Fizikte okumuşsunuzdur ya, doğada hiçbişey yok olmaz... </st><st c="6827">İşte ispatı ortada.</st></p>
			<p><st c="6846">Ben onu bunu anlamam, çalışmak çok iyi şeydir. </st><st c="6894">Badittolar çalışkanlıkları sayesinde binlerce insanın hayatlarını kazanmasına sebep olurlar, devlete binlerce lira vergi öderler. </st><st c="7024">Onların çalışması sayesinde seksenbeş liralık gaz sobası sekizyüzdoksan lira olur.</st></p>
			<p><st c="7106">Ah çalışmak ne iyi şey!.. </st><st c="7133">Bir arkadaşım bu gaz sobasını taksitle almıştı. </st><st c="7181">Tembel herif taksitlerini ödeyemedi. </st><st c="7218">Ne ayıp!.. </st><st c="7229">Borcunu ödememek gibi ahlaksızlık var mı dünyada? </st><st c="7279">Ama Badittolar, onu mahkemeye verdiler, radyosuna, buzdolabına haciz koydurup, çatır çatır paralarını aldılar. </st><st c="7390">Badittolar, ne arkadaşımın yüzünü, ne de sobanın yüzünü görmüştü.</st></p>
			<p><st c="7455">Ben size Badittoları örnek getirerek çalışkanlığın yararlarını neden anlattım, biliyor musunuz? </st><st c="7552">Ben çok tembelim de ondan... </st><st c="7581">Tam dört yıldır bir gaz sobası almak istiyorum, bitürlü alamıyorum. </st><st c="7649">Bu yoldan geçerken, şu vitrinin önünde durup içerdeki sobaya bakarım. </st><st c="7719">Baditto ailesine her yıl bir damat girdiğinden yada yetişen çocuklarından biri iş sahibi olduğundan her yıl soba fiyatları da yükselir. </st><st c="7855">Bu yıl Nesim Baditto da damat olduğundan soba fiyatları yüzde yirmi daha arttı.</st></p>
			<p><st c="7934">Tembellik kötü şey, bitürlü alamıyorum şu gaz sobasını. </st><st c="7991">Günde ancak onsekiz saat çalışabiliyorum. </st><st c="8033">Yirmidört saat çalışsam herhalde alırdım. </st><st c="8075">Ama tembellik çok kötü. </st><st c="8099">Başarmak için çok çalışmalı. </st><st c="8128">İşte Badittolar ortada...</st></p>
  </section>
 <div id="charCountTotal" value="8153"></div></body>
</html>
