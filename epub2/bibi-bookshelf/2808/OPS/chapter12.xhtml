<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
  	<section>
      <h1 id="head-12"><st c="0">Ev Yaptıracaktı</st></h1>
			<p><span><st c="16">Ç</st></span><st c="18">ocukluğundanberi kira evinin ne demek olduğunu bildiği için, ne olursa olsun başını sokacak bir ev sahibi olmak istiyordu. </st><st c="141">Çocukluğunun en büyük, en derin anıları bir kira evinden başka bir kira evine taşınmalarıydı. </st><st c="235">Her taşınmada ille annesiyle babası kavga ederler, darılırlardı. </st><st c="300">Tabak, çanak gibi kırılacak eşya, şiltelerin arasına, yumuşak yerlere konur, denkler yapılırdı. </st><st c="396">Annesi sacayağından, mangal borusuna, gazete kâğıtlarına sarıp sarmaladığı balık ızgarasına kadar bütün ufak tefeği denklerin biyerine tıkıştırırdı.</st></p>
			<p><st c="544">Eşya, çift atlı arabaya yüklenir, annesi hâlâ arabanın şurasına burasına, dibi delinmiş konserve kutularından saksılara dikilmiş sardunyaları, karanfilleri, hasekiküpelerini, ıtırları yerleştirmeye çalışırdı.</st></p>
			<p><st c="753">Çocukluk günlerinin, biyerinden küp görünen, biyanına iple teldolabı bağlı eşya taşıyan at arabalarını hiç unutamamıştı.</st></p>
			<p><st c="874">Eşyalar yeni eve gelince, bikaç tabakla lamba, bardak kırılmış olurdu. </st><st c="946">Zeytinyağının, sirkenin yada annesinin yaptığı gelincik şurubunun, kantaron yağının, mantarı açılan şişelerden döküldüğü, çamaşırları berbat ettiği görülürdü.</st></p>
			<p><st c="1104">Babası,</st></p>
			<p><st c="1112">– Fakirlik rezillik be!.. </st><st c="1139">diye bağırırdı.</st></p>
			<p><st c="1154">Bütün bunlar babasıyla annesinin yeni baştan kavgalarının nedeni olurdu.</st></p>
			<p><st c="1227">Yeni taşınılan eve yerleşmek de ayrı bir dertti. </st><st c="1277">Tam yerleşirler, rahat edecekleri sıra ya kirayı veremezler, mahkemelere, icralara düşerler, polisle, karakolla eşyalar sokağa dökülür, yada ev sahibi, “Ben oturacağım, evi tamir ettireceğim” gibilerden uydurma bir gerekçeyle onları evden çıkarırdı. </st><st c="1527">Istanbul’un hemen her semtinde oturmuşlardı. </st><st c="1572">İlk çocukluğu Kasımpaşa’da, sonra Üsküdar’da geçmişti. </st><st c="1627">İlkokula Süleymaniye’de başlamıştı. </st><st c="1663">Üçüncü sınıfı Aksaray, Cerrahpaşa, Şehremini’nde üç ayrı okulda okumuştu.</st></p>
			<p><st c="1736">Istanbul’da nereye, hangi mahalleye gitse, ille oradaki evlerden birinde bir anısı bulunurdu.</st></p>
			<p><st c="1830">Babasının şu sözü kulağına küpe olmuştu:</st></p>
			<p><st c="1871">– Dünyada mekân, ahrette iman!..</st></p>
			<p><st c="1904">1930’da liseyi bitirip hayata atıldığı zaman artık ne annesi vardı, ne babası... </st><st c="1986">Kiracılık derdini bildiği için bir ev sahibi olmadan evlenmeyecekti. </st><st c="2055">Beş yıl bir kat elbiseyle yetindi; cıgaraya, rakıya alışmadı; sinemaya, tiyatroya gitmedi, gezip tozmadı, bir keşiş, bir Hint fakiri gibi yaşadı.</st></p>
			<p><st c="2200">Beş yılın sonunda dişinden, tırnağından ikibin lira artırabildi. </st><st c="2266">Onun gibiler için ikibin lira çok para sayılırdı. </st><st c="2316">Parasına göre, hatta bin liraya bile o zamanlar satılık evler vardı ama, onun isteğince değildi. </st><st c="2413">Çürük çarık şeylerdi.</st></p>
			<p><st c="2434">“Bir arsa alıp, üstüne kendim bir ev yaptırayım,” diye düşündü.</st></p>
			<p><st c="2498">Deniz kıyısında, güzel görüntülü, geniş bahçeli, caddeye yakın bir ev istiyordu. </st><st c="2580">Olunca olmalı!.. </st><st c="2597">İstediği yerde, aradığı koşullarda iki arsa buldu. </st><st c="2648">Birine üçbin, öbürüne üçbinbeşyüz lira istiyorlardı. </st><st c="2701">Bin liraya bile daha geniş arsalar vardı ama, isteğine uygun değildi.</st></p>
			<p><st c="2770">Daha bir zaman para biriktirmeliydi.</st></p>
			<p><st c="2807">1937 yılında toplanan dörtbin lirasını cebine koydu. </st><st c="2861">Artık istediğinden güzelini alacağına güvenli, arsa araştırmaya başladı.</st></p>
			<p><st c="2933">Üçbinbeşyüz lira istedikleri arsaya gitti. </st><st c="2977">Bu arsanın yarısı satılmış, üstüne bir villa yapılmıştı. </st><st c="3034">Öbür yarısına beşbin lira istiyorlardı.</st></p>
			<p><st c="3073">Eskiden üçbin lira dedikleri arsaya gitti. </st><st c="3117">Buraya altıbin lira istiyorlardı.</st></p>
			<p><st c="3150">En beğenmediği, eskiden bin lira dedikleri arsaya şimdi dörtbinbeşyüz diyorlardı.</st></p>
			<p><st c="3232">Parasını bankaya yatırdı. </st><st c="3259">Eskisinden daha tutumlu oldu.</st></p>
			<p><st c="3288">Pençe pençe üstüne kundura, yama yama üstüne elbise giydi. </st><st c="3348">Artık deniz kıyısında arsadan vazgeçmişti. </st><st c="3391">Şehrin iyice biyerinde arsa arıyordu. </st><st c="3429">Arsayı alacak, ev yaptıracak, eşya alacak, evlenecek, çoluk çocuk sahibi olacaktı.</st></p>
			<p><st c="3511">1943 yılında ancak beşbin lirası toplanabilmişti. </st><st c="3562">Ne kadar elini sıktıysa da pahalılık yüzünden daha çok para biriktirememişti.</st></p>
			<p><st c="3639">Eskiden dörtbin lira dedikleri arsanın üstüne dört ev yapılmış, geriye bir parça boş yer kalmıştı. </st><st c="3739">Buraya da altıbin lira istiyorlardı.</st></p>
			<p><st c="3775">Artık çoktaan, şehir içinde arsa almaktan vazgeçmişti. </st><st c="3831">Şehrin kenarındakine bile razıydı. </st><st c="3866">Ama nerde?</st></p>
			<p><st c="3876">Artık tutumlu değil de cimrinin, pintinin biri olmuştu. </st><st c="3933">Yemiyor, içmiyor, ha babam para biriktiriyordu.</st></p>
			<p><st c="3980">İşinde yükselmişti. </st><st c="4001">Aylığı da artmıştı. </st><st c="4021">Şimdi eline eskisinden daha çok para geçiyordu ama, 1950 yılına kadar ancak yedibin lirası olabildi.</st></p>
			<p><st c="4121">Yedibin liraya arsa mı? </st><st c="4146">Gülüyorlardı. </st><st c="4160">Şehrin dışının dışında bir evlik değil, bir kulübelik arsalar bile bu paraya satılmıyordu.</st></p>
			<p><st c="4250">Taa eskiden baktığı ikibin liraya satılan arsanın yirmide bir parçası boştu, satılıktı. </st><st c="4339">Buraya kırkbin lira istiyorlardı.</st></p>
			<p><st c="4372">Arsa alabilmek için daha çok para biriktirmekten başka umar yoktu. </st><st c="4440">Yeni bir hızla para biriktirmeye başladı. </st><st c="4482">Evinin planını bile yapmıştı. </st><st c="4512">İçinde hem alaturka, hem alafranga helası olacaktı. </st><st c="4564">Bir yatak odası, bir misafir odası, bir yemek odası, bir salon, bir oda da doğacak çocuklarına... </st><st c="4662">Beş oda istiyordu. </st><st c="4681">Eskiden evini iki kat üzerine isterken şimdi planını değiştirmişti. </st><st c="4749">Artık yaşlanmıştı, düzayak istiyordu.</st></p>
			<p><st c="4786">1954 yılında onbin lirası olmuştu. </st><st c="4822">Istanbul kazan o kepçe arsa aradı. </st><st c="4857">Bu kadar paraya ancak Çekmece yada Kartal sırtlarında yer bulabiliyordu.</st></p>
			<p><st c="4929">Biraz daha dişini sıkıp, biraz daha kemeri sıkıp para biriktirmeliydi.</st></p>
			<p><st c="5000">Hele bir arsayı alsa, bir de üstüne ev... </st><st c="5043">Beş odadan vazgeçti, bir alaturka, bir alafranga heladan vazgeçti. </st><st c="5110">Tek bir oda, yeter ki başını sokabilsin... </st><st c="5153">Evini yaptırır yaptırmaz ilk iş evlenecekti.</st></p>
			<p><st c="5197">1956’da emekliye ayrıldı. </st><st c="5224">Artık emekli aylığıyla ne denli az yese içse yine para biriktiremezdi. </st><st c="5295">Yirmialtı yıllık çalışmasının kuruş kuruş biriktirerek verdiği sonuç işte onikibin liraydı.</st></p>
			<p><st c="5386">Ne şehrin içinde, ne şehrin dışında, ne deniz kenarında, ne dağ başında bu paraya arsa yoktu.</st></p>
			<p><st c="5480">Arsa aramaktan sanki yirmi yıl daha yaşlanmıştı. </st><st c="5530">Babasının sözleri kulağında çınlıyordu:</st></p>
			<p><st c="5569">– Dünyada mekân, ahrette iman!..</st></p>
			<p><st c="5602">Bu dünyada mekân kalmamıştı. </st><st c="5632">Öbür dünyaya bakmalıydı.</st></p>
			<p><st c="5656">Arsa aramaktan yorgun argın döndüğü bir akşam yolunun üstünde bir mezarlık gördü. </st><st c="5739">İçeri girdi. </st><st c="5752">Burası ne de güzeldi. </st><st c="5774">Tıpkı düşlerindeki evin bahçesi gibi güzel bir bahçe, çiçekler, çayırlık, çimen... </st><st c="5857">Temiz yeşillik ve renk renk çiçekler, güller arasında mermer mezarları görünce,</st></p>
			<p><st c="5936">– İnsanın hemen şu güzel mezarlardan birinin içine gireceği geliyor! </st><st c="6006">diye söylendi.</st></p>
			<p><st c="6020">Nasıl olsa ölecek değil miydi! </st><st c="6052">İşte buradan bir mezar yeri satın almalı; sağlığında, istediği gibi bir mezar yaptırmalıydı.</st></p>
			<p><st c="6144">Mezarlık bir tepede, denize karşıydı. </st><st c="6183">Serin selvi gölgeleri arasında sonsuz uykuya yatmak, yaşamaktan daha iyiydi; hayır, daha iyi değil ama kolaydı.</st></p>
			<p><st c="6294">Ertesi gün hemen Mezarlıklar Müdürlüğüne koştu. </st><st c="6343">Kendisi için bir mezar yeri satın alacaktı. </st><st c="6387">İlgili memur,</st></p>
			<p><st c="6400">– Sizin istediğiniz mezarlıkta boş yer yok! </st><st c="6445">dedi.</st></p>
			<p><st c="6450">Ama eğer isterse başka bir mezarlıkta yirmibin liraya oldukça iyi görüntülü bir mezar yeri satın alabilirdi. </st></p>
			<p><st c="6560">Utanarak,</st></p>
			<p><st c="6569">– Daha ucuzu, bana göre biyer yok mu? </st><st c="6608">dedi.</st></p>
			<p><st c="6613">Vardı, onbeşbine, onikibine, onbine de vardı.</st></p>
			<p><st c="6659">Düşündü... </st><st c="6671">Arsa işinden tecrübesi vardı. </st><st c="6701">Ertesi güne dek mezar yeri fiyatları da fırlar, bu paraya mezar yeri de bulamazdı. </st><st c="6784">Hemen o gün işlemi yaptırdı, görmeden mezar yerini satın aldı.</st></p>
			<p><st c="6846">Sonra gidip gördü. </st><st c="6866">Kapalı, manzarasız, kırık dökük mezar taşları arasında biyerdi. </st><st c="6930">Ama o yine de sevindi. </st><st c="6953">Gözbebekleri parlayarak,</st></p>
			<p><st c="6977">– Ooooh, burası benim! </st><st c="7001">Benim! </st><st c="7008">dedi.</st></p>
			<p><st c="7013">Şimdi hergün, eskiden işine gittiği gibi sabah erkenden mezarına geliyor, en sonunda bir toprak sahibi olmanın kıvancıyla burada oturuyor, yabani otları temizliyor, getirdiği çiçekleri dikiyor ve sanki “mekân”ına kavuşacağı günü özlemle bekliyor.</st></p>
      
  </section>
 <div id="charCountTotal" value="7260"></div></body>
</html>
