<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
  	<section>		
			<h1 id="head-21"><st c="0">Erkek mi, Dişi mi?</st></h1>
			<p><span><st c="19">T</st></span><st c="21">iyatronun fındıkkurdu gibi güzel bir oyuncu kızıdır. </st><st c="74">Ona hangi büyük rolü verseler yine de o rolü ona layık görmem. </st><st c="137">Ah, ah, derim, rejisör ben olacağım ki, o kızı oynatayım. </st><st c="195">Böyle düşünürken, bilinçaltında, “Yıldızlığa giden yol rejisörün yatağından geçer” lafının yeri var mıdır, bilmem. </st><st c="310">Sizin anlayacağınız... </st><st c="333">Neyse, açmayın yaramı.</st></p>
			<p><st c="355">Çalıştığım dergi, işte bu çıtı pıtı güzel kızla röportaj istemiş.</st></p>
			<p><st c="421">– Aman, dedim, ben gönüllüyüm.</st></p>
			<p><st c="452">Kalktık, fotografçıyla genç oyuncunun evine gittik. </st><st c="505">Ben bazı sesleri burnumla, dilimle duyarım. </st><st c="549">Bilmem sizde de olur mu böyle şey? </st><st c="584">Seslerde renk görür müsünüz? </st><st c="613">Sesleri koklar, tadar mısınız? </st><st c="644">Bana onun sesi, marul göbeğinin dişler arasında ezilirken çıkardığı çıtırtıyı hatırlatır. </st><st c="734">Onun sesinde, ezilmiş çimen yeşili koklarım.</st></p>
			<p><st c="778">Sesi, yeni sürmüş çimen çimen kokar. </st><st c="816">Rengi, evet sesinin rengi, kanarya göğsünün yumuşak sarısına çalar. </st><st c="884">O konuşurken, kütür kütür caneriği yiyormuşum gibi dişlerim kamaşır.</st></p>
			<p><st c="952">Yani onun sesini, bütün duygularımla birden duyarım; görürüm, koklarım, işitirim ve tadarım.</st></p>
			<p><st c="1045">Tuh Allah kahretsin, şair olmak işten bile değil...</st></p>
			<p><st c="1097">Zavallıcık, gazetecilerden öyle bir korkmuş ki... </st><st c="1148">Korkusunun nedenini anladım. </st><st c="1177">Son zamanlarda gazeteci adı altında, başında tablayla gezen dut satıcıları kılığında birileri türedi. </st><st c="1279">Bu zavallıları hertürlü yollardan korkuttular.</st></p>
			<p><st c="1325">– Yok, ne soyunacaksınız, ne çıplak resminizi çekeceğiz... </st></p>
			<p><st c="1385">“Artistik poz” adı altındaki bu yarı çıplak resimler, sonradan şantaja kadar varan işlerde kullanılıyor.</st></p>
			<p><st c="1489">Biraz içi rahatlar gibi oldu. </st><st c="1520">Zaten, gazetecilerle, yani kendilerini öyle tanıtanlarla konuşmak istemiyormuş.</st></p>
			<p><st c="1599">Doğrusu ben röportajı filan çoktan unuttum. </st><st c="1644">Umurumda mı benim röportaj. </st><st c="1672">Lafı hep tatlı yerinden açmaya çalışıyorum, inadına da aklıma hep uygunsuz şeyler geliyor.</st></p>
			<p><st c="1762">Körpecik Çengelköy salatalığını, ortasından tutup, elinizle kırın, çıt demez mi! </st><st c="1844">Çıt diye ikiye ayrılır, sonra salatalığın o kırılan yerleri boncuk boncuk terler. </st><st c="1926">O konuşurken, nedense çıt diye kırılan körpe salatalığı, ikiye ayrılan taze, körpe, terli bademi hatırlıyorum.</st></p>
			<p><st c="2036">– Ah, diyor, ah bilseniz...</st></p>
			<p><st c="2064">Ağzının içine bakıyorum. </st><st c="2090">Sanki öpülesi dudaklarını bir açtı mıydı, inci dişlerinin arasından bir kuş, muhabbetkuşu uçuverecek. </st><st c="2192">Bir perçemi açık sarıya boyanmış, saçı da alnının üstüne kıvrım kıvrım düşmüyor mu! </st><st c="2276">Öl be!..</st></p>
			<p><st c="2284">– Ah, ah bilseniz... </st><st c="2306">Onu ne kadar seviyorum.</st></p>
			<p><st c="2329">Al bakalım, al lafı da tut ucundan vur duvara. </st><st c="2377">Ah bilsek ne kadar da seviyormuş. </st><st c="2411">Sevdiği de kimbilir ne hıyarağasıdır. </st><st c="2449">Her güzel kadının yanındaki erkek, bana hep armudun iyisini seçen o zevk sahibi hayvanı hatırlatır.</st></p>
			<p><st c="2548">– Öyle seviyorum ki...</st></p>
			<p><st c="2571">Onun taze akşam simidi çıtırdayışlı sesine, aralık kapıdan odaya giren bir kedi cevap veriyor:</st></p>
			<p><st c="2666">– Mırrr... </st><st c="2678">Mırrr... </st><st c="2687">Mırnavvv!..</st></p>
			<p><st c="2698">Kuyruğunu dimdik kaldırmış, başıyla hanımının ayak bileklerini okşuyor. </st><st c="2771">Gözüm ayaklarına gidiyor. </st><st c="2797">İncecik, arap kısrağınınkine benzeyen bilekler, “si”den “do”ya doğru kalınlaşan nota gibi...</st></p>
			<p><st c="2889">– İşte benim sevgilim bu! </st><st c="2916">diyor. </st></p>
			<p><st c="2923">Hay Allah, ne diyeyim sana kız...</st></p>
			<p><st c="2956">İçinden pazarlıklı bir âşığın rakibi, armudun iyisini yiyen bir ayı olmasındansa, sevgilinin ayaklarını okşayan bir kedi olması elbette yeğdir.</st></p>
			<p><st c="3100">Fotografçı, kediyi kucağına alıyor, sevmeye, okşamaya başlıyor. </st><st c="3165">Konuşmak için laf gerek ya, hani sözüm ona bir de espri yapmak için soruyorum:</st></p>
			<p><st c="3243">– Sevgiliniz erkek mi?</st></p>
			<p><st c="3266">– Bilmem, diyor.</st></p>
			<p><st c="3283">– Bilmez misiniz? </st><st c="3302">Hayret vallahi... </st><st c="3320">Demek kedinizin erkek mi dişi mi olduğunu bilmiyorsunuz?..</st></p>
			<p><st c="3378">– Bilmiyorum. </st><st c="3393">Anlamam ki... </st><st c="3407">Kedinin erkekliği, dişiliği nasıl anlaşılır?</st></p>
			<p><st c="3451">Hoppalaaa... </st><st c="3465">Şimdi gel de anlat bakalım. </st></p>
			<p><st c="3493">Fotografçı,</st></p>
			<p><st c="3504">– Bu kedi dişi, diyor.</st></p>
			<p><st c="3527">– Nerden anladınız?</st></p>
			<p><st c="3547">– Dikkat ederseniz, diyor, bu kedi üç renkli. </st><st c="3594">Üç renkli kediler mutlaka dişi olur. </st><st c="3631">Bakın, sarı, siyah, beyaz... </st><st c="3660">Üç renkli kediler kesinlikle erkek olmaz.</st></p>
			<p><st c="3701">Fotografçı hem bunları söylüyor, hem de üç renkli kediyi başından kuyruğuna kadar okşuyor. </st><st c="3793">Kedi okşandıkça, kuyruğunu fotografçının burnuna doğru havaya kaldırıyor.</st></p>
			<p><st c="3866">Bir zamanlar üç renkli kedi, dava konusu olmuştu. </st><st c="3917">Üç renkli erkek kedi olurdu, olmazdı diye iki kedisever iddiaya girmişlerdi. </st><st c="3994">Sonunda bütün Türkiye’yi arayan iddiacılardan biri, Samsun’da mı, Erzurum’da mı, üç renkli bir erkek kedi bulmuş, bu nadide ve müstesna hayvanı ta oralardan Istanbul’a kadar getirmişken Üsküdar vapurunda kaçırmıştı.</st></p>
			<p><st c="4209">Fotografçıya adliye tarihimizde basın ve demokrasi davaları kadar önemli biyer alan bu üç renkli kedi davasını anlatıyorum. </st><st c="4334">Sanki konuşulacak başka laf yokmuşçasına o hâlâ eşek inadıyla,</st></p>
			<p><st c="4396">– Bu kedi mutlaka dişi... </st><st c="4423">diyor. </st><st c="4430">Yalnız renginden değil, tüylerinden de belli. </st><st c="4476">Bakın ne kadar parlak. </st><st c="4499">Dişi kedilerin tüyleri parlak olur. </st><st c="4535">Yalnız tüyleri değil... </st><st c="4559">Şu kuyruğa bakın, ne kadar uzun. </st><st c="4592">Erkek kedilerin kuyrukları kısa ve kalın olur.</st></p>
			<p><st c="4638">Kaş göz ediyorum, anlamaz... </st><st c="4668">Hay Allah belasını versin, dişi kedinin de, erkek kedinin de... </st><st c="4732">Başka laf mı yok konuşacak!.. </st><st c="4762">O hâlâ dişi kediler üzerine konferansına devam ediyor:</st></p>
			<p><st c="4816">– Kedinin kuyruğu, kuyruk kökünde ince, ucuna doğru tüylü, kalın olursa o kedi mutlaka dişidir. </st><st c="4913">Gözlerine bakın şu hayvanın!..</st></p>
			<p><st c="4943">Ben asıl onun gözlerine bakıyorum ama, anlamıyor ki... </st><st c="4999">Kes artık şu kedi lafını...</st></p>
			<p><st c="5026">– Gözleri aydınlık, parlak. </st><st c="5055">Karnı da düşük. </st><st c="5071">Hatta bu kedi gebe bile...</st></p>
			<p><st c="5097">Eliyle hayvanın karnını yokluyor:</st></p>
			<p><st c="5131">– Üç tane yavrusu var maşallah, diyor, bir aya kalmaz doğurur.</st></p>
			<p><st c="5194">Hani nerdeyse kedinin karnındaki yavruların erkek mi, dişi mi olduğunu, renklerini bile söyleyecek.</st></p>
			<p><st c="5294">Kedi, sanki söylenenleri anlamış gibi, biyandan “Mırnav!..” diye sesler çıkarıyor, biyandan kuyruğunu havaya dikip, işaret vererek, arkasını fotografçının yüzüne çeviriyor. </st><st c="5468">Ama bizim fotografçıda anlayış nerde?..</st></p>
			<p><st c="5507">– Bin liraya bahse girerim ki bu kedi dişidir. </st><st c="5555">Çünkü pençelerine bakın...</st></p>
			<p><st c="5581">Yahu, biz buraya niye geldik? </st><st c="5612">Kedinin erkekliğini, dişiliğini muayeneye mi?.. </st><st c="5660">Bu işi ne kadar da bilirmiş. </st><st c="5689">Anlatıyor da anlatıyor:</st></p>
			<p><st c="5712">– Dişi kedinin bıyıkları...</st></p>
			<p><st c="5740">Madem bu işi bu kadar bilirsin, resimlerini çekeyim derken politikacılardan, yok polislerden dayak yemek tehlikesi altında gazete fotografçılığı yapacağına, gidip hayvanat enstitüsüne profesör olsana.</st></p>
			<p><st c="5941">– Dişi kedilerin arka ayakları, erkeklerinkine göre...</st></p>
			<p><st c="5996">Artık hayvan dayanamadı, atladı fotografçının kucağından yere. </st><st c="6060">Sanki erkek mi, dişi mi olduğunu iyice göstermek için, kuyruğunu havaya dikti. </st><st c="6139">Bütün alametleri ortada, odanın içinde sallana sallana tur attı.</st></p>
			<p><st c="6203">O zaman güzel yıldız,</st></p>
			<p><st c="6225">– Aaa, ayol, erkekmiş bu kedi!.. </st><st c="6259">dedi: </st></p>
			<p><st c="6265">Fotografçının yüzüne baktım, ağzını açmak üzereydi ki,</st></p>
			<p><st c="6319">– Sus artık be, dedim, sen hanımefendiden daha mı iyi anlayacaksın?..</st></p>
			<p><st c="6389">Artık röportaj bitmişti. </st><st c="6415">Bundan sonra güzel artiste ne sorar, artık onunla ne konuşabilirdik...</st></p>
 </section>
  <div id="charCountTotal" value="6485"></div></body>
</html>
