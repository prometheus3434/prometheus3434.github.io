<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
  	<section>
		  <h1 id="head-5"><st c="0">Alın Teri</st></h1>
			<p><span><st c="10">O</st></span><st c="12">nu görmeyeli ancak üç yıl olmuştu. </st><st c="47">Sevdiğim bir arkadaştı. </st><st c="71">Nasıl sevmem, yoksulluk günlerimizde sefaletimizi dostçasına bölüşmüştük. </st><st c="145">Bir simidi ikimiz bir bardak çayla ıslatır yerdik. </st><st c="196">Bana eski bir pardösü vermişti. </st><st c="228">Pantolonum, ceketim delik deşik olduğu için, bütün bir yaz sıcağında o kalın pardösüyü sırtımdan çıkaramamış, kaplıca musluğu gibi zırıl zırıl terlemiştim. </st><st c="384">Bana bir okul arkadaşım, al şu parayı da bir iş yap, diye ikibin lira vermişti. </st><st c="464">Bütün hayatımda iş denen şeyi beceremediğim için, ikibin lirayı götürüp onun avcuna bırakmıştım. </st><st c="561">O kendisini müthiş, eşsiz bir işadamı görürdü. </st><st c="608">Onu benden önce tanıyanlar da öyle söylüyorlardı. </st><st c="658">Bir zamanlar Istanbul’un karaborsa kralıymış. </st><st c="704">Emri altında kırk elli karaborsacı çalışırmış. </st><st c="751">Günde temiz para bin ikibin lira kazanırmış. </st><st c="796">Sonra bir tersi dönmüş, meteliksiz kalmış. </st><st c="839">Benim de huyumdur, nerde tersi dönenler, nerde mirasını yiyip meteliksiz kalanlar varsa, onları arayıp bulur, onlarla arkadaş olurum.</st></p>
			<p><st c="972">Onu tanıdığım zaman, belki üst üste on kez iflas etmişti. </st><st c="1031">Artık öyle olmuştu ki, bir alacaklısı karşısına çıkıp parasını istese, kovardı. </st><st c="1111">Ama hiçbir zaman zengin olmak umudunu yitirmedi.</st></p>
			<p><st c="1159">İnsanın işi ters gitti mi gider. </st><st c="1193">Bir eski okul arkadaşımdan alıp verdiğim ikibin lira da onu düzeltmedi. </st><st c="1265">Bu başarısızlığı ne ben onun başına kaktım, ne de o benden dostluğunu esirgedi.</st></p>
			<p><st c="1344">Sonra ben o ikibin liranın ödeyebildiğim kadarını üç beş, o eski arkadaşıma ödedim.</st></p>
			<p><st c="1428">Araya pekçok olaylar girdi. </st><st c="1457">Dostluğumuzun arası soğudu. </st><st c="1485">Birbirimizi kaybettik.</st></p>
			<p><st c="1507">Geçende başka bir arkadaşla konuşurken söz döndü dolaştı ona geldi.</st></p>
			<p><st c="1575">– Şimdi görme onu, dedi, zengin oldu.</st></p>
			<p><st c="1613">– Deme yahu!..</st></p>
			<p><st c="1628">– Vallahi... </st><st c="1642">Günde bin liraya para demiyor.</st></p>
			<p><st c="1672">– Hadi canım.</st></p>
			<p><st c="1686">– Özel arabası var, şoförü var...</st></p>
			<p><st c="1720">– Nasıl oldu?</st></p>
			<p><st c="1734">– Basbayağı oldu işte. </st><st c="1758">Bir telefonda, gün oluyor, onbin lira kazanıyor.</st></p>
			<p><st c="1806">– Alay mı ediyorsun?..</st></p>
			<p><st c="1829">– Bir han yaptırdı, bir de apartman yaptırıyor.</st></p>
			<p><st c="1877">İnsanın bitürlü inanası gelmiyor. </st><st c="1912">Üç yılda bütün bunlar nasıl olur? </st><st c="1946">Ben gece gündüz çalışıyorum da bodrum katındaki evimin kirasını bile zar zor veriyorum.</st></p>
			<p><st c="2033">Bir de üstelik,</st></p>
			<p><st c="2049">– Ne kadar eski borcu varsa ödüyor! </st><st c="2086">demesin mi?</st></p>
			<p><st c="2097">Aklıma şu bizim eski hesap geldi. </st><st c="2132">Kendisine bir mektup yazdım. </st><st c="2161">“Belki hatırlarsın, dedim, hani şu...”</st></p>
			<p><st c="2199">Hatırlamış. </st><st c="2212">Bir adam gönderdim, parayı verdi. </st><st c="2246">Kendisiyle telefonda konuştuk.</st></p>
			<p><st c="2276">– Sen niye bana gelmiyorsun? </st><st c="2306">dedi.</st></p>
			<p><st c="2311">– Yahu, dedim, ben zaten uğursuzun biriyim. </st><st c="2356">Kendime yararım yok, sana olsun zararım dokunmasın.</st></p>
			<p><st c="2407">– Eskiden geliyordun, dedi.</st></p>
			<p><st c="2435">– Eskiden sen de benim gibi meteliksizin biriydin, dedim, kaybedecek neyin vardı?</st></p>
			<p><st c="2517">Çok üsteledi. </st><st c="2532">Kalktım gittim. </st><st c="2548">Büyük bir handa beş altı odalı yazıhane tutmuş. </st><st c="2596">Kapısının üzerinde “Alın Teri – İthalat, İhracat, Komisyon İşleri” yazılı. </st><st c="2671">Beni çok iyi karşıladı. </st><st c="2695">Arabasına bindik, öğle yemeğini yedik. </st><st c="2734">Başka bir ticarethanesi daha varmış. </st><st c="2771">Onun adı da “Alın Teri Ticaret Evi”.</st></p>
			<p><st c="2807">– Aman arkadaş, dedim, üç yıl içinde bütün bunları nasıl yaptın?</st></p>
			<p><st c="2872">– Alnımın teriyle.</st></p>
			<p><st c="2891">Kimbilir kaç bin lira olan arabayı gösterdim:</st></p>
			<p><st c="2937">– Ya bu?</st></p>
			<p><st c="2946">– Alnımın teriyle!</st></p>
			<p><st c="2965">Sonra beni kendi hanına götürdü. </st><st c="2999">Onun da kapısında “Alın Teri Hanı” yazılı. </st><st c="3042">Bir han daha yaptırıyormuş, adı “Küçük Alın Teri Hanı”.</st></p>
			<p><st c="3097">Akşamüzeri, yine otomobiliyle apartmanına götürdü. </st><st c="3149">Şaşırdım kaldım, ikişer daireli sekiz katlı apartman. </st><st c="3203">Her dairede altı oda var. </st><st c="3229">Kapıdan girerken başımı kaldırıp baktım: “Alın Teri Apartmanı” yazıyor. </st><st c="3301">Artık dayanamadım,</st></p>
			<p><st c="3319">– Bana bak, dedim, sen bu ticarethanelerinin, hanlarının, apartmanlarının adlarını değiştir.</st></p>
			<p><st c="3412">– Neden?</st></p>
			<p><st c="3421">– Değiştir işte...</st></p>
			<p><st c="3440">– Ne koyayım?</st></p>
			<p><st c="3454">– “İdrar Ticaret Evi”, “Büyük İdrar Hanı”, “Küçük İdrar Hanı”, “İdrar Apartmanı” koy.</st></p>
			<p><st c="3540">Tekrar,</st></p>
			<p><st c="3548">– Neden? </st><st c="3558">diye sordu.</st></p>
			<p><st c="3569">– Neden olacak, dedim, çalışmaktan yalnız alnım değil, koltuk altım terliyor, imanım gevriyor, hâlâ bir ev kirasını zamanında veremiyorum. </st><st c="3709">Senin alnın, Karakulak suyunun kaynağı olsa üç yılda bu kadar terlemez be!.. </st><st c="3786">Seninkisi alın teri değil sidik... </st><st c="3821">Durmadan fıçı fıçı bira içsen, üç yılda bu kadar idrar bile gelmez insandan...</st></p>
			<p><st c="3899">Allahaısmarladık demeden ayrıldım. </st><st c="3935">Daha alacağım beşyüz lira var. </st><st c="3966">Adam göndersem acaba verir mi? </st><st c="3997">Eğer vermezse yandım. </st><st c="4019">Beşyüz lirayı çıkarmak için daha böyle elli yazı yazmam gerekecek. </st><st c="4086">Epiyce alnım da, altım da terleyecek demektir.</st></p>
</section>		
 <div id="charCountTotal" value="4132"></div></body>
</html>
