<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Deliler Boşandı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
      <section>		
			<h1 id="head-26"><st c="0">Bir Tuluatçının Anıları: III Adam Azmanı</st></h1>
			<p><span><st c="40">B</st></span><st c="42">iz çok çektik beyim... </st><st c="65">O zamanlar oyunculuk şimdiki gibi değildi, çok çektik, çok...</st></p>
			<p><st c="126">Bir tarihte Rodos’taydık, Rodos’ta çok Türk vardı o zamanlar. </st><st c="189">Ben gencecik bir oyuncuyum. </st><st c="217">Jön’e çıkıyorum. </st><st c="234">Daha turneler çıkalı üç beş yıl ancak olmuş. </st><st c="279">Kumpanyanın kızlarıyla aramız iyi. </st><st c="314">İyi olup da ne olacak yani, arkadaşlık ediyoruz, işte o kadar... </st><st c="379">Gelgelelim patron bir Allahın belası herif ki, kumpanyanın kızlarını bizden kıskanır. </st><st c="465">Sanki harem kurmuş da, kumpanyanın bütün kadınları onun... </st><st c="524">Elinden de bişey gelmez ha, yaşı geçmiş, beli diline vurmuş bir moruk... </st><st c="597">Kızlara sarkıntılık bile edemez de, patron cakasıyla kasılır, zart zurt eder, sulanır. </st><st c="684">Erkek oyuncuların tiyatro dışında kız oyuncularla konuşmasını bile yasak etti.</st></p>
			<p><st c="762">Kızların kanı kaynıyor, benim kanım kaynıyor... </st><st c="811">Ben o zaman şimdiki gibi değilim... </st><st c="847">Bakmayın siz şimdiki halime...</st></p>
			<p><st c="877">Bigün otelde kızlardan birinin odasında pişpirik oynuyoruz, vallahi başka bişey yaptığımız yok... </st><st c="976">Odada üç kız, iki de erkeğiz... </st><st c="1008">Birara erkeklerden biri dışarı çıktı. </st><st c="1046">Az sonra da patron hışımla içeri girdi. </st><st c="1086">Bizi cümbüşlü kahkahalar içinde pişpirik oynarken görünce kudurdu. </st><st c="1153">Beni odasına çağırdı:</st></p>
			<p><st c="1174">– Ulan, ben sana kızlarla dalga geçilmeyecek demedim mi?</st></p>
			<p><st c="1231">– Dalga geçtiğim yok namussuzum, pişpirik oynuyorduk...</st></p>
			<p><st c="1287">– Senin gibilerin kumpanyamda işi yok, defol!</st></p>
			<p><st c="1333">– Paramı ver, gideyim... </st></p>
			<p><st c="1359">Önüme yirmibeş kuruş attı.</st></p>
			<p><st c="1385">– Hiç olmazsa bir lira ver... </st><st c="1416">diye yalvardımsa da taş yüreği yumuşamadı, önüme bir yirmibeş kuruş daha atıp,</st></p>
			<p><st c="1494">– Artık on para daha vermem, dedi.</st></p>
			<p><st c="1529">Rodos denilen su ortasındaki yerde kaldım mı bibaşıma... </st><st c="1587">Kıyıda dolanıp dururken bir de baktım, bir kayıkçı Fethiye’ye gidecek yolcu çağırıyor.</st></p>
			<p><st c="1673">– Kaça hemşerim?</st></p>
			<p><st c="1690">– Bir lira...</st></p>
			<p><st c="1704">Bende elli kuruş var. </st><st c="1727">Demek beni kayıkçı yarı yola götürüp, ordan denize atacak... </st><st c="1788">Kurban olduğum Anadolu toprağına ayağımı bir atabilsem, ondan sonrası kolay, nasıl yapar eder Istanbul’a varırım.</st></p>
			<p><st c="1901">Rodos Adasında kalacak değilim ya, bindim kayığa... </st><st c="1954">Kayık büyük, daha beş altı yolcu var... </st><st c="1994">Fethiye’ye yaklaşırken, yolcular paraları tahta üstüne bırakmaya başladılar. </st><st c="2071">Ne yapacağım diye içim içimi yiyor... </st><st c="2109">Fethiye’ye varınca, param yok, derim. </st><st c="2147">Kayıkçı bana ne yapacak, alıp beni götürecek değil a... </st><st c="2203">İskeleye yanaşır yanaşmaz, herif beni geri çeker de Rodos’a götürür diye korkumdan hemen karaya sıçradım.</st></p>
			<p><st c="2308">– Sen? </st><st c="2316">Hemşerim, parayı vermedin... </st></p>
			<p><st c="2345">Birden,</st></p>
			<p><st c="2352">– Verdim ya, oraya koydum işte... </st><st c="2387">diye bir yalan atıp yürüdümse de, kayıkçı arkamdan yetişip yakaladı.</st></p>
			<p><st c="2455">İyi ki yolculardan biri,</st></p>
			<p><st c="2480">– Verdi yahu, koydu oraya, ben gördüm... </st><st c="2522">diye yalancı tanıklık etti de kayıkçı beni bırakıp, verdi vermedi diye onunla ağız dalaşına başladı da, ben de aradan sıyrılıp savuştum.</st></p>
			<p><st c="2658">Ne yapsam, diye düşünüp duruyorum ama, açlıktan kafam çalışmıyor. </st><st c="2725">Baktım bir simitçi... </st><st c="2747">Simitte çok keramet vardır. </st><st c="2775">Ne zaman simit yesem, zihnim açılır. </st><st c="2812">Bizim gazeteciler, yazarlar, neden simit yer çayla? </st><st c="2864">Herkes parasızlıktan sanır. </st><st c="2892">Yok canım, çayla simit zihin açar da ondan... </st><st c="2938">Bir simit alıp kahveye girdim, çayla simidi yiyince, kafam da çalışmaya başladı.</st></p>
			<p><st c="3018">Kahvenin bahçesinde bir ayakkabı boyacısı, ama boyacının boyu iki metre var, belki daha da uzun... </st><st c="3118">Ayakkabımı boyatırken herifi inceliyorum, evet, insana benzer yanları varsa da, ilk bakışta insan olduğunu anlamak zor... </st><st c="3240">Anasının günahını almayayım ama, ya ayıdan, ya orangutandan bir karışıklığı olsa gerek...</st></p>
			<p><st c="3329">– Kaç para kazanıyorsun günde?</st></p>
			<p><st c="3360">– Allah bereket versin, kırk elli kuruş kazanıyorum...</st></p>
			<p><st c="3415">– Ben sana günde ikibuçuk lira vereceğim, benimle çalışır mısın?</st></p>
			<p><st c="3480">O zamanın parasıyla günde ikibuçuk lira ne demek, çok para, dükkân, tezgâh sahipleri kazanamaz...</st></p>
			<p><st c="3578">Sözüm burdan dışarı, bütün uzun boylular gibi, ne işi olduğunu bile sorup etmeden,</st></p>
			<p><st c="3661">– Çalışırım... </st><st c="3677">dedi.</st></p>
			<p><st c="3682">– Peki, şimdi üstünde kaç paran var?</st></p>
			<p><st c="3719">Cebindeki, boya sandığının çekmecesindeki bozuk paraları çıkarıp saydı: İkiyüzotuz kuruş...</st></p>
			<p><st c="3811">– İyi... </st><st c="3821">Gel benimle!</st></p>
			<p><st c="3833">O gün Fethiye’nin pazar günüymüş, girdik bununla pazaryerine. </st><st c="3896">Boyacının parasıyla iki keçi pöstekisi aldım, bolca katı tutkal aldım, hani marangoz tutkalı vardır ya, ondan... </st><st c="4009">İki takım da sığır ciğeri aldım.</st></p>
			<p><st c="4041">Fethiye’nin en büyük hanına gittik, bir han odasına girdik. </st></p>
			<p><st c="4102">Boyacıya,</st></p>
			<p><st c="4111">– Soyun! </st><st c="4121">dedim.</st></p>
			<p><st c="4127">– N’olacak?</st></p>
			<p><st c="4139">– N’olacağını sonra görürsün, hele soyun sen...</st></p>
			<p><st c="4187">Herif anadan doğma soyununca, büsbütün korkunç bir zebella oldu. </st><st c="4253">Tutkalı, su dolu kovaya koyup iyice kaynattım. </st><st c="4300">Keçi pöstekisini de parça parça kesip boyacının çıplak bedenine tutkalla iyice yapıştırdım. </st><st c="4392">Tutkal da öyle koyu olmuş ki, yapışan keçi derisinin, herifin derisinden ayrılacağı hiç yok, çeksen ayrılmaz; ola ki adamın derisiyle, etiyle birlikte iskeletinden sıyrıla... </st><st c="4567">Herif baştan tırnağa keçi kılıyla donandı. </st><st c="4610">Bir de ayağa kalktı ki, eyvah... </st><st c="4643">Aslını bilmesem, bu yabani yaratık diye korkumdan bağırarak kaçacağım.</st></p>
			<p><st c="4713">Bunu han odasında bırakıp, hancının yanına gittim.</st></p>
			<p><st c="4764">– Amca, dedim, hanın şu küçük ahırı boş duruyor, bana orasını kiralar mısın?</st></p>
			<p><st c="4841">İlkin verimcil olmadı.</st></p>
			<p><st c="4864">– Büyük ahır işini görüyor nasıl olsa, orası boş... </st><st c="4917">Günlüğü bir liradan kiralayayım.</st></p>
			<p><st c="4949">Bir lirayı duyunca hancının gözleri parladı. </st><st c="4995">O zamanın bir lirası çok para. </st><st c="5026">Biz, iki kişi, han odasına günde on kuruş kira veriyoruz.</st></p>
			<p><st c="5083">– Hayvan mı bağlayacaksın?</st></p>
			<p><st c="5110">– Hayvan olsa kolay... </st><st c="5134">Hayvandan beter bir canavar... </st><st c="5165">Görmeler ister, bir adam azmanı...</st></p>
			<p><st c="5199">Hancı razı oldu. </st><st c="5217">Bizim insan azmanının boynuna bir yular atıp ahıra soktum, yuların ipini direğin halkasına sıkıca bağladım.</st></p>
			<p><st c="5324">– Arkadaş, parayı vurduk, dedim, ben sana gündeliğin ikibuçuk kâğıt mı dedim... </st><st c="5405">Sen bu işe çok elverişli olduğundan, şimdiden gündeliğini üç liraya çıkardım; yeter ki sen, ben ne dersem öylecene yap...</st></p>
			<p><st c="5526">– Buyur, ne dersen yaparım...</st></p>
			<p><st c="5556">Pazardan aldığım sığır ciğerlerini bir kovaya doldurdum.</st></p>
			<p><st c="5613">– Az sonra burası seyirci dolacak. </st><st c="5649">Sen, iki elini de yere dayayıp dört ayak gibi duracaksın. </st><st c="5707">Ben, kovadan ciğer parçalarını sana attım mı, sen iki art ayağının üzerine sıçrayıp havaya kalkacak, ciğer parçalarını daha havadayken kapacaksın. </st><st c="5854">Ciğeri ağzınla çiğneyeceksin...</st></p>
			<p><st c="5885">– Sonra ne olacak? </st><st c="5905">Ben çiğ ciğeri yutamam yahu...</st></p>
			<p><st c="5935">– Yutma... </st><st c="5947">Sen ağzında çiğne... </st><st c="5968">Ben o sıra, seyircileri dışarı çıkarınca, sen de çiğnediğin ciğerleri ağzından atarsın...</st></p>
			<p><st c="6057">Bikaç kez de bunu talim ettirdim. </st><st c="6092">Sonra han kapısındaki binektaşına çıkıp, gazete kâğıdından yaptığım boruyla bağırmaya başladım:</st></p>
			<p><st c="6187">– Muhterem vatandaşlar! </st><st c="6212">İkiyüz vahşi hayvan avcısının insan ayağı girmemiş Afrika ormanlarından yakaladığı, insan ciğeri yiyen adam azmanı içerde... </st><st c="6337">Buyurun, gelin görün; adam azmanının insan ciğerini nasıl yediğini görün; dört ayaklı, iki metre boyunda, ikiyüz okka ağırlığında adam azmanı... </st><st c="6482">Gelin, görün...</st></p>
			<p><st c="6497">Hanın kapısı pazaryerine açık, herkes orda... </st><st c="6544">Bu Fethiye de o zaman sinemasız, tiyatrosuz, durgun dural biyer... </st><st c="6611">Ben öyle bağırınca, pazaryeri boşalıp, hanın kapısına biriktiler. </st><st c="6677">Beş kuruş vereni içeri alıyorum. </st><st c="6710">Seyircileri otuzar otuzar ahıra sokuyorum. </st><st c="6753">Ahır büyük olsa yüzer kişi dolduracağım, ama yer yok. </st><st c="6807">Otuz kişiyi dolduruyorum ahıra, kovadan aldığım ciğer parçalarını atmamla, bizim adam azmanı, iki ayağı üzerine dikilip, ciğer parçalarını daha havadayken kapıp başlıyor çiğnemeye...</st></p>
			<p><st c="6989">– Haydi tamam!..</st></p>
			<p><st c="7006">Seyircileri çıkarıyorum, adam azmanı da ağzından ciğerleri atıyor. </st><st c="7074">Yeniden bir otuz kişi daha dolduruyorum. </st><st c="7115">Yağmur gibi yağıyor paralar, ben artık paraları koyacak yer bulamaz oldum. </st><st c="7190">Ceplerim doldu da, bozuk paraların ağırlığını çekemez oldum. </st><st c="7251">Ahırdan bir yem torbası bulup, paraları onun içine koymaya başladım.</st></p>
			<p><st c="7319">Çoluk çocuk, kadın erkek, genç yaşlı, duyan geliyor. </st><st c="7373">Ben artık, binektaşına çıkıp çığırtkanlık yapmıyorum, para toplamaktan vakit yok ki... </st><st c="7460">Halk, adam azmanını görmek için birbirini eziyor... </st><st c="7512">Gören, gidip başkasına anlatınca, duyan geliyor.</st></p>
			<p><st c="7560">Kovadaki ciğerler bitti, yerdekileri toplayıp yeniden atıyorum buna...</st></p>
			<p><st c="7631">Derken bu bizim adam azmanı,</st></p>
			<p><st c="7660">– Aman dur, dayanamayacağım... </st><st c="7692">Bana bişeyler oluyor, etlerim çekiliyor, yanmaya başladım... </st><st c="7753">dedi.</st></p>
			<p><st c="7758">Keçi pöstekisini, marangoz tutkalıyla bunun derisine yapıştırmıştım ya, tutkal kuruyunca büzülmüş, herifin derisini çekmeye başlamış, adamın derisi çatır çatır çatlıyor...</st></p>
			<p><st c="7930">– Aman dur... </st><st c="7945">Sırası mı yahu, dayan hele biraz daha, akşamı bulalım...</st></p>
			<p><st c="8001">Adam azmanı, acıdan, sancıdan naralar attıkça seyircilere,</st></p>
			<p><st c="8060">– Aman yaklaşmayın, azdı gene, kolunuzu, kafanızı kapar... </st><st c="8120">diyerek korku salıyorum.</st></p>
			<p><st c="8144">Seyirciler çıktı mı, adam azmanı yalvarıyor:</st></p>
			<p><st c="8189">– Aman etme, bittim... </st><st c="8213">Yanıyorum cayır cayır... </st><st c="8238">Etlerim kopuyor...</st></p>
			<p><st c="8256">Koca herif ağlamaya başlamaz mı?</st></p>
			<p><st c="8289">Hayır, benim korkum başka, adamı ahırdan nasıl alacağım? </st><st c="8347">Kapının önü insan dolu... </st><st c="8373">Ahırdan herifi alınca, yamyam olmadığını anlayacaklar, korkum bu... </st><st c="8441">Akşamı etsek de karanlık bassa, ben da paraları toplayıp tüyeceğim. </st><st c="8509">Baktım olacağı yok, adam azmanına,</st></p>
			<p><st c="8543">– Gündeliğini vermem... </st><st c="8568">dedim.</st></p>
			<p><st c="8574">– Gündelik istemem, sana verdiğim ikiyüzotuz kuruş da helal olsun, tek beni sal burdan kurtulayım...</st></p>
			<p><st c="8675">Ben seyircileri içeri alıp, paraları toplar dururken, birisi nasılsa, yamyam dediğimizin oralı ayakkabı boyacısı olduğunu anlayıp, candarma komutanına gitmiş.</st></p>
			<p><st c="8834">– Tanıdım, bizim boyacıyı adam azmanı diye yutturuyorlar... </st><st c="8895">demiş.</st></p>
			<p><st c="8901">Bunun üzerine komutan da bizi yakalamak için bir manga silahlı candarmayı göndertmiş üzerimize... </st><st c="9000">Benim onlardan haberim yok, boyuna bağırıyorum;</st></p>
			<p><st c="9047">– Muhterem vatandaşlar, insan ayağı girmemiş Afrika ormanlarından yakalanmış insan ciğeri yiyen yamyamı görün, burda...</st></p>
			<p><st c="9167">Yeni seyircileri içeri soktum ki, adam azmanı yok... </st><st c="9221">Aman demeye kalmadı, dışarda bir kıyamettir koptu. </st><st c="9272">Çıktık kapıya. </st><st c="9287">Halk korkudan çil yavrusu gibi dağılmış, bağrışıyor:</st></p>
			<p><st c="9339">– Kaçtı...</st></p>
			<p><st c="9350">– Aman, adam azmanı kaçtı...</st></p>
			<p><st c="9379">– Tutun... </st><st c="9391">Vurun...</st></p>
			<p><st c="9399">– Yakalayın yahu...</st></p>
			<p><st c="9419">– Taş atın...</st></p>
			<p><st c="9433">– Tabancası olan Müslüman yok mu?</st></p>
			<p><st c="9467">– İnsan ciğeri yiyen adam azmanı kaçıyor!</st></p>
			<p><st c="9509">Adam azmanı, kuruyan tutkalın verdiği acıya dayanamayıp, dışarda seyircilerden para toplarken, ahırın kürekle gübre atılan arka penceresinden kaçmış. </st><st c="9660">Ben dışarı çıkıp baktığım zaman, zavallı adam azmanı da denize doğru koşuyordu, aklınca denize dalıp da, suda tutkalı yumuşatıp keçi derisinden sıyrılacak...</st></p>
			<p><st c="9817">İşte o sırada da candarmalar gelmiş. </st><st c="9855">Halk, “Tutun, vurun, yabani kaçıyor, adam azmanı...” diye bağırıp da, candarmalar bir yabani yaratığın lap lap kaçtığını görünce, tüfeklerini omuzlayıp ateşe başlamazlar mı?</st></p>
			<p><st c="10028">– Aman etmeyin... </st><st c="10047">O da sizin, benim gibi bir beniâdemdir! </st><st c="10087">Ben yalan dedim aslanlarım... </st><st c="10117">diye yalvararak, candarmaların tüfeklerine sarıldım.</st></p>
			<p><st c="10169">Candarmalar beni tutup karakola götürürlerken, adam azmanı kızgın manda gibi denizde debelenip duruyordu.</st></p>
			<p><st c="10275">Adam azmanını da karakola getirdiler, koca adam acıdan ağlıyor. </st><st c="10340">Candarma komutanı,</st></p>
			<p><st c="10358">– Çabuk bunu hamama sokun! </st><st c="10386">dedi.</st></p>
			<p><st c="10391">Üstümden paraları aldılar, saydılar; seksenyedi lira... </st></p>
			<p><st c="10448">Komutan,</st></p>
			<p><st c="10456">– Ulan namussuz, milleti kandırırsın ha? </st><st c="10498">diye başladı. </st></p>
			<p><st c="10512">Orada bir zabıt tutup beni savcıya çıkardılar. </st><st c="10559">Savcıya,</st></p>
			<p><st c="10567">– Beyim, dedim, bu bir sanattır... </st><st c="10603">Bütün lunaparklarda, panayırlarda hep böyle yapılır. </st><st c="10656">“Kesik başlı insan”, “Yarısı kız, yarısı balık denizkızı” diye, yok, “İnek başlı çocuk”, “Altı kollu kadın” diye halka gösterirler. </st><st c="10788">Hiç kesik başlı beden yaşar mı? </st><st c="10820">Bu, sanat beyim... </st><st c="10839">Sanatta, yalan dolan vardır, uydurma olur az bişey...</st></p>
			<p><st c="10892">Neyse, savcı sanattan anlayan biriymiş de, topladığım paranın yarısını bana verip,</st></p>
			<p><st c="10975">– Çabuk git, durma buralarda!.. </st><st c="11008">diye beni savdı.</st></p>
			<p><st c="11024">Paranın yarısını da adam azmanına vermiş olacaklar. </st><st c="11077">Ben hemen o akşam bir otobüse binip Istanbul’un yolunu tuttum.</st></p>
			<p><st c="11139">Biz çok çektik beyim, çok... </st><st c="11169">O zamanlar oyunculuk şimdiki gibi değildi.</st></p>
			 </section>
  <div id="charCountTotal" value="11211"></div></body>
</html>
