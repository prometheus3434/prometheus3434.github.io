<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
  	<section>
			<h1 id="head-2"><st c="0">İşiniz Oldu Gayrı!</st></h1>
			<p><span><st c="19">T</st></span><st c="21">anınmış politikacılar gelecekti. </st><st c="54">Eskiden olduğu gibi biriki laf konuşup, gelmeleriyle gitmeleri bir olmuyordu. </st><st c="132">Köy köy geziyorlar, kasaba kasaba dolaşıyorlardı.</st></p>
			<p><st c="181">Politikacılar, bu geziye çıkmadan önce parti merkezinde epiy çekişmişlerdi. </st><st c="258">İçlerinden en tecrübelisi,</st></p>
			<p><st c="284">– Arkadaşlar, demişti, biz aramızda nasıl konuşuyorsak, halkla da öyle konuşuyoruz. </st><st c="369">Alanlarda kürsüye çıkıp boyuna nutuk çekiyoruz. </st><st c="417">Halk bizi anlıyor mu, anlamıyor mu, hiç hesaba kattığımız yok. </st><st c="480">Bu çok yanlıştır. </st><st c="498">Halkın partimizden sorup öğrenmek istediği şeyler vardır. </st><st c="556">Bunlara teker teker cevap vermeliyiz. </st><st c="594">İktidara geçince neler yapacağımızı halk öğrenmelidir.</st></p>
			<p><st c="648">Bu düşünce çok yerinde görüldü. </st><st c="681">Parti hatipleri, kürsüye çıkıp kendi bildikleri gibi konuşmayacaklardı. </st><st c="753">Halkın sorduklarına, onların anlayacağı dilde cevap verilecekti. </st><st c="818">Ama, bu göründüğü kadar kolay bir iş değildi. </st><st c="864">Kürsüye çıkıp alabildiğine konuşmak kolaydı. </st><st c="909">Ama soruları, her sorulanı cevaplandırmak zor işti. </st><st c="961">Köylü deyip geçmemeli, o ne çarıklı erkânıharpti! </st><st c="1011">Bişey sorar, adamı zınk diye oturtur, partinin o bölgedeki itibarı iki paralık olur. </st><st c="1096">Bunun için, dolaşılacak yerlerde halkın sorabileceği bütün sorular önceden hesaplanarak, ona göre bir iktisat doktoru, bir hukuk profesörü, bir maliye uzmanı, bir yüksek ziraat mühendisi, bir de ihtisasını Amerika’da yapmış hekim, beş kişilik gezi heyeti kuruldu. </st><st c="1360">Artık halk ne sorarsa sorsun, bu beş aydın kişi en zor soruları bile parti tüzüğüne göre cevaplandırabilirdi.</st></p>
			<p><st c="1469">Partinin örgütü olan heryere bu propaganda heyetinin geleceği, hatiplerin eskiden olduğu gibi kürsüden nutuk çekmeyecekleri, halkla konuşulacağı bildirildi.</st></p>
			<p><st c="1626">“M........”liler bu habere bayağı kızdılar. </st><st c="1671">Konuşmak da, soru sormak da ne oluyormuş!..</st></p>
			<p><st c="1714">“M........” ilçesi Başkanı, partili hemşerilerine,</st></p>
			<p><st c="1765">– De bakalım, dedi, şincik n’olacak? </st><st c="1803">Yeni icat mı çıkardı bu bizim parti? </st><st c="1840">Eskiden gelirlerdi, bağırır çağırırlardı, yarı anlar, yarı anlamazdık, el çırpar, yaşa derdik, geçer giderlerdi. </st><st c="1953">Şincik n’olacak? </st><st c="1970">Onlarnan kim konuşacak, ne soracağız? </st><st c="2008">Haydi bişey sorduk, onların dediğini kim anlayıp, kim sökecek?</st></p>
			<p><st c="2070">Manifaturacı Selim Ağa,</st></p>
			<p><st c="2094">– Sen, bizim onlara soracağımıza boş ver, dedi, laf lafı açar, derken ya onlar da bize bişey sorarlarsa? </st><st c="2200">Burda bu kadar partili var. </st><st c="2228">Herkesin içinde rezil olduk gitti...</st></p>
			<p><st c="2264">İlçe Başkanı,</st></p>
			<p><st c="2278">– Buldum! </st><st c="2289">dedi, kolayını buldum, fırt fırt ortaya çıkıp herbir lafa karışmak yok. </st><st c="2361">Gelenlerle kimin konuşacağını önceden bilelim. </st><st c="2408">İyi mi?</st></p>
			<p><st c="2415">Hep birden,</st></p>
			<p><st c="2427">– İyi! </st><st c="2435">dediler.</st></p>
			<p><st c="2443">– Kim konuşacaksa, kendine güvenen çıksın ortaya! </st></p>
			<p><st c="2494">Gönüllü çıkmayınca Başkan, berber Osman’a,</st></p>
			<p><st c="2536">– Cırcır Osman, dedi, niye duruyorsun? </st><st c="2576">Sabah akşam cır cır öter durursun, işte vaktin geldi. </st><st c="2630">Çıksana ortaya!</st></p>
			<p><st c="2645">Berber Osman,</st></p>
			<p><st c="2659">– Bize söz düşmez ağa, dedi, bizden önce gelen yaşlılar var. </st></p>
			<p><st c="2721">Hiçkimse bu işi üzerine almak istemiyordu. </st><st c="2764">Sonunda Başkan, nalbur Salih’e,</st></p>
			<p><st c="2795">– Bu işi yapsan yapsan bir sen yaparsın Salih Çavuş, dedi. </st></p>
			<p><st c="2855">Nalbur Salih kollarını kabartarak,</st></p>
			<p><st c="2889">– Bibaşıma altından kalkamam, dedi. </st><st c="2926">Nuri Efendi de gelsin... </st></p>
			<p><st c="2951">Partiden, köylülerle konuşmak, onların her sorusuna cevap verebilmek için nasıl bir heyet seçildiyse, burada da onlara bişeyler sormak için nalbur Salih Çavuşla, Nuri Efendi seçildi. </st></p>
			<p><st c="3134">Başkan,</st></p>
			<p><st c="3141">– Beni şinci iyi dinleyin, dedi, öbür partililere rezil olmayalım. </st><st c="3209">Hepsi buraya dolar. </st><st c="3229">Onların yanında baktınız, bir lafı anlamadınız, hiç anlamamışçasına davranmayın. </st><st c="3310">Anlamış gibisine konuşun. </st><st c="3336">Sonra onların anlattıklarını siz evirip çevirin, tekrardan kalabalığa anlatın...</st></p>
			<p><st c="3416">Ertesi sabah parti merkezinden gönderilen beş kişilik kurul kasabaya gelecekti. </st><st c="3497">Salih Çavuş da, Nuri Efendi de bu gelenlere neler soracaklarını akıllarından hesaplamışlar, bir bir ezber etmişlerdi.</st></p>
			<p><st c="3614">Saat onda istasyondan gelen dört otomobil “M........” kasabasına girdi. </st><st c="3687">Beş politikacı, kendilerini istasyonda karşılayan partililerle, parti binasına girdiler. </st><st c="3776">Çaylar, kahveler içildi. </st><st c="3801">Öğle yemeğinden önce bir konuşma yapmak istiyorlardı. </st><st c="3855">Hukuk profesörü olan politikacı,</st></p>
			<p><st c="3887">– Miting yasak olduğundan yalnızca yurttaşlarla bir konuşma yapacağız. </st><st c="3959">Neresi uygundur? </st><st c="3976">dedi.</st></p>
			<p><st c="3981">– Kahveye gidelim.</st></p>
			<p><st c="4000">Kahvenin içi de, bahçesi de tıklım tıklımdı. </st><st c="4046">Beş politikacı güler yüzle geldiler, kahve iskemlelerine oturdular. </st></p>
			<p><st c="4114">Doktor olanı,</st></p>
			<p><st c="4127">– Vatandaşlar, dedi, biliyorsunuz miting yasak. </st><st c="4176">Onun için bir kürsüye çıkıp nutuk çekmektense burada sizlerle ahbapça konuşmayı daha uygun bulduk. </st><st c="4275">Her ne isterseniz bize sorabilirsiniz. </st><st c="4314">Sizin sorularınıza cevap vermeye çalışacağız.</st></p>
			<p><st c="4359">Kahveyi dolduranlar bu güzel sözlere sevinmişlerdi. </st><st c="4412">Berber Osman, Parti İlçe Başkanına,</st></p>
			<p><st c="4447">– Aman ağa, dedi, hiç gözümüzü korkuttuğun gibi değilmiş. </st><st c="4506">Bunlar da bizim gibi, beribenzer adam gibi konuşuyorlar işte... </st><st c="4570">Dediklerini anlıyoruz.</st></p>
			<p><st c="4592">– Dur hele, dur... </st><st c="4612">Daha politikaca lafa başlamadılar ki... </st><st c="4652">Hele biyol tutsun politika damarları da bak bakalım anlaşılır mı ne dedikleri.</st></p>
			<p><st c="4730">Nalbur Salih Çavuş ayağa kalktı:</st></p>
			<p><st c="4763">– Müsaadeniz olursa bişey soracağım, işbaşına geçtiniz diyelim, neler yapacaksınız?</st></p>
			<p><st c="4847">Politikacılar birbirlerine baktılar. </st><st c="4885">Böyle bir soruyla karşılaşacaklarını çoktan hesapladıkları için, cevabı da hazırdı.</st></p>
			<p><st c="4968">Hukuk profesörü olan partili anlatmaya başladı:</st></p>
			<p><st c="5016">– Herşeyden önce şunu arz etmek isterim ki, siyasal ve sosyal müesseseleri demokrasi idealine göre geliştirecek kuvvetler ayrılığına dayanan Batı örneğine uygun bir anayasa yapmak, ikinci meclis, anayasa mahkemesi kurmak lüzumunun bütün milletçe anlaşılmasını istemekte bulunuyoruz. </st><st c="5300">Objektif esaslara dayanarak hesaplarda, her siyasi parti gibi kendi efektif kuvvetine paralel aksiyon içinde enerjik bir hamleyle çalışmakta olan partimiz, teşri ve icra kuvvetleri arasında hakem olabilecek bir koalisyona taraftar olduğunu bildirmekle, ne gibi gayelerle milli iradeyi daha tam ve sağlam bir şekilde istihsal edebilecek usullere sahip olduğunu programında göstermiştir. </st></p>
			<p><st c="5686">Nalbur Salih Çavuş,</st></p>
			<p><st c="5705">– Burasını anladık, dedi, bir müşkülümüz daha var, hepsi iyi hoş ya, şu bizim çeltik ekimi n’olacak?</st></p>
			<p><st c="5806">Kahvede herkes kulak kesildi. </st><st c="5837">Kasabanın en önemli işi sorulmuştu. </st><st c="5873">Bu parti iktidara geçerse, çeltik ekimini ne yapacaktı? </st></p>
			<p><st c="5929">Bu soru iktisat doktorunu ilgilendirdiği için, sözü o aldı:</st></p>
			<p><st c="5988">– Size bu meseleyi gayet açık ve ilmi olarak izah edeyim. </st><st c="6047">Muvazeneli bol ekonomi-politik zarureti şundan da bellidir ki, dış âlemle münasebetimizdeki ciddiyeti, realizmden uzak bir nikbinlikle mütalaanın tipik bir numunesi de bu sene içinde ihracatımızın birmilyarikiyüzmilyon doları bulduğu halde, halbuki 1953’ün aylık ihracat vasatisi 92 milyondur. </st><st c="6341">Binaenaleyh, transfer yapılamayan borçlarımızın dondurulması lazım geldiğini elbette anlıyorsunuz.</st></p>
			<p><st c="6439">İlçe Başkanı, nalbur Salih Çavuşun gözünün içine baktı. </st><st c="6496">Nalbur Salih Çavuş,</st></p>
			<p><st c="6515">– Anlamasına anlıyoruz, dedi, biz artık o kadarını da anlamayacak kadar şey miyiz yani?</st></p>
			<p><st c="6603">İktisat doktoru,</st></p>
			<p><st c="6620">– Durumu kâfi derecede tavzih ettiğimi, vatandaşlarımı tenvir ettiğimi zannediyorum, dedi.</st></p>
			<p><st c="6711">Nuri Efendi söze karıştı. </st><st c="6738">Kalabalığa dönerek,</st></p>
			<p><st c="6757">– Yani hemşeriler, dedi. </st><st c="6783">Bey demeye getiriyor ki, sizin işiniz olacakmış. </st><st c="6832">Çeltik de olacak, herbişey de...</st></p>
			<p><st c="6864">Salih Çavuş,</st></p>
			<p><st c="6877">– Anlamadığımız bişey kaldı, dedi, müsaadeniz olursa eğer, onu da sorayım.</st></p>
			<p><st c="6952">Doktor olan politikacı,</st></p>
			<p><st c="6976">– Tabii soracaksınız, dedi, biz kalktık buraya kadar sizin sorularınızı cevaplandırmak, dertlerinize bir çare bulmak, partimizin tüzüğünü anlatmak için geldik.</st></p>
			<p><st c="7136">Nuri Efendi,</st></p>
			<p><st c="7149">– Onu bunu bırakın, dedi, buraya ortaokul yapılacak mı, yapılmayacak mı?</st></p>
			<p><st c="7222">Politikacı,</st></p>
			<p><st c="7234">– Onu da anlatayım, dedi, parlamenter demokrasiyi en iyi bir form içinde tahakkuk ettirebilmek için, kültürün fonksiyonunu hiçbir zaman unutmamak lazım olduğunu bilmeliyiz. </st><st c="7408">Anglosakson müttefiklerinden Thomas Heedly’nin şu sözü rehber olmalıdır: “Gayet kritik hallerde hükümet organlarının otomatikman Sezarizme temayülü sosyal politikanın muvazeneli koordinasyon mevkiindeki rolünü bozmaktadır.” Binaenaleyh, hürriyet mücahidi John Bolinda’nın da dediği gibi bir memleket içindeki sistemsizlik, ilmi mütalaaları hesaba katmadığı cihetle sembolik bir mevki işgal etmektedir. </st><st c="7810">Anlaşıldı herhalde. </st><st c="7830">Vatandaşlar, sormak istediğiniz başka şeyler varsa, çok rica ederim, çekinmeden herşeyi sorunuz.</st></p>
			<p><st c="7926">Nuri Efendi, köylülere,</st></p>
			<p><st c="7950">– Anladınız ya, dedi, o işiniz de oldu gayrı... </st><st c="7999">Yani demeye getiriyor ki, ortaokul bitane değil çok yapılacak, lise okulu bile yapılacak, diyor.</st></p>
			<p><st c="8095">Salih Çavuş,</st></p>
			<p><st c="8108">– Çok sorduk ya, kusura bakmayın, dedi, şu tütün fiyatları ne olacak?</st></p>
			<p><st c="8178">Maliye uzmanı,</st></p>
			<p><st c="8193">– Anlatayım, dedi, serbest rejim fiilen ortadan kalkmak suretiyle fiziki kontroller son derece mütecezzi liberasyon payına yer veren dış ticaret rejiminin tatbikine imkân vermemiştir. </st><st c="8378">Dahili muvazenemizi ilgilendiren para ve maliye politikasını bu argüman ancak şu fonksiyonlarla doğrultabilir. </st><st c="8489">Satılmayan envanter yığını ve sübvansiyonlu mubayaa, rezerve emtianın amortismanı da hesap edilirse, herşey kolaylıkla anlaşılır. </st><st c="8619">Bu suretle size, sorduğunuz bu suali de en açık bir dille ve ilmi olarak izah etmiş bulunuyorum. </st><st c="8716">Anlaşılmadık bir nokta kalmamıştır zannederim. </st></p>
			<p><st c="8763">Salih Çavuş,</st></p>
			<p><st c="8775">– Anlaşıldı, sağolun, dedi.</st></p>
			<p><st c="8803">Nuri Efendi anladıklarını köylülere anlattı:</st></p>
			<p><st c="8848">– Yani demeye getiriyor ki, o işiniz de olacakmış. </st><st c="8900">Tütün fiyatlarını artıracaklar, ama çimento fiyatlarını, nal mıhını, herşeyin fiyatını indirecekler.</st></p>
			<p><st c="9000">İktisat doktoru,</st></p>
			<p><st c="9017">– Başka soracağınız, öğrenmek istediğiniz bişey var mı? </st><st c="9074">dedi. </st></p>
			<p><st c="9080">Salih Çavuş,</st></p>
			<p><st c="9092">– Sağolun, soracak bişeyimiz kalmadı, dedi. </st></p>
			<p><st c="9137">Ziraat mühendisi,</st></p>
			<p><st c="9154">– Şunu da arz edeyim, çünkü onu sormadınız, diye söze başladı. </st><st c="9218">Princeton Üniversitesinin beynelmilel zirai münasebetler enstitüsünün tanzim ettiği bir kongre raporundan öğrenmiş bulunuyoruz ki, alternatifler iyice tefrik edilip maliyete işaret edilmek suretiyle bunun üzerinde ısrarla durmak gerektir. </st><st c="9457">Alimanter bir karakteri haiz, yani daha açık söyleyeyim, doğrudan doğruya geçimle ilgili bulunan ücret, konjonktür ayarlanmasının kıymetten düşmesini müşahede ettiğimize delalet eder. </st><st c="9641">Zannederim bu nokta da iyice anlaşılmıştır.</st></p>
			<p><st c="9684">Nuri Efendi, köylülere,</st></p>
			<p><st c="9708">– Bunu anlamayacak ne var? </st><st c="9736">dedi, yani istasyondan gelen şosayı kasabaya kadar uzatacaklarmış. </st><st c="9803">O iş de oldu demektir, anladınız ya...</st></p>
			<p><st c="9841">Alkışlar yükseldi. </st><st c="9861">Politikacılar omuzlarda taşındı. </st><st c="9894">Acele başka kasabaya gidecekleri için yemeğe kalamadılar. </st><st c="9952">Otomobillerine bindiler. </st><st c="9977">Arabalar, omuzlarda havaya kalktı. </st><st c="10012">“Yaşa, varol!..” sesleri arasında otomobiller, tozu dumana katarak, uzaklaştı.</st></p>
  </section>
 <div id="charCountTotal" value="10090"></div></body>
</html>
