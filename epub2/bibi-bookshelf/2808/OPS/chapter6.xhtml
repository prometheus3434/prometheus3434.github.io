<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
  	<section>
			<h1 id="head-6"><st c="0">Ne Güzel Memleket</st></h1>
			<p epub:type="notice"><st c="18">
			İki komşu memleket arasında bir ticaret anlaşması yapılacaktı. </st><st c="82">Bunun için komşu memleketlerin birinden bir ticaret heyeti öbür memlekete gelmişti. </st><st c="166">Konuk ticaret heyetinin başkanı kendi memleketine günü gününe rapor gönderiyordu. </st><st c="248">Aşağıda bu günlük raporların çevirisini bulacaksınız.</st></p>
			<section>
			<h1><span><st c="301">3</st></span><st c="303"> MART 19...</st></h1>
			<p><st c="314">Havaalanında uçaktan indiğimiz zaman bizi gümrük memurlarından başka karşılayan olmadı. </st><st c="403">Memurlar bavullarımızı, valizlerimizi didik didik arayıp taramaya başladılar. </st><st c="481">Biz, bu hareketin protokole aykırı olduğunu, ticaret heyeti olduğumuzu, eşyalarımızı arayamayacaklarını söyledikse de, gümrük memurlarına söz anlatamadık. </st><st c="636">Belgelerimizi gösterdik, para etmedi. </st><st c="674">Muayeneden sonra iki saat kadar bekletildik. </st><st c="719">Gelen giden olmadığı için ne yapacağımızı bilemiyorduk. </st><st c="775">Gece için kendimize bir otel aramaya karar verdiğimiz sırada bizi beşyüz kişiye yakın bir kalabalık karşılamaya geldi. </st><st c="894">Karşılayıcıların başında bulunan zat,</st></p>
			<p><st c="931">– Biz sizi denizyolu ile geleceksiniz diye sabahtanberi iskelede bekliyorduk, dedi.</st></p>
			<p><st c="1015">– Pek şakacısınız, diye cevap verdim.</st></p>
			<p><st c="1053">Bu zatın bizim memlekete denizden yol olmadığını bilmemesi elbette olanaksızdı. </st><st c="1134">Gümrük memurlarından şikâyet ettik. </st><st c="1170">Pek nazik biçimde özür diledi:</st></p>
			<p><st c="1200">– Sizi, bizden sanmışlar. </st><st c="1227">Bir kaçakçı çetesi geliyor diye ihbar olmuş da...</st></p>
			<p><st c="1276">Sonra gülerek ekledi:</st></p>
			<p><st c="1298">– Sizi yabancı yerine koymamışlar, bizden sayılırsınız.</st></p>
			<p><st c="1354">– Teşekkür ederiz. </st></p>
			<p><st c="1374">Karşılayıcıların başında gelen zat,</st></p>
			<p><st c="1409">– Sizi ancak beş altıyüz kişiyle karşılayabildik, dedi. </st></p>
			<p><st c="1466">“Neden bu kadar kalabalık?” diye sormama vakit bırakmadan,</st></p>
			<p><st c="1524">– Çünkü, dedi, gazeteciler Amerika’dan gelen bir artisti karşılamaya gitmişler. </st><st c="1605">Sayın Bakan da propaganda gezisinde, Müsteşar Bey açılış töreninde, Genel Müdür de yapılacak barajda. </st><st c="1707">Vali, pazarı teftişe çıktı. </st><st c="1735">Protokol Müdürü garda Başbakanı uğurluyor. </st><st c="1778">Mektupçu ile Hukuk İşleri Müdürünü bu sabah emekliye ayırdılar. </st><st c="1842">Özel Kalem Müdürü görülen lüzum üzerine izinli gönderildi. </st><st c="1901">Genel Müdür Yardımcısı sağlık nedenleriyle istifa etti. </st><st c="1957">Kala kala bir ben kaldım. </st><st c="1983">Onun için bu kadar az kişi geldik. </st><st c="2018">Yoksa onbeş yirmibin kişi ile sizi karşılardık.</st></p>
			<p><st c="2065">– Zatıâliniz kimsiniz? </st><st c="2089">diye sordum.</st></p>
			<p><st c="2101">– Ben, bakanlığın müsteşar muavininin birinci şube müdür vekilinin sekreter yardımcısına vekâlet ediyorum. </st><st c="2209">Eğer bakanlık emrine alınmazsam, sağlık nedeniyle istifa ettirilmezsem, mecburi izne gönderilmezsem, görülen lüzum üzerine işten çıkarılmazsam, görevden affedilmezsem, şu dakikada bu işle meşgulüm.</st></p>
			<p><st c="2406">Otomobillere binerken,</st></p>
			<p><st c="2429">– Karşılama törenini denizde hazırlamıştık, dedi. </st><st c="2480">Şimdi hep birlikte sahile gidelim. </st><st c="2515">Orada tören yapıldıktan sonra istirahat edersiniz.</st></p>
			<p><st c="2565">Sahilde arabalardan indik. </st><st c="2593">Kayıklara binerek açıkta duran yata çıktık. </st><st c="2637">Yat, iskeleye yanaşamadığı için, biz kayıklarla yata yanaştık. </st><st c="2700">Yat kalkınca, bizi bayraklarla donatılmış gemiler karşıladı. </st><st c="2761">Sahilden kırkbir pare top atıldı.</st></p>
			<p><st c="2794">Sahile döndük. </st><st c="2810">Rıhtım üzerinde yirmi ile yirmibeş yaş arasındaki küçük kız çocukları (!) bize buketler verdiler. </st><st c="2908">Üzerlerinde “Hoşgeldiniz!” yazılı, meşe dalları ve çalı süpürgesi otlarıyla süslü takların altından geçerken kurbanlar kesildi. </st><st c="3036">Bandonun önünden geçerken fotograflarımız çekildi. </st><st c="3087">Alkışlar arasında konuk kalacağımız otele geldik.</st></p>
			</section>
			<section>
			<h1><st c="3136">4 MART 19....</st></h1>
			<p><st c="3150">Otelde, gazetecilerin baskınına uğradık. </st><st c="3192">Fotograflarımızı çektiler.</st></p>
			<p><st c="3218">– Memleketimizi nasıl buldunuz? </st><st c="3251">diye sordular.</st></p>
			<p><st c="3265">Biz de her gittiğimiz geri kalmış ülkede, herzaman, heryerde olduğu gibi,</st></p>
			<p><st c="3339">– Fevkalade... </st><st c="3355">Harikulade... </st><st c="3369">Cennet gibi... </st><st c="3384">Kalkınmalarınıza hayran olduk. </st><st c="3415">Bizim için sizden alınacak pekçok dersler var... </st><st c="3464">gibi pohpohlayıcı sözler söyledik.</st></p>
			<p><st c="3498">Gazetecilerden biri bana,</st></p>
			<p><st c="3524">– Ençok hoşunuza giden ne oldu? </st><st c="3557">diye sordu.</st></p>
			<p><st c="3568">Ben, nasıl cevap verilirse hoşlarına gideceğini önceden öğrendiğim için,</st></p>
			<p><st c="3641">– Şiş kebaplarınızla, dolmalarınıza, bir de baklavanıza bayıldık, dedim.</st></p>
			<p><st c="3714">Gazeteciler tam ayrılacağı sırada içlerinden biri,</st></p>
			<p><st c="3765">– Siz ne oynuyorsunuz? </st><st c="3789">diye sordu.</st></p>
			<p><st c="3800">– Oyun sevmem, dedim. </st></p>
			<p><st c="3823">Yüzüme tuhaf tuhaf baktı.</st></p>
			<p><st c="3848">– Ciddi söylüyorum, hayatımda hiç oyun oynamadım, dedim.</st></p>
			<p><st c="3905">Bizim heyetteki arkadaşlardan birine döndü,</st></p>
			<p><st c="3949">– Siz nerede oynuyorsunuz? </st><st c="3977">dedi.</st></p>
			<p><st c="3982">O da oynamadığını söyleyince, başka birine sordu:</st></p>
			<p><st c="4032">– Maçta kimler oynayacak?</st></p>
			<p><st c="4058">– Ne maçı? </st><st c="4070">dedik.</st></p>
			<p><st c="4076">– Siz Magsonar futbol takımı değil misiniz? </st></p>
			<p><st c="4121">Hayatımda bu denli şakacı insanlar görmedim. </st></p>
			<p><st c="4166">İçlerinden biri,</st></p>
			<p><st c="4182">– Yok canım, bunlar futbolcu falan değil, dedi, bunlar Monako’dan gelen güreş takımı...</st></p>
			<p><st c="4270">Başka bir gazeteci de,</st></p>
			<p><st c="4293">– Yok yahu, dedi, görmüyor musunuz heriflerin suratlarını, bunlar besbelli Honolulu’dan gelen operet artistleri...</st></p>
			<p><st c="4408">Biz, gazetecilere ticaret heyeti olduğumuzu anlatınca, </st></p>
			<p><st c="4464">– Öyleyse sabahtanberi ne diye bizi meşgul ediyorsunuz? </st><st c="4520">diye çıkıştılar.</st></p>
			<p><st c="4536">Kendilerinden özür diledik. </st></p>
		</section>
		<section>
			<h1><st c="4565">5 MART 19....</st></h1>
			<p><st c="4578">Geceki ziyafet pek neşeli geçti. </st><st c="4612">Ziyafet sofrasında bir zat ayağa kalkarak, iki memleket arasındaki kültür, ticaret, tarih, kozmografya, kimya ve hesap ilişkilerinden ve kader birliğinden söz etti. </st><st c="4777">Ve kadehini şerefimize kaldırdı. </st><st c="4810">Bütün kadehler havaya kalktığı sırada, birdenbire elektrikler söndü. </st><st c="4879">Kısa bir şaşkınlıktan sonra, herkes dışarı fırladı. </st><st c="4931">Biz neye uğradığımızı şaşırmıştık.</st></p>
			<p><st c="4965">– Kontak!.. </st><st c="4978">Kontak!.. </st><st c="4988">diye bağırıyorlardı. </st></p>
			<p><st c="5009">Önce bize bu yapılanı, bu memleketin bir geleneği, şakası, sürprizi sandım. </st><st c="5085">Bisüre sonra elektrikler yandı. </st></p>
			<p><st c="5117">Nazik bir zat,</st></p>
			<p><st c="5131">– Çok affedersiniz, dedi. </st><st c="5158">Biz elektrik kontak yaptı sanmıştık. </st><st c="5195">Çünkü arasıra böyle kontak olur. </st><st c="5228">Halbuki kontak değilmiş.</st></p>
			<p><st c="5252">– Neymiş? </st><st c="5263">diye sordum.</st></p>
			<p><st c="5275">– Bu kez sigorta atmış, dedi...</st></p>
			<p><st c="5307">Yeniden yemeye içmeye başladık. </st><st c="5340">Yine lambalar söndü. </st><st c="5361">Bir kaçışma, koşuşmaca daha oldu. </st><st c="5395">Karanlıkta yakaladığım birine,</st></p>
			<p><st c="5425">– Kontak mı, yoksa sigorta mı attı? </st><st c="5462">diye sordum.</st></p>
			<p><st c="5474">– Değil, dedi, bu kez cereyan kesildi.</st></p>
			<p><st c="5513">– Ne kadar sürer?</st></p>
			<p><st c="5531">– Belli olmaz. </st><st c="5547">Bazen uzun sürer ama, bazen de biriki saat içinde onarırlar.</st></p>
			<p><st c="5607">İyi ki, çok ihtiyatlı insanlar olduklarından hemen gaz lambalarını, mumları getirdiler. </st><st c="5696">Fakat lambaların gazı yoktu. </st><st c="5725">Bu kez şamdanlardaki mumları yakarlarken cereyan geldi.</st></p>
			</section>
			<section>
			<h1><st c="5780">6 MART 19....</st></h1>
			<p><st c="5794">Bu gece onurumuza sabaha kadar sanat gösterisi yapıldı. </st><st c="5851">Şarkılar söylendi, sazlar çalındı. </st><st c="5886">Doğrusu pek güzel eğlendik.</st></p>
			</section>
			<section>
			<h1><st c="5913">11 MART 19....</st></h1>
			<p><st c="5928">Dün, müzeleri, anıtları gösterdiler. </st><st c="5966">Bugün de yeni açılan fabrikaları dolaştırdılar. </st><st c="6014">Yarın da kenti gezdirecekler. </st><st c="6044">Henüz ticaret konuşmalarından laf yok. </st><st c="6083">Ayıp olur diye biz de bişey söylemiyoruz. </st><st c="6125">Herhalde bir programları vardır.</st></p>
			</section>
			<section>			
			<h1><st c="6157">16 MART 19....</st></h1>
			<p><st c="6172">Buraya ticaret anlaşması için geldiğimizi hatırlatmamızın doğru olup olmadığına bitürlü karar veremiyorum. </st><st c="6280">Bu hususta emirlerinizi beklerim. </st><st c="6314">Dün gece sabaha kadar şerefimize çok büyük bir ziyafet daha verildi. </st><st c="6383">Bugün okulları gezdirecekler, akşama başka bir ziyafetteyiz.</st></p>
			</section>
			<section>
			<h1><st c="6443">19 MART 19....</st></h1>
			<p><st c="6458">Dün geceyarısından sonra yirmialtı otomobille Sulukule denilen yere gittik. </st><st c="6535">Sabaha kadar eğlendik. </st><st c="6558">Size bu raporu uyku sersemi yazıyorum.</st></p>
			</section>
			<section>
			<h1><st c="6596">20 MART 19....</st></h1>
			<p><st c="6611">İki gündür bizi eğlencelerle, balolarla, ziyafetlerle, içkilerle iyice serseme çevirip öylece müzakere masasına oturtmak, kazıklamak istiyorlar, diye kuşkulanmıştım. </st><st c="6778">Yanılmışım. </st><st c="6790">Üç haftadır buradayız. </st><st c="6813">Müzakerenin lafını bile eden yok.</st></p>
			</section>
			<section>
			<h1><st c="6846">25 MART 19....</st></h1>
			<p><st c="6861">Bugün Genel Müdüre anlaşmayı ne zaman yapacağımızı sordum. </st><st c="6921">Şaşırarak,</st></p>
			<p><st c="6931">– Ne anlaşması? </st><st c="6948">dedi.</st></p>
			<p><st c="6953">– Ticaret anlaşması, dedim.</st></p>
			<p><st c="6981">Büsbütün şaşırınca, kendilerine açıkladım. </st><st c="7025">O zaman,</st></p>
			<p><st c="7033">– Yaaa, siz ticaret heyeti miydiniz? </st><st c="7071">dedi, biz sizi başka bir memleketin yardım heyetiyle karıştırmışız.</st></p>
			<p><st c="7138">Akşama yine şerefimize bir ziyafet var.</st></p>
			</section>
			<section>
			<h1><st c="7178">1 NİSAN 19....</st></h1>
			<p><st c="7193">Dün gece bizim heyetten üç kişi sarhoş oldu. </st><st c="7239">Biz de onlar gibi zeybek, çiftetelli oynamasını öğrendik. </st><st c="7297">Ziyafetlerde hopluyor, zıplıyor, göbek atıyoruz. </st><st c="7346">Ticaret işini bikez daha hatırlattım.</st></p>
			<p><st c="7383">– Kolay canım. </st><st c="7399">Biz size palamut, tütün, pamuk, fındık satarız, siz de bize kahve satarsınız, dediler.</st></p>
			<p><st c="7485">– Bizde kahve yok, yetişmez, dedik.</st></p>
			<p><st c="7521">– Öyleyse buğday satın! </st><st c="7546">dediler.</st></p>
			<p><st c="7554">– Biz buğdayı altı ay önce sizden satın almıştık, dedik.</st></p>
			<p><st c="7611">– Zararı yok, artanını bize satarsınız, dediler. </st></p>
			<p><st c="7661">Çok şakacı insanlar.</st></p>
			<p><st c="7681">Ertesi gün gazetelerde resimlerimiz çıktı. </st><st c="7725">Altında şöyle yazıyordu:</st></p>
			<p><st c="7749">“Dost komşu memleketle ticaret anlaşması yapıldı. </st><st c="7800">Yeniden 500 milyon dolarlık kredi açtılar. </st><st c="7843">Zaruri ihtiyaçlarımızdan dudak boyası, zıpzıp, nal mıhı, sapan lastiği gönderecekler.”</st></p>
			</section>
			<section>
			<h1><st c="7929">20 NİSAN 19....</st></h1>
			<p><st c="7945">Geri dönmemiz için yüksek buyruğunuzu aldık. </st><st c="7991">Fakat ticaret heyetimiz bu memleketin havasına o kadar alıştı ki, artık dönmemize olanak yoktur. </st><st c="8088">Yiyoruz, içiyoruz, eğleniyoruz, oynuyoruz. </st><st c="8131">Bu nedenle toptan uyrukluk değiştirerek bu güzel memlekette kalmak kararını verdiğimizi saygılarımla arz ederiz!</st></p>
	</section>
		</section>
 <div id="charCountTotal" value="8243"></div></body>
</html>
