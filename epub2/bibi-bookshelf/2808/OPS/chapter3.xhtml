<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
  	<section>
			<h1 id="head-3"><st c="0">Otomobil Dövüşü</st></h1>
			<p><span><st c="16">O</st></span><st c="18">rası neresi, burası neresi... </st><st c="48">Çakır Yakup Beyin aslını astarını bilenler daha yaşıyorlar. </st><st c="108">Çakır Yakup Beyin elinden gelse, çok değil, daha bundan yirmi yıl öncesine kadar, her yaz köyünden kalkıp, kıçı yamalı bir poturla yayan yapıldak bu topraklara çalışmaya geldiğini bilenleri öldürür.</st></p>
			<p><st c="306">Onun baş düşmanı Rıza Bey... </st><st c="336">Çünkü Rıza Bey, doğmaca, büyümece yerli olduğu için, Çakır Yakup’un zenginliğini çekemez. </st><st c="426">İkidebir,</st></p>
			<p><st c="435">– Hele şu yabanın domuzuna bakın hele, derdi, dağdan gelmiş de bağdakini kovacak. </st><st c="518">Biz onun yırtık tabanla gelip de, pamuk tarlalarında bir mecide işçi durmak için kapımızda yalvardığı günleri de biliriz.</st></p>
			<p><st c="639">Elin çulsuzunun yabandan gelip bu topraklara yerleştiği yetmezmiş gibilerden bir de kalkıp soydan eşraf bir kişizade ile sidik yarışına çıkmasına içerliyordu.</st></p>
			<p><st c="798">Yakup Bey otel mi yaptırmış, Rıza Bey hem otel, hem sinema yaptırıyordu. </st><st c="872">Yakup Bey de altta kalmıyor, bir gazino, bir bar yaptırıyordu. </st><st c="935">Biri iplikhane mi kurdu, öbürü dokuma tezgâhları kuruyordu.</st></p>
			<p><st c="994">Rıza Bey kasabada ilk Cadillac arabasını alınca, Çakır Yakup Bey, yalnız oğullarına değil, damatlarına da birer Cadillac aldı.</st></p>
			<p><st c="1121">İki Beyin kapılarının önünde renk renk, model model arabalar yatıp duruyordu.</st></p>
			<p><st c="1199">Çakır Yakup Bey son model bir Buick arabası alıp da,</st></p>
			<p><st c="1252">– Onun tüm Kadillaklarını benim Bıyık’ın bir tekerine değişmem, diye ileri geri laf edince işin rengi değişti. </st></p>
			<p><st c="1364">Bu laf Rıza Beyin kulağına gitmişti.</st></p>
			<p><st c="1400">– Yolda onun Bıyık’ını görmeyeyim, ezer geçerim vallaha, parçasını komam!.. </st><st c="1477">diye haber gönderdi.</st></p>
			<p><st c="1497">Çakır Yakup Bey,</st></p>
			<p><st c="1514">– Arkamdan laf etmesin, er meydanı burası, dedi, işte arabalar ortada. </st><st c="1586">Erkekse dövüştürelim!</st></p>
			<p><st c="1607">Bunu duyan Rıza Bey,</st></p>
			<p><st c="1628">– Sözünden dönen kahpedir, dövüştürelim, dedi, benim Kadillak, Bıyık’ın tozunu komaz dağıtır...</st></p>
			<p><st c="1724">Çakır Yakup Beyle Rıza Beyin otomobil dövüştüreceği haberi ağızdan ağıza yayıldı. </st><st c="1807">Memleket ikiye ayrıldı: Biyana Cadillac’çılar, biyana Buick’çiler... </st><st c="1876">Her iki beyin adamları, kendi beylerinin arabasının kazanmasını ister gibi görünüyorlardı ama, içlerinden de karşı beyin kazanması için dua ediyorlardı.</st></p>
			<p><st c="2028">İddiaya girenler, bahis tutuşanlar çoğalmıştı.</st></p>
			<p><st c="2075">– Rıza Bey, otomobil dövüşü için taa İzmir’den şoför ısmarlamış, diye ortada bir laf dolanıyordu.</st></p>
			<p><st c="2173">Bikaç kez araba devirmekten, çarpmaktan sabıkası olduğu için ehliyeti geri alınmış İzmirli bir şoför geldi. </st><st c="2282">Esrarı fazla içtiği zaman direksiyonun başında uyuklamaktan başka bir kusuru yoktu. </st><st c="2366">Böylesi Rıza Beyin daha çok işine geliyordu.</st></p>
			<p><st c="2410">İzmirli şoför,</st></p>
			<p><st c="2425">– Arabayı, uyuklarken bile sürerim, diye övünüyordu. </st></p>
			<p><st c="2479">Rıza Bey şoföre,</st></p>
			<p><st c="2495">– Vurup öteye geçeceksin, diyordu... </st><st c="2533">Delip geçeceksin... </st><st c="2553">Ezip geçeceksin! </st><st c="2570">Toz et namussuzu, parçası kalmasın. </st><st c="2606">Ne istersen vereceğim. </st><st c="2629">Ortada benim şerefim var. </st><st c="2655">Anladın mı? </st><st c="2667">Şerefim!..</st></p>
			<p><st c="2677">İzmirli şoför,</st></p>
			<p><st c="2692">– Bu işin ucunda ölüm var, dedi, ama değil mi ki ortada dönen senin şerefin, evvelallah parçasını komam.</st></p>
			<p><st c="2797">Çakır Yakup Bey, yerli bir şoför buldu. </st><st c="2838">Vaktiyle Rıza Bey bu şoförü tokatladığı için şoför ona hınçlıydı. </st></p>
			<p><st c="2904">Şoför,</st></p>
			<p><st c="2910">– Yakup Bey, sen bana bırak, Allahın izniyle dumanını savururum, diyordu.</st></p>
			<p><st c="2984">Pazar günü alan doldu. </st><st c="3008">Dövüş yeri önceden kazıklarla, tellerle çevrilmişti. </st><st c="3061">Rıza Beyin Cadillac’ı uzaktan görününce bir alkıştır koptu.</st></p>
			<p><st c="3120">– Maşallah... </st><st c="3135">Maşallah! </st><st c="3145">sesleri yükseldi.</st></p>
			<p><st c="3162">Cadillac gelin gibi çiçeklerle, renk renk ipekli bezlerle, yaldızlı gelin telleriyle süslenmişti. </st><st c="3261">Araba alanda kendine ayrılmış yere geldi.</st></p>
			<p><st c="3302">Rıza Bey alanın bibaşında, Çakır Yakup Bey öbür başındaydı.</st></p>
			<p><st c="3362">Çakır Yakup Beyin şoförünü meyhaneden zorla kaldırdıkları için onun arabası gecikmişti. </st><st c="3451">Buick’in klaksonu duyulunca,</st></p>
			<p><st c="3479">– Yaşasın Yakup Bey! </st><st c="3501">diye bağıranlar oldu.</st></p>
			<p><st c="3522">Buick tozu dumana katarak fırtına gibi geldi, ezilmemek için kaçışan kalabalığın arasından geçti, yerini aldı.</st></p>
			<p><st c="3633">İki arabanın arasında yüzyirmi metre ara vardı. </st><st c="3682">Tam ortadaki işaretçi havaya bir el ateş edince şoförler gaza basacaktı.</st></p>
			<p><st c="3754">Çakır Yakup Beyin Buick’i kurbanlık kınalı koç gibi donanmıştı. </st><st c="3819">Arabanın burnuna yaldızlı bir koç boynuzu yerleştirilmiş, arkasına da Arapça bir “maşallah” levhası asılmıştı. </st><st c="3930">Farların biyanına iri bir gözboncuğu, nal, biyanına bir baş sarımsakla bir eski çocuk pabucu teki asılmıştı.</st></p>
			<p><st c="4038">Dövüşe başlanmadan önce Rıza Bey haber yolladı:</st></p>
			<p><st c="4086">– Ben ortaya şerefi koydum. </st><st c="4115">Çakır Yakup da şerefini koyuyor mu?</st></p>
			<p><st c="4150">Çakır Yakup bir ortadaki Buick’ine, bir de alanın karşısındaki düşmanı Rıza Beye baktı.</st></p>
			<p><st c="4238">– Benim şerefim işte ortada, dedi, şerefime!.. </st><st c="4286">Kiminki parçalanır ezilirse o artık bu memlekette durmasın!</st></p>
			<p><st c="4345">Geniş toprakları paylaşamayan iki zengin dövüşecek otomobilleriyle ortaya şereflerini koymuşlardı. </st><st c="4445">Çakır Yakup’un bir güvendiği vardı. </st><st c="4481">Çilli Hoca, Buick için bir muska yapmıştı. </st><st c="4524">Herkes biliyordu, bu muskayı üzerine takanın, savaşa bile girse vücuduna mermi, şarapnel, top işlemezdi. </st><st c="4629">Değil Buick, Alman tankı olsa işlemez...</st></p>
			<p><st c="4669">Çakır Yakup Buick’e son bikez daha baktı. </st><st c="4712">Çilli Hocanın verdiği muska gizlediği yerde duruyordu.</st></p>
			<p><st c="4766">Bu Çakır Yakup besbelli herkesi sersem sanıyordu. </st><st c="4817">Elin yabandan gelmiş Çakır Yakup’u, şeyh sülalesi ocak olmuş Çilli Hocayı bilir de, bu memleketin eşrafı Rıza Bey Çilli Hocayı bilmez mi? </st><st c="4955">Cadillac’ın radyatörünün içinde de Çilli Hocanın bir muskası vardı.</st></p>
			<p><st c="5022">İşaret verecek adam tabanca elinde ortaya çıktı. </st><st c="5072">İki şoför de hazır olduklarını bildirdiler. </st><st c="5116">Tabanca patladı. </st><st c="5133">İki yandan iki homurtu duyuldu. </st><st c="5165">Bütün olan biten bir dakikanın içinde olmuştu. </st><st c="5212">İki araba, iki dövüşken horoz gibi birbirinin üzerine atıldı. </st><st c="5274">Bir çarpışma... </st><st c="5290">İki motorun homurtusu...</st></p>
			<p><st c="5314">Seyirciler bir çığlık koyuverdiler, kimisi başını iki elinin arasına aldı. </st><st c="5390">Sanki iki araba son hızla birbirine çarpınca başka bişey mi olacak sanıyorlardı? </st><st c="5471">Ne Buick, ne Cadillac kavgadan kaçmıştı. </st><st c="5512">Şimdi iki araba da parça parça olmuş, birbirlerinin içine girmişti. </st><st c="5580">Yamru yumru olan iki karoser, parçalanan motorlar yere serilmişti.</st></p>
			<p><st c="5646">Çakır Yakup Bey,</st></p>
			<p><st c="5663">– Eyvah şerefim!.. </st><st c="5683">Ama onunki de... </st><st c="5700">diye söylendi.</st></p>
			<p><st c="5714">İkisi de arabalarına binip ayrı yönlerden gittiler. </st><st c="5767">Şoförlere bişey olmamıştı. </st><st c="5794">Benzin buğusu tüten kızgın motoru seyredenler yavaş yavaş dağıldı.</st></p>
			<p><st c="5860">Birbirine düşman iki beyin iki şoförü gülümsüyordu. </st><st c="5913">İzmir’den gelen, öbürüne,</st></p>
			<p><st c="5938">– İş oldu arkadaş, dedi, burnumuz kanamadan atlattık. </st></p>
			<p><st c="5993">Öbürü,</st></p>
			<p><st c="5999">– Ben, dedi, bizim Buick’in yeni motorunu dün Istanbul’a gönderdim bile...</st></p>
			<p><st c="6074">İzmirli,</st></p>
			<p><st c="6083">– Ben de... </st><st c="6096">dedi. </st><st c="6102">Sonra bir kahkaha atıp, yerdeki parçaları gösterdi:</st></p>
			<p><st c="6153">– Heriflerin şerefine bak, parça parça oldu.</st></p>
			<p><st c="6198">İzmirli bir çifte kâğıtlı sardı, esrarlı cıgaradan derin bir soluk çekti, arkadaşına ikram etti. </st><st c="6296">O da cıgaradan uzun bir soluk çekti.</st></p>
			<p><st c="6332">– Yirmibini kıvırdık, dedi.</st></p>
			<p><st c="6360">Yere serpilmiş vidaları, dağılmış parçaları ayağıyla iterken Çilli Hocanın muskasını buldu. </st><st c="6453">İzmirli şoför de radyatöre bağlı muskayı çıkardı. </st><st c="6503">Küçük muska bir üçgen biçiminde beze dikiliydi. </st><st c="6551">Bezi söktü. </st><st c="6563">İçinden balmumlu bir bez daha çıktı. </st><st c="6600">Bu bezi de açınca gazeteden koparılmış bir parça.</st></p>
			<p><st c="6649">İzmirli şoför,</st></p>
			<p><st c="6664">– Vay namussuz, dedi, gazete parçasını muska diye yutturmuş.</st></p>
			<p><st c="6725">Elindeki gazete parçasını okumaya başladı:</st></p>
			<p><st c="6768">“Devlet borçlarımızın tutarı dokuzyüzseksenikimilyon, rehinde olan yüzonüç ton altın karşılığı alınan borç üçyüzellialtı, ticari ariyetler üçyüzyirmiiki, kredili ithalat sekizyüz, ekipman kredi anlaşmaları yediyüzotuzüçmilyon Türk lirası olmak üzere, dış ticaret borç tutarı üçmilyarbeşyüzmilyona yakındır.”</st></p>
			<p><st c="7076">Adanalı şoförün muskasından çıkan gazetede de şunlar yazılıydı:</st></p>
			<p><st c="7140">“Şehirde otobüs sıkıntısı son haddini buldu. </st><st c="7186">Döviz olmadığı için belediye otobüs getirtemiyor.”</st></p>
  </section>
 <div id="charCountTotal" value="7236"></div></body>
</html>
