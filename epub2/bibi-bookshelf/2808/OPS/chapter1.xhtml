<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
			<section>
			<h1 id="head-1"><st c="0">Damda Deli Var</st></h1>
			<p><span><st c="14">B</st></span><st c="16">ütün mahalle ayağa kalktı:</st></p>
			<p><st c="42">– Damda deli var!</st></p>
			<p><st c="60">Sokak bibaştan bibaşa, deliyi seyre gelenlerle dolmuştu. </st></p>
			<p><st c="118">Önce karakoldan, sonra emniyet müdürlüğünden arabalarla polisler geldi. </st><st c="190">Arkadan itfaiye yetişti. </st></p>
			<p><st c="215">Delinin annesi,</st></p>
			<p><st c="230">– Yavrum, oğlum, in aşağı!.. </st><st c="260">Hadi çocuğum!.. </st><st c="276">diye yalvarıyordu.</st></p>
			<p><st c="294">Deli de aşağıdakilere,</st></p>
			<p><st c="317">– Muhtar yapmazsanız, kendimi aşağı atarım! </st><st c="362">diyordu. </st></p>
			<p><st c="371">İtfaiye erleri, deli aşağı atlarsa tutabilmek için branda bezini açtılar. </st><st c="445">Dokuz itfaiyeci, uçlarından tuttukları branda bezini apartmanın çevresinde dolaştırmaktan ter içinde kalmışlardı. </st></p>
			<p><st c="559">Komiser,</st></p>
			<p><st c="567">– Rica ederim, in kardeşim aşağı! </st><st c="602">diye yarı korkutmak istercesine, yarı da yumuşak bir sesle deliyi kandırmaya çalışıyordu.</st></p>
			<p><st c="691">– Muhtar yapın ineyim! </st><st c="715">Yoksa kendimi aşağı atarım. </st></p>
			<p><st c="743">Yalvarmak yakarmak, korkutmak, hiçbiri para etmedi.</st></p>
			<p><st c="794">– Kardeşim yahu... </st><st c="814">İn be aşağı!..</st></p>
			<p><st c="828">– Şunlara bak!.. </st><st c="846">Beni aşağı indireceğinize siz yukarı çıksanıza...</st></p>
			<p><st c="895">Kalabalıktan biri, ordakilere,</st></p>
			<p><st c="926">– Muhtar yaptık diyelim, dedi. </st></p>
			<p><st c="958">Başka biri,</st></p>
			<p><st c="969">– Olmaz yahu, dedi, deliden muhtar olur mu hiç?..</st></p>
			<p><st c="1019">– Allah Allah... </st><st c="1037">Gerçekten muhtar yapacak değiliz ya... </st></p>
			<p><st c="1076">Bastonuna dayanmış bir ihtiyar,</st></p>
			<p><st c="1107">– Olmaz, dedi. </st><st c="1123">Gerçekten de, şakadan da yapsanız olmaz.</st></p>
			<p><st c="1163">– Belki iner...</st></p>
			<p><st c="1179">– İnmez. </st><st c="1189">Ben bunları bilirim. </st><st c="1210">Bikez yukarı çıktılar mı, artık inmezler.</st></p>
			<p><st c="1251">– Hele bikez aşağı insin, kolay!</st></p>
			<p><st c="1284">– İnmez! </st></p>
			<p><st c="1294">Aşağıdan birisi,</st></p>
			<p><st c="1310">– Seni muhtar yaptık! </st><st c="1333">diye bağırdı, haydi in aşağı!.. </st></p>
			<p><st c="1365">Deli, oynamaya başladı:</st></p>
			<p><st c="1388">– İnmem! </st><st c="1398">Şehir meclisine üye yapmazsanız, kendimi aşağı atarım.</st></p>
			<p><st c="1452">İhtiyar yöresindekilere,</st></p>
			<p><st c="1477">– Nasıl? </st><st c="1487">dedi, ben size demedim mi?</st></p>
			<p><st c="1513">– İstediğini yapalım.</st></p>
			<p><st c="1535">– Ne yapsanız inmez. </st><st c="1557">İnsan bikez dama çıkacak kadar delirdi mi, artık aşağı inmez.</st></p>
			<p><st c="1618">Komiser,</st></p>
			<p><st c="1627">– Yaptık, dedi, seni şehir meclisine üye yaptık. </st><st c="1677">Hadi kardeşim, in aşağı da arkadaşlarını bekletme!..</st></p>
			<p><st c="1729">– İnmem! </st><st c="1739">Belediye başkanı yapın ineyim! </st></p>
			<p><st c="1770">İhtiyar,</st></p>
			<p><st c="1778">– Gördünüz mü, dedi, vaktiyle gerekti. </st><st c="1818">Şimdi hiç inmez. </st></p>
			<p><st c="1835">Ter içinde kalan itfaiye komutanı,</st></p>
			<p><st c="1869">– Yani belediye başkanı yapsak ne olur, dedi, yapalım. </st></p>
			<p><st c="1925">Sonra iki elini ağzına boru yapıp yukarı seslendi:</st></p>
			<p><st c="1975">– İn kardeşim!.. </st><st c="1993">Seni belediye başkanı yaptık, in de görevine başla!</st></p>
			<p><st c="2044">Deli göbek atarak,</st></p>
			<p><st c="2063">– İnmem, dedi, bir deliyi belediye başkanı yapanların arasında benim ne işim var? </st><st c="2146">İnmem!</st></p>
			<p><st c="2152">– Peki, ne istiyorsun?</st></p>
			<p><st c="2175">– Bakan yaparsanız inerim! </st></p>
			<p><st c="2203">Aşağıdakiler kısa bir tartışmadan sonra,</st></p>
			<p><st c="2243">– Peki, dediler, seni bakan da yaptık! </st><st c="2283">Haydi artık in aşağı!.. </st><st c="2307">İn... </st><st c="2313">Bak herkes seni bekliyor.</st></p>
			<p><st c="2338">Deli, elini burnuna götürüp nanik yaptı:</st></p>
			<p><st c="2379">– İnmem! </st><st c="2389">Bir deliyi bakan yapanların arasına iner miyim ben!..</st></p>
			<p><st c="2442">– Haydi kardeşim, seni bakan da yaptık, öbür bakanlar seni bekliyor. </st><st c="2512">Haydi in!..</st></p>
			<p><st c="2523">– Yağma mı var? </st><st c="2540">İneyim de beni tımarhaneye kapatın! </st><st c="2576">İnmem!..</st></p>
			<p><st c="2584">İhtiyar adam,</st></p>
			<p><st c="2598">– Boşuna uğraşmayın, inmez! </st><st c="2627">dedi. </st><st c="2633">Ben bu delileri çok iyi bilirim. </st><st c="2666">Sizi de bakan yapsınlar, siz de inmek istemezsiniz.</st></p>
			<p><st c="2717">Deli, bar bar bağırıyordu:</st></p>
			<p><st c="2744">– Başbakan yapmazsanız karışmam, kendimi aşağı atarım.</st></p>
			<p><st c="2799">– Yaptık!.. </st><st c="2812">diye bağırdılar, seni başbakan yaptık. </st></p>
			<p><st c="2851">İhtiyar adam,</st></p>
			<p><st c="2864">– İnmez! </st><st c="2874">dedi.</st></p>
			<p><st c="2879">Deli yine oynamaya başladı. </st><st c="2908">Sonra da,</st></p>
			<p><st c="2917">– Kral yapın, ineyim! </st><st c="2940">dedi, kral yapmazsanız kendimi aşağı atarım.</st></p>
			<p><st c="2984">İhtiyarın dedikleri doğru çıkıyordu. </st><st c="3022">Ona danıştılar:</st></p>
			<p><st c="3037">– Ne dersiniz? </st><st c="3053">Kral yapalım mı? </st></p>
			<p><st c="3070">İhtiyar,</st></p>
			<p><st c="3078">– İş işten geçti, dedi, artık ne derse yapmak zorundasınız. </st><st c="3139">Bikez nasıl olsa başbakan oldu.</st></p>
			<p><st c="3170">– Seni kral yaptık, diye bağırdılar, haydi bakalım, artık in!.. </st></p>
			<p><st c="3235">Damda göbek atan deli,</st></p>
			<p><st c="3257">– İnmem! </st><st c="3267">dedi.</st></p>
			<p><st c="3272">– Ne istiyorsun? </st><st c="3290">Kral da yaptık işte!</st></p>
			<p><st c="3310">– Yaaa!.. </st><st c="3321">İnmem... </st><st c="3330">İmparator yapın ineyim, yoksa kendimi aşağı atarım.</st></p>
			<p><st c="3381">İhtiyar,</st></p>
			<p><st c="3390">– Atar, dedi.</st></p>
			<p><st c="3404">– Yaptık! </st><st c="3415">diye bağırdılar. </st><st c="3432">Seni imparator yaptık. </st><st c="3455">Haydi gel aşağı!..</st></p>
			<p><st c="3473">Deli,</st></p>
			<p><st c="3479">– Sizin gibi serserilerin arasında benim gibi imparatorun ne işi var? </st><st c="3550">dedi.</st></p>
			<p><st c="3555">– Peki, ne istiyorsun? </st><st c="3579">Söyle de onu yapalım. </st><st c="3601">İn be kardeşim!..</st></p>
			<p><st c="3618">Damdaki deli,</st></p>
			<p><st c="3632">– Ben imparator muyum? </st><st c="3656">diye sordu. </st></p>
			<p><st c="3668">Aşağıdan bağırdılar:</st></p>
			<p><st c="3688">– İmparatorsun!</st></p>
			<p><st c="3704">– Mademki imparatorum, canım isterse inerim, istemezse inmem... </st><st c="3769">İnmiyorum işte!</st></p>
			<p><st c="3784">Komiser kızdı, “Atlarsa atlasın be!.. </st><st c="3823">Bir deli eksik olur dünyadan!..” diye düşündü. </st><st c="3870">Düşündü ama, başına bir iş çıkabilirdi. </st></p>
			<p><st c="3910">İtfaiye komutanı, ihtiyara,</st></p>
			<p><st c="3937">– Şimdi ne yapacağız? </st><st c="3960">diye sordu, bu deli hiç aşağı inmez mi?</st></p>
			<p><st c="3999">– İner.</st></p>
			<p><st c="4007">– Nasıl?</st></p>
			<p><st c="4016">– Bırakın da ben indireyim!..</st></p>
			<p><st c="4046">Herkes ihtiyarın deliyi nasıl aşağı indireceğini merak ediyordu. </st><st c="4112">İhtiyar, damdaki deliye,</st></p>
			<p><st c="4136">– İmparator hazretleri!.. </st><st c="4163">diye bağırdı, acaba altıncı kata çıkmak arzu buyurulur mu?</st></p>
			<p><st c="4221">Deli gayet ciddi,</st></p>
			<p><st c="4239">– Pekâlâ, dedi.</st></p>
			<p><st c="4255">Dama açılan delikten içeri girdi. </st><st c="4290">Merdivenleri indi. </st><st c="4309">Altıncı kat penceresinden kalabalığa bakıyordu. </st></p>
			<p><st c="4357">İhtiyar,</st></p>
			<p><st c="4365">– Haşmetmeap!.. </st><st c="4382">Beşinci kata çıkmak istemezler mi? </st><st c="4417">diye sordu.</st></p>
			<p><st c="4428">Deli,</st></p>
			<p><st c="4434">– Çıkarım! </st><st c="4446">dedi.</st></p>
			<p><st c="4451">Herkes şaşkınlık içindeydi. </st><st c="4480">Deli beşinci kata inmişti. </st></p>
			<p><st c="4507">İhtiyar,</st></p>
			<p><st c="4515">– Haşmetmeap efendimiz, dördüncü kata çıkmak istemezler mi? </st><st c="4576">dedi.</st></p>
			<p><st c="4581">Deli bir kat daha indi. </st><st c="4606">Dördüncü kat penceresinden kalabalığı seyreden deliye ihtiyar,</st></p>
			<p><st c="4668">– Saygıdeğer imparatorum, acaba üçüncü kata çıkmak arzu buyururlar mı? </st><st c="4740">dedi.</st></p>
			<p><st c="4745">Deli,</st></p>
			<p><st c="4751">– Elbette!.. </st><st c="4765">diye cevap verdi.</st></p>
			<p><st c="4782">Deli üçüncü kat penceresindeydi. </st><st c="4816">Artık damdaki gibi göbek atmıyor, oynamıyordu. </st><st c="4863">Üzerine gerçek bir kral ciddiliği gelmişti.</st></p>
			<p><st c="4906">– Muhterem imparatorumuz, ikinci kata çıkmak istemezler mi?</st></p>
			<p><st c="4966">– İsterim.</st></p>
			<p><st c="4977">İkinci kata da inmişti.</st></p>
			<p><st c="5001">– Zatı haşmetmeapleri birinci kata çıkmak arzu ederler mi?</st></p>
			<p><st c="5060">Deli birinci kata inmiş, oradan da sokağa gelmişti, kalabalığın arasındaydı. </st><st c="5138">Doğruca ihtiyarın yanına gitti. </st><st c="5170">Elini ihtiyarın omzuna koydu,</st></p>
			<p><st c="5199">– Ulan, dedi, senin de deli olduğun nasıl belli... </st><st c="5251">Deli, delinin halinden anlar.</st></p>
			<p><st c="5280">Sonra komisere,</st></p>
			<p><st c="5296">– Haydi bakalım, şimdi beni bağla da tımarhaneye gönder, dedi. </st><st c="5360">Deliye nasıl muamele edilir, öğrendin mi?</st></p>
			<p><st c="5401">Deliyi götürürlerken, meraklı bir kalabalık ihtiyarın yöresini aldı.</st></p>
			<p><st c="5470">– Beybaba, nasıl yaptın bu işi yahu?.. </st></p>
			<p><st c="5510">İhtiyar,</st></p>
			<p><st c="5518">– Eeee... </st><st c="5529">dedi, kolay değil, elli yıl politika içinde yoğrulduk. </st></p>
			<p><st c="5584">Sonra bir göğüs geçirerek,</st></p>
			<p><st c="5610">– Ah, ah!.. </st><st c="5623">dedi, şimdi bacaklarımda derman olsa, ben de dama çıkardım, hem beni kimse de aşağı indiremezdi.</st></p>
</section>			
 <div id="charCountTotal" value="5719"></div></body>
</html>
