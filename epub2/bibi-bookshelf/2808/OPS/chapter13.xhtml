<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
  	<section>
      	<h1 id="head-13"><st c="0">Bizim Apartmanın Sahibi</st></h1>
			<p><span><st c="24">Y</st></span><st c="26">edi katlı bir apartmanda oturuyorum. </st><st c="63">Apartmanın beş katı yer üstünde, iki katı da maden ocakları gibi yeraltındadır. </st><st c="143">Bu iki katın altında da bir yarım kat var. </st><st c="186">Hani “Yeraltında babam başı” diye bir bulmaca vardır ya... </st><st c="245">Ben işte, yeraltında babam başı gibi, yeraltındaki bu yarım katta otururum. </st><st c="321">Bizim katın tavanları o kadar alçaktır ki, iki yıldır apartman sahibi mi daha alçak, yoksa tavanlar mı, bitürlü karar veremedim. </st><st c="450">Zeki desinler diye, bir de başımı kapı tavanlarına çarpmamak için kısa kaldığım halde, günde iki üç kez tavanlar Demokles’in kılıcı gibi başıma küt küt vurur. </st><st c="609">“Kendine gel, buradan başka Istanbul yok!” diye beni uyarır.</st></p>
			<p><st c="669">Ben bu evden çok memnunum. </st><st c="697">Çünkü “manzara” denilen hiçbişey olmadığı için evdekilerin günden güne iştahı kapanmakta, böylece de kazancımızla evimizde namusumuzla rahat rahat geçinmekteyiz.</st></p>
			<p><st c="858">Evimiz hava da almadığından cereyanda kalmak, soğuk almak, nezle olmak tehlikeleri de yoktur. </st><st c="953">Hele güneş girmemesi, evimizin en iyi niteliğidir. </st><st c="1004">Güneş adresimizi bulamıyor ki, içeri girsin. </st><st c="1049">Ama güneşin adresi bulup gelemediği evimizi icra memurları, elleriyle koymuş gibi bulurlar. </st><st c="1141">Güneş girmediği için perdelerimiz solmuyor. </st><st c="1185">Biz de solmuyoruz.</st></p>
			<p><st c="1203">Bizim evin bir iyiliği daha vardır. </st><st c="1240">Topraktan daha aşağıda olduğu için, röntgenciler evin penceresinden içersini dikizleyemezler. </st><st c="1334">Bizim katta neler yaptığımızı seyretmek için denizaltılardaki gibi teleperiskop dürbünü gerektir. </st><st c="1432">Hoş bu evde iki yıldır çok şükür seyre değer bişey yapacak halimiz de kalmadı ya... </st><st c="1516">Röntgenciler seyre gelseler adamlara fena halde mahcup olacağız.</st></p>
			<p><st c="1580">Evimizin iyilikleri saymakla bitmez. </st><st c="1618">Bizim evin susuz kalmak tehlikesi kesinlikle yoktur. </st><st c="1671">Bütün Istanbul’un suları kesilse, Istanbul susuzluktan yanıp kavrulsa, biz susuz kalmayız. </st><st c="1762">Yaz kış, evimizin duvarlarından sular sızar. </st><st c="1807">Eline bir musluk al, musluğu duvarın rasgele biyerine çak, sonra çevir, gürül gürül, şarıl şarıl sular akar. </st><st c="1916">Hoş bu kadar zahmete değmez, mutfakta çukurlar var. </st><st c="1968">Maşrapayı daldır daldır, su doldur.</st></p>
			<p><st c="2003">Bizden önceki kiracı bir açıkgöz adammış. </st><st c="2046">Istanbulluların yaz sıcaklarında susuzluktan yanıp kavrulmalarına dayanamamış, evin duvarlarına musluklar takıp, duvarlardan şişe şişe sular almış. </st><st c="2194">Bu suları “Duvar memba suyu” adıyla piyasaya sürmüş. </st><st c="2247">O zaman bizim ev ayazmaya dönmüş, sucular kapıda kuyruk olurlarmış. </st><st c="2315">Hem de bu “Duvar memba suları” o kadar etkiliymiş ki, iki şişe içenin içinde ne varsa hepsini boşaltıp temizliyormuş. </st><st c="2433">On şişeden fazla içilirse, yalnız böbreklerdeki taş, kum, çakıl değil, insanın böbrekleri, sidik torbası, bağırsakları da döküldüğünden “Duvar memba suları” reçeteyle satılmaya başlanmış. </st><st c="2621">Duvar suyundan on gün süreyle içenlerin, ağızdan bağırsağın son noktasına kadar, bütün sindirim organları kireç bağlıyormuş. </st><st c="2746">Daha çok içenler, donmuş çimento gibi taş kesilip heykele dönüyorlarmış.</st></p>
			<p><st c="2818">Bizden önceki kiracının duvarlarından sızan sulardan para kazandığını gören ev sahibimiz, burada insan oturamaz diye belediyeden ve sağlık müdürlüğünden rapor alarak kiracıyı evinden çıkarmış. </st><st c="3012">İşte biz ondan sonra taşındık. </st><st c="3043">Ama kontratta duvar sularını satmayacağımıza dair bir madde var. </st><st c="3108">Zaten apartman sahibi suların çoğunu kendi oturduğu yandaki apartmanına çevirdiğinden bizim duvarlarda satılacak kadar su yok, ancak bize yetiyor.</st></p>
			<p><st c="3254">Bizim apartman katında çok önemli bişey daha var... </st><st c="3307">Koridorun duvarları rutubetten güherçile bağlıyor. </st><st c="3358">Her sabah duvarlardan bir kilo kadar güherçile topluyoruz. </st><st c="3417">Biliyorsunuz güherçile pahalı bir kimya maddesi. </st><st c="3466">Biz topladıklarımızı kalaycılara satıyoruz. </st><st c="3510">Ev sahibi duyacak diye ödümüz patlıyor. </st><st c="3550">Güherçileden para kazandığımızı bir duyarsa bizi de evden çıkartır.</st></p>
			<p><st c="3617">Evimizin iyilikleri saymakla bitmez. </st><st c="3655">Bitanesini daha söyleyeyim. </st><st c="3683">Bizim eve hiç misafir gelmez. </st><st c="3713">Açıklık, ferah, havalı, güneşli bir evimiz olsa, misafirden başımızı kaşıyamazdık.</st></p>
			<p><st c="3795">Bir de işin fiyakası var.</st></p>
			<p><st c="3821">– Nerde oturuyorsunuz? </st><st c="3845">dedikleri zaman, kasıla kasıla,</st></p>
			<p><st c="3876">– Falan apartmanda!.. </st><st c="3899">demek yok mu, salt bu cakası insana yeter.</st></p>
			<p><st c="3941">Apartman sahibimiz, ayın biri oldu mu, aylık bir metronom düzeniyle damlar. </st><st c="4018">Biz ayın biri olduğunu apartman sahibimizin gelişinden anlarız. </st><st c="4082">Kirayı vermek için biriki gün müsaade istesek öyle ağlar, öyle yanar yakılır ki, insanın değil yalnız kirayı vermek, biyerden faizle borç para bulup adama yardım edeceği gelir. </st><st c="4259">Zavallının her ay ödeyeceği bikaç bin liralık bonosu vardır. </st><st c="4320">Onları da yanında getirir.</st></p>
			<p><st c="4346">– İnanmazsan bak! </st><st c="4365">diye gösterir.</st></p>
			<p><st c="4379">Bizim evin bir özelliği daha var. </st><st c="4414">Evimizde karınca, sinek, tespihböceği, kırkayak, akrep, çıyan, solucan, sümüklüböcek, karafatma, hamamböceği, örümcek, tırtıl, güve gibi bilinen bilinmeyen ne kadar haşere varsa hepsi bulunur. </st><st c="4607">Bu apartman ilk yapıldığı zaman Istanbul Üniversitesinde ders veren bir Alman zooloji profesörü bizim katta araştırma yapmış. </st><st c="4733">O zamana kadar zooloji dünyasının bilmediği üç tür haşere keşfetmiş burada. </st><st c="4809">Yine bizim kattan dünyanın en zengin haşere koleksiyonunu elde etmiş. </st><st c="4879">Apartman sahibimiz, bize bu katı kiralarken bunları anlatmış ve şöyle demişti:</st></p>
			<p><st c="4957">– O Alman profesür, dedi ki, yazık size dedi, hiçbişeyin kıymatını bilmiyorsunuz, dedi. </st><st c="5046">Eğer böyle biyer bizim Alamanya’da olsa, orasını hemen hayvanat muzası yapardık, dedi. </st><st c="5133">Çocuklarını hiç mektebe göndertmeye lüzum yok. </st><st c="5180">Burada herbir hayvanı görür, öğrenirler. </st><st c="5221">O sebepten kirayı on para indiremem. </st><st c="5258">Ucuz bilem viriyorum.</st></p>
			<p><st c="5279">Benim apartman sahibim eskiden apartman kapıcısıymış. </st><st c="5334">Önce kapıya, sonra apartmana sahip olmuş.</st></p>
			<p><st c="5375">Bir ay kirayı verememiştim. </st><st c="5404">Apartman sahibim çalıştığım derginin idarehanesine damladı. </st><st c="5464">Yirmi yıl önce bizim patronun kapıcısı olduğu için patronum hemen onu tanıdı.</st></p>
			<p><st c="5541">– Ne o Ali Efendi?</st></p>
			<p><st c="5560">– Kirayı almaya geldim.</st></p>
			<p><st c="5584">– Ne kirası?..</st></p>
			<p><st c="5599">– Hasan Bey benim apartmanda kiracı da...</st></p>
			<p><st c="5641">– Nasıl? </st><st c="5651">Ay senin apartmanın da mı var? </st></p>
			<p><st c="5682">Apartman sahibim, patronumun bu şaşkınlığına alındı.</st></p>
			<p><st c="5734">– İnsaf edin beyefendi, dedi, yirmiiki yıldır Istanbul’dayım, Istanbul kaldırımı çiğniyorum, artık bir apartmanım da olmasın mı?</st></p>
			<p><st c="5863">Ben doğma büyüme Istanbullu olduğuma, yirmiiki değil, kırkiki yıldır Istanbul’da yaşadığıma utandım, başımı önüme eğdim. </st><st c="5985">O günden sonra,</st></p>
			<p><st c="6000">– Nerelisin? </st><st c="6014">diye sorsalar,</st></p>
			<p><st c="6028">– Sıvaslıyım, Istanbul’a geleli altı ay oldu, diyorum.</st></p>
			<p><st c="6083">Apartman sahibimin yalnız oturduğumuz değil, bundan başka bir apartmanı, Nişantaşı’nda bir evi, bikaç yerde arsası, dükkânı da var.</st></p>
			<p><st c="6215">Aydan aya kirayı almaya gelip de ne zaman borçlarını söylese, bonolarını gösterse,</st></p>
			<p><st c="6298">– Aman Ali Efendi, derim, maşallah bu kadar malı mülkü ne zaman yaptın?</st></p>
			<p><st c="6370">O da herzaman,</st></p>
			<p><st c="6385">– Yapmazsak ayıp Hasan Bey, der, şunun şurasında yirmiiki yıldır Istanbul kaldırımı çiğniyoruz.</st></p>
			<p><st c="6481">Geçen gün apartman sahibimin başına büyük bir felaket geldi. </st><st c="6543">Zavallı adamı murakıplar karaborsa yaparken yakalamışlar. </st><st c="6601">Savcı da cezaevine tıkmış. </st><st c="6628">Eh insanlık ölmedi ya, adamın bize bunca iyiliği var. </st><st c="6682">Dört paket İkinci cıgarası alıp ziyaretine gittim. </st><st c="6733">Cezaevi tellerinin arkasında ağlıyordu. </st><st c="6773">Zavallı ev sahibimi avutmak için,</st></p>
			<p><st c="6806">– Üzülme Ali Efendi, dedim, yirmiiki yıldır Istanbul’ dasın. </st><st c="6868">Artık bir cezaevine de mi girmeyeceksin yahu? </st><st c="6914">Aldırma, daha çok girer çıkar, alışırsın kardeşim, aldırma...</st></p>
      
      
  </section>
 <div id="charCountTotal" value="6975"></div></body>
</html>
