<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Deliler Boşandı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter27">
      <section>
			<h1 id="head-27"><st c="0">Bir Tuluatçının Anıları: IV Beleşten Ankara’ya Gitmek İçin</st></h1>
			
			<p><span><st c="59">B</st></span><st c="61">iz çok çektik beyim, çok... </st><st c="89">Bizim zamanımızda oyunculuk, şimdiki gibi değildi... </st><st c="142">Nerdeee? </st><st c="151">Çok çektik, çok...</st></p>
			<p><st c="169">1930-31 yılları olacak... </st><st c="196">Geçmiş zaman, tarihi tam aklımda değil. </st><st c="236">Bizim heyetle “İ...........”da çalışıyoruz. </st><st c="280">Bunca yıllık oyuncuyum, hiçbir yerde orda kaldığımız kadar uzun kalmadık. </st><st c="354">İki yıla yakın zaman kaldık orda. </st><st c="388">İstesek daha da kalırdık, ama heyet dağıldı. </st><st c="433">Orda o kadar çok tutunmamızın sebebine gelince, ora insanı bir acayip beyim, ağlamaya çok düşkün, ille de ağlayacak... </st><st c="552">Tiyatroya gelince ağlatabildin mi bol bol, verdiği parayı helal eder, ertesi akşam yine ağlamaya koşarak gelir.</st></p>
			<p><st c="663">Ne oynayacağımızı her akşam oyuna çıkmadan önce ben ayarlıyorum, çünkü artık dağarcıkta eski oyunlar kalmadı. </st><st c="774">Ne oynayacaklarını anlatıyorum arkadaşlara kısaca, çıkıyoruz sahneye... </st><st c="846">Bazıları ikinci, üçüncü perdede ne yapacaklarını unutup, bana soruyorlar. </st><st c="920">Yahu, ben nerden bileyim, benim aklımda mı? </st><st c="964">Anlatmışım bişey, sonra unutmuşum... </st><st c="1001">Kendi rolümü unuttuğum bile oluyor. </st><st c="1037">Uydur, uydur, artık bende yalan dolan tükendi.</st></p>
			<p><st c="1083">Ya yoksul kızla zengin oğlan birbirlerini severler, ya zengin kızla yoksul oğlan... </st><st c="1168">Zenginin anası babası evlenmeyi engeller. </st><st c="1210">Seyirci de, ağlar da ağlar...</st></p>
			<p><st c="1239">Bir gece yine sahnedeyiz. </st><st c="1266">İkinci perdenin ortasında, seyircilerin arasından bir adam ayağa fırlayıp bağırmaya başladı:</st></p>
			<p><st c="1358">– Burda polis yok mu? </st><st c="1381">Tiyatro diye menfi propaganda yapılıyor, milletin içine ikilik sokuluyor. </st><st c="1455">Böyle piyes oynayamaz... </st><st c="1480">İndirin! </st><st c="1489">Kapatın perdeyi!</st></p>
			<p><st c="1505">Bir nutuk attı... </st><st c="1524">Adam oyunu yarıda kestirecek. </st><st c="1554">Gözyaşları içindeki seyirciler, içlerini çeke çeke,</st></p>
			<p><st c="1605">– Devam etsin!, İsteriz!.. </st><st c="1633">diye bağrışmaya başladılar. </st></p>
			<p><st c="1661">İyi ki savcı da oradaymış. </st><st c="1688">Kalktı,</st></p>
			<p><st c="1695">– Oyun yarıda kesilmez, perde kapanmaz. </st><st c="1736">Oyun biter, bir şikâyeti olan varsa, ilgili yere bildirir... </st><st c="1797">dedi.</st></p>
			<p><st c="1802">İşte bu hava içinde üçüncü perdeye başladık... </st><st c="1850">Bütün arkadaşlar öyle sinirlenmişti ki, artık hepimiz birden oyunu unutmuşuz. </st><st c="1928">Benim iyice tepem atmış, çıktım sahneye, ama ne söylediğimi bilmiyorum... </st><st c="2002">Açtım ağzımı, yumdum gözümü... </st><st c="2033">Artık oyun moyun yok... </st><st c="2057">Ben böyle yapınca arkadaşlar da coştular, verip veriştiriyoruz. </st><st c="2121">Ama alkıştan da nerdeyse tiyatro yıkılacak... </st><st c="2167">Sabaha kadar konuşsak, seyirci daha, aman bitmesin, diyecek. </st><st c="2228">O üçüncü perde sürmüş iki saat...</st></p>
			<p><st c="2261">Perde kapanınca polisler, o bağıran adam, doluştu kulise... </st><st c="2322">Biz öyle candan, ciğerden içimizi döküp konuşmuşuz ki, o şikâyet eden adam da dayanamamış, iki gözü iki çeşme hem ağlıyor, hem de biyandan burnunu çekerek,</st></p>
			<p><st c="2477">– Müsaade edilmemeli... </st><st c="2502">Yasaklanmalı! </st><st c="2516">deyip duruyor. </st></p>
			<p><st c="2531">Ertesi gün, savcı bizi çağırdı:</st></p>
			<p><st c="2562">– Yahu, ne yaptın? </st><st c="2582">dedi. </st><st c="2588">O adam, ilk bağırıncaya kadar sözlerinde hiçbir suç yoktu, ama ondan sonra söylemediğini bırakmadın... </st><st c="2691">N’olacak şimdi?</st></p>
			<p><st c="2706">Demek ben o kızgınlıkla ipin ucunu kaçırıp, içimi dökmüşüm. </st><st c="2767">Neyse, seyircilerden tanıklar, şöyledir böyledir dediler de kurtulduk. </st><st c="2838">Bunun üzerine bizim tiyatro seyirci almaz oldu. </st><st c="2886">Vali de merak etmiş, bizim haberimiz yok, bir gece oyuna gelmiş. </st><st c="2951">Oyundan sonra,</st></p>
			<p><st c="2965">– Vali çağırıyor... </st><st c="2986">dediler.</st></p>
			<p><st c="2994">Ödüm patladı, korkudan titreyerek valinin yanına gittim. </st><st c="3052">Vali de bir hoş adammış.</st></p>
			<p><st c="3076">– Aferin oğlum, dedi, çok iyi yapıyorsun... </st><st c="3121">Bu milletin ömür boyunca hem kendisinin, hem anasının ağladığı yetmiyor, bir de tiyatroya gelip ağlamak için üste para veriyor. </st><st c="3249">Ağlat ağlatabildiğin kadar... </st><st c="3279">Belki ağlaya ağlaya aklımız başımıza gelir.</st></p>
			<p><st c="3322">Artık bir zaman sonra öyle oldu ki, beni gündüz sokakta görenler birbirlerine gösterip,</st></p>
			<p><st c="3410">– İşte, o zengin namussuz herif kızını vermediği için dün gece intihar eden adam... </st><st c="3495">diye fısıldaşarak ağlıyorlar. </st><st c="3525">Nerde olursa olsun, beni gören ağlıyor. </st><st c="3565">Millet kendi derdini unutmuş...</st></p>
			<p><st c="3596">Evet, biz orda daha yıllarca kalıp, insanları daha çok ağlatarak paralarını alırdık ama, neye yarar ki, bu bizim tuluatçı milleti, göçebeler gibi gezgincidir. </st><st c="3756">Orda burda bir zaman sürttükten sonra, paralar suyunu çekti. </st><st c="3817">Sıvas’ta heyet de dağıldı. </st><st c="3844">Şarkıcılar, varyeteler hep gitti. </st><st c="3878">Biz kala kala dört kişi kaldık: Adı gerekmez, Allah selamet versin, bir kuklacı arkadaş, iki kadın oyuncu, bir de ben... </st><st c="3999">Sıvas’tan dört yaşlı eşek aldık ucuza. </st><st c="4038">Eşeklerden ikisine kukla takımlarını, takım taklavatı yükledik, öbür ikisine de kadınlar bindi, biz de yaya olarak eşeklerin ardına düştük... </st><st c="4180">İlk vardığımız ilçede kukla oynatıp da geçineceğiz. </st><st c="4232">Ama para da kalmadı, ilçeye girdiğimiz zaman cebimizde meteliğimiz yoktu artık... </st><st c="4314">Önce ilçenin tek hanına yerleştik. </st><st c="4349">Arkadaşlar handa kaldı. </st><st c="4373">Ben izin almak için doğru Kaymakama gittim.</st></p>
			<p><st c="4416">Kaymakam,</st></p>
			<p><st c="4426">– Kaç kişisiniz? </st><st c="4444">dedi. </st></p>
			<p><st c="4450">– Dört...</st></p>
			<p><st c="4459">– Kaçı kadın?</st></p>
			<p><st c="4473">– İkisi...</st></p>
			<p><st c="4484">– Öbürleri de gelsin, önce hepinizi bir göreyim de ondan sonra...</st></p>
			<p><st c="4550">Kaymakam’ın niyetinin bozuk olduğunu anladım. </st><st c="4597">Hana dönüp kuklacı arkadaşa,</st></p>
			<p><st c="4625">– Bu kaymakamın niyeti bozuk, gel, biz şurdan, para vereceğiz diye iki Çingene karısı bulalım. </st><st c="4721">Kaymakama götürüp işte bunlar, diyelim de kadın oyuncularımızı kurtaralım... </st><st c="4798">dedim.</st></p>
			<p><st c="4804">Kuklacı,</st></p>
			<p><st c="4813">– Olmaz öyle şey, nasıl olsa anlaşılır, sonra rezilliği çıkar... </st><st c="4879">dedi.</st></p>
			<p><st c="4884">Biz dördümüz Kaymakama gittik. </st><st c="4916">Kaymakam, bir zaman kadınlara alıcı gözle bakıp hoşbeş ettikten sonra, öbür üçünü hana gönderip, beni alıkoydu.</st></p>
			<p><st c="5027">– Ben size izin veririm ama, o sarışın kadınla bir gece kalırsam... </st><st c="5096">dedi.</st></p>
			<p><st c="5101">Korktuğum başıma geldi.</st></p>
			<p><st c="5125">– Aman Kaymakam Bey, etme eyleme, ehl-i ırz ve ehl-i namus kadındır, şudur budur diye yalvar yakar olduysam da, şuncacık acıma duymayıp,</st></p>
			<p><st c="5262">– Eh, siz bilirsiniz, yoksa izin vermem... </st><st c="5306">dedi. </st></p>
			<p><st c="5312">Yahu, ne yapacağız, dördümüz de açız düpedüz.</st></p>
			<p><st c="5357">– Gidip sorayım, dedim.</st></p>
			<p><st c="5381">Hana dönüp, kuklacı arkadaşa anlattım.</st></p>
			<p><st c="5420">– Elbet burada namusumuzu koruyacak biri bulunur, hadi Candarma Komutanına gidip anlatalım, dedi.</st></p>
			<p><st c="5518">Gittik Candarma Komutanına. </st><st c="5547">Yakışıklı, yiğit bir yüzbaşı. </st><st c="5577">Anlattık.</st></p>
			<p><st c="5586">– Siz gidin Kaymakama, peki olur, deyin. </st><st c="5628">Oyunu verin. </st><st c="5641">Oyundan sonra söyleyin, hana gelsin.</st></p>
			<p><st c="5677">Oh... </st><st c="5684">Bir sevindik. </st><st c="5698">Komutan Bey tuzağı kurup Kaymakamı suçüstü bastıracak.</st></p>
			<p><st c="5752">Gittim Kaymakama,</st></p>
			<p><st c="5770">– Dediğiniz oldu beyim, dedim, gece oyundan sonra hana buyurun, istediğiniz hanım odasında sizi bekleyecek.</st></p>
			<p><st c="5878">İzin kâğıdını şıp diye imzaladı. </st><st c="5912">Biz de oyun vereceğimiz kahveyi tuttuk. </st><st c="5952">Bir işlem eksik kaldığından bir daha Kaymakama gittimse de, yerinde bulamadım. </st><st c="6031">Odacısı, Kaymakamın uyumaya evine gittiğini söyledi. </st><st c="6084">Besbelli dinlenip, tavlanıp, zağlanıp, yağlanıp öyle gelecek kadına.</st></p>
			<p><st c="6152">Neyse, biz oyunumuzu verdik, hana döndük. </st><st c="6195">Ama bizim kuklacı arkadaş, istim üstünde vapur kazanı gibi, ağzından burnundan fosur fosur buğu salarak, koridorda homurdana homurdana dolanıyor.</st></p>
			<p><st c="6340">Candarma Komutanının dediği gibi, biz odayı hazırlayıp pusuyu kurduk, kadın da av yemi olarak alesta beklemekte... </st><st c="6456">Derken, Kaymakamın odacısı elleri kolları dolu geldi:</st></p>
			<p><st c="6509">– Bunları Kaymakam Bey gönderdi.</st></p>
			<p><st c="6542">Üç şişe rakı, kızarmış tavuk, meyveler, daha da neler neler... </st><st c="6606">Kadın aldı bunları odaya, bekliyor.</st></p>
			<p><st c="6641">Evet, Kaymakam da geldi, yanında bir kişi daha... </st><st c="6692">Yanındaki neyin nesi, bilemedik. </st><st c="6725">O da, belki öbür kadın boşta kalıp üzülmesin diye olacak.</st></p>
			<p><st c="6782">Kaymakamla adam geldi, kapıya dayandı. </st><st c="6822">Aman bre yüzbaşım yetiş... </st><st c="6849">Yoksa ırz, namus elden gidecek... </st><st c="6883">Ve yetişti yüzbaşı...</st></p>
			<p><st c="6904">– Hayrola Kaymakam Bey, bu saatte buralarda? </st><st c="6950">dedi.</st></p>
			<p><st c="6955">– Kontrole çıktım, dedi Kaymakam.</st></p>
			<p><st c="6989">– Artistleri mi?</st></p>
			<p><st c="7006">– Evet...</st></p>
			<p><st c="7016">– Ya bu rakılar, tavuklar neyin nesi, kontrol için mi?</st></p>
			<p><st c="7071">İşler tam yolunda gidip dururken, bizim kuklacı arkadaş, kendini tutamayıp da birden Kaymakamın suratına şaaap diye bir tokat indirmez mi... </st><st c="7213">Tuh Allah layığını versin, bir çuval inciri pisletti. </st><st c="7267">Tutun, yakalayın, derken kuklacıyı çalyaka ettiler. </st><st c="7319">Bak şimdi, haklıyken haksız duruma düşmek diye işte buna derler. </st><st c="7384">Yaptığı yetmezmiş gibi bir de, işi siyasete döküp ileri geri konuşmaya başlamaz mı!..</st></p>
			<p><st c="7469">Bunu yakalayıp götürdüler. </st><st c="7497">Geceyi karakolda geçirdi. </st><st c="7523">Ertesi gün bizi de çağırıp, bunu sorguya çektiler.</st></p>
			<p><st c="7573">O gün öğleden sonra Candarma Komutanı,</st></p>
			<p><st c="7612">– İşler kötüye gidiyor, dedi, siz bu Kaymakamdan davacı olmaktan vazgeçin de, cezayı ucuz atlatın. </st><st c="7712">Kaymakamı tokatlamanın cezası ağırdır.</st></p>
			<p><st c="7750">Kuklacı arkadaş davasından vazgeçti. </st><st c="7788">Kaymakamla dalaşmasından otuzbeş gün hapis yedi. </st><st c="7837">O hapiste, ben iki kadınla dışarda kalakaldım. </st><st c="7884">Eşeklerden üçünü yok pahasına sattım. </st><st c="7922">Kalan eşeğe de kukla takımlarını yükleyip, köy köy dolaşıyorum, köylerde kukla oynatıp, yumurta, tavuk, un filan toplayarak onları geçindiriyorum.</st></p>
			<p><st c="8068">Kuklacı arkadaşın hapisliği bitti. </st><st c="8104">Ordan çıktık, gidiyoruz. </st><st c="8129">Buna sordum:</st></p>
			<p><st c="8141">– Ulan, Allah cezanı versin, herifi niye tokatladın?</st></p>
			<p><st c="8194">– Kendimi kaybettim kardeş, kanıma dokundu, birden tutamadım kendimi, patlattım tokadı...</st></p>
			<p><st c="8284">– Hadi tokadı anladık, ya ne diye lafı siyasete getirip ilerileri konuşmaya başladın?</st></p>
			<p><st c="8370">Neden olduğunu anlattı. </st><st c="8395">Bir zamanlar cezaevinde siyasi sanıklarla birlikte bulunmuş. </st><st c="8456">O zaman bunları tirene bindirip Ankara’ya göndermişler.</st></p>
			<p><st c="8511">– Şunun için öyle dedim ki, diyor, yani bize sen karışamazsın, Ankara’daki büyükler karışır, demeye getirdim. </st><st c="8622">Çünkü ben gördüm, bu siyasi sanıklara insan gibi davranıyorlar. </st><st c="8686">Bizi buralarda sürüm sürüm süründürürler diye öyle dedim ki, tirene atıp Ankara’ya yollasınlar. </st><st c="8782">Beleşten Ankara’ya gidebilmek için, buradan kurtulmak için öyle dedim...</st></p>
			<p><st c="8854">Orası senin, burası benim, uğraya dura, kadınlar varyete yaparak, şarkı söyleyerek, biz de kukla oynatarak Istanbul’a kapağı attık da, canımızı kurtardık.</st></p>
			<p><st c="9009">Yaa beyim, biz çok çektik çok... </st><st c="9043">Bizim zamanımızda oyunculuk şimdiki gibi değildi... </st><st c="9095">Nerede!..</st></p>
       </section>
  <div id="charCountTotal" value="9104"></div></body>
</html>
