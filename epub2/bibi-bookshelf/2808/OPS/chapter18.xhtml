<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
			<section>
      <h1 id="head-18"><st c="0">Sinirli Adam</st></h1>
			<p><span><st c="13">S</st></span><st c="15">inirden eli ayağı sapır sapır titreyen, zayıf, yaşlı adamı iteleyerek karakoldan içeri soktular.</st></p>
			<p><st c="111">– Bu adamdan davacıyız Komiser Bey, bize hakaret etti. </st></p>
			<p><st c="167">En baştaki, iriyarı delikanlıya komiser sordu:</st></p>
			<p><st c="213">– Ne dedi?</st></p>
			<p><st c="224">– Çok ağır Komiser Bey, pederimi karıştırmasaydı, aldırmazdım. </st><st c="288">Ama merhum pederimi de karıştırdı.</st></p>
			<p><st c="322">İhtiyar adam atıldı:</st></p>
			<p><st c="343">– Evet... </st><st c="354">Eşşoğlueşşek, dedim. </st><st c="375">Anlatayım da, hak etti mi etmedi mi, siz söyleyin. </st><st c="426">Dolmuş arabasındaydım. </st><st c="449">Bu delikanlı da Altınbakkal’da arabaya bindi. </st><st c="495">Taksim’de inmesin mi? </st><st c="517">Dayanamadım, yakasından çektim. </st><st c="549">“Maşallah, eşek kadar herifsin! </st><st c="581">Gençsin, gücün kuvvetin yerinde, Altınbakkal’la Taksim arasını ölçsen, beşyüz adım tutmaz. </st><st c="672">İnsan bu kadarcık yere dolmuşa biner mi a eşşoğlueşek!..” dedim. </st><st c="737">Aynen böyle dedim. </st><st c="756">İnanmazsanız, sorun kendisine!</st></p>
			<p><st c="786">Uzun boylu, kapı kanadı kadar geniş omuzlu delikanlı, ihtiyarı doğruladı.</st></p>
			<p><st c="860">Sırada sağdan ikinci şikâyetçi,</st></p>
			<p><st c="892">– Bu delikanlı küfrü hak etmiş, dedi, ama bu adam bana da sövdü...</st></p>
			<p><st c="959">Komiserin sormasını beklemeden ihtiyar anlatmaya başladı:</st></p>
			<p><st c="1017">– Ona da “eşşoolueşşek!” dedim, ama hak etti, istedi... </st><st c="1074">Bu adam da Taksim’de dolmuşa bindi. </st><st c="1110">Ağacami’ye gelene kadar iki cıgara içti. </st><st c="1151">Yetmezmiş gibi bitane daha yaktı. </st><st c="1185">Cıgaranın birini söndürüp birini yakıyor. </st><st c="1227">Cıgara dumanından otomobilin içinde göz gözü görmüyor. </st><st c="1282">İçerde boğulacağız. </st><st c="1302">Hiç olmazsa pencereyi açayım, dedim. </st><st c="1339">Bu sefer de, “Hava soğuk, pencereyi açma!” demesin mi? </st><st c="1394">İşte o zaman dayanamadım. </st><st c="1420">“Madem hava soğuk, pencereyi açtırmazsın, Yavuz’un bacası gibi durmadan burnundan duman savuruyorsun, dolmuşta üst üste cıgara içilir mi a eşşoolueşşek!..” dedim. </st></p>
			<p><st c="1583">Üçüncü şikâyetçi,</st></p>
			<p><st c="1600">– Allah için hak etmiş, dedi, böyle saygısızlara ben de sinir olurum.</st></p>
			<p><st c="1670">Komiser bu adama sordu:</st></p>
			<p><st c="1694">– Sizin şikâyetiniz?</st></p>
			<p><st c="1715">– Efendim, bana da... </st><st c="1738">Çok ağır, ağza alınmaz şeyler söyledi. </st></p>
			<p><st c="1777">İhtiyar,</st></p>
			<p><st c="1785">– Söyledim, dedi, tabii söylerim. </st><st c="1820">Bu adam Galatasaray’ dan dolmuşa bindi. </st><st c="1860">Sanki kırk yıllık tanışmışız gibi başladı anlatmaya. </st><st c="1913">Dört nüfus iki odalı bir evde kiracılarmış. </st><st c="1957">Karısı, ağzınıza layık, çok iyi pilaki pişirirmiş. </st><st c="2008">Kızını geçen sene evlendirmiş, ama damadı hayırsız çıkmış. </st><st c="2067">Karısı dördüncü çocuğunu sezaryen ameliyatı ile pek zor doğurmuş. </st><st c="2133">Şimdi de beşincisine gebeymiş. </st><st c="2164">Acaba çocuk yapmamak için bir tedbir biliyor muymuşum? </st><st c="2219">Artık kan beynime sıçradı. </st><st c="2246">“Efendi efendi,” dedim, “Başında saç, ağzında diş kalmamış, benden beter olmuşsun. </st><st c="2329">Karın hâlâ çocuk doğuruyorsa, tedbiri sen değil, konu komşu delikanlıları, eş dost alsın... </st><st c="2421">İnsan yatak odasında olup biteni dolmuşta rastladığı yabancılara anlatır mı, a eşşoolueşşek!..” dedim.</st></p>
			<p><st c="2523">Sıradaki şikâyetçilerden biri,</st></p>
			<p><st c="2554">– Çok iyi demişsin, dedi, böylelerine ben pek kızarım.</st></p>
			<p><st c="2609">– Sizin şikâyetiniz? </st><st c="2631">diye komiser o adama sordu.</st></p>
			<p><st c="2658">– Komiser bey, bu adam bana da hakaret etti... </st></p>
			<p><st c="2706">İhtiyar, kendisine sorulmadan,</st></p>
			<p><st c="2736">– Ettim, dedi, elbette ederim. </st><st c="2768">Bu adam Tepebaşı’nda dolmuşa bindi. </st><st c="2804">Biner binmez de Hoçkis makineli tüfekleri gibi hiç tutukluk yapmadan hapşırmaya başladı. </st><st c="2893">“Havalardan nevazil olmuşum” dedi. </st><st c="2928">Hem de hapşırırken, nişan alır gibi arayıp arayıp, insanın suratı budur diye itfaiye hortumu gibi püskürüyor. </st><st c="3038">Bir seferinde suratımı tükürük içinde bırakınca artık dayanamadım: “Madem nevazil oldun, hiç olmazsa hapşırırken ağzına mendil tut, mendilin yoksa elini ağzına kapa. </st><st c="3204">İnsanın suratına hapşırılır mı? </st><st c="3236">A eşşoolueşşek!” dedim. </st><st c="3260">İstemedi mi Komiser Bey?..</st></p>
			<p><st c="3286">Beşinci şikâyetçi,</st></p>
			<p><st c="3305">– Hay ağzını öpeyim, böylelerine söylemeli elbet... </st><st c="3358">dedi. </st></p>
			<p><st c="3364">Komiser bu adama,</st></p>
			<p><st c="3381">– Siz ne istiyorsunuz? </st><st c="3405">dedi.</st></p>
			<p><st c="3410">– Bana da ağza alınmaz sözler söyledi. </st></p>
			<p><st c="3450">İhtiyar,</st></p>
			<p><st c="3458">– Söyledim, dedi, hem de “Eşşoolueşşek!” dedim. </st><st c="3507">Bu adam Şişhane’de arabadan indi. </st><st c="3541">Başladı ceplerini karıştırmaya... </st><st c="3575">Bitürlü parayı koyduğu yeri bulamaz. </st><st c="3612">Gidişgeliş saati. </st><st c="3630">Arkamızda tramvaylar, otobüsler, kamyonlar, otomobiller birikti. </st><st c="3695">Trafik memuru düdük öttürür, vatmanlar, şoförler bağırır. </st><st c="3753">Bu adam, hiiiç oralı değil. </st><st c="3781">Ağır ağır ha babam ceplerini karıştırır. </st><st c="3822">Karıştırdı, karıştırdı. </st><st c="3846">Paltosunun, ceketinin, yeleğinin, pantolonunun ceplerine baktı. </st><st c="3910">Sonra “Hah buldum, buradaymış!” diye iç cebinden bir yüz liralık çıkarıp şoföre uzatmasın mı? </st><st c="4004">Sabrım tükendi: “İnsan dolmuşa bindi mi, parasını önceden hazırlar, bu kadar millet yolundan alıkonmaz. </st><st c="4108">Elli kuruş için de şoföre yüz lira bozdurulmaz a eşşoolu eşşek!” dedim.</st></p>
			<p><st c="4179">Şoför hemen atıldı,</st></p>
			<p><st c="4199">– Ağzın dert görmesin, iyi dedin, yerden göğe kadar haklısın! </st><st c="4262">dedi.</st></p>
			<p><st c="4267">Komiser şoföre döndü: </st></p>
			<p><st c="4290">– Siz?</st></p>
			<p><st c="4296">– Ben davacıyım bu adamdan. </st><st c="4325">Küfür etti. </st></p>
			<p><st c="4337">İhtiyar,</st></p>
			<p><st c="4345">– Ettim, dedi, “Eşşoolueşşek!..” dedim. </st><st c="4386">Bu şoför, arabasından inen bir kadın para verince, “Eyvallah abla!” dedi. </st><st c="4460">Başka bir kadına, “Buyur anacım!” dedi. </st><st c="4500">Müşterilerden birine “Amca”, birine “Dayı Bey”, bir gence “Abi” dedi. </st><st c="4570">Bir delikanlıya “Oğlum”, bir adama “Beybaba” dedi. </st><st c="4621">Hiçbirine ses çıkarmadım. </st><st c="4647">Arabasından inerken parasını uzattım, bana da “Eyvallah babalık!” demesin mi? </st><st c="4725">Artık durulur mu, sözün sırası geldi. </st><st c="4763">“Türkçede bay, bayan, hanım, bey diye bir laf vardır, bilmez misin? </st><st c="4831">Ben senin ananı tanımam, avradını tanımam, nerden baban oluyorum? </st><st c="4897">Arabana binen bütün müşteriler senin akraban mı, a eşşoolueşşek!” dedim</st></p>
			<p><st c="4968">Komiser sinirli ihtiyara döndü:</st></p>
			<p><st c="5000">– Bu Istanbul işte böyledir, bu yaşa gelmişsin, bunca yıl Istanbul kaldırımı çiğnemişsin. </st><st c="5091">Madem bu sulu, terbiyesiz, kendini bilmez, kaba heriflere dayanamıyorsun, bu yaşta ne diye evinden çıkarsın, a .....</st></p>
			<p><st c="5207">Komiser, biraz durdu, düşündü. </st><st c="5239">Sonra:</st></p>
			<p><st c="5245">– ..... </st><st c="5254">a beyim!.. </st><st c="5265">diye sözünü tamamladı.</st></p>
        </section>
 <div id="charCountTotal" value="5287"></div></body>
</html>
