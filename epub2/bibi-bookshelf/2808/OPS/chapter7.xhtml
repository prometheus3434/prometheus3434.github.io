<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>DAMDA DELİ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
  	<section>
			<h1 id="head-7"><st c="0">İleri Gelen Adamlar</st></h1>
			<p><span><span><st c="20">“</st></span><span><st c="22">K</st></span><span><st c="23">”</st></span></span><st c="24"> kasabası sınır üzerinde, doğu illerimizden birindedir.</st></p>
			<p><st c="79">Kışı altı yedi ay sürer. </st><st c="105">Hem de karlı, fırtınalı, tipili bir karakıştır.</st></p>
			<p><st c="152">İktidar partisinin Merkez Yönetim Kurulunun üyeleri, aralarında iyice düşünüp taşınıp, örgütün en uzak, en küçük kuruluşlarına, bucaklarına, ocaklarına kadar göndermek için bir genelge kaleme aldılar.</st></p>
			<p><st c="353">“K” kasabasının Parti Başkanı Merkez’den gelen genelgeyi okuyunca eli ayağı birbirine dolaştı. </st><st c="449">Sanki hemen kapı açılıp parti ileri gelenleri içeri gireceklermiş gibi yüreği küt küt atıyordu.</st></p>
			<p><st c="544">“K” kasabasının Parti İlçe Kurulu toplandı. </st><st c="589">Kendini toparlamaya çalışan başkan, Yönetim Kurulu üyesi ve Taş Mahalle Muhtarı ve Modern Palas Otelinin sahibi Hüsnü Efendiye,</st></p>
			<p><st c="716">– Bay Hüsnü, dedi (resmi konuşmalarında arkadaşlarına Bay derdi), şu mektubu okuyalım bir.</st></p>
			<p><st c="807">Otelci Hüsnü Efendi genelgeyi okudu. </st><st c="845">Belediye Başkanı Haydar Bey,</st></p>
			<p><st c="873">– Geliyorlar! </st><st c="888">dedi.</st></p>
			<p><st c="893">– Ben de öyle anladım, bu mektuptan o anlaşılıyor, geliyorlar!..</st></p>
			<p><st c="958">Merkez, genelgede bazı şeyler soruyor, bunların cevaplandırılmasını istiyordu. </st><st c="1038">İstenilen cevaplar madde madde verilmişti:</st></p>
			<ol>
			<li><st c="1080">“Kasabamızda partimize kayıtlı beşbin üye olup, bunların hepsi de icabında partimize canlarını fedaya hazır ve amade olmakla beraber parti aidatı verenlerin yekûnu ise on kişiyi pekçok geçmemektedir.</st></li>
			<li><st c="1280">Yüksek emirleriniz başımızla beraber olup muazzam bir karşılama töreni hazırlanarak, hergün istasyona ilkokul mektebinin çocukları yeni elbiseleri giydirilmiş olarak çıkarılmakta ve bütün köy muhtarlarına, köylerindeki eli ayağı tutanların mevcutlu olarak istasyona gönderilmeleri bildirilmiştir. </st><st c="1578">Ayrıyeten komşu kasabalardan bir insaniyetlik olmak üzere, üçer beşer bin kişilik yardımcı olaraktan kuvvet göndermeleri, yarın aynı iş başlarına gelince bizim de yardım edeceğimiz bildirilmiştir.</st></li>
			<li><st c="1774">Kasabamızda partimiz, iki adet futbol topu oyunu için kulüp açaraktan gençleri sinesinde toplamıştır. </st><st c="1877">Kasabamızı teşrifinizde bu iki gençlik takımı arasında, huzurunuzda bir maç müsabakası yapılmak için hergün talimler icra olunmaktadır. </st><st c="2013">Bundan başka, ayrıyeten yine gençliği sinesinde toplayan iki tiyatro kumpanyası terbiyevi mahiyette dram piyesleriyle, son derecelerde ahlaki komedilere başlamış olup, yine teşrifinizde huzurunuzda bu temsil oyunları gösterilecektir.</st></li>
			</ol>
			<p><st c="2246">...........................................”</st></p>
			
			<p><st c="2290">Cevap postaya verildi. </st><st c="2314">Kış birden bastırmıştı. </st><st c="2338">“K” kasabası kasımın ortasında karlara gömüldü. </st><st c="2386">Partinin istediği cevap postalandığı zaman yollar kapalı değildi. </st><st c="2452">Ama mektubu götüren tiren “K” kasabasından 23 km. </st><st c="2502">ilerdeki istasyondan öteye gidememişti. </st><st c="2542">Yol kardan kapalıydı. </st><st c="2564">Bütün mektuplar, havaleler, koliler posta vagonunda kalmıştı.</st></p>
			<p><st c="2625">Ankara’daki Merkez’e, bütün parti kuruluşlarından cevaplar, raporlar gelmişti. </st><st c="2705">Yalnız cevabı gelmeyen “K” kasabası parti başkanlığına bu aldırmazlığından ötürü ağır bir yazı daha yazıldı. </st><st c="2814">Postaya verilene kadar yollar büsbütün kapanmış, bu yazı da yolda kalmıştı.</st></p>
			<hr />
			<p><st c="2889">“K” kasabası particileri, göze girmek için birbirleriyle yarış ediyorlardı. </st><st c="2966">Parti Başkanı ile Belediye Başkanı kendilerini gösterip merkezin listesinden milletvekili adayı olmak umuduna kapılmışlardı.</st></p>
			<p><st c="3090">Ortaokul Müdürü bir hafta çalışarak, Parti Başkanına bir karşılama nutku hazırlamıştı. </st><st c="3178">Buna karşılık her gece birlikte ve başkanın hesabına içiyorlardı. </st><st c="3244">Şimdi Parti Başkanı her akşam rakı sofrasında, Müdürün sık sık düzelttiği bu nutku ezberliyordu. </st><st c="3341">Müdür, Başkanın sözünü arayerde kesiyor,</st></p>
			<p><st c="3381">– Burada sesini daha bir yükselt!</st></p>
			<p><st c="3415">– Burada biraz sus, gözlerini şöyle bir etrafta gezdir, azıcık gül... </st><st c="3486">Sonra yine başla! </st><st c="3504">diyordu.</st></p>
			<p><st c="3512">Belediye Başkanı da ziyafet hazırlığıyla uğraşıyordu. </st><st c="3567">Modern Palas Otelinin sahibi Hüsnü Efendinin bu karşılama için frak giyeceğini duymuştu. </st><st c="3656">Herif hepsinden üstün çıkacaktı. </st><st c="3689">Elbette fraklı adam, frak giymesini bilen adam dururken, fraksızları milletvekili yapıp Ankara’ya götürmezlerdi.</st></p>
			<p><st c="3801">Otelci Hüsnü Efendi, Cumhuriyetin ilk yıllarında parti delegesi olarak Ankara’ya gittiği zaman, bu frakı orada elden düşme almıştı. </st><st c="3934">Karısı sandıktan çıkardı. </st><st c="3960">Naftalinlerini silkelediler, ütülediler. </st><st c="4001">Bitürlü frak Hüsnü Efendiye olmuyordu. </st><st c="4040">Elbise biraz küçülmüş, Hüsnü Efendi de büyümüştü. </st><st c="4090">Pantolonun beli kavuşmuyordu.</st></p>
			<hr />
			<p><st c="4119">Merkez, “K” kasabasından hâlâ cevap alamadığı için telaşlandı. </st><st c="4183">Bu kez daha ağır bir yazı postaladılar. </st><st c="4223">Ona da cevap yok. </st><st c="4241">Partinin kimi ilçe örgütü olduğu gibi başka partiye geçiyordu. </st><st c="4304">Sakın “K” kasabası da böyle bir oyun oynamasın?.. </st><st c="4354">İşi tatlıya bağlamak için bu kez “K” kasabasına, merkeze bir heyet göndermesi yazıldı. </st><st c="4441">Partiden kopmak üzere olan illerden heyet isteniyor, bu heyet parti ileri gelenleri tarafından kabul olunuyor, ziyafetler veriliyor, birlikte çıkarılan resimler gazetelerde basılınca, merkezle bağları pekiştirilmiş oluyordu. </st><st c="4666">“K” kasabası, merkezin çağrısına da cevap vermedi. </st><st c="4717">Çünkü bütün mektuplar yolda kalıyor, ellerine geçmiyordu.</st></p>
			<p><st c="4774">Kasabanın iki futbol takımına zorla onsekiz oyuncu bulunmuştu. </st><st c="4838">Daha dört oyuncu eksikti. </st><st c="4864">İstasyon memuru, iki öğretmen, hususi muhasebeden üç memur, sağlık memuru, bir de mübaşir takıma girmiş, üst yanı öğrencilerden tamamlanmıştı. </st><st c="5007">Memurlara futbol oynamaları için izin çıktığı duyulunca futbolculuğa özenenler birdenbire arttı. </st><st c="5104">Hatta kaymakamlıkta kâtip elli yaşındaki Selâhattin Efendi bile kaleci durmaya kalktı.</st></p>
			<p><st c="5190">Otelin boş duran alt katında “Gençlik Sahnesi” kurulmuştu. </st><st c="5250">Tiyatroya ilgi daha çoktu. </st><st c="5277">Yalnız kadın artist bulamıyorlardı.</st></p>
			<p><st c="5312">– Ah, yaz olsa!..</st></p>
			<p><st c="5330">Yazın kasabaya cambazlar, şarkıcılar, saz takımları gelirdi, onlardan biriki artist kadın kiralarlardı.</st></p>
			<p><st c="5434">Erkeklerden birini kadın kılığına sokmayı düşündülerse de buna kimse yanaşmadı.</st></p>
			<p><st c="5514">Okul Müdürü, bütün oyuncuları erkek olan bir piyes bulmuştu. </st><st c="5576">Hergün provaları yapılıyordu.</st></p>
			<hr />
			<p><st c="5605">“K” kasabası particilerinden kuyumcu Rıza Bey,</st></p>
			<p><st c="5652">– Yahu, yollar kapalı, boşuna bu hazırlık, dedi, tiren işlemiyor ki...</st></p>
			<p><st c="5723">Başkan, iki ay önce gelen genelgeyi kuyumcu Rıza’ya uzattı:</st></p>
			<p><st c="5783">– Oku şunu!.. </st><st c="5798">Pek yakında geleceklerini yazıyor. </st><st c="5833">Onlar gelecek olurlarsa, tirenle mi gelirler? </st><st c="5879">Bir de bakmışsın bir sabah kasabayı otomobiller sarıvermiş... </st><st c="5941">Söyle bakalım Bay Rıza, o zaman ne yaparız?</st></p>
			<p><st c="5984">– Yahu yollar kapalı...</st></p>
			<p><st c="6008">– Yollar sana, bana kapalı... </st><st c="6039">Onlar gelecek olduktan sonra kapalı mapalı dinler mi? </st><st c="6093">Kadillakların önüne, efendime söyleyeyim, bin traktör dizerler, silindirler korlar, karları temizler, hem biyandan yolları yapar, hem gelirler...</st></p>
			<p><st c="6238">İlkokul, ortaokul öğrencileri, başlarında öğretmenleri, hergün istasyona iniyor, karşılama için hazırlanıyorlardı.</st></p>
			<p><st c="6353">Kışın çiçek değil, yeşil ot bile bulunmazdı burada. </st><st c="6406">Enstitünün dikiş öğretmeni (başka öğretmeni yoktu) krepon kâğıtlarından yapma çiçekli bir buket yapmıştı. </st><st c="6512">Kaymakamın onbir yaşındaki kızı Gülsen, hergün bu buketle istasyona iniyordu. </st><st c="6590">Gülsen’in, tirenden yada otomobilden iner inmez ileri gelenlere bu buketi nasıl vereceği talim ediliyordu.</st></p>
			<hr />
			<p><st c="6696">Mart ortalarına doğru artık herkes bu hazırlıktan bıkmış, çalışmalar gevşemişti. </st><st c="6778">Parti Başkanı da umudunu keser gibi olduğu için, merkezden kesinlikle gelip gelmeyeceklerini öğrenmek istiyordu. </st><st c="6891">Doğrudan doğruya partinin üstlerine sormak ayıp olurdu. </st><st c="6947">(Başkan askerliğinde iyi bir çavuştu.) Bunu bir kurnazca soracaktı. </st><st c="7015">Şehirlerarası telefon çalışmadığı için candarma telefonu ile konuşacaktı. </st><st c="7089">Candarma dairesine gitti. </st><st c="7115">Candarmanın telefonu manyetoluydu, Ankara’ya kadar doğrudan doğruya konuşulamazdı. </st><st c="7198">Candarma çavuşu,</st></p>
			<p><st c="7214">– Biz (.........)’le konuşuruz. </st><st c="7247">Orada telsiz var... </st><st c="7267">dedi. </st><st c="7273">Telefon eder, oradan (.........)’ye sorarlar. </st><st c="7319">Orasının Ankara’ya bağıntısı vardır. </st><st c="7356">Onlar telsizle (.........)’ye sorar, (..........) de (...........)’ye.</st></p>
			<hr />
			<p><st c="7426">Birbuçuk ay işlemeyen tiren, o kışın ilk kez ertesi gün kasabaya gelecekti. </st><st c="7503">Haberler birbirini tutuyordu. </st><st c="7533">Demek “ileri gelenler” tirenle geleceklerdi. </st><st c="7578">Piyeste rolü olanlar, rollerini unuttuklarından yeniden ezberlemeye başladılar. </st><st c="7658">Futbolcular son bir antrenman yaptılar. </st><st c="7698">Oyunda, sağlık memuru topa vuruyorum diye ayağını boşa savurduğundan sakatlanmıştı.</st></p>
			<p><st c="7781">Karşılayıcılar sabah erkenden istasyona toplanmışlardı. </st><st c="7838">Karşılayıcıların ortasında, İzmir marşı ile Cezayir marşını çok iyi çalan çalgı takımı vardı: Bir davulcu, bir kemancı, bir zurnacı, bir de klarnetçi Kıpti Apti... </st><st c="8002">En başta öğrenciler, sonra futbol kıyafetleriyle iki takım yer almıştı. </st><st c="8074">Onlardan sonra da “Gençlik Sahnesi” oyuncuları vardı. </st><st c="8128">İstasyona boydan boya üzerinde “Hoşgeldiniz” yazılı bir bez gerilmişti.</st></p>
			<p><st c="8199">Arkada halk yığılmıştı. </st><st c="8224">Komşu kasabadan gelen partililer de oradaydı.</st></p>
			<p><st c="8269">İleri gelen adama verilecek bukete bakınca Başkan kızdı. </st><st c="8327">Hergün istasyona götürülüp getirilmekten kâğıt çiçekler kirlenmiş, ıslanıp yumuşamış, yırtılmıştı. </st><st c="8426">Başkanın asıl kızgınlığı otelci Hüsnü’yeydi. </st><st c="8471">Üstünde frak olduğu için en başa geçmiş, birdenbire bir önem kazanmıştı. </st><st c="8544">Frakı giyince kimse de ona “geri dur!” diyemiyordu. </st><st c="8596">Belediye Başkanınınki yeniydi ama fraka benzememişti. </st><st c="8650">Siyah kıravat da bulamadığı için renkli bir kıravat takmıştı.</st></p>
			<p><st c="8711">Parti Başkanı telaştan, heyecandan okuyacağı nutku unutmuştu. </st><st c="8774">Sık sık helaya gidip nutuk kâğıdını okuyor, nutku ezbere alıyordu.</st></p>
			<p><st c="8840">Heryan kâğıt bayraklarla donanmıştı. </st><st c="8878">Tirenin düdüğü duyulunca coşku son kerteyi buldu. </st><st c="8928">Tiren istasyona girdi, bir kaynaşma oldu, bir uğultu, arkadan alkış ve yaşa sesleri yükseldi. </st><st c="9022">Davulun tokmağı ile saz, mızıka takımı İzmir marşına başladı.</st></p>
			<p><st c="9083">Tirenden inenler oluyordu ama, hangisinin ileri gelen olduğu pek belli değildi. </st><st c="9164">Belediye Başkanı, tirenden inenlerden en şişman olanının elini öpüyordu. </st><st c="9237">Modern Palas sahibi şık birinin eline sarılmak için eğilirken daracık frak pantolonunun dikişleri sökülmüştü. </st><st c="9347">Gençlik Kolu da bir adama yapışmış, adamı omuzlarının üstünde havaya kaldırmışlardı. </st><st c="9432">Halk,</st></p>
			<p><st c="9437">– Yaşaaaa!.. </st><st c="9451">Yaşasın! </st><st c="9460">diye bağırıyordu.</st></p>
			<p><st c="9477">Bu şenlik, bağrışma, bu kargaşa bir çeyrek kadar sürdü. </st><st c="9534">Ondan sonra herkesi bir sessizlik aldı. </st><st c="9574">Halk arasında fısıldaşma başladı.</st></p>
			<p><st c="9607">– Gelmemişler!..</st></p>
			<p><st c="9624">– Ben gözümle gördüm be!.. </st><st c="9652">Bizim Başkan elini öpüyordu.</st></p>
			<p><st c="9680">– O bir yolcuymuş!..</st></p>
			<p><st c="9701">– Değil vallahi... </st><st c="9721">Bir göbeği vardı ki maşallah... </st><st c="9753">Öyle yolcu mu olurmuş?</st></p>
			<p><st c="9775">Bu sırada posta memuru elinde bisürü zarfla Parti İlçe Başkanına geldi. </st><st c="9848">Mektupların hepsi partiye, hem de Merkez’den gelmişti. </st><st c="9903">Kasabanın Parti Başkanı coşkuyla mektupları aldı. </st><st c="9953">Hiç şimdiye kadar merkezden bu kadar çok mektup birden almamıştı. </st><st c="10019">Titreyen parmaklarıyla en üstteki zarfı açtı. </st><st c="10065">Etrafındakiler merakla ona bakıyorlardı. </st><st c="10106">Okuması pek kuvvetli olmadığı için,</st></p>
			<p><st c="10141">– Demir Ali oğlum, benim gözüm iyi seçmez, okuyuver şunu!.. </st><st c="10202">dedi.</st></p>
			<p><st c="10207">Demir Ali merkezden gelen yazıyı yüksek sesle okudu:</st></p>
			<p><st c="10260">“K” Parti Başkanlığına,</st></p>
			<p><st c="10284">İlçe Yönetim Kurulunuzun, parti işlerine karşı aylardanberi sürüp giden ilgisizliği, parti örgütü içindeki bozguncu hareketleri, yıkıcılığı, partililer arasında bozgunculuk yaratmak gibi disiplini bozan hareketleri delilleriyle sabit olduğundan, partinin selameti bakımından Haysiyet Divanı kararıyla görevden alındığını...”</st></p>
			<p><st c="10609">Kasabanın Parti Başkanı sarsıldı. </st><st c="10644">Üyelerin rengi sarardı. </st><st c="10668">Uzun bir sessizlik oldu. </st><st c="10693">Sonra Belediye Başkanı,</st></p>
			<p><st c="10716">– Elli kişilik bir ziyafet hazırlamıştım, ne olacak? </st><st c="10770">dedi. </st></p>
			<p><st c="10776">Futbol takımı kaptanı,</st></p>
			<p><st c="10798">– Yazık, dedi, karda, kışta don gömlek, boşu boşuna bu kadar titredik.</st></p>
			<p><st c="10869">Demir Ali,</st></p>
			<p><st c="10880">– Tiyatro, dedi, oyuncuların makyajları bile hazır...</st></p>
			<p><st c="10934">Parti Başkanının kan beynine sıçradı. </st><st c="10973">O hiddetle dili çözüldü:</st></p>
			<p><st c="10997">– Arkadaşlar, biz bu kadar hazırlık yaptık...</st></p>
			<p><st c="11043">– Evet yaptık...</st></p>
			<p><st c="11060">– Bu kadar hazırlığa günah!..</st></p>
			<p><st c="11090">– Bir teklifim var... </st><st c="11113">Şimdi hep birden “Milli Kudret Partisi”ne geçeriz... </st><st c="11166">Haa!.. </st><st c="11173">Ne dersiniz? </st><st c="11186">Hiç hazırlığımızı bozmayalım!.. </st><st c="11218">Milli Kudret Partisinin ileri gelenlerini çağırırız.</st></p>
			<p><st c="11270">– Çağırırız...</st></p>
			<p><st c="11285">– Karar mı?</st></p>
			<p><st c="11297">Kararı imzalamak ve tabelayı değiştirmek için parti binasına giderlerken, bir Istanbul gazetesinin muhabiri olan Demir Ali postaneye koştu, Istanbul gazetelerine telgraflar çekti:</st></p>
			<p><st c="11477">“K” kasabası, (.........) Partisi Yönetim Kuruluyla birlikte 500 üyesi (.........) Partisinin zararlı gidişini beğenmediklerinden ve düzeltilmesine de olanak görmediklerinden toptan istifa ederek “Milli Kudret Partisi”ne geçmişlerdir.</st></p>
   </section>
 <div id="charCountTotal" value="11712"></div></body>
</html>
