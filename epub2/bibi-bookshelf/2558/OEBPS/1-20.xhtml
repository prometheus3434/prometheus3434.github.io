<html xmlns="http://www.w3.org/1999/xhtml">
	<head>
		<title>1-20</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-20" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-17">XVI. BÖLÜM  </p>
			<p class="paragraf ParaOverride-7">Tüyolar! İnsanlar tüyo için deli olur. Sadece tüyo almak değil, vermek için de yanar tutuşur borsanın müdavimleri. Tüyolar insanlardaki tamah ve gurur duygularını su yüzüne çıkarır. Gerçekte çok zeki olan insanların tüyo peşinde ne hale geldiğini görmek eğlenceli olabiliyor bazen. Tüyo doğru olmasa da olur, tüyocu doğru tüyonun değil, her tüyonun peşindedir. Eğer tüyo doğru çı­karsa ne alâ. Yok eğer asılsız çıkarsa olsun, önemli de­ğil, bir dahaki sefere doğru çıkar. Ortalama aracı ku­rumlarla çalışan ortalama borsa müşterisinden sözedi­yorum. Bir de sürekli tüyo ile uğraşan bir borsacı türü vardır. Bu borsacı için iyi bir tüyo akışı reklam gibi bir şeydir, dünyanın en iyi haber aracıdır. Çünkü tüyo avcı­ları, aynı zamanda tüyo yayıcıları ve yayıncılarıdır. Bu tüyo uzmanı nefes alan hiçbir insan evladının iyi bir tü­yoyu geriye çevirmeyeceği kanısını taşır. Bu tüyoları gayet artistik bir biçimde dağıtmak konusunda özel bir yetenek geliştirmiştir.   </p>
			<p class="paragraf">Ben çeşit çeşit insandan her gün yüzlerce tüyo alırım. Size Borneo Tin hakkında bir hikâye anlatayım. Hissenin borsaya ilk kez sürüldüğü zamanı hatırlıyor musunuz? Borsa en canlı dönemini yaşıyordu. Hisseyi borsaya sü­recek olan kişiler kendi aralarında bir grup oluştur­muşlar, deneyimli bir bankacıya danışmışlar ve bu yeni hisseyi taahhütlü aracılık firması yoluyla borsaya vere­cek yerde, doğrudan halka sunmaya karar vermişlerdi. Bu yerinde bir karardı, ama uygulamada deneyimsizlik nedeniyle aksamalar çıktı. Aşırı canlılık dönemlerinde borsanın neler yapabileceğini bilmiyorlardı ve yeterin­ce liberal davranmadılar. Hisseyi satabilmek için bir fi­yat belirlediler, ancak bu fiyat işlemciler ve borsanın öncüleri tarafından kuşkuyla karşılandı.   </p>
			<p class="paragraf">Hisseyi borsaya süren grup, ilk belirlediği fiyatta kalmalıydı, ama grubun üyeleri fiyatların ok gibi fırladı­ğı o günlerde fazlasıyla açgözlü davranma hatasına düş­tüler. Halk, uygun tüyo aldığı her şeyi deli gibi satın alı­yordu. Yatırım istenmiyordu. Herkes kolay para peşin­deydi; borsayı kumarhaneye çevirmişlerdi. Savaş mal­zemeleri alımı nedeniyle ülkeye su gibi altın akıyordu. Bir söylentiye göre, Borneo hisselerini borsaya süren grup, ilk işlem gerçekleşene kadar fiyatı üç kez artır­mıştı.   </p>
			<p class="paragraf">Ben de bu gruba katılmak için teklifler almıştım ve bu teklifleri gözden geçirmiştim, ama sonuçta kabul et­medim. Borsada yapılacak manevra varsa, bunu yalnız yapmayı tercih ederim. Ben kendi topladığım bilgilere göre hareket ederim ve kendi yöntemlerimi izlerim. Borneo Tin borsada satışa sunulduğunda grubun kay­naklarının ve planlarının neler olduğunu, ayrıca halkın neler yapabileceğini bildiğim için ilk günün ilk saatinde onbin adet hisse aldım. Hissenin borsaya girişi oldukça başarılı oldu. Hatta talep o kadar yüksekti ki, grubun üyeleri bir anda bu kadar çok hissenin satılmasını engellemeye çalıştı. Benim onbin hisse satın aldığımı öğ­rendikleri sırada, fiyatı yirmibeş ya da otuz puan arttır­salar bile ellerindeki her hisseyi satabileceklerini anla­mışlardı. Benim aldığım onbin hisseden elde edeceğim kâr, onların şimdiden bankada bildikleri milyonların önemli bir kısmını alıp götürecekti. Böylece hisse fiyatı­nı artırmamaya karar verdiler ve beni yıldırmaya ça­lıştılar. Ben ise hiç istifimi bozmadan bekledim. Sonun­da beni gözden çıkardılar ve borsanın geri kalan müşte­rilerini kaçırmak istemedikleri için fazla hisse kaybet­meden fiyatı artırmaya başladılar.   </p>
			<p class="paragraf">Diğer hisse fiyatlarının ulaştığı akıl almaz düzeyleri gördüler ve bu işten milyarlar kazanacaklarını hayâl et­meye başladılar. Borneo Tin 120 puana çıktığında elim­deki onbin hisseyi sattım. Bu satış fiyatı duraklattı ve grup yöneticileri tekrar fiyatı artırmaya başladılar. Di­ğer fiyatlar genel bir artış gösterince Borneo Tin için de aktif bir pazar yaratılmaya çalışıldı, ama hissenin fiyatı fazla yüksekti. Sonunda hisse fiyatını 150’ye çıkardılar. Ama bu arada borsadaki canlanma sona ermişti ve hisse­yi düşük fiyattan satmak zorunda kaldılar. Müşterileri, genellikle fiyatlar düşüşe geçtiğinde alım yapan, eski­den 150’ye satan bir hisse senedi 130’a satılıyorsa bu çok iyi bir fiyattır, hele 120’ye gidiyorsa buna kelepir denir diye düşünen insanlardı. Bu tüyo önce geçici piyasa ya­ratabilen salon işlemcilerine, daha sonra da aracı firma­lara iletildi. Bilinen her numaraya başvuruldu, ama bun­lar fazla işe yaramadı. Artık halk, fiyatı şişirilmiş hissele­re doymuştu. Acemiler başka oltalara takılmıştı. Borneo grubu ise gerçekleri görmemekte inat ediyordu.   </p>
			<p class="paragraf">Ben eşimle birlikte Palm Beach’teydim. Bir gün Grid­ley’s’te biraz para kazandım ve eve gidince Bayan Livingston’a bu paranın içinden beşyüz dolarlık bir bank­not verdim. İlginç bir tesadüf, eşim aynı gece bir ye­mekte Borneo Tin şirketinin genel müdürü olan Wisens­tein diye bir adamla tanıştı. Bu adam aynı zamanda bor­sadaki grubun da başındaydı. Olaydan bir süre sonra Wisenstein’in özellikle manevra yaparak karımın yanına oturduğunu öğrendik.   </p>
			<p class="paragraf">Bu bey karımla pek ilgilendi, onu eğlendirecek şey­ler anlattı. Sonunda da ona gizli gizli, “Bayan Livingston, şimdi daha önce hiç yapmadığım bir şey yapacağım. Bu­nu büyük bir keyifle yapıyorum, çünkü siz kıymetini bi­leceksiniz,” demiş. Sonra da durup kaygıyla karımın yü­züne bakmış, olayı başkalarına anlatmayacağına emin olmak istiyormuş. Karım adamın yüzünden her şeyi anla­mış, ama yalnızca, “Evet,” demekle yetinmiş.   </p>
			<p class="paragraf">“Evet, Bayan Livingston. Sizinle ve eşinizle tanışmak benim için büyük bir zevk. Bunu içtenlikle söylediğimi de kanıtlamak istiyorum. Çünkü ileride de görüşeceği­mizi umuyorum. Herhalde anlamışsınızdır, size şimdi vereceğim bilgi çok çok gizli!” Sonra da kulağına fısıl­damış: “Eğer Borneo Tin hissesi satın alırsanız, çok pa­ra kazanırsınız.”   </p>
			<p class="paragraf">“Öyle mi?” demiş karım.   </p>
			<p class="paragraf">“Ben otelden ayrılmadan hemen önce, telgrafla hal­kın en az birkaç gün duymayacağı önemli bir haber gel­di. Ben de alabildiğim kadar hisse alacağım. Eğer yarın açılışta alırsanız, benimle aynı zamanda ve aynı fiyata almış olursunuz. Borneo Tin’in yükseleceği konusunda size güvence veririm. Bunu bir tek size söyledim. Sade­ce size!”   </p>
			<p class="paragraf">Karım adama teşekkür ettikten sonra, kendisinin borsa hakkında hiçbir şey bilmediğini söylemiş. Wisenstein da ona söylediğinden başka bir şey bilmesine gerek olmadığını belirtmiş. Kendisini doğru duyduğuna emin olmak için de tavsiyesini bir kez daha tekrarlamış:   </p>
			<p class="paragraf">“Yapmanız gereken tek şey, istediğiniz miktarda Borneo Tin satın almak. Size yemin ederim ki eğer alır­sanız, tek bir sent bile kaybetmezsiniz. Ben hayatımda hiçbir kadına ya da erkeğe bir hisseyi almaları konu­sunda tavsiyede bulunmadım. Ama hissenin 200’e var­madan durmayacağına o kadar eminim ki, sizin de bun­dan kâr etmenizi isterim. Bütün hisseleri ben alamam, benden başka kâr edecek biri olacaksa, onun da bir ya­bancı değil, siz olmasını isterim. Bütün bunları size an­lattım, çünkü kimseye söylemeyeceğinizi biliyorum. Ba­na güvenin Bayan Livingston ve Borneo Tin alın!”   </p>
			<p class="paragraf">Bu konuda çok içten görünüyormuş ve karımı öylesi­ne kandırmış ki kendisine o gün verdiğim beşyüz dola­rı bu işe yatırmaya karar vermiş. Bu para bana da hava­dan gelmişti ve ona verdiğim harçlığın dışında, fazladan bir tutardı. Yani eğer şans yüzüne gülmezse, kaybettiği için üzülmeyeceği bir paraydı. Ama Wisenstein, mutla­ka kazanacağını söylemişti. O da kendi kendine borsa­da oynamaya, bana da sonradan anlatmaya karar ver­miş.   </p>
			<p class="paragraf">Ertesi sabah borsa açılmadan önce Harding’in ofisi­ne gitmiş ve müdüre, “Bay Haley,” demiş. “Biraz hisse senedi almak istiyo­rum, ama her zamanki hesabıma yatırmayın. Ben kâr edene kadar eşimin bilmesini istemiyorum. Yapabilir misiniz?”   </p>
			<p class="paragraf">Müdür Haley, “Tabii yaparım. Sizin için özel bir he­sap açarız. Hangi hisseden ve ne kadar alacaksınız?”  </p>
			<p class="paragraf">Karım ona beşyüz dolar uzatmış ve demiş ki: “Bakın, bu paradan fazlasını kaybetmek istemiyorum. Size bor­cum olmasın, bir de lütfen sakın Bay Livingston’a bu ko­nuda bir şey söylemeyin. Açılışta bana bu parayla alabil­diğiniz kadar Borneo Tin alın.”   </p>
			<p class="paragraf">Haley parayı almış ve karıma kimseye bir şey söyle­meyeceğine söz vermiş. Borsa açılışında da onun için, sanıyorum 108 puandan yüz hisse satın almış. O gün borsa çok aktifti, hisse de günü üç puan artışla kapadı. Bayan Livingston bu başarısına öyle sevinmiş ki bana anlatmak için sabırsızlanmaya başlamış.   </p>
			<p class="paragraf">Ben ise borsada genel bir düşüş bekliyordum. Bor­neo Tin’deki beklenmedik canlanma dikkatimi çekti. O an hiçbir hissenin, hele Borneo Tin’in yükselmesini bek­lemiyordum. O gün kısa pozisyondan hisse satmaya başlamayı planlıyordum ve işe onbin Borneo hissesi sa­tarak başladım. Eğer satmasaydım hissenin değeri üç yerine beş ya da altı puan artardı herhalde.   </p>
			<p class="paragraf">Hemen ertesi gün borsa açılışında ikibin hisse daha sattım, kapanıştan önce de ikibin hisse sattım ve hisse fi­yatı 102’ye indi.   </p>
			<p class="paragraf">Harding Brothers’ın Palm Beach şubesinin müdürü Haley üçüncü sabah Bayan Livingston’un yolunu gözlü­yormuş. Karım genellikle saat onbir civarı uğrayıp işle­rimin nasıl gittiğine bakardı.   </p>
			<p class="paragraf">Haley onu kenara çekerek, “Bayan Livingston, o yüz Borneo Tin hissesini elinizde tutmak istiyorsanız, marjı­nızı artırmak zorundasınız,” demiş.   </p>
			<p class="paragraf">Karım da, “Ama benim başka param yok,” diye yanıt­lamış.   </p>
			<p class="paragraf">“Hisseyi normal hesabınıza aktarabilirim.”  </p>
			<p class="paragraf">“Olmaz,” diye karşı çıkmış karım, “O zaman kocam öğrenir.”  </p>
			<p class="paragraf">Haley, “Ama hesabınızda zarar...” diye söze başla­mış.   </p>
			<p class="paragraf">Karımsa, “Ama size özellikle beşyüz dolardan fazla kaybetmek istemediğimi söylemiştim. Hatta o beşyüz doları da kaybetmek istemiyordum,” demiş.   </p>
			<p class="paragraf">“Biliyorum Bayan Livingston, ama size danışmadan satmak istemedim. Şimdi de bana daha fazla marj (temi­nat) vermezseniz, hisseleri satmak zorunda kalacağım.”   </p>
			<p class="paragraf">“Ama ilk aldığım gün ne güzel yükselmişti fiyatı,” de­miş karım. “Böyle hemen düşeceğini beklemiyordum. Siz bekliyor muydunuz?”   </p>
			<p class="paragraf">Haley, “Hayır, ben de beklemiyordum,” demiş. Bro­kerlerin diplomatik davranması gerekir ne de olsa.   </p>
			<p class="paragraf">“Niye böyle oldu Bay Haley?”   </p>
			<p class="paragraf">Haley hissenin niye düştüğünü çok iyi biliyordu, ama beni ele vermeden karıma açıklama yapamazdı, müşte­rilerin işlemlerini gizli tutmak ilkesiyle hareket ediyor­du. O yüzden, “Bu hisse hakkında ne iyi ne kötü bir şey duymadım ben. Aa, yine düştü! İyice değer kaybetti ar­tık,” diyerek fiyat tahtasını göstermiş.   </p>
			<p class="paragraf">Bayan Livingston hızla düşmekte olan fiyata bakıp haykırmış: “Bay Haley, ben beşyüz dolarımı kaybetmek istemiyorum. Ne yapabilirim?”   </p>
			<p class="paragraf">“Bilmiyorum Bayan Livingston. Ben sizin yerinizde olsaydım Bay Livingston’dan isterdim.”   </p>
			<p class="paragraf">“Hayır, olmaz! O benim kendi başıma spekülasyon yapmamı istemiyor. Bana kaç defa söyledi. İstersem be­nim adıma hisse alıp satar, ama daha önce hiç ondan ha­bersiz iş yapmamıştım. Ona söyleyemem.”   </p>
			<p class="paragraf">Haley onu teselli etmek için, “Korkmayın Bayan Li­vingston. O çok iyi bir borsacı ve bu durumda ne yapı­lacağını bilir.” Karımın başını olumsuz bir şekilde salladığını görünce bu kez şeytanca bir tavırla ilave etmiş: “Yoksa Borneo’lar için bin ya da ikibin dolar koymanız gerekecek.”   </p>
			<p class="paragraf">Bu ona yetti. O gün uzun süre ofiste oyalandı, ama borsa düştükçe benim yanıma gelerek fiyat tahtasını iz­lemeye başladı ve sonra da benimle konuşmak istediği­ni söyledi. Müdürün odasına girdik, orada bana bütün olayı anlattı. Ben de ona, “Seni aptal küçük kız, artık o hisseye dokunma” dedim.   </p>
			<p class="paragraf">O da dokunmayacağına söz verdi, ona beşyüz dolar verdim ve mutlu bir şekilde ofisten ayrıldı. Artık Borneo 100 puana düşmüştü.   </p>
			<p class="paragraf">Hemen neler döndüğünü anladım. Wisenstein kur­naz bir adamdı. Bayan Livingston’a söylediği şeyin be­nim kulağıma geleceğini ve benim de hisseyi almak is­teyeceğimi düşündü. Benim aktif hisseleri sevdiğimi ve her zaman yüksek miktarda hisse ile hareket ettiğimi bi­liyordu. Benim on ya da yirmibin hisse alacağımı umu­yordu.   </p>
			<p class="paragraf">Bu benim aldığım en planlı ve ince düşünülmüş tüyo­lardan biriydi. Ama tutmadı. Tutmayacağı belliydi. Bir defa karım o gün havadan beşyüz dolar almıştı ve her zamankinden daha girişimci bir ruh hali içindeydi. Ken­di başına para kazanmak istiyordu ve kadınlık dürtüle­riyle durumu kendi gözünde dramatize ederek çekici hale getirdi. Borsayı iyi bilmeyen birinin hisse alıp sat­maması gerektiğini düşündüğümü biliyordu, bu yüzden konuyu bana açmaya cesaret edemedi. Wisenstein karı­mın psikolojisini anlayamamıştı.   </p>
			<p class="paragraf">Ayrıca Wisenstein benim de nasıl bir borsacı oldu­ğumu bilmiyordu. Ben tüyolara kulak asmam. Ayrıca o dönemde borsada genel bir düşüş bekliyordum. Beni Borneo almaya ikna etmek için kullandığı taktikler –his­senin aniden canlanması, üç puan yükselmesi– benim üzerimde ters etki yapmış ve satışlarıma Borneo’dan başlamama neden olmuştu.   </p>
			<p class="paragraf">Bayan Livingston’un anlattıklarını duyunca Borneo hissesi satmaya her zamankinden daha kararlı hale gel­dim. Her sabah açılışta ve her akşam kapanıştan hemen önce bu hisseden bir miktar sattım, ta ki açıklarımı iyi bir kârla kapatana kadar.   </p>
			<p class="paragraf">Bana tüyolara göre hareket etmek çok saçma geli­yor. Ben tüyo avcısı olarak yaratılmamışım. Bazen tüyo avcılarının sarhoşlar gibi olduğunu düşünüyorum. Bazı­ları içkiye dayanamaz ve içkiyi mutlu olmaları için şart sanırlar. Tüyo alması da çok kolaydır, kulaklarınızı açık tutmanız yeter. İnsanın mutlu olabilmek için ne yapması gerektiğini öğrenmesi de mutlu olmak kadar güzel bir şeydir, ama aslında insanı mutluluktan uzaklaştırır. Tüyo avcıları gözlerini para bürümüş, açgözlü insanlar değil­dir, düşünce tembeli olan ve bir umuttan diğerine koşan zavallılardır.   </p>
			<p class="paragraf">Bu tüyo avcıları yalnızca halk arasından çıkmaz. New York Menkul Değerler Borsası salonunda işlem yapan profesyonel borsacılar arasında da vardır bu tür insan­lar. Bunlar asla tüyo vermediğim için benden nefret ederler. Eğer sıradan bir insana, “Hemen beşbin çelik hissesi sat,” desen satar. Ama borsada genel bir düşüş beklediğimi söyleyip nedenlerini ayrıntıları ile anlatır­sam, önce beni dinlerken sıkılır, sonra da borsanın ge­nel koşullları hakkında ahkâm kesip değerli zamanını harcadığım ve Wall Street’te eş dost, yabancı demeden herkesin cebine milyonlar doldurmaya hazır, diğer tü­yocular gibi işine yarayacak, somut bir tüyo vermedi­ğim için bana kızar.   </p>
			<p class="paragraf">Mucizelere inanmak kendini fazlasıyla umuda kaptır­maktır. Düzenli aralıklarla kendilerini bir umut furyasına kaptıran insanlar vardır, kimileri bu umutkoliklere iyim­ser adını verir. İşte tüyo avcıları bunlardır.   </p>
			<p class="paragraf">Benim New York Menkul Değerler Borsası’nda çalı­şan bir tanıdığım var. Asla tüyo vermediğim ve arka­daşlarıma akıl vermekten hoşlanmadığım için benim bencil ve soğuk biri olduğumu düşünür. Bundan birkaç yıl önce bir gün bir gazeteciyle konuşuyormuş. Gazete­ci laf arasında iyi bir kaynaktan G. O. H.’nin değer kaza­nacağını duyduğunu söylemiş. Broker arkadaşım da git­miş, hemen bin adet hisse almış, ama hisse fiyatı göz açıp kapayana kadar düşmüş ve arkadaşım zararını üç­binbeşyüz dolarla zor sınırlamış. Bir iki gün sonra tekrar gazeteciyi görmüş, ona karşı hiç de iyi duygular besle­miyormuş.   </p>
			<p class="paragraf">“Amma tüyo verdin bana,” diye şikâyet etmiş. Konuşmayı hatırlamayan gazeteci, “Ne tüyosu?” diye sormuş.   </p>
			<p class="paragraf">“Şu G. O. H. Hem de iyi bir kaynaktan duyduğunu söylemiştin.”   </p>
			<p class="paragraf">“Öyleydi zaten. Finans kurulunun üyesi olan müdür­lerden biri söylemişti.”   </p>
			<p class="paragraf">“Hangisi?” diye sormuş bizimki acı acı.   </p>
			<p class="paragraf">“Aslını ararsan senin kayınpederin, Bay Westla­ke’di,” demiş gazeteci de.   </p>
			<p class="paragraf">“Niye baştan söylemedin?” diye bağırmaya başlamış brokerimiz. “Bu iş bana üçbinbeşyüz dolara maloldu!” Aile içinden gelen tüyolara inanmazdı. Kaynak ne kadar uzak olursa, tüyo o kadar sağlamdır diye düşünürdü.   </p>
			<p class="paragraf">Westlake zengin ve başarılı bir bankerdi ve birçok hissenin borsaya sürülmesine önayak olmuştu. Bir gün yolda John W. Gates’i görmüş. Gates ona o aralar iyi bir şeyler duyup duymadığını sormuş. Westlake, “Eğer kullanacaksan sana bir tüyo vereyim. Kullanmayacak­san beni hiç boşuna yorma,” diye homurdanmış.   </p>
			<p class="paragraf">Gates de neşeyle, “Tabii kullanırım,” diye söz ver­miş.   </p>
			<p class="paragraf">“Reading hisselerini sat! Kesin yirmibeş puan düşe­cek, belki daha da çok düşer. Ama yirmibeş puan kesin­likle düşecek,” demiş Westlake üzerine basa basa.   </p>
			<p class="paragraf">“Çok teşekkür ederim,” diyen milyonluk Gates, Westlake’in elini hararetle sıkmış ve brokerinin yolunu tutmuş.   </p>
			<p class="paragraf">Westlake, Reading konusunda uzmanlaşmıştı. Şirke­tin tüm girdi çıktısını biliyor, yöneticilerle içli dışlı oldu­ğu için hisseyi yakından tanıyordu, bütün borsa da bunu bilmekteydi. Şimdi de tarihin en hızlı borsacısına hisse­den kısa pozisyona girmesini öğütlüyordu.   </p>
			<p class="paragraf">Reading sürekli yükselmeye devam etti. Birkaç hafta içinde yüz puana yakın artış gösterdi. Bir süre sonra Westlake yine Wall Street’te John W. Gates’i görmüş ama görmemiş gibi yapıp yürümesine devam etmiş. John W. Gates ise ona yetişip ağzı kulaklarına vararak elini uzatmış. Westlake şaşkınlıkla sıkmış elini.   </p>
			<p class="paragraf">“Size Reading tüyosu için teşekkür etmek istiyorum,” demiş Gates.   </p>
			<p class="paragraf">“Ben sana tüyo falan vermedim,” demiş Westlake ters ters.   </p>
			<p class="paragraf">“Verdiniz ya. Hem de çok esaslı bir tüyoydu. Saye­nizde altmışbin dolar kazandım.”  </p>
			<p class="paragraf">“Altmışbin dolar mı kazandın?”  </p>
			<p class="paragraf">“Evet! Hatırlamıyor musunuz? Bana Reading satmamı söylemiştiniz, ben de satın aldım. Ben her zaman verdiğiniz tüyoların tam tersini yaparım ve bu güne kadar bu sayede çok para kazandım Bay Westlake,” demiş Gates neşeyle.   </p>
			<p class="paragraf">Westlake Gates’e bakmış, sonra da hayranlıkla şun­ları söylemiş: “Gates, eğer senin zekân bende olsaydı, çok zengin olurdum.”   </p>
			<p class="paragraf">Geçenlerde brokerlerin Wall Street karikatürlerine bayıldıkları ünlü karikatürist W. A. Rogers’le tanıştım. Onun yıllardır <span class="CharOverride-7">New York Herald</span> gazetesinde çıkan kari­katürleri her gün binlerce insanı güldürür. Bana bir hikâye anlattı. Biz İspanya’yla savaşa girmeden az öncey­miş. Bir akşam bir broker arkadaşının evine gitmiş. Ora­dan ayrılırken kendisinin sandığı bir şapkayı askıdan al­mış ve takmış. Bu şapka kendisininkiyle aynı modelmiş ve başına tıpatıp uymuş.   </p>
			<p class="paragraf">Wall Street’in o günlerde konuştuğu tek konu İspan­ya savaşıymış. Savaş çıkacak mı çıkmayacak mı? Savaş çıkacaksa borsa düşecek, bunun nedeni de bizim kendi satışlarımız değil, bizden menkul değer alan Avrupalıla­rın baskıları olacak diye düşünülüyormuş. Eğer savaş çıkmazsa yapılacak en iyi şey, hisse senedi satın almak olacakmış, çünkü hisse fiyatları savaş söylentileri yüzün­den zaten oldukça düşükmüş. Bay Rogers bana hikâye­nin geri kalan kısmını şöyle anlattı:   </p>
			<p class="paragraf">“Bir gece önce gittiğim broker arkadaşım ertesi gün borsanın ortasında durmuş fiyatların ne yöne gideceği­ni tahmin etmeye çalışıyor, bundan sonraki adımının ne olacağını kara kara düşünüyormuş. Eksileri ve artıları kafasında tartıyor, neyin gerçek neyin söylenti olduğu­nu anlamaya çalışıyormuş. Ama bunu yapmak da pek kolay değilmiş. Ona yol gösterecek güvenilir bir haber yokmuş. Bazen savaşın kaçınılmaz olduğunu düşünüyor, bir sonraki an kesinlikle savaş çıkmayacağı kanısına ka­pılıyormuş. İçine düştüğü bu sıkıntı yüzünden ateşi çık­mış olacak ki şapkasını çıkararak alnını silmiş. Hisseleri alsın mı satsın mı bilemiyormuş.   </p>
			<p class="paragraf">Nedense gözü şapkanın astarına takılmış. Şapkanın içinde altın harflerle benim adımın baş harfleri olan WAR<span class="dipp CharOverride-6"><span id="footnote-010-backlink"><a class="_idFootnoteLink _idGenColorInherit" href="1-20.xhtml#footnote-010">11</a></span></span> yazıyormuş. İstediği haber böylece kendisine ulaşmış. Tanrı’nın benim şapkam yoluyla ona bir işaret gönderdiğine inanmış. Böylece yüksek sayıda hisse se­nedi sattı, o arada savaş çıktı, açıklarını hemen kapattı ve inanılmaz para kazandı. Şapkamı da bir daha bana geri vermedi.”   </p>
			<p class="paragraf">Fakat benim duyduğum hikâyeler içinde en iyisi New York Menkul Değerler Borsası’nın en gözde üyele­rinden biri, J. T. Hood hakkında olanıdır. Bir gün bir başka işlemci Bert Walker, kendisine Atlantic &amp; Sout­hern’in bir müdürüne bir iyilik yaptığını, karşılığında da müdürün kendisine alabildiği kadar A. &amp; S. hisse alması için tüyo verdiğini söylemiş. Şirketin yöneticileri çok yakında hisse fiyatını en az yirmibeş puan artıracak bir şey yapacaklarmış. İşin içinde bütün müdürler yok­muş, ama çoğu kendilerinden istendiği gibi oy kullana­cakmış.   </p>
			<p class="paragraf">Bert Walker temettü oranının artırılacağını düşünü­yormuş. Bunu Hood’a söylemiş, böylece iki kafadar ikişer bin A. &amp; S. hissesi satın almış. Hisse fiyatı çok dü­şükmüş. Hood da bunun Bert’in arkadaşının da araların­da bulunduğu grup tarafından alımları artırmak için dü­zenlendiğini düşünmüş.   </p>
			<p class="paragraf">Ertesi perşembe günü borsa kapandıktan sonra Atlantic &amp; Southern müdürleri toplanarak temettü oranını belirlemiş. Hisse fiyatı perşembe günü, borsanın ilk altı dakikasında altı puan düşmüş.   </p>
			<p class="paragraf">Bert Walker küplere binmiş. Kendisine tüyo veren müdürü aramış. Müdür çok mahcupmuş, nasıl özür dile­yeceğini bilemiyormuş. Walker’a hisse satın almasını söylediğini unutmuş. O yüzden onu arayıp yönetim ku­rulunda alınacak kararın değiştiğini belirtmek aklına gelmemiş. Adamcağız o kadar üzülmüş ki kendini affet­tirmek için Bert’e başka bir tüyo vermiş. Diğer müdür­lerden bazıları ucuza hisse kapatmak istediklerinden onun onayı olmadan bazı işler çevirmişler. O da onların oyunu kazanabilmek için ses çıkarmamış. Ama şimdi kendilerine gerektiği kadar hisse aldıkları için hisse fi­yatını artırmaya başlayacaklarmış. Bundan sonra A. &amp; S. almanın tam zamanıymış.   </p>
			<p class="paragraf">Bert onu affetmekle kalmamış, bu yüksek düzey yö­neticinin elini sıkarak ona teşekkür etmiş. Elbette he­men arkadaşı ve kurbanı Hood’a koşmuş, müjdeyi ver­miş. Birlikte korkunç kâr edeceklermiş. Daha önce his­se fiyatının yükseleceği tüyosunu duyunca hisseyi almışlar. Oysa şimdi hisse fiyatı onbeş puan daha düşükmüş. Yani daha çok hisse alabileceklermiş. Onlar da ortakla­şa beşbin hisse almışlar.   </p>
			<p class="paragraf">Sanki onları bekliyormuş gibi hisseleri alır almaz bir de bakmışlar ki hisse fiyatı düşüyor. Şirket yöneticileri­nin satış yapmaya başladığı belliymiş. İki ortak hata yaptıklarını anlamışlar. Hood ellerindeki beşbin adet hisseyi satmış. Elinde hiç hisse kalmayınca Bert Walker ona, “Eğer o alçak evvelsi gün Florida’ya gitmiş olma­saydı boyunun ölçüsünü alırdım. Hem de ne biçim alır­dım. Ama şimdi sen gel benimle,” demiş.   </p>
			<p class="paragraf">Hood, “Nereye gidiyoruz?” diye sormuş.   </p>
			<p class="paragraf">“Postahaneye. O üçkâğıtçıya ömür boyu unutmaya­cağı bir telgraf çekeceğim. Gel gidelim.”   </p>
			<p class="paragraf">Hood onunla gitmiş. Bert postaneye gitmiş. Orada duygularının etkisiyle, beşbin hisse yüzünden ettikleri zarar onu epeyce duygulandırmış ne de olsa, ağır bir te­essüf telgrafı döşenmiş. Telgrafı Hood’a okumuş ve bitir­dikten sonra da “Böylece onun hakkında neler düşündü­ğümü anlar,” demiş.   </p>
			<p class="paragraf">Telgrafı tam görevli memura uzatacakmış ki Hood, “Dur biraz Bert,” demiş.   </p>
			<p class="paragraf">“Ne oldu?”   </p>
			<p class="paragraf">“Ben olsam göndermem,” demiş Hood dobra dobra. “Niye?” diye sert sert sormuş Bert.   </p>
			<p class="paragraf">“Okuyunca çok kızacak.”   </p>
			<p class="paragraf">Bert şaşkınlıkla Hood’a bakarak, “Biz de bunu istemi­yor muyuz?”   </p>
			<p class="paragraf"><span xml:lang="en-US">Hood başını olumsuz anlamda sallayarak tüm ciddi­yetiyle, “O telgrafı gönderirsen bir daha asla ondan tü­yo alamayız,” demiş. </span><span xml:lang="en-US">  </span></p>
			<p class="paragraf">Düşünün, profesyonel bir borsacının ağzından böyle bir şey çıkabiliyor. Kim bilir acemi tüyo avcıları neler yapıyordur. İnsanlar tüyolara aptal oldukları için değil, kendilerini umuda kaptırdıkları için inanırlar. Baron Rothschild’ın borsada kâr etmesine yardımcı olan bir sırrı varmış. Birileri ona borsada para kazanmarnın zor olup olmadığını sormuş, o da çok kolay olduğunu söyle­miş.   </p>
			<p class="paragraf">Soruyu soran kişi, “Size kolay geliyor, çünkü zaten çok zenginsiniz,” demiş.   </p>
			<p class="paragraf">“Hiç de değil. Ben işin kolayını buldum ve ondan şaş­mıyorum. Bu yolla para kazanmamak imkânsız. İsterseniz size sırrımı söyleyeyim. Sırrım şu: Ben asla fiyat en düşük düzeydeyken hisse almam ve her zaman erken satarım.”   </p>
			<p class="paragraf">Yatırımcılar farklı türde insanlardır. Çoğu envanter­leri ve istatistikleri inceler, matematiksel verilerin içine dalar ve bunları kesin doğrular sanır. İnsan unsuru ge­nellikle en aza indirgenir. Genellikle tek başına ça­lışmayı sevmezler. Benim tanıdığım en zeki yatırımcı ise, işe Pennsylvania’da başlayıp daha sonra Wall Stre­et’e gelerek başarı basamaklarını tırmanan biriydi.   </p>
			<p class="paragraf">Son derece usta bir araştırmacı, yorulmak bilmez bir insandı. Hep kendi sorularını sormak ve her şeyi kendi gözleriyle görmek isterdi. Olayları başkasının gözlükle­riyle görmeye gereksinim duymazdı. Bu yıllar önceydi. Elinde az miktarda Atchinson vardı. Derken şirketle ve yönetimiyle ilgili tatsız haberler duymaya başladı. Şir­ketin yönetim kurulu başkanı Bay Reinhart göründüğü kadar iyi bir yönetici değildi, şirketini felakete doğru sürükleyen müsrif ve sorumsuz bir insandı. Çok yakında hesap vermek zorunda kalacaktı.   </p>
			<p class="paragraf">Bu, bizim Pennsylvania’lının arayıp da bulamadığı türden bir haberdi. Hemen Boston’a giderek Bay Rein­hart’la görüştü ve kendisine birkaç soru sordu. Bu soru­larda duyduğu suçlamaları yineledi. Atchinson, Topeka &amp; Santa Fe Demiryolları’nın genel müdürüne bunların doğru olup olmadığını sordu.   </p>
			<p class="paragraf">Bay Reinhart bu söylentileri yalanlamakla kalmadı, bu söylentileri çıkaranları fesat birer yalancı olmakla suçladı. Pennsylvania’lı ondan kesin bilgi istedi ve genel müdür de ona istediği bilgileri vererek şirketin durumu­nu, mali hesaplarını kuruşu kuruşuna açıkladı.   </p>
			<p class="paragraf">Pennsylvania’lı Reinhart’a teşekkür ederek New York’a döndü ve hemen elindeki bütün Atchinson hisse­lerini sattı. Bir hafta kadar sonra elindeki parayı yüksek miktarda Delaware, Lackawanna &amp; Western hissesi al­makta kullandı.   </p>
			<p class="paragraf">Yıllarca sonra bize kâr getiren işlemlerden bahsedi­yorduk, o da bana bu olayı anlattı. Onu hisseleri satma­ya iten şeyin ne olduğunu da açıkladı.   </p>
			<p class="paragraf">“Reinhart bana şirketin durumunu anlatırken sayıları yazmak için çalışma masasının çekmecesinden mektup kağıdı çıkardı. Kullandığı kâğıt son derece kaliteli, iki renk kabartmalı antetli bir kâğıttı. Bu kâğıt çok, hem de çok pahalıydı. Kağıdın üzerine birkaç sayı yazarak şir­ketin bazı bölümlerinin ne kadar kâr ettiğini, harcama­ları ve işletme masraflarını nasıl azalttıklarını anlattı. On­dan sonra da o güzelim kağıdı buruşturarak çöp sepeti­ne attı. Birazdan yeni uyguladıkları bir yöntemi anlat­mak için iki renkli antetli yeni bir sayfa çekip aldı. Bir­kaç sayı yazdıktan sonra, o kâğıt da çöp sepetini boyla­dı. Bir an düşünmeden boşa harcanan bu kadar para. Eğer genel müdür böyleyse, yanında çalışanlar kim bi­lir nasıldır diye düşündüm. O yüzden genel müdüre ina­nacak yerde, bana onun ne kadar müsrif olduğunu anla­tanlara inanmaya karar verdim ve elimdeki bütün Atc­hinson’ları sattım.   </p>
			<p class="paragraf">Bir rastlantı sonucu birkaç gün sonra Delaware, Lac­kawanna &amp; Western’in ofisine gitmem gerekti. O günler­de genel müdür Sam Sloan’dı. Ofisi girişin hemen yanın­daki odaydı ve kapısı da ardına dek açıktı. Onun kapısı her zaman açıktı. D. L. &amp; W.’nin merkez ofisine giren herkes şirketin genel müdürünü masasında otururken görebilirdi. İsteyen herkes gidip işini doğrudan onunla görebilirdi. Ekonomi muhabirleri Sam Sloan’la doğrudan konuşup lafı hiç dolandırmadan kendisine soru so­rabildiklerini ve borsada durum ne olursa olsun kendi­sinden açık bir evet ya da hayır cevabı alabildiklerini anlatırlar.   </p>
			<p class="paragraf">Sloan’ın odasına girince onun meşgul olduğunu gör­düm. Önce mektuplarını açtığını sandım, ama sonra ma­sasına yaklaşınca ne yaptığını farkettim. Sonradan bu­nun günlük alışkanlığı olduğunu öğrendim. Ofise gelen mektuplar ayırılıp açıldıktan sonra boş zarflar atılacak yerde Sloan’ın odasına getirilirmiş. O da boş dakikala­rında zarfın kenarlarını yırtarmış. Böylece bir yüzü boş iki parça kâğıt elde edermiş. Bu kâğıtları biriktirir, on­dan sonra da ofisteki elemanlara dağıtır, Reinhart’ın be­nim için kullandığı antetli kağıdın yerine, not kağıdı ola­rak kullanmalarını sağlarmış. Ne boş zarflar, ne de mü­dürün zamanı boşa harcanırmış. Her şey için bir kulla­nım alanı bulunurmuş anlayacağınız.   </p>
			<p class="paragraf">Eğer D. L. &amp; W. ’nin genel müdürü böyleyse, şirketin her bölümü de iktisatlı bir şekilde yönetiliyordur mutlaka, Sloan bunun böyle olmasını sağlıyordur, diye düşün­düm. Elbette şirketin düzenli temettü ödediğini ve bol gayrimenkulü olduğunu biliyordum. Alabildiğim kadar D. L. &amp; W. hisse senedi aldım. O zamandan bu yana his­senin değeri önce ikiye, sonra da dörde katlandı. Şimdi neredeyse ilk yatırdığım para kadar yıllık temettü alıyo­rum. Bugün hâlâ D. L. &amp; W.’lerimi elimde tutuyorum. Atchinson firması ise genel müdürü bana müsrif olma­dığını kanıtlamak için sayfa sayfa antetli kâğıtları çöp sepetine attıktan kısa bir süre sonra el değiştirdi.”  </p>
			<p class="paragraf">Bu gerçek bir olaydır ve D. L. &amp; W. hisseleri o Penns­yilvania’lının borsa yaşamı boyunca yaptığı en iyi yatı­rımdır.   </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-010">
					<p class="dipnot"><a class="_idFootnoteAnchor _idGenColorInherit" href="1-20.xhtml#footnote-010-backlink">11</a>	İngilizce, “savaş”. </p>
				</div>
			</div>
		</div>
	</body>
</html>