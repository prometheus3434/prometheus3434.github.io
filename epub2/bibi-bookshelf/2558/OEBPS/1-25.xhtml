<html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-25" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-22">XXI. BÖLÜM  </p>
			<p class="paragraf ParaOverride-7">Bütün bu genellemelerin sizi fazla etkilemediğini bili­yorum. Zaten genellemeler hiçbir zaman fazla çarpıcı değildir. Belki size somut bir örnek verirsem, olayı da­ha iyi anlatabilirim. Size bir hissenin fiyatını nasıl 30 pu­an artırırken, yalnızca yedibin hisse toplamayı, yine de yüksek miktarda hisse satılmasına uygun bir pazar oluş­turmayı başardığımı anlatayım.   </p>
			<p class="paragraf">Söz konusu hisse Imperial Steel’di. Hisse son derece saygın işadamları tarafından satışa sunulmuş ve değer­li bir hisse olduğu yolunda tüyolar yayılmıştı. Hisselerin yüzde otuz kadarı farklı Wall Street firmaları aracılığıyla halka arzedilmişti, ama hisselerde fazla bir aktivite gö­rülmemişti. Zaman zaman birileri hisseyi sorduğunda insider’lardan biri –yani taahhütlü aracılar– şirket ka­zancının beklendiğinden yüksek olduğunu ve geleceği­nin çok parlak göründüğünü söylüyordu. Bu doğruydu, ama halkı harekete geçirmek için yeterli değildi. O his­sede spekülasyon yapmak isteyen yoktu, yatırımcılar ise henüz fiyat istikrarı ve temettü oranına güvenemi­yorlardı. Bu, asla sürpriz yapmayan bir hisseydi. Öyle efendi bir hisseydi ki, insider’ların onca doğru ve olumlu açıklamasına karşın, yerinden bir puan bile kıpırda­mıyordu. Ne ileri, ne geri.   </p>
			<p class="paragraf">Imperial Steel, kıymeti bilinmeyen, fazla sözü edilme­yen ve tüyolarda adı geçmeyen bir hisse olarak kaldı. Fiyat düşmüyordu, çünkü kimse dağılımı eşit olmayan bu hisseyi açığa satmıyordu; satıcılar kaderlerini elinde çok fazla hisse bulunduran insider’ların vicdanına bırak­mak istemiyordu. Aynı şekilde böyle bir hisseyi satın al­mak için de fazla bir teşvik yoktu. Böylece yatırımcılar için Imperial Steel bir spekülasyon aracı olarak kaldı. Spekülatörler içinse ölü bir hisseydi, satın aldıktan son­ra insanın elinde kalacak ve istemeden uzun vadeli yatı­rıma yöneltecek bir hisse. Bir, iki yıl ölü bir hisseyi taşı­mak zorunda kalan borsacı, sonunda hisseye ödediği paradan daha fazlasını kaybeder, karşısına kârlı hisse­ler çıktığında parasını bağladığı için fırsatları değerlen­diremez.   </p>
			<p class="paragraf">Bir gün Imperial Steel grubundan en önde gelen ki­şi, şahsı ve ortakları adına benimle görüşmeye geldi. Yüzde 70’ini ellerinde tuttukları hisse için bir pazar ya­ratmaya çalışıyorlardı. Hisseleri açık pazarda satarlarsa, istedikleri fiyatı alamayacaklarını düşünüyor, benden yüksek fiyata satmamı istiyorlardı. Konuğum bu işi han­gi koşullarda kabul edeceğimi sordu.   </p>
			<p class="paragraf">Ben de ona birkaç gün içinde cevap vereceğimi söy­ledim. Ondan sonra da hissenin durumunu araştırdım. Şirketin farklı departmanlarını, sanayi, ticaret ve finans departmanlarını uzmanlara incelettim. Bana tarafsız ra­porlar hazırladılar. Hisselerin olumlu ya da olumsuz yanlarının peşinde değildim, sadece olduğu gibi ger­çekleri görmek istiyordum.   </p>
			<p class="paragraf">Raporlar, bu hissenin aslında değerli bir hisse olduğunu gösteriyordu. Şirketin durumu, hisse o anki borsa fiyatından alınırsa kâr edilebileceğini, ancak yatırımcı­ların sabırlı olmaları gerektiğini gösteriyordu. Bu ko­şullar altında fiyatın yükselmesi son derece haklı ve ge­rekli bir hareket olacak, firmanın geleceğinin parlak ol­duğunu kanıtlayacaktı. Bu nedenle lmperial Steel hisse­lerinde manipülasyona girmemek için hiçbir neden yoktu.   </p>
			<p class="paragraf">Imperial Steel yöneticisine kararımı bildirdim ve ay­rıntıları görüşmek üzere onu ofisime davet ettim. Koşul­larımı anlattım. Vereceğim hizmet karşılığı para değil, yüzbin Imperial Steel hissesi istiyordum. İşlemlerim sonucunda hisse fiyatı 70’ten 100’e çıktı. Bu, bazılarına yüksek bir fiyat gibi gelebilir. Ancak unutmayın ki insi­der’lar 70 puandan yüzbin, hatta ellibin hisse bile sata­bileceklerine inanmıyorlardı. Hissenin alıcısı yoktu. Fir­manın kazancının ne kadar yüksek olduğu, geleceğinin ne denli parlak olacağı ile ilgili tüm açıklamalar fazla alı­cı getirmemişti. Ayrıca müşterilerime birkaç milyon kâr getirmeden önce ben ücretimi alamayacaktım. Sonuçta benim istediğim hisseler satış komisyonu olarak fazla yüksek değildi. Mantıklı bir ücretti.   </p>
			<p class="paragraf">Hissenin gerçekten değerli olduğunu ve borsanın genel bir yükselişe doğru gittiğini bildiğim için bu işten oldukça yüksek kâr sağlayacağımı düşündüm. Benim fi­kirlerim müşterilerimi de teşvik etti, ileri sürdüğüm ko­şulları hemen kabul ettiler. Bu anlaşma her iki tarafı da memnun etti.   </p>
			<p class="paragraf">Kendimi mümkün olduğu kadar koruma altına alarak işe giriştim. Imperial Steel grubu hissenin yüzde 70’ini elinde tutuyordu. Bu hisseleri bir fona yatırmalarını sağ­ladım. Böylece hisselerin çoğu kilit altına girdi. Dağınık durumda bulunan hisselerin oranı yüzde 30’du, ama bu da benim göz önünde bulundurmak zorunda olduğum bir riskti. Deneyimli spekülatörler tümüyle risksiz işe girmez. Zaten dağınık durumda bulunan hisselerin hep­sinin aynı anda satışa çıkması, bir sigorta şirketinin bü­tün müşterilerinin aynı gün, aynı saatte ölmesi gibi bir şey olurdu. Borsadaki bütün riskleri hesaba katarak ha­reket etmek olanaksızdır.   </p>
			<p class="paragraf">Bu tür bir girişimin kaçınılmaz olarak yaratabileceği risklere karşı kendimi korumaya aldıktan sonra, operas­yona başlamaya hazırdım. Amacım elimdeki hisseleri daha değerli kılmaktı. Bunun için de fiyatı yükseltmem ve opsiyonunu aldığım yüzbin hisseyi satabilmek için bir pazar oluşturmam gerekiyordu.   </p>
			<p class="paragraf">Önce fiyat arttığı takdirde ne kadar hissenin satışa çıkarılacağını bulmak zorundaydım. Bunu brokerim ara­cılığı ile yaptım. Hangi hissenin borsa fiyatından ya da borsa fiyatının biraz üzerinden satışa çıkarıldığını öğ­renmek onlar için hiç de zor olmadı. Uzmanların onlara defterlerinde yazılı emirleri söyleyip söylemediklerini bilmiyorum. Fiyat 70 puandı, ama o fiyata bin hisse bile satamazdım. Bu fiyata, hatta birkaç puan düşüğüne talep olduğunu hiç sanmıyordum. Brokerimin topladığı bilgi­lere dayanarak hareket etmek zorundaydım. Ama bu da bana kaç hissenin satılık olduğunu ve talebin ne kadar düşük olduğunu göstermeye yetti.   </p>
			<p class="paragraf">Bu bilgileri edindikten sonra, sessiz sedasız 70 puan ve üzerinde satılan hisseleri satın aldım. Bu satış, elinde az hisse bulunan kişiler tarafından yapılıyordu, çünkü müşterilerim hisselerini borsadan çekmeden önce ver­dikleri satış emirlerini iptal etmişlerdi.   </p>
			<p class="paragraf">Fazla hisse almama gerek kalmadı. Zaten iyi bir yükselişten sonra alım ve satış emirlerinin artacağını bili­yordum.   </p>
			<p class="paragraf">Kimseye lmperial Steel hisseleri ile ilgili tüyo verme­dim. Görevim mümkün olan en iyi reklamı yapmak ve halkın hisse hakkındaki kanısını değiştirmekti.   </p>
			<p class="paragraf">Asla hisseler hakkında propaganda yapılmasın de­mek istemiyorum. Nasıl giysi, ayakkabı ya da otomobil reklamı yapılıyorsa, borsaya yeni ihraç edilen bir hisse­nin de reklamı yapılabilir. Halka doğru ve güvenilir bilgi ulaştırılmalıdır. Benim ise reklam yapmama gerek yoktu, çünkü istediğim reklamı borsadaki fiyat benim için yapıyordu. Daha önce söylediğim gibi, saygın ga­zeteler sürekli borsadaki hareketlerin nedenlerini açık­layan makaleler yayımlar. Bunlar haber değeri olan ma­kalelerdir. Bu gazetelerin okurları borsada neler oldu­ğunu öğrenmekle yetinmez, bunların nedenini de öğ­renmek ister. Bu yüzden manipülasyoncunun parmağını bile kıpırdatmasına gerek yoktur. Ekonomi gazeteleri bilinen her türlü haberi ve dedikoduyu kendiliklerinden yayımlayacak, kazanç raporlarını, ticaret koşullarını, he­sap durumlarını, yani hisse fiyatının yükselmesine ne­den olabilecek her şeyi birer birer analiz edeceklerdir. Bir gazeteci ya da bir tanıdığım gelip benden bir hisse hakkındaki fikrimi istediğinde, eğer fikrim varsa söyle­mekten çekinmem. Ancak kendiliğimden tavsiyede de bulunmam, asla tüyo vermem, ama gerçekleri de sakla­mam. Aynı zamanda, en iyi tüyoların, en ikna edici tav­siyelerin borsadaki fiyatlardan geldiğini bilirim.   </p>
			<p class="paragraf">70 puan ve üzerinde satılan hisselerin hepsini satın aldıktan sonra borsa üzerindeki baskıyı kaldırmış ol­dum. Bu da doğal olarak, lmperial Steel’in önünü açtı. Hisse fiyatı belirgin bir şekilde artmaya başladı. Borsa işlemcileri gözlem yeteneklerini kullanarak bunu farke­der etmez, hisse fiyatının nerede duracağını bilemedik­leri bir tırmanışa geçtiğini anladılar. Ancak çok iyi bil­dikleri bir şey vardı, o da hisseyi satın almaları gerekti­ği. Hisse fiyatındaki artıştan ötürü fiyatın kendisinden iyi tüyo olamaz! Imperial Steel’e olan talep artınca, ben de elimdekileri satışa çıkardım. Başlangıçta hisseden yaka silkmiş olan kişilerden aldığım hisseleri işlemcilere sat­tım. Bu satış haklı bir satıştı, sadece talebi karşılıyor­dum. Elimdeki hisseleri zorla satmıyor, fiyatın fazla hızlı yükselmesini istemiyordum. Elimdeki yüzbin hissenin yarısını bu aşamada satmak işime gelmiyordu. İşim, his­selerin hepsini aynı anda satabileceğim bir pazar oluşturmaktı.   </p>
			<p class="paragraf">Ancak işlemcilerin istediği kadar satış yapmama karşın, o ana kadar düzenli bir şekilde yaptığım alımlar sona ermişti. Bu arada işlemcilerin alımları ortadan kalktı ve fiyat artışı durdu. O andan itibaren fiyatın daha da artmasını bekleyen ve hayal kırıklığına uğrayan iş­lemciler, ellerindeki hisseleri satmaya başladılar. Fakat ben bu düşüşe hazırdım ve fiyat düşmeye devam eder­ken, işlemcilere sattığım hisseleri geri aldım. Bu hisse­leri daha sonra tekrar satacağımı biliyordum. Bu alım fi­yat düşüşünü durdurdu ve fiyat sabitleşince satış emirle­ri de durdu.   </p>
			<p class="paragraf">Sonra her şeye yeniden başladım. Hisse fiyatı artar­ken satılık bütün hisseleri geri aldım, zaten satılık fazla hisse yoktu ve fiyat ikinci bir kez artmaya başladı. Bu kez artış 70 puanın üzerinde bir değerden başlamıştı. Unutmayın ki bir hissenin fiyatı düşerken hisseleri sat­mak isteyen, fakat fiyat üç dört puan düştü diye bunu yapmayanlar olacaktır. Bu insanlar fiyat tekrar yükselir yükselmez hisselerini satacaklarına yemin eder durur­lar. Fiyat artınca satış yapılması için emir verir, sonra da artış devam ediyor diye fikirlerini değiştirirler. Asıl kârlar da gözü doymak bilmeyen bu kararsızlardan edilir.   </p>
			<p class="paragraf">Bundan sonra işlemi tekrarladım; tekrar önce alım sonra satış yaptım, ama bu arada fiyat ilk değerine oran­la çok daha yüksekti.   </p>
			<p class="paragraf">Bazen hisselerin hepsini aldıktan sonra fiyatı aniden yükseltmek, manipülasyona girdiğiniz hisselerde heye­can yaratmak iyi olabilir. Bu çok iyi bir reklam olacaktır, çünkü hissenin borsanın gündemine girmesini sağlar. Profesyonel işlemcileri ve heyecandan hoşlanan halkı bu hisse senedine çeker. Borsayla ilgilenen halkın bü­yük bir kesimi heyecan sever. Imperial Steel’de ben bu yöntemi uyguladım ve bu artış sonucu ortaya çıkan tale­bi kendi elimdeki hisselerle karşıladım. Satışlarım fiyat artışını hem miktar hem de hız olarak kontrol altında tuttu. Fiyatlar düşmeye başlayınca hisse alıp, fiyatlar ar­tarken satarak fiyatı yükseltmenin ötesinde bir şey yapı­yordum: Imperial Steel’in pazarlanmasını kolaylaştırı­yordum.   </p>
			<p class="paragraf">Ben manipülasyona başladıktan sonra isteyen her­kes istediği zaman hisse alıp satabildi, yani fiyatta fazla büyük dalgalanmalara yol açmadan rahatça işlem yapa­bildi. Alınan hissenin elde kalacağı ya da açığa satanla­rın köşeye sıkıştırılacağı korkusu ortadan kalktı. Hisse­ye karşı bir güven oluştu; profesyonel işlemciler ve halk arasında yavaş yavaş Imperial Steel’in kalıcı bir pazarı olduğu inancı yayıldı. Bu arada hissenin aktif hale gel­mesi hisse karşıtlarının getirdiği itirazları da bertaraf et­ti. Sonuçta binlerce hisse alıp satarak hissenin fiyatını 100 puana çıkarmayı başardım. Fiyat 100 dolar olunca herkes Imperial Steel almak istedi. Neden istemesinler? Herkes bunun sağlam bir hisse olduğunu, her zaman –ve hâlâ– gerçek değerinin altında fiyata satıldığını anla­mıştı. Bunun kanıtı fiyattaki artıştı. 70’ten başlayıp 30 pu­an artan bir hisse yüzün üzerine çıkıp 30 puan daha yük­selebilirdi. Birçokları böyle düşünüyordu.   </p>
			<p class="paragraf">Fiyatı otuz puan artırırken elimde yalnızca yedibin hisse birikti. Bu hisseleri alış fiyatım ortalama 85 puandı. Yani onbeş puan kâr etmiştim, ama kâğıt üzerindeki kârımın toplamı çok daha fazlaydı. Bu kârı olduğu gibi na­kde çevirebilecektim, çünkü hisselerin hepsi için alıcı vardı. Manipülasyona devam edersem, hisse fiyatını da­ha da artırabilirdim. Ayrıca elimde değerini 70’le baş­layıp 100’e kadar çıkardığım yüzbin hisselik bir opsiyon vardı.   </p>
			<p class="paragraf">Koşullar kâğıt üzerindeki kârımı nakde çevirmek için yaptığım planları gerçekleştirmeme engel oldu. Yaptı­ğım iş kusursuz bir manipülasyon örneğiydi, son derece yasaldı ve ulaştığı başarıyı fazlasıyla haketmişti. Şirket gerçekten değerli bir şirketti ve hisse fiyatı yükseldiği halde, hâlâ gerçek değerine ulaşmamıştı. Imperial Steel grubunun üyelerinden biri olan, geniş kaynaklara sahip ünlü bir banka, şirketin mülkiyetini kontrolü altına alma­ya karar verdi. Imperial Steel Corporation gibi zengin ve büyümekte olan bir şirketin kontrolünü ele geçirmek bir banka için, bireyler için olduğundan çok daha önemlidir. Her neyse, bu banka bana hisse opsiyonla­rım için bir fiyat önerdi. Bu bana büyük kâr getirecek bir teklifti ve ben de hiç duraksamadan kabul ettim. Ben yüksek kâr getirecekse her zaman hisselerimi satmaya hazırım. Bu işten de kazandığım kâr beni fazlasıyla memnun etti.   </p>
			<p class="paragraf">Yüzbin hisselik opsiyonumu elden çıkartmadan ön­ce, bu bankanın benden daha fazla uzman tutarak şirke­tin son derece ayrıntılı bir analizini yaptırdığını öğren­dim. Uzmanların hazırladıkları raporlar sayesinde be­nim hisselerimi yüksek fiyattan almaya karar vermişler­di. Birkaç bin hisseyi yatırım olarak elimde tuttum. Ben bu hisseye inanıyorum.   </p>
			<p class="paragraf">Imperial Steel’de yaptığım manipülasyon normal ve sağlıklı bir işlemdi. Benim alımlarımla fiyat yükseldikçe güvencede olduğumu biliyordum. Hisse fiyatı bazı his­selerde yaşanan duraklamayı yaşamadı. Ancak bir hisse artık alımlarınıza gereken tepkiyi vermiyorsa, onu sat­mak için bundan iyi tüyo olmaz. Bir hisse gerçekten değerliyse ve borsa koşulları uygunsa, fiyat 20 puan bile düşse yeniden artacaktır. Ben Imperial Steel’de bu tür bir artış gerçekleştirmek zorunda kalmadım.   </p>
			<p class="paragraf">Ben hisse manipülasyonlarında her zaman temel iş­lem ilkesini gözetirim. Belki bunu neden sürekli yinele­diğimi ya da asla borsayla kavgaya tutuşmadığımı veya istediğim gibi gelişme göstermedi diye borsaya kızma­dığımı neden sürekli tekrarladığımı merak edebilirsi­niz. Kendi işlerini kurarak milyonlarca dolar kazanan, bu arada Wall Street’te de çok başarılı olan bir kişinin, artık serinkanlılıkla hareket edebileceğini sanıyorsu­nuzdur. Bizim büyük işadamı sandığımız bazı insanların borsa istedikleri yönde gitmediğinde nasıl şirret bir ka­dın gibi davranmaya başladıklarını görseniz saşarsınız. Bu başarısızlığı kişisel bir sorun olarak algılar ve bu ara­da kontrollerini kaybettikleri için para da kaybetmeye başlarlar.   </p>
			<p class="paragraf">Bir ara John Prentiss’le aramda çıkan bir anlaşmazlık­la ilgili birtakım dedikodular yayılmıştı. İnsanlar birlikte giriştiğimiz borsa işini dramatik bir sonla kaybettiği­mizi ya da birbirimizi üçkağıda getirerek milyarlarca dolar kaybettiğimizi sanıyor, buna benzer çeşitli senar­yolar yazıyorlardı. Oysa bunların hiçbiri doğru değil.   </p>
			<p class="paragraf">Prentiss ve ben yıllarca arkadaş olarak kaldık. O ba­na kâr getiren bilgiler verdi, ben de, uygulayıp uygula­madığını bilmiyorum ama, ona çeşitli tavsiyelerde bu­lundum. Uyguladıysa mutlaka kazanan o olmuştur.   </p>
			<p class="paragraf">Prentiss, Petroleum Products Company hisselerinin halka sunulmasını düzenleyenler arasında yer almıştı. Az çok başarılı olan bir çıkıştan sonra, borsanın genel koşulları olumsuz yönde değişti ve hisse fiyatı Prentiss ve ortaklarının umduğu kadar yükselmedi. Temel koşul­lar biraz düzelince, Prentiss bir havuz oluşturdu ve Pet­roleum Products’ı pazarlamaya koyuldu.   </p>
			<p class="paragraf">Nasıl bir teknik uyguladığını bilmiyorum. Bana nasıl çalıştığını anlatmadı, ben de hiç sormadım. Ancak tüm Wall Street deneyimine ve su götürmez zekâsına karşın, yaptığı işlemler pek işe yaramadı. Havuz üyeleri fazla hisse satılmadığını farkettiler. Bildiği tüm yöntemleri denemiş olmalı, çünkü bir havuz yöneticisi için, aslında herkes için, başarısız olduğunu itiraf edip dışarıdan bi­rinden yardım istemek kolay bir şey değildir. Her ney­se, bir gün bana geldi ve biraz havadan sudan konuştuk­tan sonra benden, Petroleum Products pazarını oluştur­mam, havuzun elindeki hisseleri, yani yüzbinin üzerinde hisseyi satmamı istedi. O günlerde hisse fiyatı 102, 103 civarındaydı.   </p>
			<p class="paragraf">Bu iş bana biraz bulanık göründü ve teşekkür ederek önerisini geri çevirdim. Ancak o kabul etmem için ısrar etti. Benden arkadaş olarak ricada bulundu, ben de so­nunda kabul etmek zorunda kaldım. Başarılı olacağına inanmadığım girişimlere destek vermekten hoşlanmam, ama bence insanın dostlarına ve çevresine karşı da so­rumlulukları vardır. Ona elimden geleni yapacağımı söyledim. Yine de fazla umutlu olmadığımı da belirtip farkında olduğum tüm olumsuzlukları önüne serdim. Prentiss bana havuza milyonlarca dolar kâr sağlamamı beklemediklerini söylemekle yetindi. İşin başına geçin­ce benim herkesi memnun edecek kadar kâr sağlayaca­ğıma emindi.   </p>
			<p class="paragraf">Böylece kendi isteğimin dışında bu işe girmiş ol­dum. Tıpkı korktuğum gibi, hissenin durumu pek iyi de­ğildi, bu da büyük ölçüde Prentiss’in havuz adına yaptı­ğı manipülasyon sırasında işlediği hatalardan kaynakla­nıyordu. Ama karşımdaki baş düşman zamandı. Borsa­daki genel yükselişin sona ermek üzere olduğunu ve Prentiss’i umutlandıran fiyat artışının geçici olduğunu biliyordum. Petroleum Products hisselerinde fazla başa­rı kaydedemeden, borsanın uzun bir düşüş dönemine gireceğinden korkuyordum. Yine de arkadaşıma söz vermiştim ve elimden geleni yapmaya karar verdim.   </p>
			<p class="paragraf">Fiyatı yükseltmeye başladım. İşler pek fena gitmi­yordu. Fiyatı oldukça iyi bir değer olan 107 puana kadar çıkarabildim ve hatta aldığım hisseleri satma fırsatını bi­le buldum. Bu hisselerin sayısı fazla değildi, ama en azından havuzun elindeki hisseleri daha da artırmamış­tım. Havuz dışından birçok işlemci hisseleri elden çıka­rabilmek için küçük bir artış bekliyordu ve ben onlara ilaç gibi geldim. Borsanın genel koşulları daha iyi olsay­dı, ben de daha başarılı olabilirdim. Keşke beni daha erken bir aşamada davet etselerdi. O anda ise yapabile­ceğim tek şey, hisseleri havuza en az zarar getirecek şe­kilde satabilmekti.   </p>
			<p class="paragraf">Prentiss’i çağırıp ona düşüncelerimi aktardım. Ama o bana karşı çıkmaya başladı. Ben de ona niye teklifini ka­bul etmek durumunda kaldığımı açıkladım. Dedim ki: “Prentiss, borsanın nabzını duyabiliyorum. Bu hisseye alıcı yok. Benim manipülasyonuma bile ilgi göstermedi halk. Bak şimdi, Pete Products borsacılar için mümkün olduğu kadar çekici hale getiriliyorsa, siz destek sağla­maya devam ediyorsanız, buna karşın halk hisseyle ilgi­lenmiyorsa demek ki ortada bir sorun var. Bu sorun da hissede değil, borsada. İşin üzerine gitmeye gerek yok. Fazla ısrar edersen kaybedersin. Bir havuz yöneticisi başka müşteri varsa hissesini satın almalı, ama borsada­ki tek müşteri kendisiyse satın alması aptallık olur. Be­nim aldığım her beşbin hisseye karşılık halk da beşbin hisse almalı ya da almaya istekli olmalı. Ancak ben tek başıma bütün hisseleri alacak değilim. Eğer alırsam so­nuçta hisseler elimde patlar. Şu anda yapılacak tek bir şey var, o da satmak. Satmanın da tek yolu satmaktır.”   </p>
			<p class="paragraf">“Yani hangi fiyata olursa olsun satalım mı?” diye sor­du Prentiss.   </p>
			<p class="paragraf">“Evet!” dedim. İtiraz etmeye hazırlandığının farkın­daydım. “Eğer havuzdaki hisseleri ben satacaksam, fi­yatın yüzün altına düşeceğini ve...”   </p>
			<p class="paragraf">“Hayır! Asla!” diye haykırdı Prentiss. Sanki ona ken­dini köprüden atmasını söylemişim gibi davranıyordu.   </p>
			<p class="paragraf">“Prentiss,” dedim. “Manipülasyonun birinci kuralı bir hisse senedini satabilmek için fiyatını yükseltmektir. Ama fiyat yükselir yükselmez elindeki hisselerin hepsi­ni birden satamazsın. Bu mümkün değildir. Asıl satışı fi­yat yükselip düşmeye başladıktan sonra yaparsın. Ben senin hisselerinin fiyatını 125’e ya da 130’a çıkaramam, keşke çıkarabilsem. O yüzden satışlara bu fiyattan başlamanız gerekiyor. Bence yakında bütün hisselerin fi­yatları düşecek ve Petroleum Products da bundan kurtu­lamayacak. En iyisi fiyat şimdi sizin yapacağınız satışlar­la düşsün, önümüzdeki ay başka birilerinin satış yapma­sını beklemeyin. Fiyat zaten düşecek.”   </p>
			<p class="paragraf">Söylediğim şey gayet mantıklıydı; ama siz bir de onun bağırışını duysaydınız. Sesi herhalde Çin’den du­yuluyordu. Kesinlikle beni dinlemek istemiyor, tavsiye­me uymaya yanaşmıyordu. Bu hem hissenin prestijini bozar, hem de hissenin kredilere karşı teminat olarak gösterildiği bankaların işini güçleştirir, diyordu.   </p>
			<p class="paragraf">Ona bir kez daha düşündüklerimi olduğu gibi söyle­dim ve Pete Products’ın onbeş ya da yirmi puan değer kaybedeceğini, çünkü borsada genel bir düşüş olacağı­nı belirttim. Borsa düşerken bu hissenin yükselmesini beklememeleri gerektiğini yineledim. Ama söyledikle­rim bir kulağından girdi, ötekinden çıktı. Hisseye des­tek çıkmam konusunda ısrar etti.   </p>
			<p class="paragraf">Karşımda oturan adam dönemin en dişli işadamla­rından biri, Wall Street’teki operasyonlarında milyonlar­ca dolar para kazanmış başarılı borsacıydı. Spekülasyon işini sıradan bir insandan çok daha iyi biliyordu. Buna rağmen benden kesinlikle düşme beklentisi olan bir borsada hissesini desteklememi istiyordu. Hisse belki onun hissesiydi, ama bu onu haklı kılmıyordu. Bu yaptı­ğı şey ona yakışmıyordu. Ona tekrar anlatmaya çalıştım. Ama hiç faydası yoktu. Hisseden desteğini çekmemekte kararlıydı.   </p>
			<p class="paragraf">Elbette borsa düşüşe geçtiğinde Pete Products da diğer hisselerle birlikte değer kaybetti. Bense hisse sa­tacağım yerde, Prentiss’in talimatını izleyerek havuz üyeleri için hisse satın aldım.   </p>
			<p class="paragraf">Bu olayın tek açıklaması, Prentiss’in borsanın düşe­ceğine inanmamasıydı. Ben ise düşüşün çok yakın oldu­ğuna emindim. Bu kanımı sadece Pete Products’ta de­ğil, diğer hisselerde de yaptığım denemelerle sınamış­tım. Satışa geçmeden önce fiyatların düşeceklerini res­men ilan etmelerini beklemeye gerek görmedim. Diğer hisseleri açığa satmama rağmen, tek bir Pete Products hissesi bile satmadım.   </p>
			<p class="paragraf">Pete Products havuzu benim beklediğim gibi ellerin­deki bütün hisselerle kalakaldı. Ayrıca fiyatı yükseltmek için boş yere aldıkları hisseler de buna eklenmişti. So­nunda hisseleri satmak zorunda kaldılar, ama benim Prentiss’e satmayı önerdiğim zamandan çok daha düşük fiyatlara. Böyle olacağı belliydi. Yine de Prentiss hâlâ kendisini haklı buluyor ya da haklı bulduğunu söylüyor. Duyduğum kadarıyla, kendisine hisseleri satmalarını tavsiye etme nedenimin, diğer hisselerde kısa pozis­yonda bulunmam ve borsanın yükselmesi olduğunu söylüyormuş. Yani Pete Products hisselerinin düşük fi­yattan satılmasının benim işime geleceğini ve diğer his­selerde girdiğim pozisyonu güçlendireceğini iddia edi­yormuş.   </p>
			<p class="paragraf">Bütün bunlar uydurma. Ben açığa satış yaptığım için borsada düşüş bekliyordum. Düşüş bekliyordum, çünkü durumu iyice incelemiştim ve düşüş beklentisi içinde olduğum için açığa satış yapmıştım. Hiçbir şeyi tersine yapmak kâr getirmez, hele borsada hiç. Havuzun hisselerini satma planımı yirmi yıllık borsa deneyimime dayanarak oluşturmuş, en mantıklı ve güvenilir adımla­rı atmıştım. Prentiss’in de bunu benim kadar açık göre­bilmesi gerekirdi. Bu son çareydi ve artık yapılabilecek hiçbir şey yoktu.   </p>
			<p class="paragraf">Sanırım Prentiss de binlerce insanın kapıldığı bir ya­nılsamaya, bir manipülasyoncunun istediği her şeyi yapabileceği kanısına kapıldı. Oysa bu doğru değildir. Keene’in en büyük manipülasyonu, 1901 baharında, U. S. Steel hisseleri için oluşturduğu pazar oldu. Bu adam yalnızca zeki ve yaratıcı olduğu, ülkenin en zengin in­sanlarını arkasına alabildiği için başarılı olmadı. Başarı­sı kısmen bu nedenlere de bağlıydı, ama asıl nedeni borsanın ve halkın beklentilerinin duruma uygun olma­sıydı.   </p>
			<p class="paragraf">İnsan asla deneyiminin ve sağduyunun sesine kulak­larını tıkamamalı. Fakat Wall Street’te birçok büyük gru­bun içinde de çaylaklara rastlamak mümkündür. Pren­tiss’in bana kırgın olmasının sebebi anlattığım olaydır. Bana dargın çünkü ben manipülasyonu kendi bildiğim gibi değil, onun istediği gibi yapmak zorunda kaldım.   </p>
			<p class="paragraf">İşin içine yalan girmediği sürece, hisseleri toptan sa­tabilmek için yapılan manipülasyonun gizli kapaklı, sa­kıncalı ya da yasadışı bir yönü yoktur. Sağlam manipü­lasyonun sağlam işlem ilkelerine dayanması gerekir. Eskiden yapılan naylon satış gibi uygulamalar insanla­rın kafasında çok yer etmiş durumda. Oysa yapılan yol­suzluğun yöntemi önemli değildir. Borsadaki manipü­lasyonla hisse senetleri ve tahvillerin borsa dışı piyasa­da satılması arasındaki fark, işlemin kendisinde değil, müşterilerindedir. J. P. Morgan &amp; Co. halka, yani yatı­rımcılara bir parti tahvil satar. Bir manipülasyoncu ise halka, yani spekülatörlere bir blok hisse pazarlar. Yatı­rımcı güvenlik arar, sermayesine karşılık düzenli getiri ister. Spekülatör ise hızlı kâr peşindedir.   </p>
			<p class="paragraf">Manipülasyoncunun en önemli pazarı yüksek kâr et­me olasılığı olduğu sürece, kendilerini normalden daha büyük bir riske atmaktan çekinmeyecek spekülatörler­dir. Ben asla körü körüne kumar oynamam. Bazen yük­sek miktarda hisse alır, kimi zaman yüz hisseyle yetini­rim. Ne olursa olsun, verdiğim kararın iyi bir nedeni vardır.   </p>
			<p class="paragraf">Manipülasyon işine, yani başkaları adına hisse sene­di pazarlama işine nasıl girdiğimi çok iyi hatırlıyorum. Bu bana büyük keyif veren bir anıdır, çünkü Wall Street profesyonellerinin borsa operasyonlarına karşı tutumu­nu çok iyi yansıtır. Manipülasyona girişim, borsaya “ge­ri döndükten” yani 1915’te Bethlehem Steel hisseleri mali durumumu düzelttikten sonra oldu.   </p>
			<p class="paragraf">Düzenli olarak alım satım yapıyordum ve şansım ya­ver gidiyordu. Ben gazetelere reklam vermem, ama gizli kapaklı iş de çevirmem. Yine de Wall Street profesyo­nelleri her zaman aktif operatörlerin başarılarını ve başarısızlıklarını abartır ve elbette bu söylentiler gazeteci­lerin kulağına kadar gider, sonunda da haber diye yayımlanır. Aynı gazeteci bir haberde, benim bilmem ne kadar zarar ettiğimi yazabiliyor, bir başka haberde ise milyonlarca dolarlık kârımdan bahsediyor. Ben artık böyle haberlere tepki vermiyorum. Bu haberler inanıl­maz bir şekilde yayılıyor. Broker dostlarım gelip bana aynı hikâyeyi, her seferinde biraz daha değişmiş, biraz daha ayrıntılı anlatabiliyorlar.   </p>
			<p class="paragraf">Bütün bu girişi, başkası adına ilk kez manipülasyon yaptığım zamanı anlatmak için yaptım. Her şey gazetelerin milyonlarca dolarlık borcumu nasıl son kuruşuna ka­dar ödediğimi yazmaları ile başladı. Gazeteler işlemle­rimin boyutlarını ve kazançlarımı o kadar abartmışlardı ki, Wall Street’te adımı duymayan kalmamıştı. İkiyüzbin hisse alıp satan operatörlerin borsayı idare ettikleri dönemler geride kalmıştı. Ama siz de bilirsiniz, insanlar hep eski liderlerin yerine yenilerini koymak ister. Ke­ene’in usta bir borsacı olarak elde ettiği ün ve tek başı­na kazandığı milyonlarca dolar, bankacıların ve işadam­larının hisselerini pazarlaması için onu seçmelerinin başlıca nedeniydi. Kısacası, Wall Street’te adını duyur­muş olması, manipülasyon konusunda aranan bir uzman haline gelmesine neden oldu.   </p>
			<p class="paragraf">Ne yazık ki artık Keene yoktu, aramızdan ayrılmıştı. Birkaç ay süreyle Wall Street’in tarihinde beliren iki ya da üç borsacı çok geçmeden tekrar karanlıklara gömül­düler ve adlarını bir daha duyuramadılar. Özellikle Wall Street’e 1901’de Batı’dan gelen ve büyük oynayarak Ste­el hisselerinden yüksek kâr edip borsada kalan işlemci­lerden söz ediyorum. Bunlar Keene gibi birer operatör olmaktan çok, hisse pazarlamacısıydılar. Kendilerinin ya da dostlarının kontrolü altında bulunan şirketlerin hisse senetlerini son derece büyük bir beceriyle idare edebildiler, ayrıca çok yetenekli ve zengin insanlardı. Ne var ki bunlar, Keene ya da Vali Flower gibi başarılı birer manipülasyoncu olamadı. Yine de Wall Street’in diline düşmekten kurtulamadılar ve bazı profesyonel iş­lemcilerin ve komisyoncu kuruluşların da desteğini ka­zanmayı becerdiler. Onlar borsada aktif olarak çalışma­yı bırakınca, Wall Street’te manipülasyoncu kalmadı, en azından gazetelerde onlarla ilgili haberler çıkmamaya başladı.   </p>
			<p class="paragraf">Menkul Değerler Borsası 1915’te yeniden canlanınca oluşan büyük talebi hatırlayacaksınız. Talep artarken Müttefiklerin Amerika’dan aldıkları malların tutarı mil­yarları bulunca, borsada tam bir patlama yaşandı. Manipülasyona ihtiyaç yoktu, hisse satmak için parmağınızı bile kıpırdatmanız gerekmiyordu. Sayısız insan sözleş­meleri, hatta sözleşme vaatlerini satarak milyonlarca dolar kazandı. Bunlar ya banker dostları sayesinde ya da hisselerini Curb borsasına çıkararak çok başarılı sa­tışlar yaptılar. Halk, önüne getirilen her şeyi alıyordu.   </p>
			<p class="paragraf">Borsadaki canlanma yatışınca, bu işlemcilerin bazı­ları hisse pazarlaması konusunda uzman olan kişilerin yardımına ihtiyaç duydular. Halkın elinde, bazıları yük­sek fiyattan alınmış çeşit çeşit hisse senedi varken, ye­ni hisse senedi satmak zor bir iştir. Canlanma dönemi sona erdikten sonra, halk fiyatların bir daha yükselme­yeceğini düşünür. Alıcılar daha seçici hale gelmez, yal­nızca artık körü körüne satış yapmaktan vazgeçer. İn­sanların zihniyeti değişir. Karamsar olmaları için fiyatla­rın düşmesine bile gerek yoktur. Borsanın durgunlaş­ması ve uzun süre bu durgunluktan kurtulamaması ye­terlidir.   </p>
			<p class="paragraf">Her canlanma döneminde halkın hisseye olan açlığı­nı gidermek için bazı şirketler kurulur. Ayrıca bazı his­selerin tanıtımında geç kalınmış da olabilir. Bu hisseleri pazarlayacak olan kişiler sadece insanlardır ve o yüz­den canlanmanın asla sona ermeyeceğini düşünürler. Ayrıca işin ucunda yüksek kâr varsa, riske atılmak nor­mal karşılanır. Umut, insanın görüşünü kapattıysa, yük­selişin sonu bir türlü görünmez. Sıradan bir insan oniki ya da ondört dolardan kimsenin almak istemediği bir hissenin aniden otuz dolara fırladığını, en yüksek değe­rin bu olduğu düşünülürken, birden elli doları bulduğu­nu görür. Bu, kesinlikle en yüksek noktadır, diye düşü­nür. Derken hisse önce altmışa, sonra yetmişe, yetmiş­beşe çıkar. Daha birkaç hafta önce onbeş doların altın­da fiyata satılan bu hissenin, kesinlikle daha fazla yükselemeyeceği düşünülür. Ama hisse seksen, sonra da sek­senbeş dolara çıkar. Bu aşamada, hisse senetlerinin de­ğeri ile değil, fiyatı ile ilgilenen ve adımlarını genel ko­şullara göre değil, kendi korkularına göre atan, sıradan insan en kolay yolu seçer. Bu yükselişin bir sonu oldu­ğunu düşünmekten vazgeçer. İşte o yüzden bir hisseyi fiyatı en yüksek düzeydeyken satın almayacak kadar ze­ki davranan işlemciler, iş hisseyi satmaya gelince bu kadar zekice davranamaz ve nedense kârlarını asla na­kde çeviremezler. Borsadaki yükselişlerde mutlaka ilk önce halk kâr eder. Ve bu kâr kâğıt üzerinde kalır.   </p>
		</div>
	</body>
</html>