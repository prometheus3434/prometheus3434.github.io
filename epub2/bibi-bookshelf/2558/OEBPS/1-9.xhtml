<html xmlns="http://www.w3.org/1999/xhtml">
	<head>
		<title>1-9</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-9" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-6">V. BÖLÜM  </p>
			<p class="paragraf ParaOverride-7">Borsa kurtlarını yanıltan şey, kendilerine göre oluştur­duklan ve hiçbir zaman vazgeçmedikleri sistemleridir. Bu katı tutumları onlara çok şeye malolur. Spekülasyon dediğimiz şey bazı temel kurallara sahiptir, ama sadece matematik ya da formüllerden oluşmaz. Benim geçmiş fiyatlardan yola çıkarak oluşturduğum yöntem bile, sa­dece matematik hesaplara dayanmaz. Hisse senedinin davranışı olarak adlandırdığım bir şey vardır, o da bir hissenin geçmişte gösterdiği davranışı sürdürüp sür­dürmemesi ile ilgilidir. Eğer bir hisse senedi tutarsız davranıyorsa en iyisi ondan uzak durmaktır, çünkü ne­rede neyin yanlış olduğunu bilmediğiniz için hissenin ileride hangi değere ulaşacağını da bilemezsiniz. Hisse­nin hastalığını teşhis edemezseniz, tedavi de mümkün olmaz. Tedavi yoksa kâr da olmaz!   </p>
			<p class="paragraf">Hisse senetlerinin davranışlarını ve performansını iz­lemek çok eski bir yöntemdir. New York’a ilk geldiğim­de bir brokerin ofisinde sürekli tablosundan bahseden bir Fransızla tanışmıştım. Önce onun firmanın delisi ol­duğunu, zararsız olduğu için de oralarda dolaşmasına ses çıkarılmadığını düşündüm. Sonra da onun son derece usta ve ikna edici bir konuşmacı olduğunu anladım. Dünyada yalan söylemesi mümkün olmayan tek şeyin matematik olduğunu söylüyordu. Çizdiği eğriler saye­sinde borsa hareketlerini önceden tahmin edebildiğini öne sürüyordu. Ayrıca bu hareketleri analiz ederek, ör­neğin Keene ünlü Atchison tercihli hisseleri manevra­sında haklı çıkarken neden daha sonra Southern Pacific hisselerinde yanıldı, onu bile bilebiliyordu. Arada sıra­da profesyonel borsacılardan biri Fransız’ın sistemini deniyor, ondan sonra da vazgeçip kendi bilimsel olma­yan yöntemlerine geri dönüyorlardı. Kendi deneme ya­nılma yöntemlerinin daha sağlam olduğuna karar veri­yorlardı sonuçta. Fransız, Keene’in tablosunun yüzde yüz doğru olduğunu, ama bu yöntemin aktif bir borsada kullanılmak için fazla yavaş olduğunu söylediğini iddia ediyordu. Bir diğer ofiste ise günlük fiyat dalgalanmala­rının bir tablosu çıkarılıyordu. Tek bir bakışta bir hisse­nin son aylarda nasıl hareket ettiğini görmek mümkün­dü. Tek tek hisselerin eğrilerini genel borsa eğrisi ile karşılaştıran ve bazı temel kuralları akılda tutan müşte­riler tüyo aldıkları hisselerin gerçekten yükselip yüksel­meyeceğini az çok kestirebiliyorlardı. Tablo tamamlayı­cı bir ek tüyo yerine kullanılıyordu. Bugün aracı firmala­rın çoğunda bu tip tablolar bulunabiliyor. Bu tablolar is­tatistik şirketlerinden hazır olarak geliyor ve yalnızca hisse senetlerini değil hammadde piyasalarını da kapsı­yor.   </p>
			<p class="paragraf">Tablolar ancak onları okumayı, daha doğrusu oku­duklarını anlamayı bilenlere yardımcı olabilir. Ancak genellikle tabloları okuyan sıradan yatırımcılar borsada spekülasyonun tabloda görünen iniş çıkışlardan, birin­cil ve ikincil hisse hareketlerinden oluştuğuna inanmaya başlar. Eğer bu konuda ısrarlı davranırlarsa da, genel­likle sonunda beş parasız kalırlar. Saygın bir borsa ara­cı kurumunun eski ortaklarından olan son derece bilgili bir adam vardı, aynı zamanda da diplomalı bir matema­tikçiydi. Ünlü bir teknik okuldan mezun olmuştu. Çeşitli borsalardan, hisse senedi, tahvil, tahıl, pamuk, para vs. gibi piyasalardan yola çıkarak fiyatların dakikası daki­kasına son derece dikkatli bir analizini yapmıştı. Her yıl fiyatlar arasındaki ilişkileri, dönemsel değişiklikleri, ak­lınıza gelebilecek her şeyi araştırırdı. Hisse alıp satar­ken yaptığı tablolardan hiç vazgeçmezdi. Aslında yaptı­ğı şey, ortalama hesaplamak ve son derece ustaca yaptığı bu hesaplardan yararlanmaktı. Bu matematikçi Bi­rinci Dünya Savaşı gelip de borsadaki bütün verileri birbirine karıştırana kadar düzenli olarak kazanırmış. So­nunda o ve onu izleyen grup bu yöntemden vazgeçmiş, ama bu arada milyonlarca dolar kaybetmişler. Oysa dünya savaşları bile koşullar uygunsa borsada fiyatların artmasını ya da düşmesini engelleyemez. Borsada para kazanmanın yolu da bu koşulları doğru değerlendir­mekten geçer.   </p>
			<p class="paragraf">Neyse, konuyu fazla dağıtmayalım, Wall Street’teki ilk yıllarımı düşününce aklıma hep bunlar geliyor. Şim­diki aklım o zaman olsaydı, acemiliklerimin hiçbirini yapmazdım. Bunlar sıradan yatırımcıların her yıl, hiç bıkmadan yaptığı sıradan hatalardı.   </p>
			<p class="paragraf">New York’a ve oranın Menkul Değerler firmalarına üçüncü gelişimde oldukça aktif bir şekilde alım satım yapmaya başladım. Bucket shoplardaki kadar başarılı olmayı beklemiyordum ama daha fazla miktarlarla oy­nayacağım için uzun vadede daha çok kazanacağımı dü­şünüyordum. Ama şimdi anlıyorum ki asıl hata borsa spekülasyonu ile kumarı birbirine karıştırmış olmamdı. Yine de yedi yıldır fiyat okuyarak edindiğim deneyim ve biraz da doğal yeteneğim sayesinde elimdeki paray­la servet elde edemesem de oldukça yüksek bir getiri sağlayabiliyordum. Eskisi gibi kazandığım da kaybetti­ğim de oluyordu, ama daha dengeli kazanmaya başla­mıştım. Kazancım arttıkça harcamalarım da artıyordu. Genellikle öyle olur zaten. Sadece kolay para kazanan­lar değil, paraya âşık olan bir avuç insanın dışında her­kes böyle davranır. Russell Sage gibi bazı adamlar pa­rayı kazandıkları kadar ellerinde tutmasını da bilirler ve onun gibi inanılmaz zengin biri olarak ölürler.   </p>
			<p class="paragraf">Her gün saat ondan üçe kadar borsa oyununu oynu­yor, saat üçten sonra da hayatımı yaşamaya başlıyor­dum. Beni yanlış anlamayın, hiçbir zaman dünyevi zevk­lerin beni işimden alıkoymasına izin vermiyordum. Kay­bettiğim zaman hisseler konusundaki tahminlerim yan­lış çıktığı için kaybediyordum, akşamdan kalma oldu­ğum ya da aklım başka yerde olduğu için değil. Borsa­daki işlerimi hiçbir zaman sinirlerim bozuk ya da sarhoş olduğum için boşlamadım. Her zaman fiziksel ve zihin­sel sağlığıma dikkat ediyordum. Bugün bile akşamları saat onda yatarım. Gençken de erken yatmaya özen gösterirdim, çünkü uykusuzken işimi gereği gibi yapa­madığımı biliyordum. Az da olsa kazanıyordum ve bu yüzden de kendimi hayatın güzel taraflarından yoksun bırakmak istemedim. Nasıl olsa harcadıklarımı borsa­dan geri alıyordum. İşini iyi yapan ve gelecekte de yap­maya devam edeceğine inanan profesyonel bir borsacı­nın soğukkanlı tavrını takınmaya başlıyordum.   </p>
			<p class="paragraf">Yöntemimde yaptığım ilk değişiklik, zaman konu­sunda oldu. Bucket shoplarda olduğu gibi yükselmesi kesin bir hisse senedini alıp ondan sonra da bir iki puan değer kazanmasını bekleyecek zamanım yoktu artık. Fullerton’un ofisindeki gelişmeleri yakalayabilmek için çok daha erken davranmam gerekiyordu. Diğer bir de­yişle neler olup biteceğini önceden kestirmeye çalı­şmam, hisse hareketlerini iyice incelemem gerekiyor­du. Bu size çok sıradan gelebilir, ama ne demek istedi­ğimi anladınız herhalde. Benim için önemli olan borsaya karşı tavrımda gerçekleşen değişiklikti. Yavaş yavaş yeni tavrım sayesinde dalgalanmalar üzerinde bahse girmekle, kaçınılmaz yükselme ve düşüşler arasındaki farkı, yani spekülasyonla kumar arasındaki farkı öğren­dim.   </p>
			<p class="paragraf">Artık borsayı izlerken sadece bir saat önceki geli­şmelere bakmıyor, çok daha gerilere gidiyordum. Bu­nu, dünyanın en büyük bucket shopunda bile yapamaz­dım. Ticaret raporlarını, demiryollarının kazanç duru­munu, mali ve ticari istatistikleri incelemeye başladım. Elbette büyük oynamayı seviyordum, o yüzden bana “Korkusuz Çocuk” adını takmışlardı ama öte yandan fi­yat hareketlerini izlemeyi de seviyordum. Bana daha fazla borsa deneyimi kazandıracak hiçbir şeyden kaç­mıyordum. Bir sorunu çözmeden önce o sorunun nede­nini anlamak gerekir. Ben de bir çözüm bulduğumda bu çözümün doğruluğunu kendi kendime kanıtlamalıyım. Bunu yapmanın da tek bir yolu var, çözümü kendi pa­ramla denemek.   </p>
			<p class="paragraf">O günlerde kaydettiğim ilerleme pek yavaştı, ama elimden geldiğince hızlı bir şekilde öğreniyor, üstelik de para kaybetmemeyi başanyordum. Belki daha fazla kaybetseydim, bu beni teşvik edecek ve daha sıkı çalı­şmama neden olacaktı. Mutlaka daha fazla hatamı bulacaktım. Ama para kaybetseydim yeni bulduğum yön­temleri deneyecek param olmayacaktı, o yüzden fazla kaybetmemem de gerekiyordu.   </p>
			<p class="paragraf">Fullerton’un ofisinde bana para kazandıran hisseleri inceleyince farkettim ki, borsa konusunda yüzde yüz haklı olsam da –yani genel koşulları ve trendi doğru saptamış olsam da– bu “haklılığın” bana sağlaması ge­reken parayı bir türlü kazanamıyordum. Neden?   </p>
			<p class="paragraf">Kaybetmek kadar kısmi başarılardan da ders almak gerekir.   </p>
			<p class="paragraf">Örneğin borsada yükselme beklentisi olduğunu an­layarak çeşitli hisse senetleri satın alıyordum. Benim tahmin ettiğim gibi borsada bir yükseliş gerçekleşiyor­du. Buraya kadar hepsi tamam. Pekiyi ben ne yapıyor­dum? Yaşlı borsacıları dinleyerek gençliğin bana verdi­ği ataklığı bastırıyordum. Aklı başında davranarak daha temkinli oynamaya karar veriyordum. Bunu yapmanın yolu da hisseleri satarak o ana kadar elde ettiğim kârla yetinmek, hisselerin fiyatı düştüğünde de bunları geri almaktı. Ben de böyle yapıyordum, daha doğrusu böyle yapmaya çalışıyordum; genellikle hisseleri satıyor, kâr ediyor, sonra da fiyatı bir türlü düşmek bilmeyen hisse­lerin değer kaybetmesini bekliyordum. Bu arada hisse­lerin değeri on puan daha artıyor, ben de elde ettiğim dört puanlık kâr cebimde kös kös oturuyordum. İnsan kâr ederek fakir olmaz derler. Doğru, ama insan fiyatla­rın gittikçe arttığı bir borsada dört puanlık kârla yetine­rek zengin de olamaz.   </p>
			<p class="paragraf">Yirmibin dolar kazanabileceğim yerlerde iki bin do­larla yetinmek zorunda kalıyordum. Fazla temkinli davranıyordum. Ne kadar az kazandığımı keşfettiğim gün bir şey daha keşfettim; o da çaylakların da kendi aralarında birkaç gruba ayrıldığıdır. Acemi çaylak hiçbir şey bilmez ve kendisi de dahil, herkes bunun farkındadır. Ama aradan bir süre geçince çaylak bir şeyler öğrendi­ğini düşünür ve etrafındakilerin de öyle düşünmesini sağlar. O artık deneyimli bir çaylaktır. Borsanın kendisi­ni araştırmasa da kendisinden daha deneyimli çaylakla­rın söylediği şeyleri kulaktan dolma olarak öğrenmiştir. Bu çaylak en acemi çaylağa göre parasını bazı şeyler­den korumayı bilir. Aracı firmaların ekmek kapısı acemi çaylaklar değil, bu deneyimli geçinen çaylaklardır. Acemi çaylağın Wall Street’teki ilk deneme süresi üç haftayla otuz hafta arasında değişir. Deneyimli çaylaklar ise iflas edene kadar ortalama üç, üçbuçuk yıl geçer. Genellikle borsayla ilgili beylik lafları ve klişeleri uydu­ran kişiler de bu deneyimli çaylaklardır. Borsada yapıl­maması gereken her şeyi A’dan Z’ye bilir acemi çaylak. Bir tek şey dışında: Çaylaklık etme!   </p>
			<p class="paragraf">Bu deneyimli çaylak artık borsanın gediklisi olduğu­nu düşünür, çünkü fiyatlar düşerken hisse senedi alma­yı öğrenmiştir. Bu düşüşleri dört gözle bekler. Alacağı kelepir hisse senetlerini kaybettiği puana göre ölçer. Yükselme beklentisi olan borsada acemi çaylaklar bor­sanın kurallarını bilmedikleri için işi şansa bırakarak körü körüne alım yaparlar. Önce kâr eder, fiyatlar doğal olarak düşünce de bütün paralarını kaybederler. Ama deneyimli çaylak benim kendimi çok akıllı zannettiğim, aslında başkalarının aklına göre davrandığım dönemde yaptığım şeyi yapar. Bucket shop yöntemlerimi değiştir­mem gerektiğini çok iyi biliyordum, ama bu değişikli­ğin ne olması gerektiğini bilmediğimden, deneyimli sandığım müşterilerin ağzından çıkan her şeyi altın kural olarak kabul ediyordum.   </p>
			<p class="paragraf">Çoğu müşteri birbirine benzer. Hepsi Wall Street’in kendilerine borçlu olduğunu düşünür. Bunlar Fuller­ton’da da eksik olmazdı. Her türden çaylak vardı orada. Müşterilerden yaşlıca bir bey diğerlerine pek benzemi­yordu. Bir kere hepimizden büyüktü. Ayrıca hiçbir za­man başkalarına öğüt vermez ve kazancından böbürlen­mezdi. Karşısındakini büyük bir dikkatle dinlerdi. Tüyo peşinde değildi, asla başkalarına ne duyduklarını ya da bildiklerini sormazdı. Biri kendiliğinden bir tüyo verdi­ğinde de kibarca teşekkür ederdi. Eğer tüyo doğru çı­karsa bazen tüyoyu kendisine veren kişiye gidip tekrar teşekkür ederdi. Ama tüyo yanlış çıkarsa asla gidip şikâyet etmezdi, böylece kimse onun verilen tüyoları uy­gulayıp uygulamadığını anlayamazdı. Bu adam ofiste ef­sane haline gelmişti, çok zengin olduğu ve isterse çok büyük oynayabileceği söyleniyordu. Ama firmaya fazla komisyon kazandırdığı söylenemezdi, kazandırıyorsa da bunu anlamak kolay değildi. Adı Partridge idi ama ar­kasından Hindi diye isim takılmıştı. Bunun nedeni de çok geniş bir göğsü olması ve sürekli boynunu kırarak odadan odaya koşuşturmasıydı.   </p>
			<p class="paragraf">Başkalarından akıl almak ve sonra da başarısız olun­ca onları suçlamak isteyen müşteriler kimi zaman Part­ridge’e gidip ona bir arkadaşlarının arkadaşı olan bir borsacının şu ya da bu hisse senedinden almalarını öğütlediğini söylerler, ondan ne yapmaları gerektiği konusunda akıl isterlerdi. Aldıkları tüyo ister almak, is­ter satmak olsun cevap hep aynıydı.   </p>
			<p class="paragraf">Müşteri kafasını kurcalayan tüyoyu anlattıktan sonra sorardı: “Sizce ne yapayım?”   </p>
			<p class="paragraf">Yaşlı Hindi başını bir yana eğer, babacan bir gülüm­semeyle karşısındakinin yüzüne bakar ve sonunda ciddi ciddi konuşurdu: “Biliyorsunuz borsa yükselecek.” On­dan defalarca aynı sözleri duydum, “Borsa yükselecek,” diyordu hep. Bunu söylerken de size bir milyon dolarlık bir kaza sigortası poliçesi içine sarılı paha biçilmez bir tılsım veriyormuş gibi davranıyordu. Elbette ben de onun ne demek istediğini bir türlü anlayamıyordum.   </p>
			<p class="paragraf">Bir gün Elmer Harwood adında biri ofise rüzgâr gibi dalarak hemen bir talimat yazdı ve bunu görevliye uzattı. Sonra da Partridge’in yanına koştu. O sırada Partrid­ge, John Fanning’in anlattığı hikâyeyi dinliyordu. John bir keresinde Keene’in brokerlerinden birine bir emir verdiğini duymuş, John da hemen gidip aynı hisseden almış, ama yüz hissede ancak üç puan kâr edebilmiş, sonra da hisseleri satmış. O satar satmaz da hisse sene­di üç gün içinde yirmidört puan çıkmış. Bu, John’un aynı hikâyeyi dördüncü kez anlatışıydı, ama Hindi ilk kez du­yuyormuş gibi kibar kibar başını sallayarak dinliyordu   </p>
			<p class="paragraf">Elmer yaşlı adamın yanına yaklaştı ve John Fan­ning’den özür dilemeye gerek görmeden araya girdi ve Hindi’ye “Bay Partridge, ben elimdeki Climax Motors’un hepsini sattım. Dediler ki hisse fiyatı düşmek üzereymiş, ben de fiyat düşünce hisseleri geri alacağım. Siz de ay­nısını yapsanız iyi olur. Yani daha satmadıysanız,” dedi.   </p>
			<p class="paragraf">Partridge’e o hisselerden alma tüyosunu veren El­mer’dı ve borsada insan tüyo verdiklerine karşı kendini borçlu ve sorumlu hisseder. Tüyo ister doğru çıksın, is­ter yanlış, onları koruması gerektiğini düşünür. Elmer şimdi Hindi’nin yüzüne kuşkuyla bakıyordu.   </p>
			<p class="paragraf">“Tabii Bay Harwood, hisseler hâlâ elimde. Elbette!” dedi Hindi şükranla, Elmer’ın onu düşünmesine çok se­vinmiş gibi davranıyordu.   </p>
			<p class="paragraf">“İsterseniz şimdi kârınızı alın, ondan sonra fiyatları düşünce hisseleri yeniden satın alırsınız,” dedi Elmer. Karşısındakinin de bir an önce harekete geçmesini isti­yor gibiydi. Partridge’in yüz ifadesinde bir değişiklik ol­mayınca Elmer sözlerine devam etti: “Ben elimdeki his­selerin hepsini sattım.”   </p>
			<p class="paragraf">Sesini ve konuşma biçimini duysaydınız, en az onbin hissesi olduğunu sanırdınız.   </p>
			<p class="paragraf">Ama Bay Partridge başını üzüntüyle iki yana salladı ve “Hayır, hayır, yapamam,” diye itiraz etti.   </p>
			<p class="paragraf">“Ne?” diye haykırdı Elmer.   </p>
			<p class="paragraf">“Yapamam!” dedi Mr. Partridge. Yüzü pek dertliydi. “Size satın almanız için tüyo vermemiş miydim?”   </p>
			<p class="paragraf">“Verdiniz Bay Harwood ve size müteşekkirim. Gerçekten. Ama -”   </p>
			<p class="paragraf">“Durun bir dakika! Bırakın konuşayım. O hisse on günde yedi puan değer kazanmadı mı? Kazanmadı mı?   </p>
			<p class="paragraf">“Kazandı. Size gerçekten çok teşekkür ederim evla­dım. Ama ben o hisseyi satmayı aklımdan bile geçire­mem.”   </p>
			<p class="paragraf">“Geçiremez misiniz?” diye sordu Elmer, onun da ak­lı karışmaya başlıyordu. Borsa dünyasında tüyo veren­ler aniden tüyo alanlara dönüşebilir.   </p>
			<p class="paragraf">“Hayır, satmayı hiç düşünmüyorum.”   </p>
			<p class="paragraf">“Neden düşünmüyorsunuz?” Elmer Partridge’e biraz daha yaklaştı.   </p>
			<p class="paragraf">“Eeee, borsa yükselecek ya!” Adam bunu sanki çok uzun ve ayrıntılı bir açıklama yapar edasıyla söylemişti.   </p>
			<p class="paragraf">“Anladık,” dedi Elmer, artık sinirlenmeye başlıyor­du. “Tamam, ben de borsanın yükseleceğini sizin kadar biliyorum. Ama şimdi o elinizdeki hisseleri satıp sonra değerleri düşünce geri almanın tam zamanı. Bundan siz kârlı çıkacaksınız.”  </p>
			<p class="paragraf">“Evladım,” dedi Partridge, canının ne kadar sıkkın olduğu belliydi –“evladım, eğer o hisseyi şimdi satar­sam, daha fazla kâr etme fırsatını kaybederim.”   </p>
			<p class="paragraf">Elmer Harwood başını sallayarak bana doğru yöneldi. Benden anlayış beklediği belliydi. “Ne diyebilirim ki?” diye fısıldadı kulağıma. “Ne denir şimdi buna?”   </p>
			<p class="paragraf">Ben susmayı tercih ettim. O devam ediyordu: “Ona Climax Motors’la ilgili bir tüyo verdim. Gitti beşyüz his­se aldı. Yedi puan kâr etti, sonra ben ona hisseleri satıp artık çoktan zamanı gelen düşüşten kurtulmasını söyle­diğimde bana ne diyor? Eğer şimdi satarsa kâr edemez­miş. Bu söze ne denir?”   </p>
			<p class="paragraf">“Özür dilerim Bay Harwood, ben kâr edemem deme­dim. Daha fazla kâr etme fırsatını kaybederim dedim,” diye araya girdi bizim Hindi. “Siz de benim yaşıma ge­lince, benim geçtiğim yollardan, atlattığım paniklerden, iniş çıkışlardan geçince anlayacaksınız. Daha faz­la kâr etme fırsatını kaçırmayın, buna kimsenin gücü yetmez, John D. Rockefeller’in bile. Umarım hisse fiyatı düşer ve siz de sattıklarınızı daha iyi bir fiyattan geri alırsınız, ama ben yılların deneyimi ile hareket etmek zorundayım. Bu deneyim bana çok şeye maloldu ve ar­tık bir kez daha her şeye sıfırdan başlamak istemiyorum. Ama inanın size çok müteşekkirim. Borsa yükseliyor bi­liyorsunuz.” Sonra da arkasını dönüp gitti, Elmer şaşkın­lık dolu gözlerle arkasından bakakalmıştı.   </p>
			<p class="paragraf">Bay Partirdge’in söylediklerini o zaman pek anlaya­mamıştım, ama borsa hakkındaki tahminlerim doğru çıksa bile, yeterince para kazanamayınca sözlerini bir kez daha düşündüm. Düşündükçe o yaşlı adamın ne ka­dar zeki olduğunu daha iyi anladım. O da gençken aynı hataları işlemişti ve kendini çok iyi tanıyordu. Kendisine zararlı olduğunu bildiği zaaflarına kolay kolay teslim ol­muyor ve böylece pahalı pişmanlıklardan uzak duruyor­du.   </p>
			<p class="paragraf">Bay Partridge’in “Borsa yükselecek biliyorsunuz,” demekle neyi kastettiğini anlamak benim için çok önemli ve öğretici bir adım oldu. Söylemek istediği şey, asıl kârın ufak tefek dalgalanmalardan değil, borsadaki temel hareketlerden geldiği, yani banttan gelen fiyatla­ra değil, borsadaki genel koşullara ve eğilime bakmak gerektiğiydi.   </p>
			<p class="paragraf">Bu aşamada bir şey söylemek istiyorum: Wall Stre­et’te yıllar geçirdikten ve milyonlarca dolar kazanıp kaybettikten sonra size şunu söyleyebilirim: Ben düşün­düğüm şeyler sayesinde zengin olmadım. Ben oturarak zengin oldum. Anlatabildim mi? Yerimde sıkı sıkı otura­rak! Borsadaki tahminlerin doğru çıkması iş değil. Yük­selecek ya da düşecek fiyatları önceden tahmin edip buna göre davranan pek çok yatırımcı vardır. Doğru an­da doğru tahminlerde bulunan ve en fazla kâr sağlama­sı gereken anlarda alım satım yapan birçok kişi tanıdım ben. Ve bu kişiler de bir türlü zengin olamadı –tıpkı be­nim gibi. Hem doğru tahminlerde bulunan hem de sa­bırla yerinde oturmasını bilen insanlar ender bulunur. Bunu öğrenmesi kolay değildir. Ama borsada para ka­zanmanın tek yolu bu beceriyi edinmektir. Acemiyken yüz dolar bile kazanmak zordur, ama oyunun kurallarını öğrendikten sonra milyonlarca dolar kazanmak işten bi­le değildir.   </p>
			<p class="paragraf">İnsan isabetli tahminlerde bulunabilir, ama bekledi­ği şeyin gerçekleşmesi düşündüğünden daha uzun bir süre alınca, kendinden kuşkulanıp sabırsız davranmaya başlayabilir. İşte bu yüzden, Wall Street’te hiç de acemi sayılmayacak birçok insan para kaybeder. Onlara para kaybettiren şey borsa değil, kendileridir. Akıllı olmala­rına karşın yeterince sabırlı davranamazlar. Yaşlı Hindi yaptıklarında ve söylediklerinde çok haklıydı. Hem kendi aklına güveniyor, hem de sabırlı olmasını biliyor­du.   </p>
			<p class="paragraf">Borsanın genel eğilimine değil, iniş çıkışlara göre oynamak benim sonum oldu. Kimsenin bütün dalgaları yakalaması mümkün değildir. Borsa yükseliyorsa önce hisse senetleri alınır, bir süre sonra da düşme beklenti­si oluşunca hisseler satılır. Bunu yapabilmek için genel koşullara dikkat etmek ve tek tek hisselerle ilgili özel faktörlere ya da tüyolara kulak asmamak gerekir. Borsa­da genel bir düşüş yaşanacağını hissettiğiniz anda eli­nizdeki bütün hisseleri satın, sonra da koşulların tersine dönmesini bekleyin. Bunu yapabilmek için zeki ve ön­görüşlü olmanız gerekir, yoksa bu söylediğim, “ucuza alıp pahalıya sat” gibi basit bir öğüt olarak algılanabilir. Öğrenmeniz gereken en önemli şey, ilk ve son sekizde birliklerden uzak durmaktır. Bunları yakalamaya çalı­şmayın. Bu yüzden kaybedilen milyonlarla bütün Ameri­ka’yı çevreleyen bir otoyol kurulabilirdi.   </p>
			<p class="paragraf">Biraz daha akıllandıktan sonra Fullerton’un ofisinde yöntemlerimi gözden geçirirken farkettiğim bir diğer şey de, ilk yaptığım işlemlerde fazla zarar etmemem ol­du. Doğal olarak ben de ilk işlemlerimi büyük miktar­larda yapmaya başladım. Böylece başkalarının verdiği öğütlere ya da kendi sabırsızlığıma boyun eğmediğim sürece doğru kararlar verebildiğimi anladım. Kendi ka­rarlarına güvenemeyen biri borsada başarılı olamaz. Benim bunca yılda borsada öğrendiğim tek bir şey var: genel koşulları incelemek, belli hisse senetlerini almak ve ondan sonra da bunları kolay kolay elden çıkartma­mak. Artık tek bir sabırsızlık belirtisi bile göstermeden beklemeyi öğrendim. Bir hissenin değerinin düştüğünü görünce hiç telaşlanmıyorum, çünkü bunun geçici oldu­ğunu biliyorum. Bir keresinde yüzbin hisse kısa duruma geçmiştim. Borsanın pek yakında yeniden yükselmeye başlayacağını biliyordum. Bu yükselişin kâğıt üzerinde bana bir milyon dolar kâr getireceğinin de farkınday­dım. Yine de hiç istifimi bozmadan bekledim ve kâğıt üzerindeki kârımın yarısının silinip gittiğine tanık ol­dum. Bu arada kısa pozisyondan çıkıp açıklarımı kapat­mak aklıma bile gelmedi. Bunu yaparsam pozisyonumu kaybedeceğimi ve bunun da gelecekteki kârlarımı en­gelleyeceğini biliyordum. Borsada asıl kâr getiren ufak tefek oynamalar değil, genel hareketlerdir.   </p>
			<p class="paragraf">Bütün bunları öğrenmem uzun süre aldı. Her yaptı­ğım hatadan ders alıyordum, ama hatayı yaptıktan son­ra bunu anlayana kadar uzun bir süre geçebiliyordu. Hatta anladıktan sonra hatanın tam olarak nerede oldu­ğunu saptamak da uzun süre alabiliyordu. Diğer taraftan kazancım fena değildi, çok gençtim ve kayıplarımı fark­lı şekilde telafi edebiliyordum. Kârımın çoğunu geçmi­şte olduğu gibi banttan gelen fiyatları değerlendirerek elde ediyordum, çünkü borsanın o günlerdeki durumu bu yönteme uygundu. New York’taki ilk günlerimde ol­duğu gibi, arka arkaya ve büyük miktarlarda para da kaybetmiyordum. Yine de son iki yıl içinde üç kez sıfırı tükettiğim düşünülürse, durumumun o kadar da parlak olmadığı anlaşılır. Ama unutmayın ki insan en iyi dersi parasız kaldığında alır.   </p>
			<p class="paragraf">Elimdeki paraları pek biriktiremiyordum. Bunun ne­deni de rahat bir yaşam sürdürmemdi. Benim yaşımda ve benim zevklerime sahip bir insanın isteyeceği şeyle­ri kendimden esirgemiyordum. Kendi arabam vardı ve fazla tutumlu davranmaya gerek görmüyordum. Nasıl olsa harcadığım para borsada bana geri geliyordu. Bor­sa yalnızca pazar ve bayram günlerinde kapalıydı. İşle­diğim hataları ve neden para kaybettiğimi anladığım za­man kendime yeni yeni kurallar koyuyordum. Elimdeki para arttıkça harcamalarım da ona göre artıyordu. El­bette bu arada hoş ya da tatsız birçok deneyim yaşadım, ama şimdi bunları anlatmaya kalksam sözlerimi hiç bitiremem. Aslında en iyi hatırladığım olaylar bana bor­sadaki günlerimde doğrudan yardımcı olan, bir şeyler öğreten deneyimler, yani hem borsa oyununu hem de kendimi bana daha iyi öğreten olaylar!  </p>
		</div>
	</body>
</html>