<html xmlns="http://www.w3.org/1999/xhtml">
	<head>
		<title>1-26</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-26" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-23">XXII. BÖLÜM  </p>
			<p class="paragraf ParaOverride-7">Yalnızca brokerim değil, aynı zamanda yakın bir arka­daşım olan Jim Barnes bir gün beni aradı. Benden büyük bir iyilik istediğini söyledi. Daha önce hiç böyle bir ko­nuşma geçmemişti aramızda, ben de ona iyiliğin ne ol­duğunu sordum. Benim yapabileceğim bir şey olmasını umuyordum, çünkü gerçekten de ona yardım etmek is­tiyordum. Bana firmasının bir hisse senediyle yakından ilgili olduğunu, hatta bu hisselerin piyasaya sunulmasın­da da rol aldığını söyledi. Şimdi bazı koşullar nedeniy­le, büyük bir blok hisse pazarlamaları gerekiyordu. Jim bunu benim yapmamı istiyordu. Hissenin adı Consolida­ted Stove’du.   </p>
			<p class="paragraf">Kimi nedenlerden ötürü bu hisseye bulaşmak istemi­yordum. Ama Barnes’a karşı minnet borcum vardı ve bu­nu benden şahsi bir yardım olarak istemişti, bu da be­nim reddetmemi olanaksız kılıyordu. Çok iyi bir insan ve iyi bir dosttu. Firması bu işe büyük paralar bağlamış­tı, o nedenle sonunda elimden geleni yapacağımı söyle­yerek razı oldum.   </p>
			<p class="paragraf">Savaş döneminde yaşadığımız canlanma ile diğer dönemlerde ortaya çıkan canlanmalar arasındaki en önemli fark, borsada yeni ortaya çıkan yeni bir grup in­sanın, yani genç bankerlerin oynadığı roldür.   </p>
			<p class="paragraf">Borsa müthiş bir canlanma içindeydi ve bunun ne­denlerini de sonuçlarını da herkes açıkça görebiliyor­du. Bu arada, ülkenin büyük bankaları insanlara bir ge­cede milyoner olabilecek fırsatlar tanıyor, yeni yeni his­selerin pazarlanmasına ön ayak oluyorlardı. Öyle ki bi­rinin bankaya gidip bir arkadaşının Müttefik komisyon­larından birinin üyesi olduğunu söylemesi, istediği söz­leşmeleri satın alacak kadar sermaye bulmasına yetiyor da artıyordu. Bankalardan aldığı krediyle, milyonlarca dolarlık iş yapan şirketler kuran memurlarla ilgili inanıl­maz olaylar anlatılıyor, elden ele geçerken herkese bü­yük kâr bırakan sözleşmelerin hikâyeleri dillerden düş­müyordu. Avrupa’dan Amerika’ya altın akıyordu ve ban­kalar da bunu kendilerine çekmenin yolunu bulmak zo­rundaydılar.   </p>
			<p class="paragraf">Eskiler işlerin bu hale gelmesini hoş karşılamıyordu ama artık çoğu kendi kabuğuna çekilmişti. Artık banka yönetim kurullarının başında, eskiden olduğu gibi saç­larına ak düşmüş beyefendiler değil, gençler vardı. Gençlik, bu hareketli dönemde aranan en önemli özel­likti. Bankalar her şeye rağmen yüksek kâr etmeye de­vam ediyordu.   </p>
			<p class="paragraf">Jim Barnes ve ortakları Marshall National Bank’ın genç genel müdürünün dostluk ve güvenini kazanarak üç ünlü soba üreticisi firmayı birleştirmeyi ve oluşan ye­ni hisseyi, aylardır önüne çıkan her şeyi satın alan halka satmaya karar vermişlerdi.   </p>
			<p class="paragraf">Ancak ortada bir sorun vardı, soba satışları o kadar iyi gidiyordu ki bu üç firma kuruluşlarından bu yana, ilk kez adi hisseleri üzerinden temettü kazanıyorlardı. His­sedarları firmalar üzerindeki haklarından vazgeçmek is­temiyorlardı. Hisseleri için Curb’de hareketli bir pazar vardı, kıyabildikleri kadar hisse satmışlardı ve durumla­rından son derece memnundular. Ellerindeki hisse sayı­sı büyük bir borsa hareketi yaratacak kadar yüksek de­ğildi ve derken sahneye Jim Barnes’ın firması girdi. Şir­ketler birleşirse Menkul Değerler Borsası’na girecek kadar büyür, yeni hisseler eskilerinden çok daha de­ğerli olur diyerek onları ikna etti. Bu, Wall Street’te kul­lanılan eski bir araçtır, hisse senetlerinin değeri artsın diye rengi değiştirilir. Diyelim ki bir hisse 100 puandan alıcı bulamamaya başlıyor. Hisseleri dörde bölerek yeni hisseleri 30 ya da 35’ten satmanız mümkün olabilir. Bu da eski hissenin 120 ya da 140’a çıkması, yani tek başı­na ulaşamayacağı bir değere ulaşması demektir.   </p>
			<p class="paragraf">Anlaşılan Barnes ve ortakları, spekülasyon amacıyla Gray Stove Company hissesi almış olan bazı dostlarını, her Gray hissesine dört Consolidated hissesi verecekle­rini söyleyerek kendi taraflarına çekmişlerdi. Midland ve Western de bu şirketin ardından birleşmeye razı ol­du ve bire bir bazında hisselerini değiştirdiler. Kendi hisseleri Curb’de 25-30 puan arasında alıcı bulurken, daha tanınmış bir firma olan ve temettü ödeyen Gray, 125 puana satılıyordu.   </p>
			<p class="paragraf">Hisselerini ancak nakit karşılığı satmakta ısrar eden hissedarlara ödenecek parayı, ayrıca yapılacak pazarla­ma ve tanıtım faaliyetleri için gerekli sermayeyi karşıla­yabilmek için birkaç milyon dolar gerekiyordu. Barnes da bankanın genel müdürüyle görüştü ve ondan üçbu­çuk milyon dolarlık bir kredi almayı başardı. Buna karşı gösterdiği teminat yeni kurulan şirkete ait yüzbin adet hisse senediydi. Banka müdürüne bu fiyatın 50 puanın altına düşmeyeceği garantisi verildi. Bu hisseler banka­ya büyük kâr sağlayacaktı.   </p>
			<p class="paragraf">Yapılan ilk hata zamanlama konusundaydı. Artık bor­sa yeni hisselere doymuştu ve bunu farketmeleri gere­kirdi. Buna rağmen fiyatların en yüksek döneminde, başka borsacılar tarafından denenerek büyük kâr geti­ren yöntemlere başvurmaya kalkmasalardı, yine de iyi para kazanacaklardı.   </p>
			<p class="paragraf">Jim Bames ve ortaklarının aptal ya da deneyimsiz çaylaklar olduğunu sanmayın. Hepsi son derece usta bi­rer işadamıydı. Hepsi Wall Street yöntemlerini çok iyi bi­liyordu, hatta içlerinden bazıları son derece başarılı iş­lemcilerdi. Ama halkın alım kapasitesinin daha yüksek olduğu kanısına kapılmışlardı. Bu kapasiteyi ancak bazı denemeler yoluyla belirleyebilirlerdi. En büyük hataları borsada yükselişin devam edeceğini sanmaları oldu. Bunun nedeni, geçmişte bu insanların son derece büyük ve hızlı kârlar elde etmeleri ve borsa konusunda iyimser davranmaya başlamalarıydı. Borsa düşmeye başlama­dan önce bu işi bitireceklerine inanıyorlardı. Bu kişilerin hepsi tanınmış borsacılardı, profesyonel işlemciler ve büyük aracı kuruluşlardan önemli miktarda destek görü­yorlardı.   </p>
			<p class="paragraf">Hisselerin reklamını çok iyi yaptılar. Gazeteler ilan­lara bol bol yer ayırmışlardı. Birleşen şirketler Ameri­ka’nın soba sanayiini temsil ediyorlardı ve ürünleri bü­tün dünyada tanınıyordu. Bu, Amerika’nın yararına ola­cak bir birleşmeydi ve gazetelerde bu sobaların dünya­yı nasıl fethedeceği ile ilgili yazılar çıktı. Asya, Afrika ve Güney Afrika pazarlarına ele geçirilmiş gözüyle bakılı­yordu.   </p>
			<p class="paragraf">Şirketin yöneticileri, gazetelerin ekonomi sayfalarını izleyen okurlara hiç de yabancı değildi. Reklam işi o ka­dar iyi yapılmış, adı verilmeyen yöneticilerden alınan fi­yat garantileri o kadar iyi duyurulmuştu ki, bu yeni his­se için büyük bir talep oluşmuştu. Sonuçta defterler ka­panınca anlaşıldı ki, halka hisse başına elli dolardan su­nulan hisselere yüzde 25 daha fazla taahhüt verilmiş.   </p>
			<p class="paragraf">Bir düşünün! Bu insanlar haftalardır çalışıyor, 50 orta­lamayı elde edebilmek için fiyatı 75 ve üzerine çıkarı­yorlardı. Bu durumda yeni hisseyi o fiyattan satmak en büyük beklentileri olmalıydı. Fiyat 50 olunca, yeni fir­mayı oluşturan eski şirketlerin hisse senetleri yüzde 100 değer kazanmış oluyordu. Bu bir krizdi ve bununla ge­rektiği gibi başa çıkılamadı. Bu, her şirketin kendine göre ihtiyaçları olduğunu gösteriyor. Hisseyi pazarla­yanlar, bu beklenmedik ilgiden çok memnun kaldılar, halkın bu hisse için her fiyatı ödemeye hazır olduğunu düşündüler. Ve son derece aptal bir hareketle, eksik hisse dağıttılar. Yolsuzluk yapacaklarsa bari daha dik­katli olsalardı.   </p>
			<p class="paragraf">Elbette hisseyi tam olarak dağıtmaları gerekiyordu. Böylece halka arz edilen hisselerin yüzde 25’i oranında açığa satmaları gerekecekti, bu da onların gerektiğin­de, kendilerine fazladan bir masraf getirmeden hisseyi desteklemelerini sağlayacaktı. Hiç çaba harcamadan, benim her manipülasyonda oluşturmaya çalıştığım stra­tejik pozisyonu yaratmış olacaklardı. Hisse fiyatının düş­mesini önleyebilir, böylece yeni hissenin fiyat istikrarı­na ve hissenin arkasındaki gruba duyulan güveni artı­rabilirlerdi. Halka arz ettikleri hisseleri satınca işleri bit­memişti. Bu, pazarlayacakları şeyin bir parçasıydı an­cak.   </p>
			<p class="paragraf">Başarılı olduklarını sanıyorlardı, ama çok geçmeden iki büyük hatalarının bedelini ödemeye başladılar. Halk, yeni hisseyi satın almıyordu, çünkü borsanın ge­nelinde bir gerileme vardı. Insider’lar, gözleri korkunca Consolidated Steel’i desteklemez oldular. Eğer durgun­luk sırasında hissedarlar kendi hisselerini satın almıyor­larsa kim alır? Bir hisseye ait olduğu firmadan destek gelmemesi, genellikle o hisseyi satmak için iyi bir ne­dendir.   </p>
			<p class="paragraf">İstatistiksel ayrıntılara girmeye gerek yok. Consoli­dated Stove’un fiyatı borsadaki diğer hisselerle birlikte dalgalanmaya başladı, ama asla ilk fiyatının, yani 50’nin üzerine çıkamadı. Sonunda Barnes ve arkadaşları fiyatı 40’ın üzerine çıkarabilmek için hisse satın almak zorun­da kaldılar. Bu hisseyi daha borsa kariyerinin başınday­ken kendi kaderine terk etmeleri çok kötü oldu. Ama da­ha da kötüsü, halkın istediği kadar hisseyi satamamala­rıydı.   </p>
			<p class="paragraf">Her neyse, hisse senedi New York Menkul Değerler Borsası’nın listesinde kayıtlıydı ve fiyatı da 37 puana ka­dar düşmüştü. Fiyat orada duruyordu, çünkü Jim Barnes ve ortakları fiyatı orada tutmak zorundaydılar, banka kredisi hisse başına otuzbeş dolar koşuluna göre veril­mişti. Banka bu krediyi geri istemeye kalkarsa, fiyatının ne kadar düşeceğini Tanrı bilirdi. Hisseyi 50 puandan almak için yarışan halk, şimdi 37 puandayken dönüp herhalde bakmıyordu, 27 puana düşünce de aynı şey olacaktı.   </p>
			<p class="paragraf">Zaman geçtikçe bankanın krediyi sürekli uzatması insanlarda kuşku yarattı. Artık genç bankerlerin devri sona ermişti. Bankacılık, daha muhafazakâr bir iş kolu haline gelmek üzereydi. Artık yakın dostlara dağıtılan krediler geri isteniyor, yönetim kurulu başkanıyla golf oynadığı günler bir anda unutuluveriyordu.   </p>
			<p class="paragraf">Bankaların borçluları tehdit etmelerine, borçluların da daha fazla süre isteyerek bankalara yalvarmalarına gerek yoktu. Durum, her iki taraf için de tatsızdı. Örne­ğin arkadaşım Jim Barnes’ın çalıştığı banka, hâlâ ona karşı pek nazik davranıyordu. Ama içten içe, “Allahım, şu krediyi bir an önce öde, yoksa batacağız,” diye dü­şündükleri biliniyordu.   </p>
			<p class="paragraf">İşte bankanın bu durumu, Jim Barnes’ın gelip ben­den üçbuçuk milyon dolarlık krediyi geri ödeyebilmek için yüzbin hisse satmamı istemesine yetmişti. Jim artık o hisseden kâr etme umudunu kesmişti. Eğer küçük bir zararla bu işten sıyrılabilirse çok sevinecekti.   </p>
			<p class="paragraf">Benden istediği şey imkânsız gibi görünüyordu. Borsa ne aktif ne de yüksekti, arada sırada ufak tefek fi­yat artışları görülüyor, o zaman da insanlar kendilerini iyimserliğe kaptırıyor, borsanın yeniden yükselmeye başladığına inanmak istiyorlardı.   </p>
			<p class="paragraf">Barnes’a işi biraz araştıracağımı ve daha sonra ken­disine hangi koşullarda bu işi kabul edebileceğimi bil­direceğimi söyledim. İşi gerçekten araştırdım. Şirketin son yıllık raporunu okumadım. Araştırmalarım daha çok sorunun borsa tarafıyla ilgiliydi. Firmanın ne kadar çok kazandığını ya da geleceğinin ne kadar parlak ol­duğunu ilan ederek hisse fiyatını artırmaya çalışacak değildim. Elimdekileri açık pazarda satacaktım. Bu iş­lemde bana destek ya da köstek olacak unsurları bul­maya çalıştım.   </p>
			<p class="paragraf">Öncelikle, az sayıda insanın elinde çok fazla hisse tuttuğunu gördüm, bu da pek güven yaratmıyordu. New York Menkul Değerler Borsası üyesi banka ve brokerlik firması Clifton P. Kane &amp; Co.’nun elinde yetmişbin hisse vardı. Bunlar yıllardır soba hisselerinde uzmanlaşmış ve şirketlerin birleşmesi sırasında çok yardımcı olmuşlar­dı, ayrıca Barnes’ın yakın arkadaşlarıydı. Hisseyi müşte­rilerine de satmışlardı. Yeğenine ait Gordon Bros. şirke­tinin ortaklarından eski senatör olan Samuel Gordon da yetmişbin hisselik bir blokun sahibiydi. Ünlü Joshua Wolff’un da altmışbin hissesi vardı. Böylece ikiyüzbin Consolidated Stove hissesinin Wall Street’in deneyimli işlemcilerinin elinde bulunduğu anlaşılıyordu. Bu insan­lara hisseleri ne zaman satacaklarını söylemeye olanak yoktu. Manipülasyon yaparak halkın talebini artırırsam, yani hisseyi aktif hale getirip fiyatını yükseltirsem, Ka­ne, Gordon ve Wolff’un ellerindeki hisselerden bir anda kurtulmak için satış yapacakları kesindi. Ellerindeki iki­yüzbin hissenin Niagara Şelalesi gibi borsaya aktığını görmek pek hoş bir manzara olmazdı. Unutmayın ki bor­sadaki yükseliş sona ermek üzereydi ve ne kadar iyi planlarsam planlayayım, benim operasyonlarımın talep yaratma olasılığı düşüktü. Elbette gazetelerde borsanın düşüşe geçeceğinden bahsedilmiyordu, ama bunu hem ben, hem de Jim Barnes çok iyi biliyorduk. Bankanın da bildiğine kuşkum yoktu.   </p>
			<p class="paragraf">Yine de Jim’e söz vermiştim, bu yüzden Kane’i, Gor­don’u ve Wolff’u arayarak onlarla görüşmek istediğimi söyledim. Ellerindeki ikiyüzbin hisse Demokles’in kılıcı gibi üzerimde sallanıyordu. Kendimi güvenceye almak istiyordum. Bunun da en kolay yolu bir centilmenlik an­laşmasına girmekti. Eğer bankanın yüzbin hissesini sa­tarken pasif kalarak bana yardımcı olurlarsa, ben de he­pimiz için uygun bir pazar yaratarak onlara yardımcı olacaktım. Şu anda hisselerinin onda birini bile satsalar, Consolidated Stove fiyatı tepe aşağı uçacaktı. Bunu çok iyi biliyorlar, o yüzden satmayı akıllarından bile geçir­miyorlardı. Onlardan istediğim tek şey, satışın zamanla­masını iyi yapmaları ve biraz ileri görüşlü olup fazla bencilce davranmamalarıydı. Bencil bir tutumun ne Wall Street’te ne de herhangi başka bir yerde insana faydası olamaz. Onları erken ya da hesapsızca satış ya­parlarsa, ileride ellerindeki hisselerin hepsini satma şansını kaybedeceklerine ikna etmekti amacım. Zaman geçiyordu.   </p>
			<p class="paragraf">Önerimi kabul edeceklerini umuyordum. Ne de olsa bunlar Wall Street’in eskilerindendi ve Consolidated Stove’a olan gerçek talebi çok iyi biliyorlardı. Clifton P. Kane, onbir kentte şubesi olan, binlerce müşterili bir aracı kurumun sahibiydi. Şirketi geçmişte birçok havu­zun yönetimini üstlenmişti.   </p>
			<p class="paragraf">Yetmişbin hissenin sahibi Senatör Gordon son dere­ce zengin bir adamdı. Gazete okurları onu çok iyi tanı­yorlardı. Bir süre önce onaltı yaşında bir manikürcü kız, ondan hediye gelen beşbin dolarlık mink kürkü ve otu­ziki aşk mektubunu kanıt göstererek, onu evlenme va­adiyle kandırmak suçundan mahkemeye vermişti. Ye­ğenlerini broker olarak yetiştiren Gordon, kurdukları firmaya ortak olmuştu. Miras yoluyla Midland Stove Company’ye hissedar olmuş ve elindeki hisseler karşılı­ğında, Consolidated Stove’dan yüzbin hisse almıştı. Bu hisseler, Jim Barnes’ın fiyatın yükseleceğini iddia ede­rek dağıttığı tüyoları görmezden gelmesine yetecek ka­dar fazlaydı. Bu nedenle, fiyat iyice düşmeden önce otuzbin hisse satmayı başarmıştı. Daha sonra bir arka­daşına, aslında daha fazla satabileceğini, ancak elinde hisse bulunan eski ve yakın arkadaşları kendisine daha fazla satmaması için yalvarınca dayanamayıp satışı dur­durduğunu söylemiş. Ayrıca zaten alıcı bulacağı da kuş­kuluydu.   </p>
			<p class="paragraf">Üçüncü adam Joshua Wolff’tu. Bütün borsacılar için­de en tanınmış olanı oydu. Yirmi yıl süreyle herkes onu gözünü budaktan sakınmayan bir işlemci olarak bilmiş­ti. Hisse fiyatlarını yükseltmekte ya da satışları aracılı­ğıyla düşürmekte onunla yarışabilecek kimse buluna­mazdı. Onun için onbin ya da yirmibin hisse ile ikiyüz ya da üçyüzbin hisse arasında bir fark yoktu. New York’a gelmeden önce onun ne kadar büyük çaplı bir işlemci olduğunu duymuştum. O dönemde borsada da at yarış­larında olduğu gibi sınırsız oynayan bir kumarbaz gru­bunun aracılığını yapıyordu.   </p>
			<p class="paragraf">Wolff’u bir kumarbazdan başka bir şey olmamakla suçlayanlar vardı, oysa onun spekülasyona karşı gerçek bir yeteneği ve eğilimi vardı. Aynı zamanda kültür ko­nusundaki cehaleti, onu birçok hikâyenin kahramanı yapmıştı. Bu hikâyelerden birine göre Joshua bir ziyafe­te davetliymiş. Bir ara ev sahibesi ve bazı konuklar ha­raretle edebiyattan bahsetmeye başlamışlar.   </p>
			<p class="paragraf">Josh’ın yanında oturan ve onun ağzını ancak yemek yemek için açtığını gören bir kız, kendisine dönerek bu büyük finans uzmanının fikrini almak istemiş. “Sayın Wolff, Balzac hakkında neler düşünüyorsunuz?” diye sormuş.   </p>
			<p class="paragraf">Josh kibarca ağzındaki yemeği çiğnemiş ve yutmuş ondan sonra da, “Ben asla Curb borsasındaki o hisseler­den almam,” demiş.   </p>
			<p class="paragraf">İşte Consolidated Stove’un en büyük üç hissedarı bunlardı. Benimle görüşmeye geldiklerinde, bir grup kurarak aralarında para toplarlarsa ve hisselerini satmam için bana borsa fiyatının biraz üzerinde emir verir­lerse, onlara pazar yaratmak için elimden geleni yapa­cağımı söyledim. Hemen bana ne kadar paraya gerek olduğunu sordular.   </p>
			<p class="paragraf">Ben de şöyle yanıt verdim: “Bu hisse kaç zamandır elinizde duruyor, ama bir türlü satamadınız. Sizin toplam ikiyüzbin hisseniz var ve bunlar için bir pazar yaratıl­mazsa asla satamayacağınızı çok iyi biliyorsunuz. Üste­lik bu pazar bu kadar hisseyi alabilecek kadar geniş ol­malı. O yüzden fiyatı yükseltmek için ne kadar hisse al­mak gerekiyorsa, o kadar para bulunmalı. İşe başlayıp ondan sonra yeterli para yok diye vazgeçmek olmaz. Siz en iyisi aranızda bir grup kurun ve altı milyon dolar top­layın. Ondan sonra da ikiyüzbin hisseyi 40 puandan sa­tışa çıkarın ve elinizdeki hisseleri üçüncü bir şahsa ema­net bırakın. Eğer her şey yolunda giderse hem hisseler­den kurtulur hem de kâr edersiniz.”   </p>
			<p class="paragraf">Size daha önce de söylediğim gibi, benim borsadan kazandığım paralar çeşitli söylentilerle fazla abartılmış­tı. Bunun bana yararı oldu, para parayı çeker. Adamlara fazla açıklama yapmak zorunda kalmadım. Tek başları­na hareket ederlerse fazla yol alamayacaklarını biliyor­lardı. Hazırladığım planı beğendiler. Yanımdan ayrılır­ken hemen bir grup oluşturacaklarını söylüyorlardı.   </p>
			<p class="paragraf">Arkadaşlarını da onlara katılmaya ikna ettiler. Mutla­ka grubun edeceği kârı abartarak anlatmışlardı. Anladı­ğım kadarıyla, gerçekten de kâr edeceklerine inanıyor­lardı, yani rastgele tüyo dağıttıkları söylenemezdi. Her neyse, grubu iki gün içinde kurdular. Kane, Gordon ve Wolff hisselerini 40 puandan satışa çıkardı ve emanete bıraktı. Böylece ben fiyatı yükselttiğimde hiçbiri bu his­selere dokunamayacaktı. Benim de kendimi koruma altına almam gerekiyordu. Bugüne kadar pek çok kârlı iş havuzu ya da grubu oluşturan kişilerin birbirini atlatma­ya çalışması yüzünden başarısız oldu. Wall Street’te ki­min elinin kimin cebinde olduğu pek anlaşılmaz. Ameri­can Steel and Wire Company hisseleri pazarlanırken, insider’lar birbirlerini sahtekârlıkla ve diğer üyelerin bilgisi dışında hisse satmakla suçlamışlardı. John W. Ga­tes ve dostları ile Seligman ve bankacı ortakları arasın­da bir centilmenlik anlaşması vardı. Ama bu anlaşma tatsız bir sonla bitti. Bir gün bir brokerin ofisinde aşağı­daki dörtlüğün okunduğunu duydum:  </p>
			<p class="paragraf ParaOverride-11"><span class="CharOverride-7">Tarantula kırkayağın sırtında kıs kıs gülerek dedi ki: </span><span class="CharOverride-7">  </span></p>
			<p class="paragraf ParaOverride-12"><span class="CharOverride-7">“Bu katili sokmazsam eğer o beni zehriyle mahveder.”</span>  </p>
			<p class="paragraf">Yanlış anlamayın, asla Wall Street’teki dostlarımın yaptığımız anlaşmalarda beni aldatmak isteyebilecekle­rini düşünemem. Yine de ben eşeğini sağlam kazığa bağlamayı sevenlerdenim. Bu da anlaşılabilir bir şey.   </p>
			<p class="paragraf">Wolff, Kane ve Gordon bana gruplarını oluşturup al­tı milyon dolar bulduklarını haber verince, artık bekle­meme gerek kalmadı. Bir an önce parayı göndermeleri­ni istedim. Yine de para azar azar geliyordu. Sanıyorum bu parayı dört ya da beş taksitte ödediler. Bunun nede­nini bilemiyorum, ama hem Wolff’a, hem Kane’e hem de Gordon’a SOS mesajı göndermem gerekti.   </p>
			<p class="paragraf">O gün öğleden sonra gelen çeklerle, elimdeki nakit para dört milyona ulaştı. Gerisinin en geç bir iki gün içinde elimde olacağına söz verdiler. Borsa düşmeye başlamadan bu işi başarabileceğimizi düşünmeye baş­lamıştım. Yine de işim kolay değildi ve bir an önce baş­lamak istiyordum. Halk aktif olmayan hisselerdeki yeni pazar hareketleri ile pek ilgilenmiyordu. Ama elinde dört milyon doları olan bir işlemci istediği herkesin ilgi­sini, istediği hisseye çekebilir. Bu para, satışta olan his­selerin hepsini almama yeterdi. Acelemiz olduğuna gö­re geriye kalan iki milyon doları beklememe gerek yok­tu. Hisse fiyatı 50 puanın üzerine ne kadar erken çıkarsa işimiz o kadar kolaylaşacaktı. Bu, gün gibi açıktı.   </p>
			<p class="paragraf">Ertesi sabah borsa açılışında, yoğun bir şekilde Con­solidated Stove alımı yapıldığını görerek şaşırdım. Da­ha önce de söylediğim gibi, hisse aylardır yerinden kı­pırdamıyordu. 35 sözü vererek aldıkları banka kredisini bekletmeye çalışan Jim Barnes’ın sayesinde fiyat 37’de kalmıştı. Ama fiyatın daha fazla yükseldiğini ancak rüya­larında görebilirdi.   </p>
			<p class="paragraf">Oysa o sabah hisseye talep artmıştı ve fiyat 39 puana çıktı. İlk bir saat içinde işlem hacmi son altı ayın toplam hacmini aştı. Hisse, günün sürprizi oldu ve borsada genel bir yükselişe yol açtı. Daha sonra öğrendiğime göre, aracı firmaların müşteri bekleme odalarında o gün bu hisseden başka bir şey konuşulmamış.   </p>
			<p class="paragraf">Bunun nedenini anlamadım, ama Consolidated Sto­ve’un değer kazanmasına bir itirazım yoktu. Genellikle hisselerde görülen beklenmedik hareketlerin nedenini araştırmama gerek kalmaz. Çünkü borsada işlemci ola­rak çalışan dostlarım ve brokerlerim bana bu nedenleri hemen iletirler. Benim merak edeceğimi bildikleri için duydukları haberleri ve dedikoduları bana hemen tele­fonla bildirirler. O gün herkes Consolidated Stove’un şirket yöneticilerinin hisse satın almaya başladığını söy­lüyordu. Bunlar naylon satış değildi, hepsi gerçek satış­tı. Satın alan kişiler 37 puanla 39 puan arasında satışa çı­karılan hisselerin hepsini almış ve kendilerine bunun nedeni ya da bundan sonraki planlarının ne olduğu so­rulduğunda cevap vermeyi reddetmişlerdi. Böylece uyanık ve zeki borsacılar ortada büyük bir şeyler dön­düğünü anladılar. Eğer insider’lar şirketlerinin hissele­rini satın almaya başladılarsa, ama bu arada herkese hisseyi almaları için tüyo dağıtmıyorlarsa, borsacılar meraktan yerinde duramaz olur.   </p>
			<p class="paragraf">Ben hiçbir şey yapmadım. İşlemleri takip edip mera­kımı yenmeye çalıştım. Ama ertesi gün, alımlar hem ha­cim olarak arttı hem de daha atak hale geldi. Aylardır uzmanların defterlerinde bekleyen 37 puanın üzerinde­ki satış emirleri aniden yerine getirilmiş, bu arada fiyat yükselmeye devam etmişti, çünkü borsada talebi karşı­layacak kadar hisse yoktu. Doğal olarak fiyat yerinden fırlayıverdi. 40 sınırını geçti ve 42’ye ulaştı.   </p>
			<p class="paragraf">Ulaşır ulaşmaz, bankanın teminat olarak elinde tuttu­ğu hisseleri satmayı kabul etmekte haklı olduğumu an­ladım. Ben satışa geçince fiyat tabii ki düşecekti, ama hisseleri ortalama 37 puana satabilirsem görevimi yeri­ne getirmiş olacaktım. Hissenin gerçek değeri hakkında bir fikrim vardı ve aylarca yerinde saydığına göre, tale­bin pek yüksek olmadığı da belliydi. Yavaş yavaş satışa başladım. Otuzbin hisse sattığımda fiyat hâlâ yükselme­ye devam ediyordu!   </p>
			<p class="paragraf">O gün öğleden sonra, o talihli ama esrarengiz yükse­lişin ardında yatan nedeni öğrendim. İlk gün borsa ka­pandıktan sonra salonda çalışan işlemciler arasında bir tüyo yayılmıştı. Benim Consolidated Stove’un yüksele­ceğini düşündüğüm, o yüzden fiyatı her zaman yaptığım gibi onbeş ya da yirmi puan artıracağım söylentisi do­laşıyordu. Oysa bu söylentileri yayanlar, benimle yakın ilişkisi olmayan ve çalışma tarzımı bilmeyen kişilerdi. Tüyoyu ilk çıkaran ise Joshua Wolff’un ta kendisiydi. Bir gün önceki yükselişi başlatan kendi yaptığı alımlar ol­muştu. Borsadaki işlemciler arasındaki dostları da bu tü­yoyu hemen uygulamaya geçmişlerdi, çünkü ondan as­la yanlış bir tavsiye çıkmayacağını biliyorlardı.   </p>
			<p class="paragraf">Aslında piyasada korkulduğu kadar fazla hisse yok­tu. Benim üçyüz bin hisseyi bağlamamdan önce Barnes korkmakta haklıydı. Şimdiyse hisseyi pazarlamak dü­şündüğümden daha kolay bir iş gibi görünüyordu. Vali Flower bir kez daha haklı çıkıyordu. Ne zaman Chicago Gas, Federal Steel ya da B.R.T. gibi, firmasının uzman­lık alanına giren hisselerde manipülasyon yapmakla suçlansa, “Ben bir hissenin fiyatını artırmak için onu sa­tın almaktan başka yol bilmiyorum,” dermiş. Borsadaki işlemcilerin bildiği tek yol da buydu ve bu sayede fiyat roket gibi fırladı.   </p>
			<p class="paragraf">Ertesi gün kahvaltıdan önce gazetedelerde bir haber okudum. Binlerce insana ulaşan bu haberde Larry Li­vingston Consolidated Stove hisselerini satın alma faali­yetlerine başlıyor, diye yazıyordu. Haberin ayrıntıları gazeteden gazeteye değişiyordu. Bir haberde insi­der’ların kendi aralarında bir havuz oluşturdukları ve kı­sa pozisyonda olanları zor duruma sokacakları yazıyor­du. Bir diğer haberde yakın bir gelecekte temettü dağı­tılması ile ilgili bir duyuru yapılacağı belirtiliyordu. Baş­ka bir haberde, benim geçmişte fiyat yükselttiğim his­seleri nasıl satın aldığım anlatılıyordu. Bir haberde, insi­der’lar, hisseleri düşük fiyattan toplamak amacıyla, fir­manın zengin mal varlığını halktan saklamakla suçlanı­yordu. Haberlerin hepsinin katıldığı tek bir konu vardı, o da hisse fiyatının daha çok yükseleceğiydi.   </p>
			<p class="paragraf">Ofisime gidip borsa açılmadan önce gelen postayı gözden geçirirken, Wall Street’in hemen Consolidated Stove alınmasını öneren tüyolarla kaynadığını biliyor­dum. Telefonlar susmak bilmedi. Telefona cevap veren yardımcım o sabah aynı soruyla yüz kez karşılaştı: Con­solidated Stove’un yükselmeye başladığı doğru muydu? Doğrusu Joshua Wolff, Kane ve Gordon –hatta belki de Jim Barnes– tüyo verme işini iyi becermişlerdi.   </p>
			<p class="paragraf">Arkamda bu kadar çok kişinin olduğunu bilmiyor­dum. O sabah ülkenin her yerinden alım emirleri yağ­maya başladı. Üç gün önce kimsenin almak istemediği bir hisse, şimdi biner biner satılıyordu. Unutmayın ki halkın elindeki tek güvence, gazetelerde benim başarı­larım hakkında çıkan yazılardı. Bunun için hayal gücü bu kadar renkli olan muhabir arkadaşlarıma teşekkür borç­luyum.   </p>
			<p class="paragraf">Artışın üçüncü gününde Consolidated Stove hissele­rini satmaya başladım. Dördüncü ve beşinci günlerde satışa devam ettim. Bir anda Marshall National Bank’ın üçbuçuk milyon dolar kredi karşılığı teminat olarak alı­koyduğu yüzbin hisseyi Jim Barnes adına satıvermiştim. Eğer manipülasyon, manipülasyoncuya en az maliyetle en fazla kazancı sağlamak için yapılıyorsa, Consolidated Stove benim Wall Street’te girdiğim manipülasyon işleri içinde en başarılısıdır diyebilirim. Hemen hemen hiç hisse senedi almak zorunda kalmadım. Daha sonra, da­ha kolay satış yapabilmek için önce büyük alım yapmak zorunda kalmadım. Fiyatı önce en yüksek noktasına çı­karıp ondan sonra satışıma başlamak zorunda kalma­dım. Satışların büyük bölümünü fiyat düşerken değil, yükselirken yaptım. Onca acelem varken, parmağımı bile kıpırdatmadan bu kadar taleple karşılaşmak muci­ze gibi bir şeydi. Vali Flower’ın bir arkadaşının anlattığına göre, bu ünlü borsacı B.R.T. hisseleri için oluşturulan bir havuz adına girdiği operasyonda ellibin hisseyi kârla satmış, ama bu arada Flower &amp; Co. ikiyüzellibin hisse­yi alıp satarak bunların üzerinden komisyon tahsil etmiş. W. P. Hamilton, bir keresinde ikiyüzyirmibin Amalga­mated Copper hissesini pazarlayabilmek için James R. Keene’in manipülasyon işlemi sırasında en az yediyüz­bin hisse almak zorunda kaldığını anlatıyor. Ödediği ko­misyonları bir düşünün! Bir bu örneklere bakın, bir de benim Jim Barnes adına sattığım yüzbin hisseden başka komisyon ödemediğimi hatırlayın. Buna tasarruf denir.   </p>
			<p class="paragraf">Arkadaşım Jim’e verdiğim sözü yerine getirerek, ba­na vadedilen paranın hepsini kullanmadan, gerekli hisseleri sattıktan sonra, sattığım hisseleri tekrar satın almak için herhangi bir istek duymadım ve sanıyorum kısa bir tatil için bir yerlere gittim. Tam olarak hatırlamı­yorum. Ancak hatırladığım bir şey var, o da hisseden elimi eteğimi çektiğim ve çok geçmeden fiyatın düşme­si. Bir gün borsada genel bir düşüş yaşanırken, elindeki bütün Consolidated Stove hisselerini bir anda satmak is­teyen bir müşteri yüzünden fiyat 40 puanın altına düştü. Anlaşılan artık hisseye talip kimse yoktu. Size daha ön­ce de söylediğim gibi, borsanın genel bir inişe doğru gittiğini düşünüyordum ve o yüzden o yüzbin hisseyi, fi­yatı tüyocuların sandığı gibi bir hafta içinde yirmi ya da otuz puan yükseltmeme gerek kalmadan satmamı sağlayan mucizeyi büyük bir sevinçle karşılamıştım.   </p>
			<p class="paragraf">Etraftan destek görmeyince hisse fiyatı iyice düştü ve bir gün 32 sınırına dayandı. Bu, hissenin o güne ka­dar indiği en düşük değerdi. Çünkü, hatırlayacaksınız, Jim Barnes ve grubu, yüzbin hissenin banka tarafından satışa çıkarılmaması için fiyatı 37 puanda tutuyordu.   </p>
			<p class="paragraf">O gün sakin sakin ofisimde oturmuş fiyatları inceli­yordum. Joshua Wolff’un geldiğini haber verdiler. Ben de onu içeri göndermelerini söyledim. Wolff fırtına gibi içeri daldı. Pek iriyarı bir insan değildi, ama o anda kız­gınlıktan gözü dönmüş bir boğaya benziyordu.   </p>
			<p class="paragraf">Bana doğru seyirtti ve bas bas bağırdı, “Ee, ne olu­yor?”   </p>
			<p class="paragraf">Ben nezaketle, “Buyrun, oturun Bay Wolff,” dedim ve sakinleşmesine yardımcı olmak için ben de karşısına oturdum.   </p>
			<p class="paragraf">“Ben oturmak falan istemiyorum! Ben bütün bunların anlamını öğrenmek istiyorum,” diye haykırdı.   </p>
			<p class="paragraf">“Neyin anlamını?”   </p>
			<p class="paragraf">“Ne yapıyorsun sen bu hisseye?”   </p>
			<p class="paragraf">“Hangi hisseye?”   </p>
			<p class="paragraf">“Şu hisseye.”   </p>
			<p class="paragraf">“Hangisi?”   </p>
			<p class="paragraf">Bu soru üzerine iyice sinirlendi ve “Consolidated Stove! Ne yapıyorsun o hisseye?” diye bağırdı.   </p>
			<p class="paragraf">“Hiç! Hiçbir şey. Niye, ne oldu?” diye sordum.   </p>
			<p class="paragraf">Beş saniye süreyle yüzüme ters ters baktı ve sonun­da patladı: “Fiyata bir bak! Bir bak şu fiyata!”   </p>
			<p class="paragraf">Gerçekten de çok kızmış gibiydi. Ben de yerimden kalkıp banttan gelen fiyata baktım.   </p>
			<p class="paragraf">“Fiyat şimdi 31 1/4,” dedim.   </p>
			<p class="paragraf">“Yaa! Otuzbir çeyrek ve benim elimde bir yığın var o hisseden.”  </p>
			<p class="paragraf">“Biliyorum, altmışbin hisseniz var. Uzun süredir de elinizde. Çünkü önce Gray Stove hissesi almıştınız ve...”   </p>
			<p class="paragraf">Ama sözümü bitirmeme izin vermedi. Bana, “Ama daha fazla aldım. Hatta bazılarını 40 puandan aldım ve hepsi de elimde,” dedi.   </p>
			<p class="paragraf">Bana öyle büyük bir nefretle bakıyordu ki dayanamayıp, “Ben almanızı söylememiştim ki,” dedim.   </p>
			<p class="paragraf">“Nasıl yani?”   </p>
			<p class="paragraf">“Bu hisseyi almanızı ben söylemedim size.”   </p>
			<p class="paragraf">“Sen söyledin demedim. Ama hani fiyatı artıracak­tın?”   </p>
			<p class="paragraf">“Niye artıracaktım?” diye sözünü kestim.   </p>
			<p class="paragraf">Yüzüme baktı, ama sinirden konuşacak durumda de­ğildi. Sonunda ağzını açabildiğinde, “Fiyatı yükselte­cektin. Sana para verdik,” dedi.   </p>
			<p class="paragraf">“İyi de ben tek bir hisse almadım ki,” dedim.   </p>
			<p class="paragraf">Bu, bardağı taşıran son damla oldu.   </p>
			<p class="paragraf">“Dört milyon doların vardı, ama tek hisse almadın öyle mi?”  </p>
			<p class="paragraf">“Tek bir hisse bile almadım,” diye tekrarladım.   </p>
			<p class="paragraf">O kadar sinirlenmişti ki artık konuşacak gücü bula­mıyordu. Sonunda, “Bu ne biçim bir oyun?” diye sordu.   </p>
			<p class="paragraf">İçten içe beni suçladığı belliydi. Bu, yüzünden oku­nuyordu. Ben de daha fazla dayanamayarak sordum: “Wolff, açık konuş. Bana niye fiyatı yükseltip senin elin­den 40 puana aldığın hisseleri 50 puana satın almadığı­mı sormak istiyorsun, değil mi?”   </p>
			<p class="paragraf">“Hayır, değil. Sana 40 puandan satış emri ve ayrıca 4 milyon dolar verdik fiyatı yükseltesin diye.”   </p>
			<p class="paragraf">“Evet, ama ben bu paraya dokunmadım bile ve grubunuz da tek kuruş zarar etmedi.”  </p>
			<p class="paragraf">“Bana bak Livingston...” diye söze girişti.   </p>
			<p class="paragraf">Ama artık onu dinlemek istemiyordum.   </p>
			<p class="paragraf">“Sen bana bak Wolff. Sana, Gordon’a ve Kane’e ait ikiyüzbin hisse bağlanınca borsada hisse kalmayacağı­nı biliyordun. Benim de fiyatı yükseltmem gerekiyordu. İki sebepten: Birincisi hisseyi satabileceğimiz bir pazar oluşturmak için, ikincisi de 40 puana yapacağınız satış­tan kâr edebilmeniz için. Ama sen aylardır elinde sürü­nen altmışbin hisseyi 40 puandan satmakla ya da grup­tan alacağın kâr payıyla yetinmedin. Ve 40 puanın altın­da hisse alarak ben grubun parasıyla hissenin fiyatını yükseltirken bunları bana satmayı tasarladın. Erken davranıp hisseleri benden önce alacak, benden önce satacaktın ve büyük bir olasılıkla da bana satacaktın. Fi­yatı en az 60’a çıkaracağımı düşündün herhalde. Bundan o kadar emindin ki sırf sonradan bana satabilmek için en az onbin hisse almışsındır. Eğer ben almazsam başka alıcılar olsun diye de, işimi güçleştireceğini hiç düşün­meden Amerika’da, Kanada’da ve Meksika’da herkese tüyo verdin. Bütün dostların ne yapmam gerektiğini bi­liyordu. Bir de onların alımları eklenince sen paraya pa­ra demeyecektin. Tüyo verdiğin yakın dostların hissele­ri aldıktan sonra, kendi tanıdıklarına tavsiye etti ve bu tüyo böyle ağızdan ağıza yayıldı. Öyle ki ben tam hisse satın almaya hazırlanıyorken, binlerce kişi alım yapma­ya başlamıştı bile. Çok düşünceli bir hareket, Wolff. Ben daha tek bir hisse bile satın almadan Consolidated Sto­ve’un fiyatı yükselmeye başlayınca nasıl şaşırdığımı an­latamam. Hele yüzbin hisseyi 40 puan civarında satıp aynı hisseleri 50, 60 puana geri alacağımı düşünmeniz çok ilginç. O dört milyon doları kullanmadığıma inana­madınız, değil mi? Bu parayı sizden gerekirse hisse sa­tın almak için istemiştim, ama gerekmedi.”  </p>
			<p class="paragraf">Joshua Wall Street’in eskilerindendi ve öfkeyle kal­kanın zararla oturacağını biliyordu. Sözlerimi dinlerken yavaş yavaş sakinleşti ve söyleyeceklerimi bitirince dostça bir ses tonuyla, “Larry, biz eski dostuz. Şimdi ne yapalım?” diye sordu.   </p>
			<p class="paragraf">“Ne isterseniz.”   </p>
			<p class="paragraf">“Lütfen! Sen bizim yerimizde olsan ne yapardın?”   </p>
			<p class="paragraf">“Sizin yerinizde olsam,” dedim ciddi ciddi, “biliyor musunuz ne yapardım?”  </p>
			<p class="paragraf">“Ne?”   </p>
			<p class="paragraf">“Hisseleri satardım!” dedim.   </p>
			<p class="paragraf">Bir an için bana baktı ve sonra tek kelime etmeden topukları üzerinde dönerek ofisimden çıktı. Bir daha da hiç gelmedi.   </p>
			<p class="paragraf">Bundan kısa bir süre sonra, Senatör Gordon da geldi. O da bütün yüzsüzlüğü ile içinde bulundukları durum nedeniyle beni suçladı. Derken Kane de onlara katıldı. Grubu ilk kurduklarında ellerindeki hisselerin satılamaz olduğunu unutmuşa benziyorlardı. Anımsadıkları tek şey, grubun milyonları elimdeyken ve hisse 44 puanda aktifken, ellerindeki hisseleri almadığımdı. Şimdi ise hisse 30 puandaydı ve bulaşık suyu kadar durgundu. Onlara göre kendilerine kâr sağlamak benim görevim­di.   </p>
			<p class="paragraf">Zamanla hepsi sakinleşti. Grubun elinden tek kuruş para çıkmamıştı ve sorun hâlâ aynıydı: hisselerini sat­mak. Bir iki gün sonra bana gelip benden yardım istedi­ler. Özellikle Gordon çok ısrar ediyordu. Sonunda elle­rindeki hisseleri en az 251/2’den satma emrini verme­lerini sağladım. Hizmetim karşılığı alacağım ücret, his­seleri bu fiyatın üzerinde sattığımda yüzde birbuçuk olacaktı. En son satış 30 puan civarında yapılmıştı.   </p>
			<p class="paragraf">Bir kez daha aynı hisseyi satmak zorundaydım. Bor­sanın genel koşullarına ve özellikle Consolidated Sto­ve’un geçmiş performansına bakarak, yapılabilecek tek şey olduğunu gördüm. O da fiyatı yükseltmeye kalkış­madan satışa başlamaktı. Fiyatı yükseltmek için satış yapamazdım, elim kolum zaten hisse doluydu. Ama fiyat biraz düşerse, kısa zamanda onbeş ya da yirmi puan de­ğer kaybeden hisselerin ucuz olduğunu düşünen ve bunları alan kesime ulaşabilirdim. Bu kişiler böyle bir düşüşten sonra, fiyatın yükselmek üzere olduğu kanısını taşır. Consolidated Stove’un 44 puana yakın satıldığını hatırlayanlar, 30 puanın altına düşünce almak isteyebi­lirler.   </p>
			<p class="paragraf">Bu yöntem her zamanki gibi işe yaradı. Kelepir hisse peşinde olanlar, kısa sürede havuza ait hisseleri satın al­dı. Ama Gordon’u, Wolff’u ya da Kane’i memnun edebil­dim mi? Hayır, asla! Bana hâlâ kızgınlar ya da arkadaşla­rı kızgın olduklarını söylüyor. Arada sırada çevrelerin­dekilere benim onları nasıl dolandırdığımı anlatıyorlar­mış. Bekledikleri gibi davranarak fiyatı artırmadığım, yani kendi kuyumu kazmadığım için beni affedemiyor­lar.   </p>
			<p class="paragraf">Doğrusu Wolff ve diğerleri o tüyoları yaymasalardı, bankanın yüzbin hissesini biraz zor satardım. Eğer her zamanki yöntemimi –yani bana doğal ve mantıklı gelen yöntemi– kullansaydım, çok daha düşük fiyattan satmak zorunda kalacaktım. Daha önce de söylediğim gibi, bor­sada genel bir düşüş bekleniyordu. Borsa bu durum­dayken hisseleri hemen, fiyata bakmadan satmak gere­kir. Başka çaresi yoktur, ama kimseyi buna inandırama­dım. Onlar bana hâlâ kızgınmış. Ben değilim. Kızgınlığın kimseye faydası yok. Keskin sirke küpüne zarar. Ancak bu olayda havuz üyelerinin kızgınlığı bir türlü geçmedi. Size ilginç bir şey anlatayım. Bir gün Bayan Livingston kendisine hararetle tavsiye edilen bir terziye gitmiş. Terzi kadın çok usta, nazik, üstelik de sıcak bir kadın­mış. Üçüncü ya da dördüncü provadan sonra samimiyetleri artınca eşime demiş ki: “Umarım Bay Livingston ya­kında Consolidated Stove’un fiyatını yükseltir. Fiyatı yükseltecek diye aldık, elimizde kaldı. Oysa bize her girdiği işi kârla kapattığını söylemişlerdi.”   </p>
			<p class="paragraf">Masum insanların bu tür tüyolara inanarak paralarını kaybetmeleri çok üzücü. İşte o yüzden, ben tüyo ver­mekten hoşlanmam. O terzinin söylediklerini duyunca Wolff’a gerçekten de çok sinirlendim.   </p>
		</div>
	</body>
</html>