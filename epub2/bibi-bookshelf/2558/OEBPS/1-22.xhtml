<html xmlns="http://www.w3.org/1999/xhtml">
	<head>
		<title>1-22</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-22" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-19">XVIII. BÖLÜM  </p>
			<p class="paragraf ParaOverride-7">Wall Street’te tarih tekerrürden ibarettir. Stratton’un mı­sır fiyatının düşmesine izin vermediği dönemde açıklarımı nasıl kapattığımı size anlatmıştım. Başka bir zaman hemen hemen aynı taktiği menkul değerler borsasında da kullandım. Söz konusu hisse senedi Tropical Tra­ding’di. Geçmişte bu hisseyi hem kısa pozisyondan sa­tarak hem de borsanın yükseldiği dönemlerde satın ala­rak kâr ettim. Bu hisse her zaman aktifti ve macera seven borsacıların gözde hissesiydi. Şirketin yöneticileri za­man zaman gazeteler tarafından hisseyi kalıcı yatırım için çekici hale getirecek yerde, fiyattaki dalgalanmala­rı teşvik etmekle suçlanmışlardır. Geçenlerde borsanın en başarılı brokerlerinden biri Tropical Trading’in yö­netim kurulu başkanı Mulligan ve arkadaşlarının borsa­da para çekmek için geliştirdiği yöntemle, Erie Genel Müdürü Danile Drew’yu ve İeker Genel Müdürü H. O. Havemeyer’i geride bıraktığını söyledi. Birçok kez bor­sanın düşeceği beklentisiyle hareket edenleri TT hisse­lerini kısa pozisyondan satmaya teşvik edip, ondan son­ra da onları büyük bir serinkanlılıkla köşeye sıkıştırdı­lar. Bütün bu işlemler sırasında kişisel duygular hiçbir zaman işin içine katılmadı ve kimse daha sonra intikam peşine düşmedi.   </p>
			<p class="paragraf">Elbette TT hissesinin borsa kariyeri sırasında kimi “tatsız olaylardan” söz edenler oldu. Ama bunlar da TT tarafından köşeye sıkıştırılan talihsizlerdi. Neden ikide bir şirket yöneticilerinin oyununa gelen işlemciler yine de pes etmiyor? Çünkü öncelikle hareketten hoşlanıyor­lar ve bu hareketi de Tropical Trading’de bol bol bulu­yorlar. TT’de hareket hiç bitmiyor. Hiçbir şeyin nedeni sorulmuyor ve açıklanmıyor. Boşa zaman harcanmıyor. Tüyosu önceden verilen hareketlerin başlaması için sa­bırlar zorlanmıyor. Borsada her zaman yeterince hisse senedi oluyor, piyasada geçici bir kıtlık yaratan kısa po­zisyon satışlarının yoğun olduğu dönemler hariç. Dakika başı borsaya bir hisse senedi sürülüyor.   </p>
			<p class="paragraf">Bir süre önce kış tatilimi geçirmek üzere Florida’ya gitmiştim. Gazeteleri okuduğum zamanlar dışında, bor­sayı hiç aklıma getirmeden balık tutuyor, kendi kendime eğleniyordum. Bir sabah haftada iki kez gelen postayı al­dım ve hisse fiyatlarına bakınca Tropical Trading’in 155’ten sattığını gördüm. Fiyatı son gördüğümde, sanı­yorum 140 civarındaydı. Ben o günlerde borsanın düşe­ceği beklentisiyle hareket ediyor ve kısa pozisyona gir­mek için fırsat kolluyordum. Ama henüz acele etmeme gerek yoktu. Ben de o yüzden borsadan uzakta balık tu­tarak zaman geçirebiliyordum. Satışa geçme zamanı gel­diğinde borsaya dönmüş olacaktım. O arada benim yap­tığım ya da yapmadığım hiçbir şey borsanın seyrini de­ğiştirmeyecekti nasıl olsa.   </p>
			<p class="paragraf">O günkü gazeteler Tropical Trading hissesinin bor­sanın tersine davrandığinı yazıyordu. Bu da benim bor­sanın genelde düşeceği konusundaki kanımı güçlendir­di. Çünkü şirket yöneticilerinin borsadaki genel dur­gunluğa karşı TT hisselerinin fiyatını özellikle yükselttiği belliydi. Bazı zamanlarda para kazanmaktan önemli şeyler vardır. Bu anormal bir durumdu ve borsacıların hesaplarında anormal durumlara yer yoktur. O hissenin fiyatının yukarı çekilmesi bana büyük bir hataymış gibi göründü. Kimse borsada durup dururken bu kadar bü­yük bir hata yapmaz.   </p>
			<p class="paragraf">Gazeteleri okuduktan sonra balık tutmaya devam et­tim, ama sürekli Tropical Trading yöneticilerinin ne yapmaya çalıştığını düşünüyordum. Eninde sonunda ba­tacakları belliydi, bu yirmi katlı bir binanın damından paraşütsüz atlayan bir adamın akibeti kadar açık görü­nüyordu. Bu konuyu aklımdan çıkaramıyordum. Sonun­da brokerlerime bir telgraf yollayarak borsa fiyatından ikibin TT hissesi satmalarını istedim. Ondan sonra da ba­lıklarıma geri döndüm. Bu kez şansım yaver gitti.   </p>
			<p class="paragraf">O gün öğleden sonra telgrafıma özel ulakla cevap geldi. Brokerlerim ikibin Tropical Trading hissesini 153 puandan sattıklarını haber veriyordu. Buna sevindim. Çünkü fiyat düşüyordu ve ben de uygun adımı atmıştım. Ama artık balık tutmak istemiyordum. Borsaya fazla uzaktım. Tropical Trading’in borsadaki diğer hisseler gibi düşeceği yerde, yöneticilerinin manipülasyonu yü­zünden yükselmesinin nedenini anlamaya çalışırken borsaya ne kadar uzak olduğumu keşfettim. Ben de ba­lıkları rahat bırakıp Palm Beach’e, daha doğrusu New York’la direkt telgraf bağlantısına geri döndüm.   </p>
			<p class="paragraf">Palm Beach’e varıp da şirket yöneticilerinin hâlâ bil­dikleri yolda ilerlediklerini görünce, ikibin tane daha TT hissesi sattım. Satışın raporunu alınca, tekrar ikibin hisse sattım. Borsa tam istediğim gibi hareket ediyordu. Yani ben satış yaptığımda düşüş gösteriyordu. Her şey dü­şündüğüm gibi gelişince, ben de çıkıp biraz arabayla dolaşmaya karar verdim. Ancak içim rahat değildi. Ni­çin daha fazla hisse satmadığımı düşündükçe daha da huzursuz oluyordum. Ben de brokerimin ofisine geri dö­nerek ikibin hisse daha sattım.   </p>
			<p class="paragraf">Kendimi ancak o hisseyi satarken mutlu hissediyor­dum. Toplam 10 bin hisse satmıştım. Derken New York’a dönmeye karar verdim. İşim çoktu. Nasıl olsa ba­şka zaman yine balığa çıkabilirdim.   </p>
			<p class="paragraf">New York’a varınca şirketin işleri ile ilgili küçük bir araştırma yaptım. Öğrendiklerim, yöneticilerin, borsa­nın durumu hiç de müsait değilken ve şirketin kazancı ol­dukça düşükken fiyatı yüksek tutmaya çalışmalarının son derece aptalca bir davranış olduğunu bana bir kez daha gösterdi.   </p>
			<p class="paragraf">Fiyat artışı her ne kadar mantıksız ve zamansız da ol­sa, halk arasında ilgi uyandırmıştı ve bu da yöneticilerin taktiklerini sürdürmelerine neden oluyordu. Bu neden­le biraz daha hisse satmaya karar verdim. Bu arada yö­neticilerin aklı başına geldi. Ben piyasayı yoklaya yok­laya sattığım Tropical Trading hisselerinin sayısını 30 bine çıkardım. Artık fiyat 133 puana düşmüştü.   </p>
			<p class="paragraf">Birileri beni uyararak TT yöneticilerinin Wall Stre­et’te satılan her bir hissenin nerede olduğunu, kimlerin ne kadar kısa pozisyona girdiğini ve benzeri önemli bil­gileri çok iyi takip ettiğini söylemişti. Bu adamlarla oyun oynamak tehlikeliydi. Ama ne yaptıkları gün gibi açıktı ve gerçekler benim tarafımdaydı.   </p>
			<p class="paragraf">Elbette hisse fiyatı 153’ten 133’e inerken kısa pozis­yona girenlerin sayısı da artmıştı ve fiyat düşüşlerinde hisse almayı alışkanlık edinenler, kendi kendilerine hep aynı şeyi söylüyorlardı: Bu hisse 153 puandan satılıyor­du. Şimdi fiyatı 20 puan indiğine göre kaçırmamak gerekir. Hisse aynı, temettü oranı aynı, yöneticiler aynı, şirket aynı. Bu hisse kelepir sayılır!   </p>
			<p class="paragraf">Alımlar alıcı bekleyen hisselerin sayısını azalttı, borsadaki işlemcilerin çoğunun kısa pozisyonda oldu­ğunu bilen yöneticiler, onları oyuna getirme zamanının geldiğini anladılar ve fiyatı hemen 150 puana çıkardılar. Açıklarımı kapatmam için bol bol zaman vardı ama ben yine de yerimden kıpırdamadım. Niye kımıldayayım ki? Şirket yöneticileri 30 bin hisselik bir kısa pozisyonunun hâlâ yerinde durduğunu öğrenebilirlerdi, ama bu beni korkutmadı. 153 puanken hisseyi satmaya başlayıp 133 puana gelene kadar satmama devam etmemi sağlayan faktörler hâlâ mevcuttu, üstelik eskisinden daha da güç­lüydü. Yöneticiler açıklarımı kapatmak için beni zorla­mak isteseler de bunun için yeterince güçlü bir neden bulamadılar. Borsanın temel koşulları benim lehimeydi. Hem korkusuz hem de sabırlı olmak zor değildi. Bir spe­külatör kendisine ve verdiği kararlara güvenmelidir. New York Pamuk Borsası’nın eski Başkanı Dickson G. Watts,<span class="CharOverride-7"> Güzel Sanat Olarak Spekülasyon</span> adlı kitabında bir borsacının cesur olması demek, verdiği kararlarda direnebilmesi demektir, diye yazar. Bense yanılmaktan korkmam, çünkü yanıldığım kanıtlanana kadar yanıldı­ğımı düşünmem. Aslını ararsanız, ben kendi deneyimle­rimden yola çıkarak hareket etmiyorsam, bir türlü rahat davranamam. Belli bir zamanda borsanın belli bir şekil­de hareket etmesi benim yanlış olduğumu kanıtlaya­maz. Benim verdiğim kararların doğru ya da yanlış ol­duğunu borsadaki yükseliş ya da düşüşün özellikleri be­lirler. Başarılı olacaksam bilgilerim sayesinde olmalı­yım. Eğer başarısız olacaksam, bu da yine kendi hatala­rım yüzünden olmalıdır.   </p>
			<p class="paragraf">Hissenin 133 puandan 150 puana çıkması benim gö­zümü hiç mi hiç korkutmadı ve çok geçmeden hisse fi­yatı, sizin de tahmin edebileceğiniz gibi yeniden dü­şmeye başladı. Yöneticiler hisseye arka çıkmaya vakit bulamadan fiyat 140 puana indi. Hisseleri satın aldıkları sırada, bu hissenin çok yakında değer kazanacağı ile il­gili çeşitli söylentiler yaydılar. Duyduğumuza göre şir­ket çok iyi kâr etmekteydi ve bu kâr sayesinde temettü oranında artış olacaktı. Ayrıca kısa pozisyona giren bir­çok insan olduğu biliniyordu ve çok yakında bunlar, özellikle de yüksek miktarda hisse satmış olan bir ope­ratör, büyük zarar edecekti. Fiyat on puan yükselirken daha ne dedikodular çıktı anlatamam.   </p>
			<p class="paragraf">Yapılan manipülasyon bana fazla tehlikeli görünmü­yordu, ama fiyat 149’a dayandığında, Wall Street’in ortalığa yayılan bütün bu söylentileri doğru sanmasına daha fazla dayanamadım. Elbette benim ya da benim gibi şir­ket dışından birinin, kısa pozisyonda oldukları için kor­kuyla bekleşen yatırımcıları ya da aracı kurumların ku­laktan dolma tüyolarla hareket eden saf müşterilerini ik­na etmesine olanak yoktu. Onları ikna edecek tek şey fi­yat olacaktı. İnsanlar noterden tasdikli belgeyle bile gelse böyle bir habere inanmak istemeyecekti, hele be­nim gibi 30 bin hisse satmış birine inanmaları olanaksız­dı. Hatırlayacaksınız, ben Stratton mısır fiyatını yüksek tutmaya çalışırken, borsacıların mısır satmalarını sağla­mak için yulaf satma yöntemine başvurmuştum. Bu kez de aynı taktiği kullandım. Bir kez daha deneyimlerim­den ve hafızamdan yararlanmış oldum.   </p>
			<p class="paragraf">Şirket yöneticileri kısa pozisyondakilerin gözünü korkutmak için Tropical Trading’in fiyatını artırdıkların­da, ben hisseyi satarak artışı kontrol etme yoluna gitmemiştim. Zaten 30 bin hisse satmış durumdaydım, bu da borsadaki hisselerin önemli bir kısmıydı. Başımı bana uzatılan idam ipine sokmaya hiç mi hiç niyetim yoktu. İkinci artış daha da ani oldu. TT 149 puana ulaşınca Equ­atorial Commercial Corporation şirketinin hisselerin­den 10 bin adet sattım. Bu firma Tropical Trading’in en büyük ortaklarından biriydi.   </p>
			<p class="paragraf">TT kadar aktif bir hisse olmayan Equatorial Commer­cial, ben satışa geçince tahmin ettiğim gibi fena halde değer kaybetti ve ben de amacıma ulaşmış oldum. İş­lemciler ve TT hakkındaki uydurma haberlere inanan aracı kurum müşterileri, Tropical hisseleri yükselmeye devam ederken Equatorial’ın biraz satışla nasıl değer kaybettiğini görünce, TT’nin yüksek fiyatının yalnızca bir paravan olduğunu ve TT hisselerinin en büyük sahi­bi olan Equatorial Commercial’ın tasfiyesini kolaylaştır­mak için özellikle teşvik edildiğini anladılar. Tropical Trading hisselerinin fiyatı bu denli yüksekken, bu kadar çok Equatorial hissesi satmaya hiç kimse cesaret ede­mez, demek ki bu satış şirketin kendi yöneticileri tara­fından yapılıyor, diye düşündüler. Ellerindeki bütün Tropical Trading hisselerini satmaya başladılar, şirket yöneticileri ise satışa sunulan bütün hisseleri alabilecek durumda değillerdi. Yöneticiler desteklerini çeker çek­mez TT’nin fiyatı düştü. İşlemciler ve belli başlı aracı ku­rumlar da Equatorial hissesi satmaya başladı. Ben de hisse satın alarak ufak bir kârla açıklarımı kapattım. Ben bu işlemi kâr etmek için değil, TT’nin fiyat artışını kont­rol etmek için yapmıştım.   </p>
			<p class="paragraf">Zaman zaman Tropical Trading yöneticileri ve çalış­kan halka ilişkiler uzmanları Wall Street’i kuşatarak çeşitli söylentilerle hisse fiyatını artırmaya çalıştılar. Ben de her seferinde Equatorial Commercial hisselerinde kısa pozisyondan satış yaparak TT’nin fiyatını düşürüp, beraberinde EC’yi de sürüklemesini sağladım. Böylece manipülasyon yapmaya çalışanların işleri bozuldu. TT’nin fiyatı en sonunda 125’e indi ve kısa pozisyona gi­renlerin sayısı arttıkça arttı, şirket yöneticileri hisse fiya­tını 20 ya da 25 puan artırabildiler. Bu kez kendilerine karşı alınan kısa pozisyonlarla mücadele etmekte ger­çekten de haklıydılar. Fiyat arttı, ama ben açıklarımı ka­patmadım, çünkü pozisyonumu kapatmak istemiyor­dum. Equatorial Commercial’ın fiyatı artıştan etkilene­rek yükselmeye başlamadan önce, bir miktar hisseyi kı­sa pozisyondan sattım ve her zamanki sonuçları elde et­tim. Bundan sonra da son artışın ardından ayyuka çıkan söylentiler durdu ve TT’nin daha da yükseleceği haberlerinin asıl­sız olduğu anlaşıldı.   </p>
			<p class="paragraf">Bu arada borsada genel bir düşüş baş gösterdi. Size söylediğim gibi, beni Florida’daki balık tatilini kısa keserek TT hissesi satmaya yönelten şey, fiyatların düşme­ye başlayacağına olan inancımdı. Bazı başka hisselerde de kısa pozisyona girmiştim, ama bunların içinde TT be­nim için bir numaraydı. Sonunda borsanın durumu şirket yöneticilerinin görmezden gelemeyeceği kadar cid­dileşti ve TT tepetaklak düşmeye başladı. Yıllardır ilk kez 120’nin altına indi, sonra 110 oldu, 100’ün altına indi, bu arada ben hâlâ açıklarımı kapatmamıştım. Bir gün borsanın genelinde büyük bir düşüş gerçekleşti ve Tro­pical Trading 90’a düştü, ben de açıklarımı kapatmaya karar verdim. Sebep her zamankinin aynıydı! Elime fır­sat geçmişti, piyasa büyüktü, fiyatlar düşük, satıcıların sayısı alıcılardan çoktu. Kendimle övünüyormuş gibi olacak ama, şu kadarını söyleyeyim, bana gereken 30 bin TT hissesini fiyatlar en düşük düzeydeyken alma­yı başardım. Ama asıl amacım bu değildi. Amacım, kâğıt üzerindeki kârlarımın mümkün olduğu kadar büyük bir bölümünü nakde çevirebilmekti.   </p>
			<p class="paragraf">Bu süre içinde açıklarımı kapatmak için bir girişim­de bulunmamıştım, çünkü pozisyonumun sağlam oldu­ğundan emindim. Borsadaki genel eğilimin tersine ha­reket etmiyor, genel koşullar ne söylüyorsa onu yapı­yordum, bu nedenle de şirket yöneticilerinin kendileri­ne bu kadar güvenmemeleri gerektiğini biliyordum. Ufak tefek artışları önceden tahmin edebiliyordum ve bunlar beni korkutmuyordu. Sonuçta bir şey yapmadan beklemenin, benim için erken bir aşamada açıklarımı kapatıp sonra daha yüksek bir fiyattan, yeniden kısa po­zisyona girmekten daha kârlı olduğunu biliyordum. Doğru bildiğim pozisyonda kaldığım için bir milyonun üzerinde kâr ettim. Bu kârımı sezgilerime, fiyatları de­ğerlendirmekteki ustalığıma ya da inatçı cesaretime borçlu değildim. Bu benim kendi verdiğim kararlara olan inancımın bir sonucuydu, zekâmla ya da gururum­la ilgisi yoktu. Bilgi güçtür ve gücün yalanlardan kork­masına gerek yoktur, bu yalanlar borsanın fiyat tahtasın­da ilan edilse bile. Yalan olduğu kısa sürede ortaya çı­kacaktır nasıl olsa.   </p>
			<p class="paragraf">Bir yıl sonra TT tekrar 150 puana çıktı ve iki hafta ka­dar o fiyatta kaldı. Borsanın genelinde düşüş bekleniyordu, çünkü son dönemlerde hiç durmadan yüksel­mişti ve artık yükselmeyeceği belliydi. Bunu biliyorum, çünkü deneme yapmıştım. TT’nin içinde bulunduğu gru­bun işleri kötü gidiyordu ve borsada genel bir yükseliş olsa bile, ki olmayacağını biliyordum, bu hisselerin fiya­tı yükselmeyecekti. Böylece Tropical Trading hissesi satmaya başladım. Toplam 10 bin hisse satmayı planlı­yordum. Ben satışa geçince fiyat düştü. Hissenin arka­sında herhangi bir destek olmadığı belliydi. Sonra birdenbire alıcılar değişti.   </p>
			<p class="paragraf">Size hisseye destek geldiği anı tam olarak söyleye­bilirim dersem, umarım zekâmla övündüğümü zannet­mezsiniz. Geçmişte fiyatı yüksek tutmak için herhangi bir sorumluluk hissetmeyen şirket yöneticileri, borsa düşerken hisseyi satın almaya başlıyorlarsa, bunun bir nedeni olmalıydı. Bunlar ne aptaldı ne de saf. Henüz hisseyi borsa dışı piyasada satmak için fiyatı artırmaya çalışan bankerler haline de gelmemişlerdi. Benim ve di­ğerlerinin satışlarına rağmen hisse fiyatı artmaya devam ediyordu. Fiyat 153 puana geldiğinde 10 bin hisselik açığımı kapattım ve fiyat 156 puandayken hisse satın al­maya başladım. Çünkü o andan itibaren fiyatların daha da artacağını anlamıştım. Borsada genel bir düşme bek­liyordum, ama tek bir hisse senedi genel koşulların ter­sine yol alıyordu. Fiyat hemen 200’ü geçti. O yılın en bü­yük borsa olayı oldu. Benim hakkımda çıkan ve sekiz ya da dokuz milyon dolar kaybettiğimi öne süren haberleri okuyunca ağızım açık kaldı. Oysa gerçekte kısa pozis­yonda kalacak yerde, açıklarımı kapatmış ve fiyat tırma­nışa geçtikten sonra TT hissesi satın almaya başlamış­tım. Aslında bu hisseleri elimde biraz fazla uzun tuttum ve kâğıt üzerindeki kârlarımın bir kısmını kaybettim. Bunu neden yaptığımı biliyor musunuz? Çünkü TT yöne­ticilerinin benim onların yerinde olsaydım yapacağım şeyi yapmalarını bekliyordum. Ama bu benim işim de­ğildi, benim işim borsaydı, yani başkalarının yapmasını düşündüğüm şeylere göre değil, önümdeki gerçeklere göre hareket etmekti.   </p>
		</div>
	</body>
</html>