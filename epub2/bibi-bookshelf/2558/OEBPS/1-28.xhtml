<html xmlns="http://www.w3.org/1999/xhtml">
	<head>
		<title>1-28</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-28" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-25">XXIV. BÖLÜM  </p>
			<p class="paragraf ParaOverride-7">Halk her şeyi bilmek ister. O yüzden tüyo almak ve ver­mek evrensel bir uygulama haline gelmiştir. Brokerle­rin müşterilerine ya yazdıkları mektuplar aracılığıyla ya da sözlü olarak tavsiye ve önerilerde bulunmaları normal­dir. Ancak brokerler piyasanın gerçek koşullarını açık­lamaya kalkışmamalıdır. Çünkü bu koşullar, borsayı al­tı ila dokuz ay arası geriden takip eder. Bugünkü ka­zançlara bakan bir brokerin müşterilerine belli bir his­se senedini almalarını tavsiye etmesi uygun olmaz. Çün­kü altı ya da dokuz ay sonra aynı kazancın korunup ko­runmayacağı belli değildir. Eğer ileriye bakarak bazı koşulların değişeceğini ve bir şirketin durumunun kötü­ye gideceğini görebiliyorsanız, o şirkete ait hisselerin fiyatının hiç de düşünüldüğü kadar ucuz olmadığını an­larsınız. Bir borsacının ileriye bakması gerekir, ama brokerler bugünkü komisyonlarıyla ilgilidirler, bundan da brokerlerden gelen tavsiyelere pek uyulmaması ge­rektiği anlaşılıyor. Brokerler hayatlarını halktan aldıkla­rı komisyonlar ile kazanır, yine de gönderdikleri mek­tuplarda ya da yaptıkları konuşmalarda, halkı insider’la­rın ya da manipülasyoncuların sattığı hisseleri almaya teşvik edeceklerdir.   </p>
			<p class="paragraf">Kimi zaman bir insider, bir brokerlik firmasının sahi­bine gider ve “Benim için 50 bin hisse satabileceğim bir pazar oluşturur musunuz?” der.   </p>
			<p class="paragraf">Broker daha fazla ayrıntı ister. Diyelim ki o hissenin borsa fiyatı 50. Insider, brokere beş bin hisseyi 45 puan­dan satma emrini verir, ondan sonra da fiyatın her bir puanlık artışında beş bin hisse daha satma emrini verir. Bu arada da borsa fiyatından 50 bin hisse satması emrini verir.   </p>
			<p class="paragraf">Eğer brokerin gerekli bağlantıları varsa, bu onun için çok kârlı bir iş olacaktır ve insider da böyle bir bro­ker bulacaktır zaten. Şubeleriyle doğrudan telgraf hattı olan ve ülkenin farklı yerlerinde bağlantıları bulunan bir brokerlik firması, bu tür bir iş için hemen müşteri bulacaktır. Unutmayın ki, satış emri aldığı için broker güvencededir. Eğer müşteri bulabilirse, alacağı komis­yonun yanı sıra büyük bir kâr edebilir.   </p>
			<p class="paragraf">Bu olayı Wall Street’te çok iyi tanınan bir “insi­der”dan bahsetmek için anlattım.   </p>
			<p class="paragraf">Bu insider, zaman zaman büyük brokerlik firmaların­dan birinde genel müdürü arar. Hatta bazen bununla da yetinmeyerek firmanın ortaklarını da aradığı da olur. Şu tür bir şey söyler:   </p>
			<p class="paragraf">“Bana geçmişte çok iyilik yaptın, ben de şimdi bunun karşılığını ödemek istiyorum. Sana büyük kâr etme fır­satı vereceğim. Şirketlerimizden birinin mal varlığını devretmek üzere yeni bir şirket kuruyoruz ve bu şirke­tin hissesini de şimdiki fiyatın çok üzerinde bir fiyattan pazarlayacağız. Sana 65 dolardan 500 Bantam Shops his­sesi gönderiyorum. Hissenin borsa fiyatı 72 dolar.”   </p>
			<p class="paragraf">Bu iyiliksever insider aynı hikâyeyi broklerlik firma­larının çoğuna anlatır. Bu iyiliğe azil olan kişiler Wall Street’te çalıştıklarına göre, kendilerine kâr getirecek bu hisseleri alır almaz ne yapacaklar? Elbette herkese hemen bu hisseden almasını tavsiye edecekler ki fiyat daha da yükselsin. Insider bunu çok iyi bilmektedir. Bü­tün brokerler bir arada insider’ın elindeki hisseleri za­vallı halka yüksek fiyattan yutturmasına yardımcı olacak bir pazar oluştururlar.   </p>
			<p class="paragraf">Kesinlikle yasaklanması gereken başka bazı uygula­malar da vardır. Borsalar, borsada kayıtlı hisselerin bor­sa dışında halka taksitle satılmasına izin vermemelidir. Fiyat resmi olarak belirlenmiştir ve bu fiyatın dışına çı­kılmamalıdır. Serbest bir piyasa oluşu ve fiyatlar arasın­daki farklar halkın kandırılmasına neden olur.   </p>
			<p class="paragraf">Bir diğer satış aracı da düşünmeden hareket eden halka milyonlarca dolara mal olur ve bu oyunu düzenle­yenler hapse de atılamaz, çünkü yöntem son derece ya­saldır. Bu yöntem, bazı gerekler nedeniyle sermaye karşılığı alınan hisse senetlerinin sayısını artırmaktır. Bu işlem, hisse sertifikalarının rengini değiştirmekten başka bir şey değildir.   </p>
			<p class="paragraf">Eski hisselerden bir tanesi karşılığında 2, 4, hatta 10 hisse verilen bu operasyonlar, aslında eski hisseyi daha kolay satılabilir hale getirmek için düzenlenir. Diyelim ki bir kilo şeker 1 dolara satılıyor, ama ambalaj ağır gel­diği için tercih edilmiyor. Bu durumda şekeri ikiyüzelli gramlık ambalajlarda 25 sentten satmak daha avantajlı olabilir. Hatta o durumda 27 ya da 30 sent bile olabilir:   </p>
			<p class="paragraf">Neden halk hisseyi satmanın bu yeni yöntemini hiç sorgulamaz? Çünkü bunun arkasında hayırsever yöneti­ciler olduğuna inanır, ama akıllı bir borsacı asla hediye getiren Yunanlılara inanmaz, Truva Atı’nın hikâyesini hiç unutmaz. Hisse artırımı çok önemli bir uyarıdır. Oysa halk bunu görmezden gelir ve her yıl milyonlarca dolar zarara uğrar.   </p>
			<p class="paragraf">Yasalar, kişi ya da kuruluşların güvenilirlik ya da ti­cari faaliyetlerini olumsuz etkileyecek, yani halkı satma­ya teşvik ederek hisse senetlerinin değerini düşürecek söylentileri çıkaran ve yayan kişileri cezalandırır. Bu ya­sanın asıl amacı panik anında bankalardan para çekmek için yaşanan izdihamı önlemektir. Ama aynı zamanda halkı da ellerindeki hisseleri gerçek değerinin altında fiyatlardan satmaya karşı korur. Diğer bir deyişle, bir hissenin fiyatını düşürmek için söylenti çıkarmak yasa­lara aykırıdır.   </p>
			<p class="paragraf">Halk, gerçek değerinin üzerinde fiyatlarla hisse se­nedi almaya karşı nasıl korunur? Fiyat yükseltmeye da­ir uydurma haberleri çıkaranları kim cezalandırır? Hiç kimse, ama yine de halk, değerinin altında fiyatlardan hisse satmaktan çok, değerinin üzerinde fiyatlardan his­se satın almaya teşvik edildiği durumlarda zarar eder.   </p>
			<p class="paragraf">Fiyat yükseltme maksatlı söylentiler çıkaranlar için de bir yasa hazırlansa, kanımca halk milyonlarca dolar kaybetmekten kurtulur.   </p>
			<p class="paragraf">Doğal olarak, hisse pazarlayanlar, manipülasyoncu­lar ve adını vermeden açıklama yapan hayırseverler, her koyunun kendi bacağından asıldığını ve zaten söy­lentilere dayanarak hareket edilmemesi gerektiğini söylerler. Demek ki uyuşturucu müptelalarını da uyuştu­rucuya kendileri alıştı diye kaderlerine terk etmemiz ge­rekiyor.   </p>
			<p class="paragraf">Menkul Değerler Borsası bu konuda bir şeyler yap­malı. Halkı usulsüz uygulamalara karşı korumaya çalışı­yor zaten. Eğer bir kuruluşta yetkili düzeyinde bulunan bir kişi halka birtakım gerçekleri ya da görüşlerini açıklamak istiyorsa, adını da vermesi şart koşulmalı. Bu tip açıklamaların isimli çıkması, mutlaka doğru oldukla­rı anlamına gelmeyecektir. Ama en azından “yetkili” ve “müdür”leri daha dikkatli olacaklardır.   </p>
			<p class="paragraf">Halk, her zaman borsanın temel kurallarını aklında tutmalıdır. Bir hissenin fiyatı yükseliyorsa, niçin yüksel­diğini fazla derinlemesine bilmesine gerek yoktur. His­se fiyatının yükselmesinin sebebi, sürekli satın alınmak­ta oluşudur. Hisse fiyatı, arada ufak tefek inişlere rağ­men düzenli bir yükseliş sergiliyorsa, o hisseyi elde tut­mak güvenli bir karar olur. Ancak eğer uzun ve istikrar­lı bir yükselişten sonra hisse fiyatı yön değiştirip bir iki ufak yükseliş dışında inmeye başlarsa, artık hisseye ta­lep azaldı demektir. Durum bu olduğuna göre, daha faz­la bilgiye neden ihtiyacınız olsun? Mutlaka hisse fiyatı­nın düşmesinin çok iyi nedenleri vardır, ama bu neden­leri bilen ancak birkaç kişi olacaktır ve bunlar da ya bil­diklerini kimseye söyleyemeyecekler ya da halkı tam tersine, hissenin bu fiyattan çok ucuz olduğuna inandır­maya çalışacaklardır. Oyunun kuralına göre, bir gerçe­ği bilenler, mutlaka kendilerine saklarlar.   </p>
			<p class="paragraf">“Müdür”, ya da “yetkili” gibi kişilerin söylediği öne sürülen birçok şeyin aslı astarı yoktur. Kimi zaman insider’lardan, isimli ya da isimsiz, hiçbir açıklama isten­mez. Söylentileri çıkaranlar söz konusu hisseden çıkarı olan bazı şahıslardır. Bir hisse senedinin fiyatını yükselt­mek isteyen insider’lar, profesyonel işlemcilerin hiz­metlerinden yararlanabilirler. Ancak insider, brokerine hisseyi ne zaman satın alacağını söyler, ama ne zaman satacağını asla söylemez. Bu, profesyonel borsacıları da halkla aynı konuma yerleştirir, üstelik elindeki hisseleri satmak için bulması gereken alıcı sayısı çok daha fazladır. İşte o zaman halka inanmamaları gereken bazı “bil­giler” verilmeye başlanır. Bazı insider’lara asla güven­memek gerekir. Büyük şirketlerin başında bulunan kişi­ler, borsada sahip oldukları özel bilgilerden yararlanır­lar, ama tam olarak yalan da söylemezler. Sadece susar­lar, çünkü kimi zaman sükutun altın olduğunu bilirler.   </p>
			<p class="paragraf">Daha önce de söyledim, şimdi de söylüyorum. Bor­sada geçirdiğim yılların bana kazandırdığı deneyim, in­sanın bazı zamanlar bazı hisse senetlerinde kâr edebile­ceğini, ama sürekli olarak borsayı yenmesinin mümkün olmadığını gösterdi. Bir işlemci ne kadar deneyimli olursa olsun, hata yapma olasılığı her zaman vardır, çün­kü spekülasyon, yüzde 100 güvenli olamaz. Wall Stre­et’te çalışan profesyonel borsacılar, insider’lardan gelen tüyolara göre hareket etmenin bir insan için açlıktan, salgın hastalıktan, kıtlıktan, rejim değişikliğinden ya da kazalardan çok daha yıkıcı olduğunu bilir. Ne Wall Stre­et’te ne başka bir yerde, başarıya giden asfalt bir yol yoktur. Bir de trafiği tıkamaya ne gerek var?</p>
		</div>
	</body>
</html>