<html xmlns="http://www.w3.org/1999/xhtml">
	<head>
		<title>1-14</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-14" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-11">X. BÖLÜM  </p>
			<p class="paragraf ParaOverride-7">Hem hatalarımızdan hem de başarılarımızdan ders al­masını bilmeliyiz. Doğal olarak kimse cezalandırılmak­tan hoşlanmaz. Size zarar veren bazı hataların kaynağını bulduğunuzda, o hataları bir daha işlememeye gayret edersiniz, borsada yapılan hatalarsa insanı iki nazik ye­rinden vurur – cebinden ve gururundan. Size ilginç bir şey söyleyeyim: Bir borsacı hata yaptığını bile bile hata yapabilir. Bu hataları yaptıktan sonra, kendi kendine ni­ye yaptığını soracaktır. Sakin kafayla bir süre düşün­dükten sonra, bu hataları nasıl, ne zaman, işlemin hangi anında işlediğini anlayabilir, ama neden işlediğini asla anlamayacaktır. Kendi kendine kızacak ve ondan sonra da bir daha bu konu üzerinde düşünmeyecektir.   </p>
			<p class="paragraf">Elbette bir insan hem akıllı hem de şanslıysa, aynı hataya iki kez düşmez. Ama bir kez işlediği hataya ben­zer hatalara düşmekten kurtulamayacaktır. Hata ailesi çok geniştir, birinden kurtulduğunuza sevinirken, her an bir diğerine toslayabilirsiniz.   </p>
			<p class="paragraf">Size ilk milyonluk hatamı anlatmak için hayatımda ilk kez milyoner olduğum günlere, Ekim 1907’deki borsa düşüşüne dönmem gerekiyor. O an benim için milyoner olmak, borsaya yatıracak daha fazla param olması de­mekti. Para, hiçbir borsacıyı rahatlatmaz, çünkü ister zengin olsun ister yoksul, borsacı hep hata yapmaktan korkar. Bir milyoner tahminlerinde haklı çıktığında tek kazancı para olmaz. Benim için para kaybetmek önemli değildir. Zarar etmek beni üzmez. Bir gecede unuturum. Ama o haksız çıkmak var ya, insanı yiyip bitiren şey, odur. Dickson G. Watts bir öyküsünde çok endişeli bir adamı anlatır. Bu adam o kadar endişeliymiş ki arkada­şı ona nesi olduğunu sormuş.   </p>
			<p class="paragraf">“Uyuyamıyorum,” diye cevap vermiş endişeli adam. “Neden uyuyamıyorsun?” diye sormuş arkadaşı.   </p>
			<p class="paragraf">“Elimde o kadar çok pamuk hissesi var ki düşünmekten uykum kaçıyor. Bu hisseler beni yiyip bitirdi. Sence ne yapayım?”   </p>
			<p class="paragraf">“Uykunu kaçırmayacak kadarını tut, gerisini sat,” öğüdünü vermiş arkadaşı.   </p>
			<p class="paragraf">İnsan, içinde bulunduğu ortama o kadar çabuk uyum sağlar ki bazen durumu nesnel değerlendiremez. Artık aradaki farkı algılayamaz ve diyelim ki milyoner olma­dan önce hayatının nasıl olduğunu anımsamaz. Yalnızca şimdi yaptığı bazı şeyleri eskiden yapamadığını anım­sar. Genç ve normal bir insan, yoksul olduğu günleri ça­buk unutur. Ama zengin olduğu günleri unutması biraz daha uzun sürebilir. Bunun nedeni paranın yeni gereksi­nimler ortaya çıkarması ve eski gereksinimleri de artır­masıdır. İnsan borsada para kazandıktan sonra tutumlu­luk alışkanlığını çabucak kaybeder. Ama paralarını kay­bettikten sonra bu alışkanlığı tekrar kazanması uzun bir süre alabilir.   </p>
			<p class="paragraf">Ben Ekim 1907’de kısa pozisyonumu kapattıktan ve yeni hisseler satın aldıktan sonra, bir süre dinlenmeye karar verdim. Kendime bir yat satın aldım ve güney su­larında bir geziye çıkmayı planladım. Balık tutmayı çok seviyordum ve hayatımın en güzel tatilini yaşayacaktım. Bu tatile çıkmayı çok istiyor, bir an önce gitmek için de sabırsızlanıyordum. Ama bir türlü gidemedim. Borsa beni bırakmadı.   </p>
			<p class="paragraf">Ben her zaman menkul değerlerin yanı sıra ham­madde piyasalarında da alım satım yaparım. Bu işe de gençliğimde bucket shoplarda başlamıştım. Hammadde piyasalarını yıllarca inceledim, ama asıl dikkatimi men­kul kıymetler borsasına yöneltmiştim. Aslında ben hisse senedi yerine hammaddeye para yatırmayı tercih ede­rim. Hammaddeye yatırım yapmak çok daha meşru sayı­lan bir harekettir ve menkul değerlerin tersine, ticari bir girişim olarak görülür. İnsan hammadde piyasasına tica­ret gözlükleriyle bakabilir. Hammadde piyasasında da bazı eğilimleri açıklamak için bazı uydurma gerekçeler bulunabilir, ancak bu kalıcı olmayacaktır. Gerçekler eninde sonunda açığa kavuşacak, ticaret dünyasının her­hangi bir alanında olduğu gibi araştırma ve gözlem yo­luyla alım satım yapanlar kârlı çıkacaktır. Hammadde pi­yasasında herkes eşit bilgiye sahiptir, koşulları istediği gibi izleyip tartabilir. Borsa içi bazı oyunları hesaba kat­mak gerekmez. Pamuk, buğday ya da mısır piyasasında bir gecede temettü ilan edilmez ya da artırılmaz. Uzun vadede hammadde fiyatlarını etkileyen tek bir kural var­dır: ekonomideki arz ve talep kuralı. Hammadde piyasa­sına yatırım yapan bir kişinin tek yapması gereken şey, o anki arz talep durumunu ve gelecekle ilgili tahminleri incelemektir. Hisse senetlerinde olduğu gibi binbir tür­lü değişik faktörü gözetmek gerekmez. Hammadde pi­yasaları beni her zaman çekmiştir.   </p>
			<p class="paragraf">Spekülasyon yapılan bütün piyasalar için aynı şey geçerlidir aslında. Banttan gelen mesaj hep aynıdır. Du­rup biraz düşünme zahmetine katlanan herkes bunu ko­layca anlayabilir. İnsan kendisine bazı sorular sorar ve bazı koşulları göz önüne alırsa, cevaplar kendiliğinden belirecektir. Ama insanlar cevap aramayı bırakır, soru bile sormaya üşenirler. Ortalama bir Amerikalı her za­man uyanık olmasına karşın, nedense brokerin ofisine girerek, ister menkul değerler, ister hammadde piyasa­larından gelen fiyatlara bakmaya başladığı anda aptal­laşır. Oynamadan önce çok dikkatle düşünülmesi gere­ken bir oyuna zekâsını ve gerekli kuşkuları bir kenara bırakarak girer. Ucuz bir araba alırken düşünüp taşınır da servetinin yarısını borsaya yatırırken bir an bile du­raklamaz.   </p>
			<p class="paragraf">Banttan gelen fiyatları okuma konusu göründüğü ka­dar zor değildir. Elbette deneyime ihtiyacınız olacaktır. Ama bundan da önemlisi, bazı temel ilkeleri akılda tut­maktır. Fiyatları okumak fal bakmak değildir. Bant, size önümüzdeki perşembe günü saat 13.35’te ne kadar pa­ranız olacağını haber veremez. Banttan gelen bilgiler si­ze öncelikle nasıl, sonra da ne zaman alım satım yapaca­ğınızı, hisse senetlerini almanın mı satmanın mı daha uy­gun olacağını anlatır. Bu, pamuk, buğday, mısır, yulaf için de aynıdır, hisse senetleri için de.   </p>
			<p class="paragraf">Borsayı izlerken, borsa deyince banttan gelen fiyat­ları kastediyorum, tek bir amacınız olmalıdır: fiyat eğili­mini saptamak. Fiyatlar bildiğiniz gibi karşılaştıkları di­renişe göre aşağı ya da yukarı doğru hareket ederler. Olayı basite indirgemek gerekirse, fiyatların en az di­renç görecekleri yöne doğru hareket ettiklerini söyle­yebiliriz. Onlar için hangi yön en kolaysa o yöne doğru seyredeceklerdir, yani artışın önünde az direnç varsa yükselecek, düşüşün önünde az direnç varsa inecekler­dir.   </p>
			<p class="paragraf">Borsanın düşme ya da yükselme eğilimi içinde oldu­ğunu anlamak kolaydır. Açık görüşlü olan ve biraz ileri­sini görebilen bir kişi bu eğilimi rahatlıkla görebilir, an­cak insan her şeyi kafasındaki önyargılara göre algılı­yorsa, bu biraz zor olabilir. Bir yatırımcı borsadaki eği­limi anladığı andan itibaren alış mı satış mı yapması ge­rektiğini de bilir. O yüzden ne yönde oynayacağına da­ha işin başında karar vermelidir.   </p>
			<p class="paragraf">Diyelim ki borsa sakin bir dönem yaşıyor ve on pu­anlık bir sınır içinde gidip geliyor, arada 130’a çıkıp sonra 120’ye iniyor. Düştüğü zaman borsa zayıf izlenimi­ni veriyor, ama sekiz on puan değer kazandığında son derece güçlü görünüyor. Bu durumda sadece izlenime dayalı olarak alım satım yapmamak gerekir. Banttan ge­len fiyatlar durumun uygun olduğunu haber verene dek beklenmelidir. Bugüne kadar sırf hisse senetleri ucuz görünüyor diye alım yapan ya da pahalı görünüyor diye satanlar milyonlarca dolar kaybettiler. Spekülatör yatı­rımcı değildir. Amacı yatırdığı paraya yüksek faizle ge­lir sağlamak değil, spekülasyona girdiği hisselerin fi­yatlarındaki düşüş ya da artışlardan kâr etmektir. O yüz­den borsada önemli olan şey, en az dirençle karşılaşıla­cak yönü belirlemek, bunun için de uygun anı kollaya­rak, ondan sonra harekete geçmektir.   </p>
			<p class="paragraf">Banttan gelen fiyatları okuyan kişi görür ki hissenin değeri 130 iken alışlar satışlardan daha fazla olmuştur ve bu nedenle de fiyatta bir artış gerçekleşmiştir. Satı­şın alışlardan fazla olduğu süre içinde, acemi borsacılar fiyatın en az 150’ye çıkacağını düşünür ve hemen o hisseden satın alırlar. Ama fiyat düşmeye başlayınca elle­rindeki hisseleri inatla tutar, ya ufak bir zararla satarlar ya da kısa pozisyona geçerek borsanın düşüşe girdiğin­den söz etmeye başlarlar. Oysa hisse 120 puandayken değer kaybetme olasılığı çok daha azdır. Alışlar satışla­rı geçer, fiyat tırmanır ve kısa pozisyondakiler hisse ala­rak açıklarını kapatırlar. Halkın aklı o kadar karışır ki bu olayı bin kez yaşasalar da bir türlü ders almazlar.   </p>
			<p class="paragraf">Sonunda hisse fiyatının artması ya da düşmesi için ge­rekli direnç oluşur. Hisse fiyatı 130’dayken satışlar artar ve alışları geçer ya da 120’deyken satışlar alışları geçer. Fiyat geçmişteki sınırlarını zorlar ve bilinen limitleri aşar. Genellikle hisse fiyatı 120 iken fiyatın düşeceğini düşü­nenler kısa pozisyona girerler, fiyat 130 iken yükselme beklentisi ile hisse alanlar olur ve borsa onların tersi yön­de harekete geçince bir süre sonra ya karar değiştirip ters yönde alım satım yapmaya başlar ya da zarar ederek hisselerini ellerinden çıkarırlar. Her iki durumda da fiyatın o yönde seyretmesini sağlamış olurlar. Böylece akıllı borsacılar sabırla, halkın yanlış tahminde bulunarak hata işlemesini izlemiş ve gerekli dersi çıkarmış oldukların­dan doğru adımı atarlar.   </p>
			<p class="paragraf">Bu noktada şunu söyleyeyim; bunun matematikle ya da herhangi bir spekülasyon formülüyle ilgilisi yok, ama kazalar, yani beklenmedik ya da tahmin edileme­yen olaylar, bana her zaman borsadaki pozisyonumu belirlemekte yardımcı olmuştur. Size anlattığım Sarato­ga’daki Union Pacific olayını hatırlayacaksınız. O dö­nemde hisse alıyordum, çünkü fiyatın yükseleceğini düşünüyordum. Brokerimin beni hisseleri insider’ların sattığına inandırmasına izin vermeyip elimdeki hissele­ri satmamalıydım. Şirket yöneticilerinin kafalarından geçen şeyler beni ilgilendirmiyordu. Zaten bunları bi­lebilmeme olanak yoktu. Benim tek bildiğim şey, ban­dın fiyatların tırmanmaya başladığını haber vermesiydi. Derken temettü oranının beklenmedik bir şekilde artı­rıldığını öğrendik ve hisse fiyatı otuz puan yükseldi. Fi­yat 164’ken bu yeterince yüksek görünüyordu, ama si­ze daha önce de söylediğim gibi, hisselerin fiyatı asla satın almak için fazla yüksek ya da satmak için fazla dü­şük değildir. Tek başına fiyat, benim kararlarımı etkile­mez.   </p>
			<p class="paragraf">Uygulamada da alım satımlarınızı benim bahsettiğim yöntemle yaparsanız, göreceksiniz ki borsa kapanışın­dan açılışına kadar geçen süre içinde yayılan önemli ha­berler mutlaka size fiyatın hangi yöne seyredeceği ko­nusunda bir bilgi verecektir. Borsadaki eğilim haber ya­yınlanmadan çok önce ortaya çıkmıştır ve borsada yük­seliş yaşanırken düşüşe yol açacak haberler görmezden gelinirken, fiyatları artıracak haberler özellikle abartı­lır. Savaş çıkmadan önce borsa zayıf bir konumdaydı. Derken Almanya’nın denizaltı politikası ilan edildi. Ben yüzellibin adet hisse satarak kısa pozisyona girmiştim. Bu haberin geleceğini bilmiyordum, yalnızca fiyatların seyrini izleyerek vermiştim kararımı. Yoksa savaş çık­ması olasılığı aklımda bile yoktu. Elbette durumdan ya­rarlanmadım ve o gün hisse satın alarak kısa pozisyon­dan çıktım.   </p>
			<p class="paragraf">Fiyatları izleyip nerelerde direnç görüleceğini belir­leyin, ondan sonra da sizce en az direnç görülecek yön­de hareket edin demesi kolay. İş uygulamaya gelince kendinizi birçok şeye karşı, özellikle de kendinize, yani insan doğanıza karşı korumanız gerekir. Bu yüzden ben hep derim ki, her zaman tahminlerinde haklı çıkan insanın lehine işleyen iki şey vardır: borsanın temel koşulla­rı ve tahminlerinde haksız çıkanlar. Borsada fiyatlar yük­selirken fiyatların düşmesine neden olabilecek şeyler gözardı edilir. Bu insanın doğasında vardır, ama neden­se herkesi şaşırtır. Diyelim ki birileri bu sene buğday hasadının kötü olacağını, kuraklık yüzünden bir iki böl­gede başakların yeşermediğini söyledi. Hasat zamanı çiftçiler buğdaylarını teslim ettiklerinde borsadaki fiyat­larda artış bekleyenler, hasadın bu kadar iyi olduğuna şaşırır ve aslında fiyatların düşeceği varsayımından yo­la çıkarak hareket edenlerin ekmeğine yağ sürmekten başka bir şey yapmadıklarını anlarlar.   </p>
			<p class="paragraf">İnsan hammadde piyasalarında oynarken kendisini önyargılara kaptırmamalıdır. Açık fikirli ve esnek olma­lıdır. Hasat durumu ya da talebin ne kadar olduğu ile il­gili fikirlerinizi bir yana bırakarak, banttan gelen bilgi­leri okumasını bilmelisiniz. Bir keresinde çok yüksek kâr edebilecekken zamanlama hatası yüzünden bunu elimden kaçırdım. Elime geçen bilgilerden o kadar emindim ki, fiyatların hangi yöne seyredeceğini bekle­meye gerek görmedim. Hatta fiyatların seyrini benim belirleyebileceğim kanısına bile kapıldım.   </p>
			<p class="paragraf">Pamuk fiyatlarının artacağını düşünüyordum. Fiyat aşağı yukarı oniki sent civarındaydı. Bu fiyatın son fiyat olmadığının farkındaydım. Beklemem gerektiğini bili­yordum. Ama benim biraz itelememle en üstteki direnç noktasını kıracağı ve yükseleceği kanısına kapıldım.   </p>
			<p class="paragraf">Elli bin balya pamuk aldım. Fiyat hemen arttı. Ama elbette ben alışımı tamamlayınca fiyatın artışı da durdu. Sonra tekrar benim almaya başladığım noktaya doğru yavaş yavaş indi. Elimdeki pamuğu sattım, fiyatın inişi de durdu. Asıl alışa şimdi başlamam gerektiğini düşündüm ve bir kez daha denemeye karar verdim. Almaya başladım. Aynı şey oldu. Ben pamuğu alırken fiyat arttı, sonra da durdu. Pes edene kadar bunu dört ya da beş kez tekrarladım. Bu bana ikiyüzbin dolara maloldu. Bir daha elimi pamuğa dokundurmamaya yemin ettim. Çok geçmeden fiyat artmaya başladı ve eğer başlangıçta beklemesini bilseydim, bana müthiş bir kâr sağlayacak düzeye yükseldi.   </p>
			<p class="paragraf">Benzer olaylar o kadar çok kişinin başından geçmi­ştir ki, şöyle bir kural oluşturulabilir: Borsanın durgun olduğu, fiyatların ancak dar sınırlar içinde oynadığı dö­nemlerde bir sonraki büyük hareketin ne yönde olaca­ğını tahmin etmenin bir anlamı yoktur. Yapılması gere­ken şey borsayı izlemek, fiyatların alt ve üst sınırlarını belirlemek ve ondan sonra da fiyatlar bu sınırları aşana kadar alım ya da satış yapmamaya karar vermektir. Spe­külatörün işi borsadan para kazanmaktır, fiyatlarla inat­laşarak mutlaka kendi düşündüğü yönde seyretmelerini sağlamak değil. Asla fiyatlarla kavga etmeyin ya da fi­yatların niye şu ya da bu düzeyde olduğunu sorgulama­ya çalışmayın. Borsada pişmanlıkların temettüsü yoktur.   </p>
			<p class="paragraf">Bundan kısa bir süre önce bir grup arkadaşımla be­raberdim. Buğday hakkında konuşmaya başladık. Arka­daşlarımdan bazıları buğdayın değer kazanacağını, ba­zıları ise kaybedeceğini düşünüyordu. Sonunda benim fikrimi sordular. Ben bir süredir borsayı izliyordum. Benden istatistik bilgi ya da koşulların bir analizini iste­mediklerini çok iyi biliyordum. Dedim ki: “Eğer buğ­daydan para kazanmak istiyorsanız bunun yolunu size anlatabilirim.”   </p>
			<p class="paragraf">Hepsi anlatmamı istedi ben de, “Eğer buğdaydan para kazanmak istiyorsanız onu dikkatle izleyin,” dedim. “Bekleyin. Fiyat 1,20 doları geçtiği an satın alın, bakın nasıl kâr ediyorsunuz!”   </p>
			<p class="paragraf">Arkadaşlarımdan biri, “Neden şimdi, 1,14 dolarken almayalım?” diye sordu.   </p>
			<p class="paragraf">“Çünkü daha fiyatın yükselip yükselmeyeceğinden emin değilim.”   </p>
			<p class="paragraf">“Öyleyse niye 1,20 dolara alalım? Bu fiyat çok yük­sek değil mi?”   </p>
			<p class="paragraf">“Çok büyük kâr edeceğim diye körü körüne kumar mı oynamak istiyorsun, yoksa aklını kullanarak spekü­lasyon yapıp daha az, ama kesin bir kazanç elde etmek mi?”  </p>
			<p class="paragraf">Hepsi, az ama kesin kazancı tercih ettiklerini söyle­diler, ben de “Öyleyse söylediğimi yapın. Eğer fiyat 1,20 doları geçerse satın alın,” dedim.   </p>
			<p class="paragraf">Daha önce de söylediğim gibi, uzun süredir borsayı izliyordum. Buğdayın fiyatı aylarca 1,10 ile 1,20 dolar arasında gidip geldi ve bir türlü sabit bir noktada dur­madı. Sonunda bir gün 1,19 doların üzerinde bir fiyatla kapattı borsayı. Ben de hazırlandım. Ertesi sabah açılış fiyatı 1,20 1/2 dolar oldu, ben de satın aldım. Sonra 1,21, 1,22, 1,23 ve 1,25’e çıktı, ben de satmadım.   </p>
			<p class="paragraf">O dönemde bu olayın nedenini sorsanız bilemezdim. Belli sınırlar içinde dalgalanırken buğdayın neden böy­le davrandığını açıklayamazdım. Fiyatın sınırları aşar­ken 1,20 doların üzerine mi çıkacağını, 1,10 doların altı­na mı ineceğini de önceden kestiremezdim. Gerçi içten içe fiyatın yükseleceğini düşünüyordum, çünkü dünya­da fiyatları düşürecek kadar bol bir buğday hasadı ya­şanmamıştı.   </p>
			<p class="paragraf">Daha sonra anlaşıldığına göre Avrupa bizden sessiz sedasız buğday almaktaymış, birçok borsacı da 1,19 dolar civarında kısa pozisyona girmiş. Avrupa’dan yapılan alımlar ve diğer bazı nedenler yüzünden yüksek miktar­da buğday piyasadan çekilmiş ve sonunda beklenen büyük hareket başlamış. Böylece fiyat 1,20 dolar sınırı­nı aştı. Benim beklediğim işaret buydu. Fiyat 1,20 dola­rı aşınca anladım ki, nihayet sınırın ötesine doğru yük­seliş başlıyordu. Diğer bir deyişle, fiyat 1,20 doları aş­ınca direncin en az olduğu yön de belirlenmiş oluyordu. Böylece borsanın seyri de değişiyordu.   </p>
			<p class="paragraf">Hiç unutmam, bir gün bizim orada tatildi ve bütün borsalar kapalıydı. Winnipeg’de buğday, kilesi<span class="dipp CharOverride-6"><span id="footnote-008-backlink"><a class="_idFootnoteLink _idGenColorInherit" href="1-14.xhtml#footnote-008">9</a></span></span> altı sente açılış yaptı. , Ertesi gün bizim borsa açıldığında orada da buğdayın kilesi altı sentti. Fiyat, direncin en az olduğu yöne doğru ilerlemişti.   </p>
			<p class="paragraf">Size anlattığım yöntem, benim fiyatları izleyerek oluşturduğum alım satım yöntemidir. Önce fiyatların ne yöne doğru hareket edeceğini öğrenirim. Birtakım de­nemeler yaparak kendi hareketlerimi sınar ve en uygun anı belirlemeye çalışırım. Bunu, ben başladıktan sonra fiyatın ne yöne gittiğini izleyerek yaparım.   </p>
			<p class="paragraf">İlginçtir, birçok deneyimli borsacı kendilerine hisse senedi alırken yüksek fiyattan almaya, satarken düşük fi­yattan satmaya çekinmediğimi, gerekirse hiç satmadığı­mı söyleyince şaşırır. Herkes fiyatların seyrine göre alım ya da satış yapsa, son direnç sınırı kırılana kadar bekle­se, borsada kaybeden olmazdı. İyi bir borsacı elindeki bütün kozları aynı anda oynamaz. Yavaş yavaş alır, ya­vaş yavaş satar. Önce alacağının beşte birini alır. Eğer kâr etmemişse almaya devam etmemelidir, bu onun yanlış adım attığını gösterir, en azından o an için yanılı­yordur. Belki de satış yapmakta haklıdır ama henüz sa­tışın zamanı gelmemiştir.   </p>
			<p class="paragraf">Ben uzun süre pamukta yaptığım alım satımlarda çok başarılı oldum. Kendime bir teori bulmuştum ve bunu verimli bir şekilde uyguluyordum. Diyelim ki kırk, elli­bin balya pamuk üzerine oynamaya karar verdim. Size söylediğim gibi önce fiyatları inceliyor, uygun bir alış ya da satış fırsatı kolluyordum. Diyelim ki son direnç sı­nırı fiyatların yükseleceğini gösterdi. Hemen onbin bal­ya alıyordum. Bunu aldıktan sonra eğer borsa benim ilk alış fiyatımın on puan üzerine çıkarsa, onbin balya daha satın alıyordum. Yine aynı şeyi bekliyordum. Sonra eğer yirmi puan kâr edebiliyorsam ya da balya başına bir do­lar kazanabiliyorsam, yirmibin balya daha alıyordum. Böylece alacaklarımı tamamlamış oluyordum. Ancak eğer ilk on ya da yirmibin balyadan sonra zarar ettiğimi anlarsam hemen çekiliyor, yanıldığıma karar veriyor­dum. Yanlış olan hareketim değil de zamanlamam da olabiliyordu, yine de zarar zarardır deyip çekilmeyi ter­cih ediyordum.   </p>
			<p class="paragraf">Bu sistemi yakından takip ederek borsadaki her bü­yük hareketi yakalayabiliyordum. Bana gereken miktarı toplayana kadar denemelerim sırasında, elli altmışbin dolar kaybettiğim oluyordu. Bu denemelerin fiyatı size çok yüksek gelebilir, ama aslında değildi. Gerçek hare­ket başladıktan sonra deneme sırasında kaybettiğim pa­ranın kat kat fazlasını kazanıyordum. Doğru zamanda haklı çıkmanın ödülü budur.   </p>
			<p class="paragraf">Benim borsadaki yükseliş ve düşüşleri belirlerken kullandığım sistem de budur. Önce bir deneme yapar, eğer zarar edeceksem az miktarda ederim. Kâr edece­ğimi anlarsam bütün kozlarımı oynar, kazancımı topla­rım. Bu şekilde alım satım yapanlar her zaman kârlı çı­karlar.   </p>
			<p class="paragraf">Profesyonel borsacıların kendi deneyimlerinden yo­la çıkarak oluşturdukları ve spekülasyon konusuna ba­kışlarını ya da arzularını yansıtan bir sistemleri vardır. Bir keresinde Palm Beach’te yaşlıca bir beyle tanışmı­ştım ama şimdi adını hatırlamıyorum. Bu adamın uzun yıllardır Wall Street’te çalıştığını, hatta İç Savaş sırasın­da bile borsacılık yaptığını biliyordum. Bir dostum, onun son derece akıllı bir ihtiyar kurt olduğunu, yaşamı boyunca sayısız kriz, patlama ve panik yaşadığını, o yüzden onu borsada hiçbir şeyin şaşırtamadığını anlat­mıştı.   </p>
			<p class="paragraf">Bu yaşlı adam bana bir sürü soru sordu. Benim bor­sada çalışma tarzımı duyunca başını sallayarak, “Evet! Evet! Haklısınız. Sizin kafa yapınız, sizin kişiliğiniz bu sistemi sizin için çok uygun bir sistem haline getiriyor. Sizin söyledikleriniz lafta kalmıyor, hepsini harfiyen uy­guluyorsunuz, çünkü yatırdığınız para umurunuzda bile değil,” demişti. “Pat Hearne’i hatırlıyorum. Adını hiç duydunuz mu? Çok ünlü bir kumarbazdı kendisi ve biz­de bir hesabı vardı. Çok zeki, çok da cesur bir adamdı. Borsadan çok para kazanırdı, o yüzden insanlar gidip ona danışırlardı. O ise kimseye öğüt vermezdi. Aldıkla­rı ya da sattıkları hisseler hakkında fikrini sorduklarında at yarışlarında kullanılan bir deyimle cevap verirdi: ‘Ya­rış bitene kadar galibi kimse bilemez!’ İşlemlerini bizim ofiste yaptırırdı. Aktif bir hisse senedinden yüz adet sa­tın alır, biraz bekler, eğer hisse yüzde 1 değer kazanmış­sa yüz hisse daha alırdı ve bu böyle devam ederdi. Hep bu oyunu başkalarına para kazandırmak için oynamadı­ğını söylerdi ve bu yüzden son alış fiyatının yüzde bir al­tına dur emri koydururdu. Fiyat arttıkça dur emrini de artırırdı. Fiyat yüzde bir düşer düşmez hemen hissele­rini satardı. İster marjından olsun, ister kâğıt üzerindeki kârından, asla bir puandan fazla kaybetmek istemediği­ni söylerdi.   </p>
			<p class="paragraf">Profesyonel bir kumarbaz uzun vadeli yatırım pe­şinde koşmaz, sağlam kazanç ister. Elbette uzun vadeli kâr fırsatlarını da kaçırmazdı. Ama Pat borsada tüyo pe­şinde koşmazdı ya da haftada yirmi puan değer kazana­cağı söylenen hisselerin arkasından gitmezdi. Ona ge­rekli olan şey iyi bir yaşam sürmesini sağlayacak sağ­lam paraydı. Wall Street’te tanıdığım binlerce insan arasında Pat Hearne borsayı rulet gibi bir şans oyunu sayan tek insandı, ama yine de kendine göre sağlam bir yöntem de geliştirmişti.   </p>
			<p class="paragraf">Hearne öldükten sonra onunla birlikte alım satım ya­pan ve onun sistemini kullanan müşterilerimizden biri Lackawanna’dan yüzbin doların üzerinde para kazandı. Sonra başka bir hisse senedine yöneldi ve sermayesi yüksek olduğu için artık Pat’in yöntemine ihtiyacının kal­madığını düşündü. Fiyat yön değiştirdiği zaman kayıpla­rını sınırlandırıp hisseleri satacak yerde, elinde tuttu. Bu arada sahip olduğu son kuruşu da kaybetti. Sonunda pes etti, ama bu arada bize birkaç bin dolar borcu birikmişti.   </p>
			<p class="paragraf">İki üç yıl bizim ofise gidip geldi. Parası çoktan tüken­mişti, ama borsadan vazgeçmiyordu. Biz de kibar bir in­san olduğu için onun gelmesine göz yumduk. Her fırsat­ta Pat Hearne’in sistemine ihanet ettiği için kendi kendi­ne küfürler yağdırırdı. Bir gün heyecanla yanıma yakla­şıp ofisimizden hisse senedi satmak ve kısa pozisyona girmek için izin istedi. İyi bir insandı ve zamanında iyi bir müşteri olmuştu, ben de bizzat onun hesabına yüz hisselik bir garanti verdiğimi söyledim.   </p>
			<p class="paragraf">Yüz adet Lake Shore hissesi sattı. Yıl 1875’ti ve borsa Bill Travers’ın oyununa gelmişti. Dostum Roberts o Lake Shore hisselerini tam zamanında satmıştı. Kendini boş umutlara kaptırıp yoksul düşmeden önce Pat Hearne’in sistemini kullanırken yaptığı gibi fiyat iyice düşene ka­dar satmaya devam etti   </p>
			<p class="paragraf">Piramit yöntemiyle satışlarına devam etti. Dördüncü günün sonunda hesabında onbeşbin dolar kâr görünü­yordu. Dur emri vermediğini görünce onu uyardım, o da bana düşüşün yeni başladığını, bir puanlık bir artış yüzünden satıştan vazgeçmeyeceğini söyledi. Bunlar ağustos ayında oluyordu. Eylül ayının ortasında gelip benden dördüncü çocuğuna alacağı bebek arabası için on dolar borç istedi. Elinde başarısı kanıtlanmış bir sis­tem varken onu izlemedi. Onun gibi çok adam var bor­sada,” diye anlatırken başını salladı yaşlı kurt.   </p>
			<p class="paragraf">Haklıydı. Ben bazen spekülasyon işinin doğaya aykı­rı bir iş olduğunu düşünürüm, çünkü borsada spekülas­yon yaparken insan kendi doğasına karşı mücadele ver­melidir. İnsanların zaafları borsada onları yer bitirir. Bu zaaflar onları insan yapan, başkaları tarafından sevilme­lerini sağlayan ve menkul değerlere ya da hammadde piyasaları dışında hiç de tehlikeli olmayan zaaflardır.   </p>
			<p class="paragraf">Bir spekülatörün en büyük düşmanı kendi içindedir. Umut ve korku insan doğasının ayrılmaz birer parçası­dır. Borsa size karşı işlemeye başladığında, hep her gü­nün son gün olduğunu umar ve bu umudunuz yüzünden biraz daha zarar edersiniz. Oysa nice ulus umut sayesi­ne ayakta kalabilmiş, devlet adamlarına elde ettikleri başarıları hep umut getirmiştir. Borsa sizin lehinize işle­meye başlayınca da korkmaya başlar, ya yarın zarar edersem diye düşünürsünüz ve zamanından önce satar­sınız elinizdeki hisseleri. Korku, elde edebileceğiniz ka­zancı sınırlar. Başarılı bir borsacı bu iki güçlü duyguyla savaşmalı, doğal dürtü dediğimiz bu iki şeyi tersine çe­virebilmelidir. Umut etmek yerine korkmalı, korkmak yerine umut etmelidir. Zararının daha da büyümesinden korkmalı, kârlarının daha da artmasını ummalıdır. Orta­lama insan ise bunun tam tersini yapar ve bu yaklaşımla borsada oynamak tehlikeli bir kumara benzer.   </p>
			<p class="paragraf">Ben ondört yaşından beri spekülasyon işindeyim. Hayatta başka işim olmadı. O yüzden ne dediğimi çok iyi biliyorum. Borsada üç kuruşla başlayıp sonra milyo­ner olarak geçirdiğim yaklaşık otuz yılın sonunda şunu söyleyebilirim: İnsan belli bir zamanda bir hisseyi ya da bir hisseler grubunu altedebilir, ama bütün borsayı as­la! İnsan pamuk ya da· zahire alarak kâr edebilir, ama kimse pamuk ya da zahire borsasını altedemez. At yarı­şları gibi. İnsan bir at yarışını kazanabilir, ama bütün at yarışlarını asla!   </p>
			<p class="paragraf">Bu söylediklerimi size nasıl daha iyi anlatabilirim, bilmiyorum. Aksini söyleyenlere inanmayın. Ben söylediklerimin doğru olduğunu ve tersini kimsenin kanıtla­yamayacağını çok iyi biliyorum.   </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-008">
					<p class="dipnot"><a class="_idFootnoteAnchor _idGenColorInherit" href="1-14.xhtml#footnote-008-backlink">9</a>	Kile: Eski bir hububat ve tonaj ölçü birimi. Günümüzde resmi ölçü­ler arasında yer almayan kile, hububat ölçüsü olarak Anadolu’da ha­len kullanılmaktadır. ç.n.</p>
				</div>
			</div>
		</div>
	</body>
</html>