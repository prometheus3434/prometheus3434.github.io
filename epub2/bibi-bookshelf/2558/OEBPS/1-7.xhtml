<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-4">III. BÖLÜM  </p>
			<p class="paragraf ParaOverride-7">İnsanın acı deneyimlerden ders almayı öğrenmesi uzun sürer. Her madalyonun iki yüzü vardır. Oysa men­kul değerler borsasının tek bir yüzü vardır, borsanın değer kazanması ya da kaybetmesi değildir önemli olan, önemli olan borsayı doğru değerlendirebilmektir. Nedense bunu anlamam, spekülasyonun daha teknik ta­raflarını öğrenmemden çok daha uzun sürdü.   </p>
			<p class="paragraf">Borsada haklı olduklarını kanıtlamak için hayali pa­ralarla hayali işlemler yapan insanlar tanıdım ben. Kimi zaman bu hayalet kumarbazlar milyonlarca dolar kaza­nır. İnsanın düşlerinde milyoner olması kolaydır ne de olsa. Bu bana ertesi gün düello yapacak olan bir adamın öyküsünü hatırlatır.   </p>
			<p class="paragraf">Yardımcısı ona, “İyi nişancı mısın?” diye sormuş. Adam da gayet alçakgönüllü bir tavırla yanıtlamış: “Yirmi adımdan bir kadehin ayağını vurabilirim.”   </p>
			<p class="paragraf">Diğeri hiç istifini bozmadan vermiş cevabını: “İyi de o şarap kadehini beynine dolu bir tabanca dayamı­şken de vurabilir misin?”   </p>
			<p class="paragraf">Ben her zaman düşüncelerimi gerçeğe dönüştürür, hayali paralarla oyuna girmem. Bugüne kadar uğradı­ğım zararlar, bana çekilmek zorunda kalmayacağıma emin olana kadar saldırıya geçmemem gerektiğini öğ­retti. Ama eğer saldırıya geçemeyeceksem yerimden hiç kıpırdamamayı yeğlerim. Böyle söyleyerek, insan zarar edeceğini anladığında geri çekilmesin demek is­temiyorum. Elbette çekilmeli. Ancak kararlı davranmak gerek.   </p>
			<p class="paragraf">Yaşamım boyunca bir yığın hata yaptım ama kay­bettiğim paralar bana deneyim kazandırdı ve artık nele­ri yapmamam gerektiğini biliyorum. Birkaç kez cebim­deki parayı son kuruşuna dek kaybettim ama hep ken­dime bir yanılma payı bırakmışımdır. Yoksa bugün bu­lunduğum yere hiç gelemezdim. Hep ikinci bir şansım olacağına ve o zaman yaptığım hatayı tekrarlamayaca­ğıma inanmışımdır. Her zaman kendime güvenim olmu­ştur.   </p>
			<p class="paragraf">Eğer bu oyunu kazanmaya niyetliyseniz, kendinize ve karar verme yeteneğinize güvenmelisiniz. Bu yüzden ben tüyo denen şeye inanmam. Eğer Smith’ten gelen bir tüyoyla hisse senedi alıyorsam, o hisse senetlerini yine Smith’in tüyosuyla satmam gerekir. O zaman Smith’e ba­ğımlı olurum. Ya satma zamanı geldiğinde Smith tatilde olursa? Olmaz! Kimse başkasından duyduğu bir şeye gü­venerek zengin olamaz. Kendi deneyimlerimden çok iyi biliyorum ki, birisinden gelen tüyo ya da tüyolar bana kendi aklıma güvenerek verdiğim kararlardan daha faz­la kâr sağlayamaz. Oyunu, doğru tahminler yaptığımda büyük paralar kazanmamı sağlayacak kadar iyi öğren­mem beş yılımı aldı.   </p>
			<p class="paragraf">İlginç deneyimler yaşadığımı sanmayın. Aradan yıllar geçti, o yüzden spekülasyon oyununu öğrendiğim günler artık çok uzakta kaldı ve yaşadıklarım da etkisini yitirdi. Birkaç kez bütün paramı kaybettim, bunun asla hoş bir şey olmadığını herkes bilir, ama ben de paramı Wall Street’te para kaybeden herkes gibi kaybettim. Bu konuda bir ayrıcalığım olmadı. Spekülasyon işi zor ve çetin bir uğraştır, spekülasyon işine giren bir insanın borsayı izlemeyi bir an bile bırakmaması gerekir.   </p>
			<p class="paragraf">Fullerton’daki ilk birkaç olaydan sonra işin sırrı or­taya çıktı: Spekülasyon denilen şeye yeni bir açıdan bakmam gerekiyordu. Oysa ben hâlâ bu oyunu bucket shoplarda öğrendiğim gibi oynamakla yetinmekteydim. Bucket shoplarda oyunu kazandığımı zannederken, as­lında ancak dükkânı yeniyor, borsadaki gelişmelere ise aldırmıyordum. Öte yandan bucket shop’ta çalışırken edindiğim fiyatları okuma becerisi ve güçlü belleğim bana çok yardımcı oldu. Bu özelliklerin ikisi de bende doğal olarak vardı. Borsada edindiğim ilk başarıları on­lara borçluyum, bilgilerime ya da aklıma değil. O dö­nemde çok cahildim, henüz kendimi eğitme fırsatını bu­lamamıştım. Bana oyunu öğreten yine oyunun kendisi oldu. Ama oyunu öğrenirken bol bol ter de döktürdü.   </p>
			<p class="paragraf">New York’taki ilk günümü anımsıyorum. Bucket shopların beni nasıl kovduğunu ve bu yüzden saygın aracı firmalarla çalışabilmek için New York’a gelişimi anlatmıştım size. İlk girdiğim ofisteki çocuklardan biri New York Menkul Değerler Borsası üyesi Harding Brot­hers adına çalışıyordu. NewYork’a sabah gelmiştim, ay­nı gün saat 13’te firmada hesap açmıştım ve alım satım yapmaya hazırdım.   </p>
			<p class="paragraf">Oynamaya başladığımda hiç sorgulamadan bucket shoplarda uyguladığım yöntemin aynısını kullanmaya başladım. Bucket shop yöntemi dalgalanmaları izleye­rek küçük fiyat farklarından yararlanmaktı. Aracı firma­da kimse burasının farklı bir yer olduğunu ve başka yöntemlere gereksinim duyacağımı anlatmadı bana. Za­ten biri çıkıp yöntemimin burada işe yaramayacağını söyleseydi bile ona kulak asmaz, bir de kendim dener­dim. Hata yaptığıma ancak para kaybettiğimde inanırım ben. Haklı olduğuma da ancak para kazandığımda emin olurum. İşte spekülasyon budur.   </p>
			<p class="paragraf">O dönem borsa çok canlıydı ve ortalık cıvıl cıvıldı. Bu da hemen havaya girmemi sağladı. Hemen yerimi benimsedim. Gözümün önünde eski dostum fiyat tahtası duruyordu ve ben bu tahtanın dilini daha onbeşime var­madan sökmüştüm. Eski işyerimde benim yaptığım işi yapan küçük bir çocuk da vardı. Alıştığım türde müşte­riler tahtaya bakıyor ya da bandın yanında durarak fiyat­ları bildiriyor ve borsa hakkında sohbet ediyorlardı. Bü­tün makineler benim bildiğim makinelerdi. Ortam, be­nim Burlington’da borsadan ilk kazancım olan 3,12 dolar kazandığım günlerdeki ortamın aynısıydı. Bant aynıy­dı, görevliler aynıydı, yani oyun aynıydı. Üstelik unut­mayın, henüz 22 yaşındaydım. Oyunu A’dan Z’ye bildiği­mi sanıyordum herhalde. Bilmediğim ne olabilirdi ki?   </p>
			<p class="paragraf">Tahtayı izledim ve gözüme hoş görünen bir hisse senedini seçtim. Her şey olması gerektiği gibiydi. 84’ten yüz hisse satın aldım. Yarım saat geçmeden 85’e çıkınca sattım hisseleri. Sonra yine hoşuma giden bir hisse se­nedi daha gördüm, onunla da aynı şeyi yaptım; kısa sü­re içinde net dörtte üç puan kâr etmiş oldum. Bu iyi bir başlangıç sayılırdı.   </p>
			<p class="paragraf">Şimdi beni iyi dinleyin: Saygın bir Menkul Değer­ler Borsası aracı kurumunun müşterisi olarak ilk günüm­de, hem de ilk iki saat içinde binyüz adet hisse alıp sat­tım. O günkü sonuç ise tam binyüz dolar zarardı. Yani daha ilk günümde sermayemin yarısı elimden uçup gitti. Üstelik de aldığım hisselerden bazıları bana kâr ge­tirdi. Ama sonuçta o günü eksi 1.100 dolarla kapattım.   </p>
			<p class="paragraf">Ancak üzülmüyordum, çünkü bu olanların kendi hatam olduğunu farketmemiştim. Seçimlerim gayet ye­rindeydi ve eğer Cosmopolitan’da oynasaydım, bu yön­temle kâr ederdim. Bir şeylerin ters gittiği açıktı ve be­nim bunu 1.100 dolar zarar ettikten sonra anlamam ge­rekirdi. Oysa ben hâlâ yöntemime güveniyordum. İnsan 22 yaşındayken bu kadarcık cehaleti normal karşılamak gerekir.   </p>
			<p class="paragraf">Birkaç gün geçtikten sonra kendi kendime, “Burada bu yöntemle oynayamam. Banttan gelen bilgiler işime yaramıyor burada,” dedim. Ama nedense aynı şekilde alım satım yapmaya devam ettim inatla. Hiç param kalmayana dek bir adım ileri, iki adım geri, yöntemimi sür­dürdüm. Fullerton’a gidip beşyüz dolar istedim. Sonra hatırlayacaksınız, St. Louis’e gittim ve oradaki bucket shoplardan kazandığım paralarla geri döndüm. Bucket shoplarda oynayıp da kaybetmeme olanak yoktu zaten.   </p>
			<p class="paragraf">Bir süre daha dikkatli oynadım ve durum düzeldi. Cebime para girince daha iyi yaşamaya başladım. Ken­dime arkadaşlar edindim ve eğlenceye de zaman ayır­maya başladım. Daha 23 yaşına bile gelmemiştim, New York’ta yalnızdım, ceplerim kolay kazanılmış para ile doluydu ve artık borsa mekanizmasını çözdüğüme emindim.   </p>
			<p class="paragraf">Artık talimatlarımı verirken borsa salonunda yerine getirilmelerinin alacağı zamanı da hesaba katıyor ve daha tedbirli davranıyordum. Ama hâlâ banttan gelen fi­yatlara göre veriyordum kararlarımı, yani genellemeler yapmıyordum henüz. Bu devam ettiği sürece, yöntemi­min hatalı yerlerini göremeyecektim.   </p>
			<p class="paragraf">Derken 1901 yılında borsa büyük bir patlama yaptı ve ben yaşıma göre oldukça büyük para kazandım. O yılları hatırlayanınız var mı? Amerika hiç olmadığı kadar zengindi. Sanayi kuruluşları güçlerini birleştirerek ser­mayelerini bir araya getirmeye başlamışlar, bu arada halk kendini tümüyle borsaya vermişti.   </p>
			<p class="paragraf">Eski parlak dönemlerde Wall Street 250.000 hisse senedinin alınıp satıldığı, 25 milyon dolarlık hissenin el değiştirdiği günlere tanık olmuştu. 1901’de ise 3 milyon hisse senedinin işlem gördüğü günler oldu. Herkes deli gibi para kazanıyordu. Çelik sanayicileri New York’a hücum etti. Bu milyonerlerin paraya sarhoş denizciler kadar bile saygısı yoktu. Onları tatmin eden tek şey bor­saydı. Wall Street’ten gelip geçen en büyük oyuncular o dönemde ortaya çıktı: John W. Gates, arkadaşları John A. Drake, Loyal Smith ve diğerleri; ellerindeki çelik his­selerinin bir bölümünü satarak parasıyla o dev Rock Is­land sistemi hisselerinin büyük bir kısmını açık piyasa­da satın alan Reids-Leeds-Moore grubu; Schwab, Frick, Phipps ve Pittsburgh’lular; ayrıca başka dönemlerde büyük borsacı sınıfına girebilecek ama bu karmaşa için­de kaynayıp giden sayısız yatırımcı. İnsan istediği tür­den istediği kadar hisse alıp satabiliyordu. Keene ABD Çelik hisseleri için ayrı bir piyasa oluşturdu. Bir broker birkaç dakika içinde yüzbin hisse senedi sattı. Ne günler­di onlar! Ne güzel kazançlar elde etmiştik... Üstelik hisse senedi satışları vergiden muaftı. Bu dönem hiç sona er­meyecek gibiydi.   </p>
			<p class="paragraf">Elbette bir süre sonra ortalıkta felaket kehanetleri dolaşmaya başladı, borsanın gediklileri –kendilerinin dışında– herkesin çıldırdığını söylüyordu. Fakat onların dışında herkes para kazanmaktaydı.   </p>
			<p class="paragraf">Ben de bu gidişin duracağını ve herkesin önüne çı­kan hisseyi almaktan vazgeçeceğini sezmiştim, o yüz­den alımlarımı durdurup satmaya başladım. Ama hisse­lerimi sattıkça zarar ediyordum ve eğer çok hızlı hare­ket etmeseydim çok daha fazla zarar edecektim. İyi fır­satları kolluyordum ve dikkatli oynamaya gayret edi­yordum. Hisse satın aldığımda kâr ediyor, kısa pozis­yonda satış yaptığımda da bir miktar kaybediyordum. Gençken bile ne kadar yüksek miktarda hisse alıp sattı­ğım düşünülecek olursa borsadaki patlamadan fazla kâr etmediğim anlaşılır.   </p>
			<p class="paragraf">Ancak elimden bir hisseyi eksik etmezdim, o da Northern Pacific’ti. Bu durumda banttan gelen bilgileri doğru yorumlayabilmek becerisi çok işime yarıyordu. Hisse senetlerinin çoğu yerinde saymaya başlamıştı ama bu hisse yükseldikçe yükseliyordu. Kuhn-Loeb­Harriman grubunun hem adi<span class="dipp CharOverride-6"><span id="footnote-006-backlink"><a class="_idFootnoteLink _idGenColorInherit" href="1-7.xhtml#footnote-006">6</a></span></span> hem de tercihli<span class="dipp CharOverride-6"><span id="footnote-005-backlink"><a class="_idFootnoteLink _idGenColorInherit" href="1-7.xhtml#footnote-005">7</a></span></span> Nort­hern Pacific hisselerini düzenli olarak aldığını sonradan öğrendik. Elimde bin kadar adi Northern Pacific hissesi vardı ve ofiste herkesin tavsiyesine rağmen bunları sat­mıyordum. Fiyat 110’a çıkınca otuz puan kâr etmiş ol­dum ve artık satma zamanının geldiğine karar verdim. Böylece brokerdeki hesabım 50.000 dolara çıktı. Bu o güne kadar bir araya getirebildiğim en fazla paraydı. Oysa daha birkaç ay önce aynı ofiste bütün paramı son kuruşuna kadar kaybetmiştim.   </p>
			<p class="paragraf">Belki hatırlarsınız, Harriman grubu Morgan ve Hill’e Burlington-Great Northern-Northern Pacific kuruluşun­da hisse istediklerini bildirmişti. Morgan da önce Ke­ene’e ellibin N.P. hissesi satın alma talimatı vermiş, böy­lece hisselerini artırmaya çalışmıştı. Keene ise Robert Bacon’a yüzellibin hisse alma emrini vermiş, bu emir de yerine getirilmişti. Keene, brokerlerinden biri olan Ed­die Norton’u N.P. yatırımcıları arasına göndererek yü­zellibin hisse aldırtmış, bunu sanıyorum ellibin hisselik bir alım emri daha izlemiş ve derken ünlü çekişme ba­şlamıştı. Mayıs 1901’de borsa kapandığında bütün dün­ya bir devler savaşının başladığının farkındaydı. Ülke­mizde bir daha o boyutta iki sermaye karşı karşıya gel­medi hiç. Harriman Morgan’a karşı; yerinden kıpırdat­ması olanaksız bir kayaya karşı direnmesi imkansız bir güç!   </p>
			<p class="paragraf">9 Mayıs sabahı uyandığımda elimde ellibin dolar nakit ve sıfır hisse senedi vardı. Biraz önce söylediğim gibi, bir süredir yeni alım yapmıyordum ve aradığım fır­satı sonunda bulmuştum. Neler olacağını çok iyi biliyor­dum. Fiyatlar aniden tepetaklak düşecek, sonra da çok sağlam hisseleri çok iyi fiyattan alabilecektik. Borsa çok geçmeden toplarlanacak ve bu arada da doğru hisseyi seçmesini bilenler bol kâr edecekti. Bunu görebilmek için Sherlock Holmes olmaya gerek yoktu. Hisseleri dü­şerken alıp yükselirken satacaktık ve bu kez turnayı gö­zünden vuracaktık.   </p>
			<p class="paragraf">Her şey tahmin ettiğim gibi oldu. Çok haklıydım, ama elimdeki paranın hepsini kaybettim! Hiç bekleme­diğim bir şey çıktı karşıma. Zaten bu beklenmedik şey­ler de olmasa insanların hepsi birbirine benzer, yaşam da pek sıkıcı olurdu. Borsa oyunu toplama ve çıkarma­dan oluşan bir matematik işlemi haline gelirdi. Hepimiz tek bir doğrultuda düşünen bir muhasebeciler sürüsüne dönüşürdük. İnsan zekâsını geliştiren şey tahmindir. Da­ha doğrusu, doğru tahmin etmesini öğrenmektir.   </p>
			<p class="paragraf">Tam tahmin ettiğim gibi, borsa fokur fokur kaynı­yordu. İşlemler çok büyüktü ve borsa daha önce böyle­sine bir dalgalanma yaşamamıştı. Borsaya birbiri ardına bir sürü satış emri verdim. Ancak açılış fiyatlarını görün­ce neye uğradığımı şaşırdım, fiyatlar çok düşüktü. Bro­kerlerim işlerinin başındaydı. Hepsi de son derece bil­gili ve bilinçli insanlardı, ama emirlerimi yerine getire­ne kadar hisslerin değeri 20 puan daha düşmüştü. Bant­tan gelen bilgiler piyasanın çok gerisindeydi ve herkes aniden borsaya hücum ettiği için fiyatlar çok geç bildi­rilebiliyordu. Derken fiyat 100 iken satış emri verdiğim hisse senetlerinin 80’e satıldığını, yani bir önceki günün kapanış fiyatının otuz ya da kırk puan altına düştüğünü öğrendiğimde farkettim ki aslında ucuza kapatmayı ha­yal ettiğim hisse senetlerini ben başkalarına ikram edi­yordum. Herhalde borsa sıfıra inmeyecekti. Ben de bir an önce kısa pozisyondan çıkmaya karar verdim.   </p>
			<p class="paragraf">Brokerlerim satın alıyordu ama benim sandığım fi­yatlardan değil, emirlerimin borsadaki adamlarına ula­ştığı andaki fiyattan. Düşündüğümden 15 puan kadar daha fazla ödediler. Bir günde 35 puan zarar etmek her babayiğidin harcı değildi.   </p>
			<p class="paragraf">Banttan gelen fiyatlar borsanın çok gerisinde kalın­ca, benim de hesaplarım şaştı. Ben o güne dek bandı dostum olarak görmüş, kararlarımı hep bandın bildirdi­ği fiyatlara dayanarak vermiştim. Fakat bu kez bant be­nim aleyhime işliyordu. Banttan çıkan fiyatlarla borsada o anda geçerli olan fiyatlar arasındaki fark kuyumu kaz­mıştı. Daha önce de yaptığım hatayı tekrarlıyordum. Şimdi brokerin yapacağı işlemleri hesaba katmadan, sadece banttan gelen fiyatlara dayanarak alım satım yapmak çok aptalca görünüyor ama o zamanlar aklım neredeydi bilemiyorum.   </p>
			<p class="paragraf">Hatamı anlamamakla kalmadım, alım satım yapma­ya, gerçek fiyatları düşünmeden kararlar vermeye de­vam ettim. Ben hiçbir zaman limitli alım satım yapmayı sevmem. Borsada şansımı sonuna kadar zorlamak iste­rim. Aklımda tek bir şey vardır, borsayı yenmek. Sat­mam gerektiğini düşünüyorsam satarım. Hisse senetle­rinin değerinin yükseleceğini düşünüyorsam satın alı­rım. Beni kurtaran da bu genel spekülasyon ilkesine uy­mam oldu. Belli limitler içinde alım yapmak zorunda ol­saydım, eski bucket-shop yöntemimin broker ofisine uyarlanmış kötü bir kopyası olurdu her şey. Borsa spe­külasyonu nedir hiç öğrenemez, kısa deneyimime göre içime ne doğuyorsa onu yapardım.   </p>
			<p class="paragraf">Banttan gelen fiyatlar borsanın gerisinde kaldığın­da zarar etmemek için fiyatları sınırlamaya çalıştığımda, borsadaki fiyatların çoktan bu sınırları aşmış olduğunu görüyordum. Bu o denli sık oldu ki sonunda bu yöntem­den vazgeçmek zorunda kaldım. Fiyatın birkaç saat için­de hangi düzeye geleceğini tahmin etmek yerine, uzun vadede izleyeceği yönü kestirmenin daha kârlı olduğu­nu anlamam yıllarımı aldı.   </p>
			<p class="paragraf">9 Mayıs felaketinden sonra borsada alım satım yap­maya devam ettim, yöntemimi biraz değiştirmiş ama hâlâ düzeltememiştim. Arada bir para kazanmasaydım, belki borsanın özünü daha çabuk kavrayacaktım. Ama iyi bir yaşam sürdürmeme yetecek kadar para kazanı­yordum. Arkadaşlarımla birlikte eğlenmeyi seviyor­dum. Yüzlerce Wall Street talihlisi zengin gibi ben de o yaz Jersey Coast’ta oturuyordum. Ne var ki kazancım zararlarımı kapatıp zengin bir yaşam sürdürmem için yeterli değildi.   </p>
			<p class="paragraf">Borsadaki yöntemimi sırf inadımdan sürdürmüyor­dum. Bir türlü hatanın nerede olduğunu bulamıyor, bu yüzden de çözüm geliştiremiyordum. Bu konuyu bu ka­dar vurgulamamın nedeni size gerçekten kâr edecek duruma gelene kadar nerelerden geçtiğimi anlatabil­mek. Eski tabancam, ancak makineli tüfekle kazanabile­ceğim bu oyun için yetersiz kalıyordu.   </p>
			<p class="paragraf">O yılın sonbaharında yine meteliksiz kaldım ve bu kez bu işten o kadar bıkmıştım ki New York’tan ayrılıp başka bir yerlerde şansımı denemeye karar verdim. Ondört yaşından beri borsanın içindeydim. İlk bin dola­rımı kazandığımda henüz onbeş yaşımı sürüyordum. İlk on bin dolarımı biriktirdiğimde yirmibir yaşındaydım. O zamandan beri kaç kez onbinlerce dolar toplayıp sonra da kaybetmiştim. Kazancım ve sonra da zararlarım New York’ta ellibin dolara çıkmıştı. Bildiğim başka bir iş, başka bir becerim yoktu. Birkaç yıl içinde başladığım noktaya geri dönmüştüm. Hayır, daha da beteri; bu süre içinde alışkanlıklar edinmiş, ancak çok parayla sürebi­leceğim bir yaşamı benimsemiştim. Yine de beni en çok rahatsız eden şey bu yaşamdan vazgeçmek değil, bor­sayla ilgili tahminlerimde sürekli haksız çıkmaktı.   </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-006">
					<p class="dipnot"><a class="_idFootnoteAnchor _idGenColorInherit" href="1-7.xhtml#footnote-006-backlink">6</a>	Adi hisse: İlk ihracında herkesin aynı oy hakkına sahip olduğu sı­radan hisse senedi. </p>
				</div>
				<div class="_idFootnote" id="footnote-005">
					<p class="dipnot"><a class="_idFootnoteAnchor _idGenColorInherit" href="1-7.xhtml#footnote-005-backlink">7</a>	Tercihli hisse: Özel çıkarılan ve daha fazla oy veya diğer birtakım haklar tanınan imtiyazlı hisse senedi. ç.n.</p>
				</div>
			</div>
		</div>
	</body>
</html>