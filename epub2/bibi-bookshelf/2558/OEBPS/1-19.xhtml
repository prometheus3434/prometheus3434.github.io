<html xmlns="http://www.w3.org/1999/xhtml">
	<head>
		<title>1-19</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-19" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-16">XV. BÖLÜM  </p>
			<p class="paragraf ParaOverride-7">Borsada spekülasyon yapmanın en tehlikeli yanların­dan biri beklenmedik bir şeyle karşılaşmaktır. Bir sürüngen olarak yaşamaya devam etmek istemiyorsa, en tem­kinli adamın bile göze alması gereken bazı haklı riskler vardır. İş dünyasının tehlikeleri insanın evinden sokağa çıktığı ya da trene bindiği zaman göze aldığı risklerden daha büyük değildir. Kimsenin önceden tahmin etmedi­ği bir nedenden ötürü zarar ettiğimde, bunu dert edin­mem ve kendimi beklenmedik bir fırtınaya yakalanmış sayarım. Yaşam, beşikten mezara bir kumardır ve altın­cı hissim olmadığı için başıma gelen şeyleri kabullen­mem gerektiğini bilirim. Yine de borsa yaşamım sıra­sında isabetli kararlar alıp dikkatli adımlar atmama ka­rşın, dürüst davranmayan bazı rakiplerimin yaptığı hak­sızlıklar yüzünden zarar ettiğim oldu.   </p>
			<p class="paragraf">Çevik ve uzak görüşlü bir işadamı kendini sahtekârlardan, korkaklardan ve kalabalıktan nasıl koruyacağını bilir. Bu güne kadar ben hiç açık açık dolandırılmadım. Bir iki bucket shopta yaşadığım olaylar hariç, oralarda bile genellikle dürüstlük en iyi politika olarak kabul edi­lir. Asıl kazanç üçkâğıtçıların değil, namusuyla oyna­yanların cebine gider. Ben sürekli karşımdaki memur hile yapıyor mu diye gözümü açık tutmam gereken yer­lerde oynamamayı tercih ederim. Fakat bazı sahtekârlara karşı dürüst insanların yapabileceği hiçbir şey yoktur. Verdiğim sözde durduğum ya da centilmenlik anlaşma­larını çiğnemek istemediğim için başımdan geçen bir sürü olay anlatabilirim, ama anlatmayacağım, çünkü bu­nun bir işe yarayacağını düşünmüyorum.   </p>
			<p class="paragraf">Roman yazarları, rahipler ve kadınlar borsa sa­lonunu kanlı bir savaş alanına, Wall Street’in günlük işle­yişini ise savaşa benzetmeyi pek severler. Bu benzetme çarpıcı, ama aynı zamanda da yanlıştır. Ben borsayı sa­vaş ya da mücadele olarak görmüyorum. Ben ne insan­lar ne de gruplarla savaşırım. Yalnızca fikirlerim değiş­ik olabilir, yani borsanın genel koşullarını herkesten farklı değerlendirebilirim. Oyun yazarlarının ticari sa­vaş dedikleri şey, insanlar arasında yaşanan bir savaş değildir, farklı görüşler arasında yaşanan bir savaştır. Ben sadece ve sadece gerçeklere bakarım ve hareket­lerimi ona göre planlarım. Berbard M. Baruch da zen­ginliğin reçetesini böyle vermiştir. Bazen gerçekleri, bütün gerçekleri olduğu gibi ya da zamanında görmek zor olabilir ve bu yüzden doğru düşünemeyebilirim. Böyle zamanlarda da genellikle zarar ederim. Haksız çı­karım. Ve benim için haksız çıkmanın bedeli hep yük­sek olur.   </p>
			<p class="paragraf">Aklı başında bir insan hatalarının bedelini ödemesi gerektiğini bilir. Kimse kendini bazı kaçınılmaz hatalar­dan kurtaramaz. Ama ben haklı olduğumda zarar etme­ye dayanamam. Oyunun kurallarında ani bir değişiklik olduğu için zarar ettiğim durumlardan da sözetmiyo­rum. İnsanın bazen kâr ettiğini sanıp da bankadan boş elle çıktığı durumlardan sözediyorum.   </p>
			<p class="paragraf">Avrupa’da Büyük Savaş çıktıktan sonra hammadde fiyatlarında beklenen bazı artışlar gerçekleşti. Hem sa­vaşın getireceği enflasyonu hem de bunu tahmin etmek zor değildi. Savaş uzadıkça fiyatlardaki genel artış de­vam etti. Hatırlayacağınız gibi ben 1915 yılında borsaya dönüşümü gerçekleştirmeye çalışıyordum. Menkul de­ğerler borsası canlanmaya başlamıştı ve bundan yarar­lanmak da benim görevimdi. Benim için en kolay, en güvenli ve en hızlı kâr menkul değerler borsasındaydı ve bildiğiniz gibi orada şans yüzüme güldü.   </p>
			<p class="paragraf">Temmuz 1917’ye geldiğimizde artık bütün borçları­mı ödemiş, ayrıca iyi bir sermaye oluşturmuştum. Yani artık hisse senetlerinin yanı sıra hammadde alım satımı­na da başlamak için yeterince zamanım, param ve heve­sim vardı. Yıllar boyu her türlü borsayı takip etmeyi kendime iş edinmiştim. Hammadde fiyatları savaş önce­si düzeylerine göre yüzde 100’le yüzde 400 arası artış göstermişti. Buna tek bir istisna vardı, o da kahveydi. El­bette bunun da belli bir nedeni vardı.   </p>
			<p class="paragraf">Savaşın çıkması Avrupa pazarlarının kapanması an­lamına geliyordu ve Amerika dünyada kahvenin en bü­yük pazarı haline gelmişti. Zaman içinde ülkede bir kah­ve fazlası oluştu ve bu da fiyatın yükselmesini engelledi. Ben kahveye para yatırmayı ilk düşündüğümde, kahve fiyatı savaştan önceki fiyatının da altına düşmüştü. Bu­nun nedeni açıktı, ayrıca Alman ve Avusturya denizaltıla­rının engellemesi yüzünden ticari gemilerin sayısında azalma olduğu da biliniyordu. Zamanla kahve ithalinde azalma olacağı belliydi. Tüketim azalmayacağına göre, ülkeye giren kahve miktarı azalınca, kahve fiyatı da di­ğer malların fiyatları gibi artmaya başlayacaktı.   </p>
			<p class="paragraf">Durumu görmek için Sherlock Holmes olmaya gerek yoktu. Neden herkesin kahve almadığını anlayamıyor­dum. Ben kahve almaya karar verdiğimde buna spekü­lasyon gözüyle bakmadım. Benim için daha çok bir yatı­rımdı. Bu yatırımı paraya çevirmenin zaman alacağını biliyordum, ama çok iyi kâr getireceğinin de farkınday­dım. Bu da kahveyi muhafazakâr bir yatırım haline geti­riyordu. Bu bir kumarbazdan çok bir bankacının yapa­cağı türden bir yatırımdı.   </p>
			<p class="paragraf">Alımlarıma 1917 kışında başladım. Oldukça yüksek miktarda kahve aldım. Ancak piyasada bir değişiklik olmadı. Eskisi gibi durgundu, fiyatlar da benim bekledi­ğim artışı göstermedi. Sonuçta aldığım kahve hiçbir de­ğişiklik göstermeden dokuz ay elimde kaldı. Kontratla­rımın süresi doldu ve ben de bütün opsiyonlarımı<span class="dipp CharOverride-6"><span id="footnote-009-backlink"><a class="_idFootnoteLink _idGenColorInherit" href="1-19.xhtml#footnote-009">10</a></span></span> sat­tım. Kahve işinden büyük zarar ettim, yine de tahmini­min doğru çıkacağına emindim. Zaman açısından yanıl­mıştım, ama eninde sonunda kahvenin de diğer ham­maddeler gibi değerleneceğine inanıyordum. O yüz­den elimdekileri satar satmaz yeniden almaya başla­dım. O dokuz sıkıcı ay boyunca elimde tuttuğum ve be­ni zarara sokan kahveyi üç kez satıp tekrar geri aldım.   </p>
			<p class="paragraf">Artık pek de haksız olmadığımı görmeye başlıyor­dum. Ben üçüncü kez alım yaptıktan sonra fiyatlar art­maya başladı. Herkes aniden kahve piyasasında olacak­ları anlamış gibiydi. Yatırımım bana yüksek bir kazanç sağlayacağa benziyordu.   </p>
			<p class="paragraf">Aldığım kontratları bana satanların çoğu Alman adı taşıyan ya da Almanya ile bağlantısı olan kişilerdi. Kah­veyi gizli olarak Brezilya’dan alıp kavuruyor, sonra da Amerika’ya getiriyorlardı. Ancak bu kahveyi taşıyacak gemi yoktu ve orada dağ gibi kahveleri olmasına rağ­men bana sağlayacakları kahveleri getiremiyorlardı.   </p>
			<p class="paragraf">Unutmayın ki ben önce kahve fiyatının artacağı bek­lentisiyle yola çıkmıştım. O dönemde fiyat savaştan ön­ceki düzeyine inmişti ve ben kahve satın alıp bir yıla ya­kın elimde tuttuktan sonra bile fiyat artmadığı için zarar edip elimdekileri satmak zorunda kalmıştım. Haksız çık­manın cezası zarar etmektir. Oysa ben haklıydım ve elimde bol miktarda kahve vardı, doğal olarak büyük para kazanmayı umuyordum. Birkaç yüzbin çuval almış­tım, bu yüzden kâr edebilmem için fiyatta ufak bir artış yeterliydi. Ben yaptığım işlemlerin miktarlarından sö­zetmeyi sevmem, çünkü çok büyük miktarda alım satım yaptığım için başkaları övündüğümü düşünebiliyorlar. Aslında ben her zaman ayağımı yorganıma göre uzatır ve kendime güvenli bir sınır bırakırım. Kahve olayında da muhafazakâr bir tarzda hareket ediyordum. Bu kadar fazla opsiyon almamın nedeni bu işte mutlaka kazanaca­ğıma emin olmamdı. Koşullar benim lehimeydi. Bir yıl beklemek zorunda kalmıştım, ama artık hem bekleme­nin hem de haklı çıkmanın ödülünü alacaktım. Çok ya­kında büyük kâr edeceğimi biliyordum. Bunu görmek için falcı olmak gerekmiyordu. Ben de kör değildim.   </p>
			<p class="paragraf">Milyonlarca dolarlık kâr hızla ve kaçınılmaz bir şekil­de bana doğru geliyordu, ama bana hiç ulaşamadı. Ha­yır, genel durumda herhangi bir değişiklik olmadı. Pi­yasa birdenbire yön değiştirmedi. Ülkeye aniden kah­ve yağmadı. O zaman ne olmuştu? En beklenmedik şey! Kimsenin o güne kadar yaşamadığı, benim aklımdan bi­le geçmeyen bir şey. Bunu da hiç önümden ayırmadığım beklenmedik riskler listesine ekledim. Bana kısa pozisyona girerek kahve satan adamlar kendilerini neyin beklediğini biliyorlardı ve düştükleri durumdan kurtu­labilmek için bir üçkâğıt düşündüler. Washington’a ko­şup yardım istediler ve aldılar.   </p>
			<p class="paragraf">Belki hatırlarsınız, hükümet ihtiyaç mallarından kâr edilmesini engellemek için çeşitli düzenlemeler getir­mişti. Bu düzenlemelerin nasıl işlediğini hepimiz biliyo­ruz. Bu kahveciler, Savaş Sanayileri Kurulu’nun Fiyat Be­lirleme Komitesi’ne başvurdular ve Amerikalıların kah­valtıda en çok içtiği içeceği vatansiperane bir şekilde korumaya karar verdiler. Profesyonel bir spekülatör olan Lawrence Livingston’un kahve fiyatını sabitlediğini ya da sabitlemek üzere olduğunu bildirdiler. Eğer bu kişinin spekülasyon planları engellenmezse, savaş ko­şullarından istifade edecek ve yüzmilyon Amerikalı her gün içtikleri kahve için akıl almaz fiyatlar ödemek zo­runda kalacaktı. Bana gemi bulamadıkları için bir türlü getiremedikleri kahveleri bir güzel satan vatansever kahveciler, böylece beni vicdansız bir spekülatör yeri­ne koydular. Kendilerini kahve kumarbazı değil, kahve tüccarı olarak tanımlayan bu kişiler, hükümete kahve üzerinden fahiş kâr edilmesini engellemek için ellerin­den gelecek yardımı yapacaklarını bildirdiler.   </p>
			<p class="paragraf">Şimdi böyle sinsi insanlardan ödüm kopuyor. Fiyat Belirleme Komitesi’nin yolsuzlukları ya da fahiş kârı engelleme konusunda elinden geleni yaptığına eminim. Ancak yine de komitenin kahve piyasasını fazla derinle­mesine incelemediğini söylemem gerekiyor. Komite ham kahve için belli bir fiyat belirledi ve mevcut bütün kontratların kapatılması için bir zaman sınırı getirdi. Bu karar yüzünden Kahve Borsası kapanmak zorunda kaldı. Yapabileceğim tek şey elimdeki kontratları satmaktı. Çantada keklik gözüyle baktığım o milyonlarca dolarlık kâr aniden buhar olup uçtu. Ben de ihtiyaç mallarında kâr edilmesine herkes kadar karşıyım, ama Fiyat Belir­leme Komitesi bu kararı aldığı dönemde, bütün diğer hammaddeler savaş öncesi fiyatlarının yüzde 250 ile 400 fazlası fiyatlardan satılıyordu, kahve ise savaştan birkaç yıl önce bulunduğu düzeydeydi. Kahvenin kimin elinde bulunduğu önemli değildi. Fiyat er ya da geç artacaktı, bunun nedeni de vicdansız spekülatörler değil, azalan ithalat ve kahve stoku olacaktı. Bunun tek sorumlusu dünyadaki bütün gemileri havaya uçurmayı kendilerine iş edinmiş olan Alman denizaltılarıydı. Komite kahve fiyatlarının artmasına izin vermedi ve frenlere asıldı.   </p>
			<p class="paragraf">O dönemde Kahve Borsası’nın kapanmaya zorlanma­sı tam bir politik hata oldu. Eğer komite kahveyi kendi kaderine bıraksaydı, fiyat yukarıda belirttiğim neden­lerden ötürü artacaktı, bunun da benim fiyat sabitledi­ğim söylentileriyle ilgisi yoktu. Ancak fiyatın fazla değil de; biraz yükselmesi tedarikçileri bu piyasaya çekmek için yeterli olacaktı. Berbard M. Baruch’un, Savaş Sanayi­leri Kurulu fiyatları belirlerken, bu faktörü, yani tedari­ğin sağlanması konusunu göz önünde bulundurduğunu, bu nedenle bazı mallara getirilen yüksek sınırdan şikâ­yet edenlerin haksız olduğunu söylediği anlatılır. Kahve Borsası daha sonra yeniden açıldığında, kahve yirmiüç sente satılıyordu. Amerikalılar bu fiyatı ödemek zorun­daydı, çünkü kahve bulunmuyordu. Kahve bulunmuyor­du, çünkü belirlenen fiyat kahve tüccarlarının önerisi yü­zünden çok düşüktü. Bu yüzden yüksek navlunu ödeme­leri ve ithalata devam etmeleri mümkün olmadı.   </p>
			<p class="paragraf">Hammadde piyasalarında yaptığım alım satımlar içinde kahve en iyisiydi. Bu benim için spekülasyondan çok bir yatırımdı. Bir yıldan uzun bir süre kahve alıp sat­tım. Eğer ortada bir kumar döndüyse, isimleri ve ataları Alman olan o kahve tüccarlarının işiydi bu. Brezilya’da­ki kahvelerini New York’ta bana satıyorlardı. Fiyat Belir­leme Komitesi de fiyatı artmayan tek malın fiyatını sabit tutmaya karar verdi. Halkı kahve üzerinden edilecek kârdan korumaya çalıştılar, ama daha sonraki fiyat artı­şına karşı koruyamadılar. Sadece o değil, çiğ kahvenin onsu dokuz sent civarındayken, kavrulmuş kahvenin fi­yatı diğer bütün mallarla birlikte arttı. Bundan yarar gö­ren tek kesim kahveciler oldu. Eğer çiğ kahvenin fiyatı ons başına iki ya da üç sent artmış olsaydı, bu benim için birkaç milyon dolar anlamına gelecekti.   </p>
			<p class="paragraf">Borsada pişmanlıklara yer yoktur. Pişman olarak hiç­bir yere varamazsınız. Ancak bu olay benim için iyi bir ders oldu. Girdiğim işler arasında en kolay görüneniy­di. Fiyatın artacağından emindim ve bile bile gözümün önündeki milyonları kaçırmak istemedim. Ama paralar aniden uçup gitti.   </p>
			<p class="paragraf">İki olayda daha borsa kurullarının herhangi bir uya­rı yapmadan işlem kurallarını değiştirmesi yüzünden za­rar ettim. Fakat o olaylarda pozisyonum teknik olarak doğru olsa da, ticari açıdan kahve işinde olduğu kadar sağlam değildi. Spekülasyon yaparken hiçbir şeyden kesin olarak emin olamazsınız. Size anlattığım olay, ger­çekten de beklenmedik tehlikeler listesine bir numara­dan girecek nitelikteydi.   </p>
			<p class="paragraf">Kahve hikâyesinden sonra, diğer hammaddelerde ve menkul değerler borsasında girdiğim kısa pozisyon­larda o kadar başarılı oldum ki, hakkımda tuhaf söylen­tiler çıktı. Wall Street’teki profesyonel borsacılar ve ga­zeteciler, borsadaki kaçınılmaz fiyat düşüşlerinin arkasında benim olduğumu öne sürmeye başladılar. Kimi za­man gerçekten satış yapayım ya da yapmayayım, yaptı­ğım sanılan satışlar vatan hainliği olarak nitelendirildi. Benim yaptığım işlemlerin boyutlarının ve etkisinin abartılmasının nedeni, halkın her fiyat hareketi için bir sebep talep eden, doymak bilmez açlığını gidermekti sanırım.   </p>
			<p class="paragraf">Daha önce bin kez söylediğim gibi, hiçbir manipü­lasyon, hisse fiyatlarını düşürüp düşük kalmalarını sağ­layamaz. Bunu anlamak hiç de zor değildir. Yarım daki­ka bu konu üzerinde düşünmeye zahmet eden herkes nedeni kavrayabilir. Diyelim ki bir borsacı bir hisse se­nedinin fiyatını gerçek değerinin altına düşürdü, bun­dan sonra ne olacaktır? Öncelikle bu kişi hisseyi satın almak isteyenlerin ekmeğine yağ sürecektir. Hisse se­nedinin değerini bilenler, mutlaka düşük fiyattan satılı­yorken o hisseyi almak isteyecektir. Eğer hisseyi alan çıkmıyorsa, demek ki borsanın genel koşulları olumsuz­dur ve borsada genel bir düşüş beklentisi vardır. Fiya­tın özellikle düşük tutulması borsada hoş görülmeyen bir tutumdur, buna neredeyse bir suç gözüyle bakılır. Ama bir hisse senedini gerçek değerinin çok altında bir fiyattan satmak tehlikeli bir iştir. Eğer fiyatı özellikle dü­şük tutulan, yani haksız bir biçimde kısa pozisyona girilen bir hissenin fiyatı yükselmiyorsa, alıcı bulamıyor de­mektir; alıcı çıktığında fiyat hemen yükselir. Şu kadarını söyleyeyim, fiyatların haksız yollardan düşük tutulduğu öne sürülen olayların yüzde doksandokuzunda düşüş doğal yollardan gerçekleşmiştir. Profesyonel bir borsa­cının işlemleri bu düşüşü hızlandırmış olabilir, ama elin­de ne kadar fazla hisse olursa olsun, düşüşün asıl nede­ni olamaz.   </p>
			<p class="paragraf">Ani düşüşlerin ya da değer kayıplarının bazı borsa­cıların işi olduğu teorisi, yalnızca borsayı kumar zanne­den ve kendi akılları ile hareket edecek yerde söyle­nen her şeye inanan spekülatörlere gerekçe olarak uy­durulmuştur. Talihsiz müşteriler, uğradıkları zararları açıklamak isteyen brokerlerinden bu gerekçeyi sık sık duyarlar, ama aslında bu zararlı bir tüyodur. Zararlı ve yararlı tüyolar arasındaki fark şurada yatar: Borsanın düşeceği tüyosu kısa pozisyona girip hisse senedi satıl­masını öneren olumlu bir tavsiyedir. Zararlı tüyo ise yal­nızca bir bahanedir ve gerektiği yerde kısa pozisyona girilmesini engeller. Bir hisse senedi ani bir düşüş gös­terdiğinde, genel eğilim onu satmak yönündedir. Bu dü­şüşün mutlaka bir nedeni olmalı, belki bu neden şu an­da bilinmiyor ama mutlaka geçerli bir nedendir, o yüz­den hisseler satılmalı, diye düşünülür. Öte yandan, eğer düşüş bir borsacının işi ise hisseleri satmamak gerekir. Çünkü bu borsacı hissenin peşini bıraktığı an fiyat ye­niden fırlayacaktır. Ah şu yanlış tüyolar!  </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-009">
					<p class="dipnot"><a class="_idFootnoteAnchor _idGenColorInherit" href="1-19.xhtml#footnote-009-backlink">10</a>	Opsiyon; onu elinde bulunduran kişiye belli bir finansal varlığı, belli bir fiyattan alma veya satma hakkını veren bir araçtır. ç.n.</p>
				</div>
			</div>
		</div>
	</body>
</html>