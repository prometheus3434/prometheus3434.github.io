<html xmlns="http://www.w3.org/1999/xhtml">
	<head>
		<title>1-13</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-13" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-10">IX. BÖLÜM  </p>
			<p class="paragraf ParaOverride-7">Tekneyle Florida sahillerini dolaşmaya başladım. Balık boldu. Elimde hisse senedi kalmamıştı. İçim rahattı. Gü­zel güzel eğleniyordum. Bir gün Palm Beach açıklarında gezerken bir grup arkadaşım motorla yanıma geldi. İçlerinden biri gazete getirmişti. Günlerdir gazete okuma­mıştım ve okuma isteği de hissetmemiştim. Gazetede çı­kacak haberlerle ilgilenmiyordum. Ama arkadaşımın gazetesine şöyle bir göz attığımda, ben yokken borsanın önemli bir artış gösterdiğini ve on puan birden yüksel­diğini gördüm.   </p>
			<p class="paragraf">Arkadaşlarıma onlarla kıyıya çıkacağımı söyledim. Arada sırada ufak yükselişler olması normaldi. Henüz borsanın inişi tamamlanmamıştı ama ya Wall Street, ya şaşkın halk ya da borsayı özellikle yükseltmek isteyen birileri, parasal koşulları hiçe sayıyor ve fiyatları akıl al­maz bir düzeye çekiyordu. Bu kadarına dayanamaya­caktım. Mutlaka gidip borsayı kendi gözlerimle gör­mem lazımdı. Ne yapıp ne yapmayacağımı bilemiyor­dum. Ama o an gidip fiyat tahtasına bir göz atma isteği ile yanıp tutuşuyordum.   </p>
			<p class="paragraf">Brokerlerim Harding Brothers’ın Palm Beach’te bir şubesi vardı. Şubeye girdiğim zaman birçok tanıdığa rastladım. Çoğu borsanın daha da yükseleceğinden bahsediyordu. Bunlar anlık dalgalanmalara göre oyna­yan ve çabuk kâr etmek isteyen türden yatırımcılardı. Bu tür yatırımcılar fazla ileriye bakmak istemez, çünkü tarzları çok daha kısa vadeli oynamaktır. Bana nasıl New York ofisinde “Korkusuz Çocuk” adını taktıklarını anlat­mıştım. Elbette insanlar her zaman yatırımcıların kazan­dıkları paraların miktarını ve ellerindeki hisse senetleri­nin sayısını abartır. Ofisteki görevliler New York’ta his­se satarak ne çok kâr ettiğimi duymuşlardı, şimdi de ay­nı şekilde yeni bir grup hisse satacağımı ve kısa pozis­yona gireceğimi sanıyorlardı. Onlara göre borsa daha çok yükselecekti, ama yine de benim borsanın tersine gideceğini düşündüğüme inanıyorlardı.   </p>
			<p class="paragraf">Ben Florida’ya balık tutmak için gelmiştim. Çok geri­limli bir dönemi yeni atlatmıştım ve iyi bir tatile ihtiya­cım vardı. Ama fiyatların ne kadar yükseldiğini görür görmez tatil ihtiyacım kayboluverdi. Kıyıya çıkınca ne yapacağımı hiç düşünmemiştim. Ama şimdi hisse sat­mam gerektiğini biliyordum. Ben haklıydım ve bunu ka­nıtlamanın tek bir yolu vardı – haklı olduğum şeye para yatırmak. O an borsadaki her hisseyi kapsayan bir satış yapmak yapabileceğim en uygun, mantıklı, kârlı ve hat­ta kahramanca iş olacaktı.   </p>
			<p class="paragraf">Fiyat tahtasında gördüğüm ilk şey, Anaconda’nın 300’ü geçmek üzere oluşuydu. Son birkaç gündür yüksek artışlarla değer kazanmıştı ve arkasında fiyatın daha da yükseleceğine inanan alıcılar olduğu belliydi. Eski­den bulduğum bir teoriye göre bir hisse 100, 200 ya da 300 sınırını ilk kez aştığında fiyat yuvarlak rakamda dur­maz ve daha da yukarı çıkar, bu yüzden hisseyi sınırı geçer geçmez alırsanız mutlaka kâr edersiniz. Temkinli davranan yatırımcılar bir hisseyi fiyat rekoru kırdıktan sonra satın almazlar. Ama ben geçmişte bu teorimi uy­gulayarak çok kâr ettim.   </p>
			<p class="paragraf">Anaconda hisseleri çeyrek olarak satılıyordu, yani bir hissenin başa baş değeri sadece 25 dolardı. Diğer hisselerden yüz tane alarak elde edilen değere Anacon­da’lardan dörtyüz adet alarak ulaşılabiliyordu. Hisse de­ğeri 300’ü geçtiğine göre göz açıp kapayana kadar 340’a tırmanacağını varsaydım.   </p>
			<p class="paragraf">Unutmayın ki borsanın düşeceğine inanıyordum, ama aynı zamanda banttan gelen fiyatlara göre hareket eden bir yatırımcıydım. Anaconda düşündüğüm gibi davranırsa, çok hızlı bir tırmanışa geçecekti. Ve ben hız­la değer kazanan hisseleri severim. Sabırlı olmayı ve za­manında hareket etmeyi öğrenmiştim, ama hızlı oyna­maktan da hoşlanıyordum ve o anda Anaconda rüzgâr gibi gidiyordu. Benim bu hisseyi 300’ü geçtiği için satın almamın nedeni de gözlemlerimde haklı olduğumu ka­nıtlamaktı.   </p>
			<p class="paragraf">O anda banttan gelen bilgiler hisseye talebin yüksek olduğunu gösteriyordu, bu nedenle artışın bir süre da­ha devam edeceği meydandaydı. Henüz satış yaparak kısa pozisyona girmek pek akıllıca olmayacaktı. Bu ara­da ben de boş durmayacaktım elbette. Anaconda hisse­lerinden satın alıp otuz puan daha değer kazanınca sata­caktım. Borsa genelinde satış yapacak, ama sadece tek bir hisseyi satın alacaktım! Böylece otuzikibin adet Ana­conda hissesi aldım, bu da sekizbin tam hisse ediyordu. Bu bana kolay bir kazanç sağlayacaktı ama genel ka­nımda diretiyordum ve elde ettiğim kârı daha sonra ya­pacağım satışlarda marjımı artırmak için kullanacaktım.   </p>
			<p class="paragraf">Ertesi gün telgraf bağlantısı kuzey bölgelerindeki bir fırtına yüzünden kopmuştu. Harding’in ofisinde ha­ber bekliyordum. Müşteriler, borsada oynayamadıkları zamanlarda olduğu gibi, şundan bundan sözediyor, bir sürü konu hakkında birbirlerine sorular soruyorlardı. Derken ilk fiyat geldi, o gün gelecek tek fiyattı bu ve Anaconda’nın 292’ye düştüğünü gösteriyordu.   </p>
			<p class="paragraf">New York’tan tanıdığım bir broker de benimle bir­likteydi. Benim sekizbin hisse uzun pozisyonda olduğu­mu biliyordu. Fiyat gelince yüzünün aldığı renkten, onun aynı durumda olduğunu anladım. O anda hissenin on puan daha düşüp düşmediğini bilemiyordu. Anacon­da öylesine hızla yükselmişti ki aniden yirmi puan dü­şmesine şaşmamak gerekirdi. Yine de ben ona, “Üzülme John. Fiyat yarın kesin yükselir,” dedim. Gerçekten de öyle düşünüyordum. Ama o bana baktı ve başını salladı. O hiç de öyle düşünmüyordu. Aklı başında bir adamdı. Ben gülüp geçtim ve yeni bir fiyat gelir diye oturup ofis­te biraz daha bekledim. Ama ne gelen vardı ne giden. Elimize geçen tek fiyat bu oldu: Anaconda, 292. Bu be­nim için kâğıt üzerinde yaklaşık yüzbin dolarlık bir za­rar demekti. Hızlı hareket etmek istemiştim, belamı ara­mıştım ve ne yazık ki bulmuştum.   </p>
			<p class="paragraf">Ertesi gün telgraf hatları onarıldı ve fiyatlar normal olarak gelmeye başladı. Anaconda 298’le açılış yaptı ve 302 3/4’e çıktı, ama az sonra tekrar inişe geçti. Borsanın geneli de düşecek gibiydi. Anaconda 301’e inerse, bu hareketin suni bir hareket olduğunda karar kılacaktım. Doğal bir yükselişte hisse senedinin hiç durmadan 310’a çıkması gerekirdi. Eğer fiyat düşerse işin içinde bir iş var demekti ve ben haksız çıkacaktım, yapılacak tek şey yol yakınken dönmekti. Otuz ya da kırk puanlık bir yükseliş beklediğim için sekizbin tam hisse satın almıştım. Bu benim ne ilk ne de son hatam olacaktı.   </p>
			<p class="paragraf">Elbette çok geçmeden Anaconda 301’e indi. İner in­mez telgraf memuruna yaklaştım –New York’la direkt telgraf bağlantıları vardı– ve ona “Elimdeki bütün Ana­conda’yı satmak istiyorum, sekizbin tam hisse,” diye fısıl­dadım. Kimsenin ne yaptığımı anlamasını istemiyordum.   </p>
			<p class="paragraf">Bana dehşet dolu gözlerle baktı. Ben başımı salladım ve “Bütün hisselerimi satacağım,” dedim.   </p>
			<p class="paragraf">“Tabii Bay Livingston, ama borsa değerinden değil herhalde?” Sanki dikkatsiz bir brokerin yapacağı bir ha­ta yüzünden kendi cebinden iki milyon dolar zarara uğ­rayacakmış gibi bir tavır içindeydi. Ben de ona, “Bir an önce sat! Benimle tartışma!” dedim.   </p>
			<p class="paragraf">Jim ve Ollie Black kardeşler de oradaydılar, ama be­nimle telgrafçı arasında geçen konuşmayı duymamışlar­dı. Aslında Chicagoluydular ve orada buğday hisseleri alıp satıyorlardı. Şimdi de New York Menkul Değerler Borsası’nda büyük miktarlarda alım satım yapıyorlardı. Son derece zengin ve fiyatları etkileyecek güce sa­hiplerdi.   </p>
			<p class="paragraf">Telgrafçının yanından ayrılıp fiyat tahtasının önünde­ki sandalyeme geri dönerken Oliver Black bana baka­rak başını salladı ve gülümsedi.   </p>
			<p class="paragraf">“Pişman olacaksın, Larry,” dedi.   </p>
			<p class="paragraf">Ben de durup sordum: “Ne demek istiyorsun?”   </p>
			<p class="paragraf">“Yarın aynı hisseleri geri alacaksın.”   </p>
			<p class="paragraf">“Hangi hisseleri?” dedim. Satışımı telgrafçıdan ba­şka kimseye söylememiştim.   </p>
			<p class="paragraf">“Anaconda,” dedi. “Yarın 320 ödeyeceksin. Attığın pek akıllıca bir adım olmadı, Larry.” Sonra tekrar gü­lümsedi.   </p>
			<p class="paragraf">“Hangi adım?” diye sordum saf saf.   </p>
			<p class="paragraf">“Sekizbin Anaconda hisseni borsa değerinden sat­mak; hatta zorla satmak,” dedi Ollie Black.   </p>
			<p class="paragraf">Bu adamın pek zeki sayıldığını ve sürekli insider’lar­dan gelen haberler üzerine hareket ettiğini biliyordum. Ama benim işlemlerimi nasıl bu kadar ayrıntılı olarak bil­diğini anlayamadım. Ofisten bilgi sızmayacağından emindim.   </p>
			<p class="paragraf">“Ollie, nereden biliyorsun?” diye sordum.   </p>
			<p class="paragraf">Önce güldü, sonra da, “Charlie Kratzer’den öğren­dim,” dedi. Bu, telgrafçının adıydı.   </p>
			<p class="paragraf">“Ama yerinden bile kımıldamadı ki,” dedim.   </p>
			<p class="paragraf">“Herhalde senin fısıltını duyacak halim yoktu,” diye sırıttı Black. “Yine de New York ofisine çektiği mesajın her satırını okudum. Ben yıllar önce bir mesajdaki hata yüzünden çıkan büyük bir kavganın ardından telgraf çe­kmesini öğrenmiştim. O zamandan beri senin şimdi yaptığın gibi sözlü bir mesaj verdiğim zaman haberin doğru gittiğini kontrol ederim. Benim imzamla giden mesajın doğru gitmesini sağlarım. Ama sen Anacon­da’ları sattığına çok pişman olacaksın. Yakında 500’e ulaşacak.”  </p>
			<p class="paragraf">“Bu sefer değil, Ollie,” dedim.   </p>
			<p class="paragraf">O, yüzüme bakarak, “Sen de amma inatçısın,” dedi. “İnatçı olan ben değilim, fiyatlar,” dedim. Orada ticker olmadığından fiyatlar düzenli olarak gelmiyordu, ama yine de o benim ne dediğimi gayet iyi anladı.   </p>
			<p class="paragraf">“Senin gibilere çok rastladım. Banda bakıp fiyat yeri­ne, hisselerin ne zaman inip çıkacağını görürsünüz siz. Ama senin dışındakiler tımarhanede,” dedi.   </p>
			<p class="paragraf">Ben cevap vermedim, çünkü o sırada görevli çocuk bana bir not getirmişti. Beşbin hissemi 299 3/4’ten satmışlardı. Bize ulaşan fiyatların borsanın biraz gerisinden geldiğini biliyordum. Ben satış emrini verdiğimde Palm Beach’teki fiyat tahtasının üzerindeki fiyat 301’di. O anda New York Borsası’ndaki fiyatın daha düşük olduğundan emindim, hatta hisseleri 296’dan satmaya bile razı ol­muştum. Ben hiçbir zaman limitli satış yapmam, her za­man bu ilkemde haklı çıkarım. Ya hisse fiyatını 300’le sı­nırlandırmış olsaydım? Hisseleri asla elimden çıkara­mazdım. Zararın neresinden dönülse kârdır.   </p>
			<p class="paragraf">Aldığım hisseler bana yaklaşık 300’e malolmuştu. Önce beşyüz tam hisseyi 299 3/4’ten satmışlardı. Sonra da bin hisseyi 299 5/8’e elden çıkarmışlardı. Daha son­ra da yüz hisseyi 1/2’den, ikiyüz hisseyi 3/8’den ve iki­yüz hisseyi de 1/4’ten satmışlardı. Son hisselerim 298 3/4’ten gitti. Harding’in en usta işlemcisi o son yüz hisse­yi satmak için onbeş dakika ter döktü. Hissenin değer kaybettiğini sezdirmek istemiyorlardı.   </p>
			<p class="paragraf">Elimdeki en son hisse de satılınca kıyıya asıl çıkma amacımı gerçekleştirmeye karar verdim. Hisse satacak­tım. Buna mecburdum. Borsadaki inanılmaz yükselişten sonra talep düşmeye başlıyordu. Ama insanlar hâlâ bor­sanın yükselmeye devam edeceğine inanmaktaydı. Oy­sa borsadaki göstergeler bana fiyatların inişe geçeceği­ni gösteriyordu. Artık içim rahat, satışa başlayabilirdim. Fazla düşünmeye gerek yoktu.   </p>
			<p class="paragraf">Anaconda ertesi günü 296’nın altında açtı. Fiyatın o gün artacağına emin olan Oliver Black bu artışa bizzat tanık olabilmek ve hisse fiyatı 320’yi aştığında olay ye­rinde bulunabilmek için erkenden ofise gelmişti. Elinde kaç adet hisse vardı ya da hiç var mıydı bilmiyorum. Ama açılış fiyatını gördüğünde suratı asıldı, günün iler­leyen saatlerinde hisse fiyatı gittikçe düşerken ve talebin sıfır olduğu haberleri gelirken yüzü hiç gülmedi.   </p>
			<p class="paragraf">Elbette benim için kuşkuya yer yoktu. Her geçen sa­at kâğıt üzerinde artan kârlarım bana haklı olduğumu söylüyordu. Doğal olarak biraz daha hisse sattım. Her türlü hisseden satıyordum. Fiyatlar düştükçe düşüyor­du. Ertesi gün cumaydı ve Washington’un doğum gü­nüydü. Artık Florida’da kalıp balık tutmaya devam ede­mezdim, çünkü yüksek miktarda hisse satmıştım ve New York’ta bulunmam gerekiyordu. Niçin gerekiyordu? Çünkü Palm Beach New York’tan çok uzaktaydı ve iki şe­hir arasında telgrafların gidip gelmesi değerli zamanım­dan çalıyordu.   </p>
			<p class="paragraf">New York’a doğru yola çıktım. Pazartesi günü St. Au­gustine’e vardım. Burada aktarma yapacaktım ve üç sa­atlik bir bekleme sürem olacaktı. Orada bir brokerlik firmasının şubesi vardı ve elbette ben trenimi bekler­ken borsanın durumuna bir göz atmak istedim. Anacon­da son işlem gününden beri birkaç puan düşmüştü. On­dan sonra da sonbahardaki genel borsa düşüşüne kadar toparlanamadı o hisse.   </p>
			<p class="paragraf">New York’a vardıktan sonra dört ay kadar sürekli hisse sattım. Borsa her zamanki gibi ufak tefek yükseli­şler gösteriyordu, ben bu dönemlerde hisse alıp kısala­rımı kapatıyor, sonra tekrar satış yapıyordum. Hiç işlem yapmadan yerimde oturup sabırla beklediğimi söyleye­meyeceğim. Hatırlayacaksınız, San Francisco depremi sonrasında kazandığım üçyüzbin doları son kuruşuna kadar kaybetmiştim. Tahminlerim doğru çıkmıştı, ama yine de zarar etmiştim. Artık daha temkinli oynuyor­dum, çünkü insan zarar ettikten sonra kâr ederse, bunun tadını çıkarmak istiyor ve fazla aceleci davranmıyor. Pa­ra ancak çalışarak kazanılır. Çok para kazanmak içinse doğru zamanda haklı çıkmak gerekir. Borsa işinde insa­nın hem teoriye hem de uygulamaya önem vermesi ge­rekir. Borsa spekülatörleri yalnızca teori öğrenmekle yetinmeyip bunun uygulamasını da yapmalıdır.   </p>
			<p class="paragraf">Oldukça başarılıydım, ama ufak tefek taktik hatalar da yapıyordum. Yaz geldiğinde borsa iyice durgunlaştı. Sonbahara kadar borsada kayda değer bir gelişme ol­mayacağı belliydi. Tanıdığım herkes Avrupa’ya git­mişti ya da gitmek üzereydi. Ben de bunun iyi bir fikir olduğunu düşündüm. Elimdeki bütün açıkları kapattım, her şeyi sattım. Avrupa’ya giden gemiye bindiğimde ce­bimde yediyüzellibin dolar vardı. Bu kâr beni çok mutlu etmişti.   </p>
			<p class="paragraf">Aix-les-Bains’e giderek çoktan haketmiş olduğum ta­tilin tadını çıkarmaya başladım. İnsanın böyle bir yerde cebinde bol para, etrafında dostları ve tanıdıklarıyla bu­lunması, üstelik de eğlenmeye kararlı olması çok güzel bir şeydi. Aix’de istediğim her şey vardı. Wall Street o kadar uzakta kalmıştı ki aklıma bile gelmiyordu, oysa Amerika’daki sayfiye şehirlerinde borsadan kaçamıyor­dum. Kimseyle borsa hakkında konuşmuyordum. Hisse alıp satmam gerekmiyordu. Bana uzun süre yetecek ka­dar param vardı, ayrıca geri dönünce bu paradan kat kat fazlasını kazanabilmek için ne yapmam gerektiğini de çok iyi biliyordum.   </p>
			<p class="paragraf">Bir gün <span class="CharOverride-7">Paris Herald</span> gazetesinde New York’tan gelen bir haber okudum. Smelters fazladan temettü dağıtaca­ğını ilan etmişti. Hissenin fiyatı artırılmıştı ve bunun ar­dından borsa da yükselmişti. Bu haber benim için Aix’de her şeyi değiştirdi. Demek ki her şeye rağmen borsanın yükseleceğini iddia edenler hâlâ savaşıyorlardı. Borsa­nın nasıl bir düşüşle karşı karşıya olduğunu çok iyi biliyorlar, sağduyuyu ve dürüstlüğü hiçe sayıp fırtına kop­madan ellerindeki hisseleri satabilmek için böyle do­laplara başvuruyorlardı. Belki de tehlikenin benim san­dığım kadar büyük ve yakında olduğunun farkında de­ğillerdi. Borsanın dev isimleri de politikacılar ya da acemi çaylaklar kadar iyimser olabiliyor bazen. Ben ise böyle yaşayamam. Bir spekülatör asla bu tutumu benim­sememeli. Ancak menkul değerleri piyasaya sürenler ya da yeni şirket kuranlar kendilerini iyimserlik havası­na kaptırabilirler, spekülatörler ise asla.   </p>
			<p class="paragraf">Ne olursa olsun, hisse fiyatlarını yükseltme çabaları başarısızlıkla sonuçlanacaktı. Haberi okur okumaz içi­min rahat etmesi için tek bir şey yapmam gerektiğini bi­liyordum: kısa pozisyona girip Smelters hissesi satmak. Baksanıza, bir para krizinin eşiğinde temettüleri artır­maya kalkan şirket yöneticileri dizlerinin üzerine çöküp bunu yapmam için yalvarıyorlardı açık açık. Resmen ba­na meydan okuyorlar, “Sıkıysa sat şu hisseyi de göre­lim,” diyorlardı.   </p>
			<p class="paragraf">Smelters hisselerinden satmak için telgrafla emir verdim ve New York’taki dostlarıma o hisseden kısa po­zisyona girmelerini tavsiye ettim. Brokerlerimden satış raporu gelince gördüm ki benim sattığım fiyat Paris He­rald’daki fiyatın altı puan aşağısındaydı. Bu, size durumu anlatmaya yeter sanırım.   </p>
			<p class="paragraf">Planım o ayın sonunda Paris’e dönmek, orada üç haf­ta geçirdikten sonra da New York’a doğru yola çıkmak­tı, ama brokerlerimden gelen raporu okur okumaz Pa­ris’e dönmeye karar verdim. Geldiğim gün gemi acen­tesini aradım ve ertesi gün New York’a ekspres bir gemi kalkacağını öğrendim, hemen kendime bir bilet aldım.   </p>
			<p class="paragraf">New York’a ilk başta planladığımdan bir ay daha erken dönmüştüm, çünkü o hisseleri sattıktan sonra borsa­yı en rahat izleyebileceğim yer orasıydı. Marj için elim­de yarım milyon dolardan fazla para vardı. Dönüşümün nedeni ille de borsanın düşeceğinde ısrar etmem değil, mantığımın sesini dinlememdi.   </p>
			<p class="paragraf">Daha fazla hisse senedi sattım. Piyasada para azal­dıkça mevduat oranları yükseldi ve hisse fiyatları düştü. Bunu tahmin etmiştim. Önceleri fazla aceleci davrandı­ğım için beş parasız kalsam da haklıydım ve sonunda zengin olmayı başarmıştım. Beni asıl mutlu eden şey, bir borsacı olarak sonunda doğruyu keşfetmiş olmamdı. Hâlâ öğrenmem gereken çok şey vardı, ama artık ne yapmam gerektiğini biliyordum. Artık hata yapmaya­cak, işin yarısını doğru yaptıktan sonra, sonunda şaşır­mayacaktım. Fiyatları okumasını bilmek işin önemli bir parçasıydı, doğru zamanda başlamak, pozisyonunu kay­betmemek de öyle. Ama benim en büyük keşfim borsa­nın genel koşullarını izlemek, onları değerlendirmek ve olasılıkları tahmin etmek gerektiğini bulmam oldu. Kısa­cası çalışmadan para kazanamayacağımı anladım. Artık körü körüne bahse girmiyor, oyunun teknik ayrıntıları­na saplanıp kalmıyor, çok sıkı çalışıp net bir şekilde dü­şünerek kazandığım parayı hakediyordum. Ayrıca ba­şlangıçta herkesin hata yapabileceğini de anlamıştım. Hata yapınca da karşılığında ödül beklememek gereki­yor. Borsa ancak hata yapmadan oynamasını bilenleri ödüllendirir.   </p>
			<p class="paragraf">Ofisimizde büyük paralar dönüyordu. Benim yaptı­ğım alım satımlar o kadar başarılı olmuştu ki herkesin ağzındaydı ve elbette insanlar aralarında konuşurken başarılarımı abartıyorlardı. Benim isteyerek bazı hisse­lerin fiyatlarını düşürebildiğim söyleniyordu. İsmen tanımadığım insanlar yanıma gelip beni tebrik et­meye başladı. Beni kazandığım paralardan dolayı kutlu­yorlardı, ama hiçbiri benim onlara borsanın düşeceğini söylediğim, onlarınsa beni deli yerine koyup söyledik­lerime kulak asmadıkları günleri hatırlamıyordu. Borsa­da parayla ilgili çıkacak sorunları önceden tahmin et­mem onlar için önemli değildi. Brokerimin defterlerin­de tek kuruş borç kaydımın olmaması onlar için dünya­nın en büyük başarısıydı.   </p>
			<p class="paragraf">Arkadaşlarım bana bazı brokerlik firmalarında ben­den sözedildiğini ve borsanın düşmekte olduğu dönem­lerde hisse fiyatlarını özellikle yüksek tutmaya çalışan yatırımcı gruplarına giderek onları tehdit ettiğimin öne sürüldüğünü anlattılar. Bugün hâlâ borsa hikâyele­ri arasında benim yaptığım rivayet edilen baskınlar an­latılır.   </p>
			<p class="paragraf">Eylül sonundan itibaren para piyasaları alarm zilleri çalmaya başlamıştı. Ama insanlar hâlâ bir mucize bekle­dikleri için ellerindeki hisseleri satmıyorlardı. Ekimin ilk haftasında bir broker bana öyle bir hikâye anlattı ki neredeyse daha fazla hisse satmadığıma pişman oldum.   </p>
			<p class="paragraf">Hatırlarsınız, eskiden krediler borsa salonunda Para Sütunu’nun etrafında verilip alınırdı. Bankalarından kre­dili satışları ödeme talimatı alan brokerler aşağı yukarı ne kadar yeni kredi almaları gerektiğini bilirlerdi. Bu arada elbette bankalar da kimlerin kredi vermeye hazır olduğunu ve kimlerin bu kredileri borsaya gönderece­ğini çok iyi bilirlerdi. Bankalardan gelen bu paralar özellikle vadeli krediler konusunda uzmanlaşan birkaç brokerin idaresinde olurdu. Öğlen civarında o günkü kredi yenileme faizi belli olurdu. Bu, genellikle o saate kadar verilen kredilerin belli bir ortalamasıydı. Krediler genellikle ihaleyle verilir, herkes kimin ne kadar teklif verdiğini bilirdi. Saat 12 ile 14 arasında para piyasasın­da fazla hareket olmazdı, ama kredi teslim saatinden, yani 14.15’ten sonra brokerler o gün için nakit durumla­rının ne olduğunu bilir ve Para Sütunu’nun yanına gidip nakit fazlalarını kredi olarak verir ya da gerekli nakdi diğer brokerlerden borç alırlardı. Bu işlemler de herke­se açık olarak yapılırdı.   </p>
			<p class="paragraf">Neyse, ekim ayının başlarında demin sözünü ettiğim broker bana gelip brokerlerin kredi vermek için fazla­dan nakitleri olsa da Para Sütunu’na gitmediklerini söy­ledi. Bunun nedeni birkaç ünlü komisyoncu firmanın orada adam bulundurması ve verilen kredileri hemen kapmasıydı. Elbette halka açık şekilde kredi veren bir broker bu firmaları reddedemezdi. Hepsi de sağlam fir­malardı ve teminat gösteriyorlardı. Ancak sorun, bu fir­maların aldıkları borçları bir türlü ödememeleriydi. Va­desi gelen borçlarını ödeyemeyeceklerini söylüyor, alacaklı da ister istemez krediyi yeniliyordu. Böylece fazladan nakit parası olan ve kredi vermek isteyen bro­kerlik firmaları Para Sütunu’na gidecek yerde, adamları­nı borsa salonuna yolluyor, kredileri gizli olarak verme­lerini istiyorlardı. Herkes dolaşıp birbirinin kulağına, “Yüzlük lazım mı?” diye fısıldıyor, yani yüzbin dolar kre­di verebileceklerini açıklıyordu. Bankalar hesabına ça­lışan para brokerleri de aynı yöntemi benimsemişti. Pa­ra Sütunu’nun hali içler acısıydı. Durumu bir düşünün!   </p>
			<p class="paragraf">Aynı broker bana, Menkul Değerler Borsası’nda ge­nellikle krediyi alan kişinin faiz oranını belirlediğini an­lattı. Bu faiz, yıllık yüzde yüzle yüzelli arasında gidip ge­liyordu. Faizi alacaklının belirlemesi ayıp sayılıyordu, ama sonuçta yine kârlı o çıkıyordu. Krediyi alan taraf yüksek bir faiz ödemesi gerektiğini biliyordu. Dürüst davranıyor ve borcunu diğerleriyle aynı koşullarda ödüyordu. Paraya ihtiyacı vardı ve para bulduğu için memnun oluyordu.   </p>
			<p class="paragraf">İşler gittikçe sarpa sardı. Sonunda kendilerini iyim­serliğe kaptıranların, iddiacıların, inatla borsanın yük­seleceğini savunanların uçurumdan aşağı tepetaklak yuvarlandıkları gün geldi. O günü hiç unutmayacağım, 24 Ekim 1907.   </p>
			<p class="paragraf">Önce para piyasasından kokular çıkmaya başladı. Artık kredi faizlerini krediyi veren taraf belirliyordu. Ortalıkta nakit sıkıntısı vardı. O gün para piyasası fazla­sıyla kalabalıktı. Öğleden sonra kredi teslim saati gelin­ce Para Sütunu’nun etrafını en az yüz broker sardı, hep­sinin de derdi firmaları için gerekli parayı acilen bul­maktı. Parayı bulamazlarsa marjlarındaki hisseleri sat­mak zorunda kalacaklardı ve talep çok az olduğundan hisseleri çok düşük fiyattan satacaklardı. Ortalıkta tek bir dolar bile gözükmüyordu.   </p>
			<p class="paragraf">Arkadaşımın ortağı da benim gibi kısa pozisyonday­dı. Firmanın kredi alması gerekmiyordu, ama benim ar­kadaşım, hani şu size bahsettiğim broker, Para Sütu­nu’nun etrafındaki ekşi suratlı adamları görünce bana doğru geldi. Benim borsadaki bütün hisselerden sattığı­mı biliyordu.   </p>
			<p class="paragraf">Bana, “Aman Allahım Larry,” dedi. “Başımıza kim bi­lir neler gelecek. Ben hayatımda böyle şey görmedim. Artık daha fazla devam edemeyeceğim. Bu iş bir yerler­den çatlak verecek mutlaka. İnsanlar çaresiz kaldı. His­se satmak mümkün değil, ortalıkta tek kuruş para yok.”  </p>
			<p class="paragraf">“Nasıl yani?” diye sordum.   </p>
			<p class="paragraf">Arkadaşım beni yanıtlayacak yerde başka bir şey anlatmaya başladı, “Sen okuldayken hiç fanusa kapatılmış fare deneyi yaptın mı? Önce fanustaki havayı boşaltır­sın. Zavallı fare gittikçe daha hızlı nefes alıp vermeye başlar, azalan oksijeni ciğerlerine çekebilmek için kö­rük gibi şiştikçe şişer. Sonunda gözleri yuvalarından fır­layacakmış gibi olur ve hayvancık havasızlıktan boğu­lur. İşte Para Sütunu’ndakilerin hali de böyle. Hiçbir yer­de para yok, hisseleri satamıyorlar, çünkü alıcı yok. Bor­sa meteliksiz durumda!”  </p>
			<p class="paragraf">Bir an durup düşündüm. Borsada bir düşüş bekliyor­dum, ama itiraf etmeliyim ki beklediğim tarihin en kötü krizi değildi. Eğer işler böyle giderse, bu kimsenin ya­rarına olmazdı.   </p>
			<p class="paragraf">Sonunda para bulmak isteyenler için borsada tek ku­ruş kalmadığı anlaşıldı ve olanlar oldu.   </p>
			<p class="paragraf">O gün daha sonra duyduk ki Menkul Değerler Borsa­sı’nın başkanı R. H. Thomas borsadaki bütün firmaların adım adım felakete doğru gittiğini bildiğinden yardım aramaya çıkmış. Önce Amerika’nın en zengin bankası National City Bank’ın Genel Müdürü James Stillman’la görüşmüş. Bu bankanın en büyük kıvanç kaynağı verdi­ği kredilerden en fazla yüzde 6 faiz almasıydı.   </p>
			<p class="paragraf">Stillman, New York Menkul Değerler Başkanı’nın an­lattıklarını dinledikten sonra, “Bay Thomas, en iyisi biz gidip bu konuyu Bay Morgan’la görüşelim,” demiş.   </p>
			<p class="paragraf">Borsayı finans tarihinin en büyük krizinden kurtar­mak umuduyla, ikisi birlikte J. P. Morgan &amp; Co. ofisine gitmişler ve orada Bay Morgan’la görüşmüşler. Bay Tho­mas ona durumu anlatmış. Sözlerini bitirince Bay Mor­gan, “Siz şimdi Borsa’ya gidin ve paranın bulunduğunu söyleyin,” demiş.   </p>
			<p class="paragraf">“Nerede?”  </p>
			<p class="paragraf">“Bankalarda!”  </p>
			<p class="paragraf">O zor anlarda Bay Morgan’ın sözüne o kadar güven­mişler ki Thomas ayrıntıları hiç sormadan Borsa salonu­na koşmuş ve idamlarını bekleyen meslektaşlarına müj­deyi yetiştirmiş.   </p>
			<p class="paragraf">Sonra o gün saat iki buçukta, J. P. Morgan, şirketiyle yakın ilişki içinde olduğu bilinen Van Emburgh &amp; Atter­bury firmasından John T. Atterbury’yi kredi arayanların arasına yolladı. Arkadaşım yaşlı brokerin hemen Para Sütunu’na doğru ilerlediğini söyledi. Atterbury ellerini kaldırarak salladı. Başkan Thomas’ın getirdiği haberden sonra biraz sakinleşen kalabalık, Morgan’ın sözünden döneceğinden ve kıyametin her an kopacağından kor­kuyordu. Ama Bay Atterbury’nin yüzüne bakıp da onun ellerini salladığını görünce hepsi kulak kesildi.   </p>
			<p class="paragraf">Ortalıkta çıt çıkmıyordu. Atterbury, “Size onmilyon dolar kredi vermem istendi. Şimdi acele etmeyelim. Herkese yetecek kadar para var!” dedi.   </p>
			<p class="paragraf">Sonra da paraları dağıtmaya başladı. Kredileri verir­ken alacaklının adını söylemiyor, sadece kredi miktarı­nı ve krediyi alan kişinin adını yazıyordu, sonra da “Pa­rayı nereden alacağınızı size bildireceğiz,” diyordu. Kastettiği, krediyi verecek bankanın adıydı.   </p>
			<p class="paragraf">Bir iki gün sonra duyduk ki Bay Morgan, New York bankalarını korkutarak hemen Borsa’ya gereken parayı göndermelerini söylemiş.   </p>
			<p class="paragraf">Bankalar, “Ama elimizde para yok. Son kuruşumuza kadar dağıttık,” diye karşı çıkmışlar.   </p>
			<p class="paragraf">Morgan, “Mutlaka ihtiyatlarınız vardır,” diyerek azarlamış onları.   </p>
			<p class="paragraf">“Ama zaten yasal sınırın altına indik,” diye sızlanmış bankalar.   </p>
			<p class="paragraf">“İhtiyatlarınızı kullanacaksınız! Onları bugünler için saklıyorsunuz!” Bankalar onun sözünü dinlemişler ve ih­tiyatlarına el atarak yirmi milyon dolar çıkarmışlar. Bu sayede borsa kurtuldu. Banka krizi ise bir sonraki hafta yaşandı. J. P. Morgan gerçekten de ağırlığı olan bir adamdı. Artık böyleleri çıkmıyor.   </p>
			<p class="paragraf">O gün, borsada geçirdiğim yıllar içinde en canlı ola­rak anımsadığım gündür. O gün kazancım bir milyon doları aştı. İlk planlı borsa çıkarmam böylece başarılı bir şekilde sonuçlanmıştı. Bütün düşündüklerim gerçek­leşmişti. Ama her şeyden öte, en büyük düşüme kavu­şmuş, borsanın en mutlu adamı olmuştum.   </p>
			<p class="paragraf">Bunun nedenini size anlatayım. New York’taki ilk bir iki yılımda neden Boston’da onbeş yaşındayken bucket shoplarda başardığım şeyi New York’ta Menkul Değer­ler Borsası’nda beceremediğimi kara kara düşünürdüm. Günün birinde nerede yanlış yaptığımı anlayacağımı ve bir daha asla hata yapmayacağımı biliyordum. O zaman beni hep haklı çıkaracak bilgiye kavuşmuş olacaktım. Bu da bana güç verecekti. Lütfen beni yanlış anlamayın. Bu benim kapıldığım boş bir hayal ya da sırf kendimi beğenmişliğimden kaynaklanan bir istek değildi. Bu, bir zamanlar Fullerton’un ya da Harding’in ofisinde başı­mı döndüren borsanın günün birinde bana diz çökeceği düşüydü. O günün er geç geleceğini biliyordum. Sonun­da geldi – 24 Ekim 1907.   </p>
			<p class="paragraf">Bunları anlatmamın nedeni şu: O sabah brokerlerim­le birlikte çalışan ve benim borsanın düşeceği beklenti­siyle bol miktarda hisse senedi sattığımı bilen bir bro­ker, borsanın en büyük bankalarından birinin ortağı ile görüşmüş. Aynı zamanda arkadaşım olan broker, ban­kacıya benim ne kadar büyük miktarlarda satış yaptığımı ve şansımı sonuna kadar zorladığımı söylemiş. İnsan karşılığını alamadıktan sonra haklı çıkmış, ne yazar?   </p>
			<p class="paragraf">Belki de broker hikâyesini daha ilginç hale getirmek için bazı şeyleri abartmıştır. Belki de beni destekleyen insanların sayısı benim düşündüğümden çok daha faz­laydı. Belki de bankacı durumun ne kadar kritik olduğu­nu benden çok daha iyi biliyordu. Ne olursa olsun, arka­daşım bana dedi ki: “Ona anlattıklarımı büyük bir ilgiy­le dinledi. Ona senin bir iki denemeden sonra herkesin elindeki hisseleri satmaya başlayacağını ve asıl kıyame­tin o zaman kopacağını söylediğinden bahsettim. Ben sözlerimi bitirince o gün bana bir iş yaptıracağını söyle­di.”   </p>
			<p class="paragraf">Komisyoncu firmalar borsada kuruş kalmadığını far­kettiklerinde ben de kıyamet saatinin geldiğini anladım. Brokerlerimi bazı grupların içine yolladım. Union Pacific almak isteyen tek bir kişi bile yoktu. Hangi fiyata olursa olsun! Bir düşünün! Diğer hisseler için de aynı şey ge­çerliydi. Herkes hisselerini satmaya çalışıyor, alıcı bula­mıyordu.   </p>
			<p class="paragraf">Kâğıt üzerindeki kârım inanılmaz düzeye varmıştı. Fiyatları daha da düşürmek için yapmam gereken tek şey, Union Pacific’ten ve birkaç tane de yüksek temettü ödeyen hisse senetlerinden onbin adet satma emrini vermekti. Bundan sonra ortalık cehenneme dönecekti. Ortaya öyle bir panik çıkacaktı ki borsa yönetim kurulu, daha sonra Dünya Savaşı’nın başında Ağustos 1914’te yaptığı gibi, borsayı kapatma kararı alacaktı.   </p>
			<p class="paragraf">Bu, kâğıt üzerindeki kârımı daha da artıracaktı. Öte yandan bu kârları asla nakde çeviremeyebilirdim. Düşünülmesi gereken başka şeyler de vardı. Örneğin bor­sanın daha da düşmesi benim şimdiden planlarını yapmaya başladığım yükselişi de geciktirecek, borsanın büyük krizden sonra iyileşmesini güçleştirecekti. Böyle­si bir panik ülkenin geneline zarar verebilirdi.   </p>
			<p class="paragraf">Artık hisse senedi satmak pek akıllıca ve hoş olma­yacaktı, o yüzden kısa pozisyondan çıkmam gerekiyor­du. Ben de dönüş yaptım ve hisse satın almaya başla­dım.   </p>
			<p class="paragraf">Brokerlerim benim için en düşük fiyattan alım yap­maya başladıktan kısa bir süre sonra, o bankacı benim broker arkadaşımı çağırtmış.   </p>
			<p class="paragraf">“Seni görmek istedim,” demiş, “çünkü hemen gidip dostun Livingston’a bugün daha fazla hisse satmasını istemediğimizi söylemeni rica ediyorum. Borsa daha faz­la baskıyı kaldıramaz. Panik bu haldeyken bile yatışma­sı zor olacak. Arkadaşının yurtseverlik duygularına ses­len. Bu fedakârlığı milletimizin iyiliği için yapması ge­rektiğini söyle. Sonra da bana gelip cevabını bildir.”   </p>
			<p class="paragraf">Arkadaşım bana gelip söylediklerini tek tek anlattı. Anlatırken kullandığı sözcükleri büyük bir dikkatle seçi­yordu. Herhalde benim borsayı çökertmeyi planladığımı ve onun isteğini on milyon doları kaldırıp çöpe atmaktan farksız sayacağımı sanıyordu. Borsanın düşeceğini bil­dikleri halde, halkı kandırarak hisse almalarını sağlayan bazı ünlü borsacılara kızgın olduğumu biliyordu.   </p>
			<p class="paragraf">Bu ünlü borsacıların çoğu büyük zararlara uğradı ve benim en düşük fiyatlardan topladığım hisselerden ba­zıları kısa süre önce finans dünyasının en ünlü isimleri­ne aitti. Ben bunu o günlerde bilmiyordum, ama zaten farketmiyordu. Hemen hemen bütün hisselerimi kapat­mıştım. Artık ucuz fiyattan daha fazla hisse senedi alabi­lir ve fiyatlarda gerekli artışa katkıda bulunabilirdim –kimse borsayı sabote etmezse elbette.   </p>
			<p class="paragraf">Arkadaşıma, “Gidip Bay Blank’e onlara katıldığımı ve durumun ciddiyetini onlar seni yollamadan çok önce anladığımı söyle. Bugün hisse satmamakla kalmayacağım, aynı zamanda taşıyabileceğim kadar hisse senedi alacağım,” dedim. Ve sözümde durdum. O gün yüzbin adet hisse senedi satın aldım. Dokuz ay boyunca da bir daha kısa pozisyona girmedim.   </p>
			<p class="paragraf">O yüzden dostlarıma düşümün gerçek olduğunu ve bir an için borsanın en mutlu adamı olduğumu anlattım. O gün borsanın geleceği tamamen benim vicdanıma kalmıştı. Ben asla kendini beğenmiş biri değilim. Borsa­yı basmakla suçlandığımda ya da yaptığım işlemler abartıldığında kendimi nasıl hissettiğimi size anlatmı­ştım.   </p>
			<p class="paragraf">Bu olaydan alnımın akıyla çıktım. Gazeteler Larry Li­vingston, “hızlı çocuk”un birkaç milyon dolar kâr ettiğini yazdılar. O gün borsa kapandığında kârım bir milyon doları geçmişti. Ama en büyük kazancım parayla satın alınamayacak bir şeydi: Haklı çıkmıştım, ileriye bakma­sını bilmiş, ayrıntılı bir plana göre hareket etmiştim. Bü­yük paralar kazanmak için ne yapmam gerektiğini öğ­renmiştim, artık kumarbazlar safhında değildim. Sonun­da borsada kafamı kullanarak oynamayı öğrenmiştim. Bu, benim için unutulmayacak bir gün oldu.   </p>
		</div>
	</body>
</html>