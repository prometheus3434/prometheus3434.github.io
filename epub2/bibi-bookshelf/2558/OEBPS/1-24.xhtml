<html xmlns="http://www.w3.org/1999/xhtml">
	<head>
		<title>1-24</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-24" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-21">XX. BÖLÜM  </p>
			<p class="paragraf ParaOverride-7">Ben Wall Street’te hâlâ sözü edilen o büyük borsa manipülasyoncularından hiçbirini görme fırsatını bulama­dım. Borsa liderlerinden bahsetmiyorum, manipülasyon­culardan bahsediyorum. Ben biri dışında hiçbirine yeti­şemedim. Ben borsaya girdiğimde gelmiş geçmiş en us­ta manipülasyoncu James R. Keene hâlâ zirvedeki döne­mini sürüyordu. Ancak o günlerde ben daha delikanlıy­dım ve tek derdim, doğduğum kentin bucket shopların­da elde ettiğim başarıyı bir brokerin ofisinde tekrarla­maktı. Keene ise U. S. Steel hisselerinde bir manipülas­yon başyapıtı yaratmakla meşguldü. Benim manipülas­yonla ilgili hiçbir deneyimim yoktu. Bu konuyu, değerini ya da anlamını bilmiyor, o nedenle de bu bilgiye gerek­sinim duymuyordum. Manipülasyon denince aklıma, be­nim de bucket shoplarda karşıma çıkmış olan bazı üçkâğıtların daha kalitelisi geliyordu. Manipülasyon hakkın­da bilinenler daha çok, söylentilere ve kuşkulara, man­tıklı analizlerden çok bazı tahminlere dayanır.   </p>
			<p class="paragraf">Keene’i iyi tanıyanlar onun Wall Street’in gelmiş geç­miş en cesur ve akıllı operatörü olduğunu söylerler. Bu da az şey sayılmaz. Bu güne dek borsadan çok başarılı işlemciler geçmiştir. Bu insanların isimleri artık unutul­muş sayılır, ama hepsi de kendi zamanlarında kral sayı­lıyorlardı. Hiç tanınmayan insanlarken, aniden borsa onları karanlıkların içinden çekip gün ışığına çıkarmış, ama onlar tarihin sayfalarına geçemeden gerisin geri karanlıkların içine gömülüp gitmişlerdir. Her neyse, Ke­ene gerçekten de kendi döneminin en iyi manipülas­yoncusuydu, bu da uzun ve heyecan verici bir dönemdi.   </p>
			<p class="paragraf">Havemeyer kardeşlerin yanında Ieker hisseleri için pazar yaratmak amacıyla çalışırken, borsayı çok iyi tanı­masından, operatör olarak kazandığı deneyimden ve yeteneğinden yararlanmasını bilmişti. O dönemde beş parasızdı, yoksa mutlaka kendi adına alım satım yapma­ya devam ederdi. Gözü kara bir borsacıydı. Ieker hisse­lerinde büyük başarı kazandı, bu hisseleri borsanın en gözde hisse senetleri haline getirdi ve kolayca satılabil­melerini sağladı. Ondan sonra da zaman zaman hisse pazarlamak için oluşturulan havuzların yöneticiliğini yaptı. Bu havuz olaylarında asla ücret kabul etmediğini ve hisselerin bedelini havuzun diğer üyeleri gibi kendi cebinden ödediğini duydum. Bu havuzların pazarladığı hisseler tamamen onun yönetiminde olurdu. Kimi zaman her iki tarafın da yolsuzluk yaptığı söylentileri çıkardı. Whitney-Ryan grubuyla arasında çıkan anlaşmazlık, böyle bir söylenti yüzünden meydana geldi. Bir manipü­lasyoncunun ortakları tarafından yanlış anlaşılması sık görülen bir durumdur. Onun ihtiyaçlarını anlayamaya­bilirler. Ben kendi deneyimlerimden bunun böyle oldu­ğunu biliyorum.   </p>
			<p class="paragraf">Keene’in 1901 baharında U. S. Steel hisselerinde el­de ettiği büyük başarıyı anlatan ayrıntılı bir belge bı­rakmaması çok yazık. Bildiğim kadarıyla, Keene bu konuda J. P. Morgan’la hiç görüşmemiş. Morgan’ın firması Keene’in merkez ofis olarak kullandığı Talbot J. Taylor &amp; Co aracılığı ile iş yapmış. Talbot Taylor, Keene’in dama­dıydı. Eminim Keene’in bu işten aldığı ücret, sadece o işi yapmanın kendisine verdiği keyif oldu. O baharda kendi oluşturduğu pazarda alım satım yaparak milyon­larca dolar kazandığı biliniyor. Bir arkadaşıma anlattığı­na göre, birkaç hafta içinde açık pazarda taahhütlü ara­cılardan oluşan bir gruba yediyüzellibin hisse satmış. İki şeyi düşünecek olursanız, bu rakam hiç de fena sayıl­maz: Bunlar, o dönemde sermayesi Amerika Birleşik Devletleri’nin toplam borcundan fazla olan bir firmaya ait, yeni ve denenmemiş hisselerdi; ve ikinci olarak da, aynı günlerde Keene’in oluşturduğu pazarda D. G. Reid, W. B. Leeds, Moore kardeşler, Henry Phipps, H. C. Frick ve benzeri çelik devleri halka yüzbinlerce hisse sattı.   </p>
			<p class="paragraf">Elbette genel koşullar onun tarafındaydı. Yalnızca ti­cari koşullar değil, o dönemde piyasaya hâkim olan duygular ve ardındaki sınırsız mali destek, başarısını mümkün kılan unsurlardı. Borsa büyük bir yükseliş için­deydi, ama bunun yanı sıra bir daha tanık olunamaya­cak müthiş bir canlanma ve farklı bir düşünme tarzı da borsayı ele geçirmeye başlıyordu. Büyük satış paniği­nin çıkmasına daha çok vardı, bu panik sırasında Ke­ene’in 1901’de 55 puana kadar yükselttiği Steel çelik his­seleri 1903’te 10 puana, 1904’te ise 8 7/8 puana indi.   </p>
			<p class="paragraf">Keene’in manipülasyon yöntemini incelememiz mümkün değil. Defterleri kayıp, ayrıntılı belge yok. Örneğin Amalgamated Copper olayında nasıl bir yol izle­diğini öğrenebilmeyi çok isterdim. H. H. Rogers ve Wil­liam Rockefeller ellerindeki hisse fazlasını borsada sat­mayı denemiş ve başarısız olmuşlardı. Sonunda Keene’den hisselerini pazarlamasını istediler, o da kabul etti. Unutmayın ki H. H. Rogers o günlerde, Wall Stre­et’in en usta işadamlarından biriydi ve William Rocke­feller da bütün Standard Oil grubunun en cesur spekü­latörüydü. Ellerinde sınırsız kaynak vardı, yüksek pres­tije ve borsada uzun yılların deneyimine sahiplerdi. Yine de Keene’e başvurmak zorunda kaldılar. Bunu size bazı işleri uzmanına bırakmak gerektiğini göstermek için an­latıyorum. Söz konusu olan, fiyatı oldukça şişirilmiş bir hisse senediydi, ama Amerika’nın en zengin işadamları tarafından destekleniyordu. Buna rağmen para ve pres­tij kaybı olmadan bu işi gerçekleştirmek olanaksızdı. Rogers ve Rockefeller çok zeki insanlar olduğundan, bu işte kendilerine ancak Keene’in yardımcı olabileceğini anlamışlardı.   </p>
			<p class="paragraf">Keene hemen çalışmaya koyuldu. Borsa genelinde fiyatlar yüksekti ve ikiyüzyirmibin Amalgamated hisse­sini 100 puan civarında satmayı başardı. Yöneticilerin hisselerini sattıktan sonra halk alımlarına devam etti ve fiyat on puan arttı. Yöneticiler de halkın hisseye ne ka­dar büyük ilgi gösterdiğini görünce, hisselerinin bir kıs­mını geri almaya başladılar. Hatta Rogers’ın Keene’e Amalgamated hissesi satın almasını tavsiye ettiği bile söylenir. Rogers’ın elindeki hisseleri Keene’e kakalama­ya çalıştığını pek zannetmiyorum. Keene’in ne kadar uyanık biri olduğunu çok iyi biliyordu. Keene her zaman bu tarzda çalışırdı, yani fiyat yükseldikten sonra elinde­kileri yavaş yavaş satardı. Elbette taktikleri ihtiyaçlarına ve günlük bazı dalgalanmalara göre değişirdi. Hem sa­vaşta hem de borsada strateji ile taktik arasındaki farkı bilmek gerekir.   </p>
			<p class="paragraf">Keene’in en yakın adamlarından biri –ve dünyanın en iyi balıkçılarından biri– geçenlerde bana Amalgama­ted kampanyası sırasında Keene’in elindeki bütün his­seleri, yani fiyatı artırabilmek için almak zorunda kaldı­ğı hisseleri tek bir gün içinde satabildiğini, ertesi gün de bin hisse geri satın aldığını anlattı. Ondan sonraki gün de elindekileri satarmış. Sonra da pazara hiç müda­hale etmez, kendi kendine ne yön izlediğine bakar ve müdahale etmeden pazarın kendi kendini idare etmesi­ni beklermiş. Hisselerin pazarlanması konusuna gelin­ce, size anlattığım şekilde çalışırdı, yani fiyat düşmeye başladığı anda hisseleri elden çıkarmaya başlardı. Bor­sa her zaman artışların peşindedir, ayrıca artış olduğu an kısa pozisyondakiler açıklarını kapatabilmek için alım yapmaya başlarlar.   </p>
			<p class="paragraf">O kampanya sırasında Keene’in sağ kolu olan adam, bana Keene, Rogers-Rockefeller hisselerini nakit yirmi-yirmibeş milyon dolar karşılığında sattıktan sonra, Ro­gers’ın ona ikiyüzbin dolarlık bir çek gönderdiğini söy­ledi. Bu, Metropolitan Operası’nda yüzbin dolarlık inci kolyesini kaybeden bir milyonerin, karısının kolyesini bulan temizlikçiye elli sent ödül vermesi gibi bir şey. Ke­ene çeki nazik bir notla geri göndererek kendisinin bro­ker olmadığını ve onlara yardım edebildiği için mutluluk duyduğunu söylemiş. Çeki geri alan Rogers ve Rocke­feller da kendisiyle tekrar çalışmayı umduklarını yazan bir mektup göndermişler. Bundan kısa bir süre sonra da H. H. Rogers Keene’e 130 puandan Amalgamated alması tüyosunu vermiş!   </p>
			<p class="paragraf">James R. Keene gerçekten de üstün bir borsacıydı! Özel sekreteri bana borsa onun istediği gibi işliyorken, Keene’in çok asabi olduğunu söyledi. Çevresindekiler de bu asabiyet yüzünden yakınındakilere alaycı davrandığını söylüyorlar. Ama kaybediyorsa Keene, son dere­ce neşeli, rafine, uyumlu, esprili ve ilginç bir insan ha­line gelirmiş.   </p>
			<p class="paragraf">Başarılı bir spekülatör için gerekli bütün nitelikler onda fazlasıyla varmış. Tümüyle fiyatlara göre hareket ettiği kesin. Son derece korkusuz, ama bir o kadar da temkinli bir insanmış. Yanıldığını anladığı anda konu­munu değiştirebilen ender insanlardanmış.   </p>
			<p class="paragraf">Onun günlerinden bu yana borsa kurallarında büyük değişiklikler oldu. Kurallar eskisine göre, az çok daha sıkı bir şekilde uygulanmaya başlandı, hisse satışı ve kârlarına uygulanan vergiler arttı ve bu yüzden artık borsa farklı bir yere döndü. Keene’in büyük bir beceri ve kârla kullanabildiği araçlar artık kullanılamıyor. Ay­rıca Wall Street’te iş ahlakının daha fazla ciddiye alındı­ğı söyleniyor. Yine de şu kadarını söyleyebiliriz ki, Ke­ene bugün yaşasaydı yine büyük bir manipülasyon uz­manı olarak tanınırdı, çünkü çok başanlı bir operatördü ve borsayı avucunun içi gibi tanıyordu. Bu kadar başarı­lı olmasının nedeni, zamanın koşullarının buna uygun olmasıydı. 1922 yılında da 1901’deki ya da California’dan New York’a ilk geldiği yıl olan 1876’daki kadar başarılı olabilirdi. O dönemde iki yıl içinde dokuz mil­yon dolar kazanmayı başarmıştı. Bu tür insanlar, sıradan borsacılardan çok daha zekidir, o yüzden borsa ne ka­dar değişirse değişsin, her dönemde onları geride bı­rakmayı becerirler.   </p>
			<p class="paragraf">Aslında borsadaki değişiklik düşünüldüğü kadar bü­yük değildir. Borsada öncülük yapmak eskisi kadar kârlı değil. Ancak Keene’in günleriyle karşılaştırıldığında, manipülasyon bazı açılardan çok daha kolay, bazı açılardansa çok daha zor.   </p>
			<p class="paragraf">Hiç kuşku yok ki reklam bir sanattır ve manipülasyon da borsada fiyatlar yoluyla reklam yapma sanatıdır. Banttan gelen bilgiler manipülasyoncunun görülmesini istediği bilgiler olmalıdır. Bu bilgiler gerçeğe ne kadar yakınsa, halkı ikna etmeleri de o kadar kolay olacaktır. Ne kadar ikna edici olurlarsa, reklam da o kadar etkili olacaktır. Örneğin bugün bir manipülasyoncu bir hisse­nin fiyatını yüksekmiş gibi göstermekle yetinemez, ger­çekten de yükseltmesi gerekir. O yüzden manipülas­yon, kaynağını borsadaki işlemlerden alır. Keene’i bu kadar iyi bir manipülasyoncu haline getiren şey de buy­du; işin başlangıcından itibaren mükemmel bir borsa­cıydı o.   </p>
			<p class="paragraf">Son zamanlarda “manipülasyon” sözcüğü olumsuz bir anlam kazandı. Onun yerine başka sözcükler kulla­nılması tercih ediliyor. Bence manipülasyon işlemi eğer yolsuzluğa başvurmadan bir hisseyi büyük miktarlar ha­linde satmak amacını güdüyorsa, esrarengiz ya da çar­pık bir içerik taşımaz. Elbette manipülasyoncular hisse­nin alıcılarını borsadaki spekülatörler arasından seçer. Yüzünü büyük kazanç elde etmek isteyen, bu yüzden normalin üzerinde risklere atılmaya hazır olan insanlara çevirir. Bunu bildiği halde, sırf kolay para kazanamadı diye başkalarını suçlayan insanlara acımam ben. Bu tür insanlar kazanınca ne kadar akıllı olduklarıyla övünür­ler. Ama kaybedince karşılarındaki kişiyi manipülasyon yapmakla, dolandırıcı olmakla suçlarlar. Böyle anlarda ve böyle insanların ağzında bu sözcük olumsuz bir anla­ma bürünür. Aslında bu, olumsuz bir işlem değildir.   </p>
			<p class="paragraf">Manipülasyonun amacı, genellikle bir hissenin pa­zarlamasını sağlamaktır, yani büyük miktarlarda satıla­cak olan bir hisseyi, belli bir zamanda belli bir fiyattan satabilmektir. Hisse pazarlamak için kurulan havuzlar, bazen borsada ani bir değişiklikle karşılaşabilir ve elle­rindeki hisseyi büyük indirim yapmadan satamayacak­larını anlayabilirler. Bu durumda bir uzmanla anlaşarak onun becerisi ve deneyimi sayesinde, ellerindeki hisse­leri az bir zararla pazarlamak isterler.   </p>
			<p class="paragraf">Dikkatinizi çekerim, ben burada bir hissenin mümkün olan en düşük fiyattan alınabilmesi için yapılan fiyat in­dirme operasyonlarından söz etmiyorum. Bunlar genel­likle bir firmanın kontrolünü ele geçirmek için uygulanır ve bugünlerde bu tür işlemlerle fazla karşılaşılmıyor.   </p>
			<p class="paragraf">Jay Gould Western Union üzerindeki kontrolünü arttırmak için hisse satın almak istediğinde, yıllardır borsa­da görünmeyen Washington E. Connor, aniden Western Union hisselerinin satıldığı bölümde bitiverdi ve hisseyi almaya başladı. Onun kendilerini bu kadar aptal sanma­sına gülen işlemciler, neşe içinde ona istediği kadar his­se sattılar. Jay Gould’un Western Union’u satın almak is­tiyormuş numarası yaparak fiyatı artırmaya çalıştığını sanıyorlardı. Buna manipülasyon denebilir mi? Hem evet, hem hayır.   </p>
			<p class="paragraf">Genellikle manipülasyonun amacı, daha önce de söylediğim gibi, bir hisseyi halka mümkün olan en yük­sek fiyattan satmaktır. Amaç yalnızca satış yapmak de­ğil, hisselerin eşit dağılımını da sağlamaktır. Elbette bir hissenin tek bir kişinin elinde olmasındansa, bin kişinin elinde bulunması daha iyidir. Yani manipülasyonda önemli olan, sadece iyi fiyattan satmak değil, hissenin dağılımına da dikkat etmektir.   </p>
			<p class="paragraf">Fiyatı, halkın alım gücünü aşan bir düzeye çıkarmak da tehlikelidir. Deneyimsiz manipülasyoncular hisse fi­yatını yükselttikten sonra, ellerindeki hisseleri satmaya çalıştıklarında alıcı bulamazlar. Eski borsacılar buna atı suya götürmek ama su içirmeden döndürmek derler. Ah şu eski toprak! Manipülasyon konusunda hiç unutulma­ması gereken önemli bir kural vardır. Bu kuralı Keene ve kendisinden önce gelen borsacılar çok iyi bilirdi. Hisse senetlerinin fiyatı mümkün olan en yüksek düzeye çıkartıldıktan sonra, düşmelerine izin verilir ve satışlar bu düşüş sırasında yapılır.   </p>
			<p class="paragraf">Baştan alayım. Diyelim ki birilerinin bir taahhütlü aracılık şirketinin,<span class="dipp CharOverride-6"><span id="footnote-011-backlink"><a class="_idFootnoteLink _idGenColorInherit" href="1-24.xhtml#footnote-011">12</a></span></span> bir havuzun ya da bir kişinin elinde, mümkün olan en yüksek fiyattan satılmasını istediği bir blok hisse var. Bu, New York Menkul Değerler Borsa­sı’nda kayıtlı, saygın bir hisse senedi. Bunu satmak için en iyi yer, aslında açık pazardır ve en iyi alıcı da halktır. Bu satışla ilgili görüşmeleri yürütmesi için bir kişiye yet­ki verilmiştir. Bu kişi ya da ortakları, hisseyi Menkul De­ğerler Borsası’nda satmaya çalışmış, ama başarılı ola­mamışlardır. Bu kişi kendisinde söz konusu satışı yapa­bilmek için gerekli deneyim ve bilginin olmadığını far­kedecek kadar borsayı tanır ya da tanımak zorunda ka­lır. Kendisi kişisel olarak ya da kulaktan dolma bilgiler­le bu tür satışlarda başarılı insanlar olduğunu bilir ve bunların profesyonel olarak sundukları hizmetlerden yararlanmaya karar verir. Doktora giden bir hasta gibi ya da tamirciye giden bir araba sahibi gibi duyduğu uz­manlardan birine gider.   </p>
			<p class="paragraf">Diyelim ki duyduğu uzman benim. Önce benim hak­kımda bir araştırma yapar. Sonra da benimle görüşmek üzere bir randevu alır ve ofisime gelir.   </p>
			<p class="paragraf">Büyük bir olasılıkla, ben zaten hisse senedini ve ya­pılmaya çalışılanları biliyorumdur. Bunu bilmek benim işimdir. Ben hayatımı böyle kazanırım. Misafirim ortak­larının ve kendisinin benden ne istediğini söyler ve benden bu işi kabul etmemi ister.   </p>
			<p class="paragraf">Sonra konuşma sırası bana gelir. Benden istenen şe­yi tam olarak anlayabilmek için kendisinden daha fazla bilgi alırım. Söz konusu hisse senedinin değerini belir­ler, bu hisseyi nasıl pazarlayabileceğimi düşünürüm. Bu bilgileri elde ettikten sonra, borsadaki genel koşulları da hesaba katar ve istenen pazarlama operasyonunun başarılı olup olmayacağı konusunda bir tahmin yürütü­rüm.   </p>
			<p class="paragraf">Eğer elimdeki bilgiler bana başarı şansının yüksek olduğunu haber verirse öneriyi kabul eder, bunu karş­ımdaki kişiye bildirir ve hizmetim karşılığında neler is­tediğimi açıklarım. Eğer o da benim istediklerimi yani ücreti ve gerekli koşulları kabul ederse hemen işe başlarım.   </p>
			<p class="paragraf">Hisse senetlerini satmak için çağrı yaparım. Kimseye haksızlık olmasın diye hisseleri azar azar satışa çıkarır ve fiyatı yavaş yavaş yükseltirim. Genellikle ilk fiyat borsada geçerli olan fiyatın biraz altında verilir ve son­ra yükselir; diyelim ki örneğin yüzbin hisse satacağım ve borsa fiyatı da 40 puan. Önce bin hisseyi 35’ten, bin hisseyi 37’den, sonra 40’tan, 45’ten, 50’den satışa çıkarır, fiyat 75 ya da 80’i bulana kadar buna devam ederim.   </p>
			<p class="paragraf">Eğer yaptığım profesyonel çalışmanın –yani mani­pülasyonun– sonucunda fiyat artarsa ve eğer hisseye en yüksek düzeyde yoğun talep varsa, hemen elimdeki bü­tün hisseleri satışa çıkarırım. Böylece hem ben, hem de müşterilerim para kazanır. Bunun böyle olması gerekir.   </p>
			<p class="paragraf">Eğer benim yeteneğim için para ödüyorlarsa, karşılığı­nı da almalılar. Havuzun zarar ettiği dönemler de olur, ama bu pek sık görülmeyen bir olaydır, çünkü ben kâr edeceğinden emin değilsem o işi almam. Bu yıl bir ya da iki işte şansım pek yaver gitmedi ve kâr edemedim. Bunun farklı nedenleri vardı, ama bu ayrı bir hikâye, belki başka bir gün anlatırım.   </p>
			<p class="paragraf">Bir hissenin fiyatını artırmanın ilk adımı, hisse fiyatı­nın artacağını herkese ilan etmektir. Saçma mı geldi? Yi­ne de bir düşünün. Aslında göründüğü kadar saçma de­ğil. Satmak istediğiniz hisselerin reklamını yapmanın en iyi yolu o hisseyi aktif ve değerli hale getirmektir. Dün­yanın en etkili halkla ilişkiler görevlisi fiyat tahtası, en etkili reklam aracı da borsadan gelen bilgileri taşıyan banttır. Benim müşterilerim adına broşür bastırmama gerek yoktur. Gazetelere hissenin ne kadar değerli ol­duğu ile ilgili haberler göndermem ya da ekonomi der­gilerine şirketin geleceğinin ne kadar parlak olduğunu anlatan makaleler yazmam da gerekmez. Beni izleyecek bir grup oluşturmaya da çalışmam. Bütün bunların hep­sini hisseyi aktif hale getirerek başarırım ben. Hisse ak­tifleştiğinde hemen herkes bunun nedenini bilmek ister ve bu nedeni de benim yardımım olmadan her türlü ya­yında görebilirler.   </p>
			<p class="paragraf">Borsa işlemcisinin istediği tek şey harekettir. Eğer serbest bir pazar oluşmuşsa, her fiyattan her hisseyi alıp satmaya hazırdır. Aktivite gördükleri yerde binlerce hisse alıp satmaya başlarlar ve kapasitelerini birleştir­diklerinde, bu önemli bir etki yaratabilir. Bir manipülas­yoncunun ilk müşterileri işlemciler olacaktır. Hisseleri aldıktan sonra, fiyat arttığı sürece ellerinde tutarlar ve giriştiğiniz işte size büyük yarar sağlarlar. James R. Keene elindeki her hisseyi önce, borsadaki en aktif iş­lemcilere satarmış. Böylece manipülasyonun kaynağını saklayabilir, bu arada da işlemcilerin yaydığı tüyolarla istediği reklamı yaparmış. Genellikle onlara borsa fiya­tının üzerinden “sözlü” çağrıda bulunur, böylece habe­ri başkalarına yayarak daha fazla hisse satılmasına aracı olmalarını sağlarmış. Keene, bu işlemcilerin kazandıkla­rı kârı son kuruşuna kadar hak etmesini istermiş. Ben ise profesyonel borsacıların ilgisini çekmek için hisseyi ak­tif hale getirmekten öte hiçbir şey yapmam. Borsacıların başka bir şeye ihtiyacı yoktur. Bu arada unutmamakta yarar var ki, borsadaki profesyonel işlemciler hisse se­netlerini daha sonra kâr karşılığı satabilmek için alırlar. Bu kârın fazla büyük olmasına gerek yoktur, ama hızlı bir kâr olması gerekir.   </p>
			<p class="paragraf">Ben, hisseleri, demin size söz ettiğim nedenlerden ötürü spekülatörlerin dikkatini çekebilmek için aktif hale getiririm. Hisseyi önce ben alır satarım, arkası mutla­ka gelir. Hisseler, benim yaptığım gibi azar azar satışa sunulursa, satış fazla bir baskı da yaratmaz. Alıcıların sa­yısı genellikle satıcıların sayısından fazla olur ve halk manipülasyoncuları değil, işlemcileri takip eder. Böyle­ce satın alımlar başlar. Artan talebi ben karşılarım, yani elimdeki hisselerin hepsini satarım. Eğer talep gerektiği gibi yaratılabilmişse, manipülasyonun ilk aşamalarında almak zorunda kaldığım hisseleri rahatça elden çıkara­bilir, bu arada açığa da satış yapabilirim. Yani elimdeki hisselerin sayısından daha fazla hisse satarım. Bu, benim için tümüyle güvenli bir işlemdir, çünkü talebi ben yarat­mışımdır. Halkın talebi azalınca hisse fiyatı da duraklar. Ben beklemeye başlarım.   </p>
			<p class="paragraf">Diyelim ki hisse fiyatının artışı durdu. Fiyatın düşmesi bekleniyor. Borsada genel bir düşüş beklentisi oluşabilir ya da gözü keskin bir borsacı benim hisseme alım emri gelmediğini farkeder ve hisselerini satmaya başlar, onu başkaları izler. Neden ne olursa olsun, hisse­min fiyatı inişe geçer. Ben bu kez satın almaya başlarım. Eğer bir hissenin arkası sağlamsa, bu aşamada düşme­sine izin verilmez. Ancak bu arada hisseyi biriktirme­meye, yani daha sonra satmak zorunda kalacağım mik­tarı artırmamaya çalışırım. Elimdeki mali kaynakları da tüketmemem gerekir. Aslında yaptığım şey, halkın ya da işlemcilerin talebi yoğunken, yüksek fiyata açığa sat­tığım hisseleri kapatmaktır. Her zaman işlemcilere ve halka, hisse fiyatı düşmesine karşın talebin yüksek oldu­ğunu göstermek gerekir. Bu, hem profesyonel işlemci­lerin yüksek miktarda açığa satış yapmalarını, hem de gözü korkan halkın elindeki hisseleri satmasını önler. Bu tür satışlar tehlikelidir, çünkü hisse desteksiz kalır ve fi­yatı sürekli düşmeye başlar. Benim açıklarımı kapatmak için yaptığım bu alımlara ben istikrarı sağlama süreci diyorum.   </p>
			<p class="paragraf">Pazar genişledikçe fiyat artmaya başlar ve ben de elimdeki hisseleri satarım. Ama asla artışı kontrol altına alacak kadar yüksek miktarda hisse satmam. Bu benim istikrar planımla ilgilidir. Mantıklı ve düzenli bir yükse­liş sırasında ne kadar çok hisse satabilirsem, sayıları gö­zü kara işlemcilerden çok daha yüksek olan muhafaza­kâr spekülatörleri de o kadar özendirmiş olurum. Böyle­ce kaçınılmaz düşüş geldiğinde hisseye verilecek des­teği artırırım. Hep kısa pozisyonda kalarak, kendime zarar vermeden hisseyi destekleme fırsatını elde ede­rim. Genellikle satışıma bana kâr getirecek bir fiyattan başlarım. Ancak çoğunlukla satıştan kâr etmem, amacım kendime risksiz alım gücü yaratmak ya da alım gücümü artırmaktır. İşim yalnızca fiyatı artırmak ya da bir müş­terime ait hisseleri satmak değil, aynı zamanda kendime de kâr sağlamaktır. O yüzden müşterilerimden yaptığım iş karşılığı bir ücret talep etmem. Ücretim, başarıma bağlı olarak değişecektir.   </p>
			<p class="paragraf">Elbette size şimdi anlattığım şey, benim için değiş­mez bir yöntem değildir. Benim özellikle uyguladığım katı bir sistem yoktur. Çalışma koşullarımı duruma göre değiştiririm.   </p>
			<p class="paragraf">Eşit dağılım sağlanmak istenen bir hissenin fiyatı ise mümkün olan en yüksek noktaya kadar çıkarılmalı, ondan sonra satılmalıdır. Bunu, özellikle önemli olduğu ve halkın nedense bütün satışların fiyat en yüksek düzey­deyken yapıldığını sandığı için vurgulamak istiyorum. Kimi zaman bir hisseyi kımıldatmak, yani fiyatını yük­seltmek olanaksızdır. İşte o zaman satma zamanı gelmiş demektir. Satış başlayınca fiyat doğal olarak inecektir, ama bir süre sonra tekrar yükseltilebilir. Manipüle etti­ğim bir hisse, benim satın alımlarımla değer kazanıyor­sa, haklı olduğumu, gerekirse onu güvenle satın alabile­ceğimi ve hiç çekinmeden kendi paramı yatırabileceği­mi bilirim. O hisseyi aynı şekilde hareket eden diğer hisselerden ayırmam. Fiyatın hangi yöne gideceğini an­ladıktan sonra o yönü izlerim. Bunun nedeni, benim o anda o hisseyi manipüle ediyor olmam değil, her zaman bir borsacı olarak kalacak olmamdır.   </p>
			<p class="paragraf">Satın alımlarım hisse fiyatını yükseltmezse alımları­ma son verir, ondan sonra da fiyat düşerken satmaya başlarım. Aynı şeyi manipülasyona girmediğim diğer hisseler söz konusu olduğunda da yaparım. Bir hisse en iyi, fiyatı düşerken pazarlanır. Fiyatlar düşerken insan elindeki hisselerin hepsini satma fırsatını elde ede­cektir.   </p>
			<p class="paragraf">Sözlerimi yineliyorum, manipülasyon sırasında asla, aslında bir borsacı olduğumu unutmam. Manipülasyoncu olarak karşılaştığım sorunlar, operatör olarak karşılaştı­ğım sorunların hemen hemen aynısıdır. Manipülasyoncu hisseye istediği şeyi yaptıramıyorsa, manipülasyon artık sona erer. Üzerinde çalıştığınız hisse senedi artık size cevap vermez olunca vazgeçin, kâr peşine düşmeyin. Unutmayın, zararın neresinden dönülse kârdır.   </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-011">
					<p class="dipnot"><a class="_idFootnoteAnchor _idGenColorInherit" href="1-24.xhtml#footnote-011-backlink">12</a>	Taahhütlü aracılık şirketi: Hisse senetlerinin halka arzını gerçekleş­tiren şirket. ç.n.</p>
				</div>
			</div>
		</div>
	</body>
</html>