<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:585de9cd-969c-4dde-af95-45ec0d03444c" name="Adept.expected.resource"/>
	</head>
	<body id="x1-4" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-1">ÖNSÖZ  </p>
			<p class="paragraf ParaOverride-7">Çağımızın en iyi otuz borsacısıyla yaptığım görüşme­ler<span class="dipp CharOverride-6"><span id="footnote-000-backlink"><a class="_idFootnoteLink _idGenColorInherit" href="1-4.xhtml#footnote-000">1</a></span></span> sırasında hepsine sorduğum ortak bazı sorular ol­du. Bu sorulardan biri şuydu: Özellikle yararlı bulduğu­nuz ve borsacı adaylarına önerebileceğiniz kitaplar var mı? Bu soruya aldığım yanıt, hep <span class="CharOverride-7">Bir Borsa Spekülatörü­nün Anıları</span>, yani yetmiş yıllık bir kitap oldu.   </p>
			<p class="paragraf"><span class="CharOverride-7">Bir Borsa Speklatörünün Anıları</span>’nı böylesine çağdaş kılan şey neydi? Bence bunun nedeni, bu kitabın bir borsacının düşünce tarzını –yaptığı hataları, aldığı ders­leri, öğrendiği bilgileri– olduğu gibi aktarabilmesidir. Borsa deneyimi olan okurlara, bu kitapta anlatılanlar çok tanıdık gelecektir. Aslında <span class="CharOverride-7">Bir Borsa Spekülatörü­nün Anıları</span>, kitabın kahramanı olan Larry Livingston’un –gerçek adıyla Jesse Livermore’un– deneyimlerini ve düşüncelerini son derece canlı bir tarzda anlatır. Kita­bın okurlarının hepsi olmasa da çoğu, Edwin Lefevre’in Livermore’un takma adı olduğunu sanabilir.   </p>
			<p class="paragraf">Oysa Lefevre, Larry Livingston’un deneyimlerini ve düşüncelerini kaleme alan kişidir. Lefevre, bir gazeteci, köşe yazarı, ayrıca romancı ve öykü yazarıydı. (<span class="CharOverride-7">Bir Borsa Spekülatörünün Anıları</span> kitap haline getirilmeden ön­ce <span class="CharOverride-7">Saturday Evening Post</span>’ta tefrika olarak yayımlanmış­tı.) Bu kitabı okuyanlar için inanmak zor olabilir ama Le­fevre, yaptığı birkaç küçük bireysel yatırım dışında, borsada hiç çalışmamıştı. Ancak usta bir yazardı ve in­sanların kendisine açılmalarını sağlayabiliyordu. Oğlu şöyle anlatır: “Lefevre günlük yaşamında karşılaştığı in­sanlarla (sekreterler, taksi şoförleri vb.) tanıştıktan son­ra, daha on dakika geçmeden bütün hayat hikâyelerini öğrenirmiş. Jesse Livermore ile de böyle olmuş. Birkaç hafta süren bir dizi görüşme yapmış –bu sırada Liver­more’u borsada çalışırken hiç görmemiş– ve sonuçta da ortaya <span class="CharOverride-7">Bir Borsa Spekülatörünün Anıları</span> çıkmış.”   </p>
			<p class="paragraf"><span class="CharOverride-7">Bir Borsa Spekülatörünün Anıları</span>, borsalar ve men­kul değerler alım satımı ile ilgili son derece ilginç göz­lemlerle doludur. Bu gözlemlerin kimileri Wall Street dağarcığının ayrılmaz birer parçası haline gelmiştir, hatta asıl kaynakları unutulup gitmiştir. Örneğin “Yük­sek fiyatlı bir hisse senedini satın almak istiyorsan dur­ma al, fiyat her zaman daha da yükselebilir. Fiyatı düşen bir hisseyi satmak istiyorsan durma sat, fiyat her zaman daha da düşebilir,” sözü bu kitaptan kaynaklanır. Eliniz­deki kitapta buna benzer o kadar çok satır var ki insan en iyilerini seçmekte zorlanıyor. Yine de size birazdan çevireceğiniz sayfalardan birkaç örnek vermek istiyo­rum:   </p>
			<p class="paragraf">“En yanlış şeyi yaptım. Pamuk zarar ediyordu, ben satmadım. Buğday kâr getiriyordu, tuttum onu sattım.” “Borsada insan çok gaf yapabilir, ama hataların en bü­yüğü göz göre göre zarar etmektir. Unutmayın, zararın neresinden dönülse kârdır.”  </p>
			<p class="paragraf">Deneyimli borsacılar, bu satırlarda kendilerini ve kendi yaşadıklarını bulacaklardır; deneyimsiz borsacı­larınsa öğrenecekleri çok şey olacaktır. <span class="CharOverride-7">Bir Borsa Spe­külatörünün Anıları</span>’nda sunulan dersleri anlayıp bunları uygulamasını bilen okurlar, borsa becerilerini de artı­rabilirler. Borsaya yatırım yapmayan okurlar bile bu ki­tabı ellerinden bırakamayacaklardır.   </p>
			<p class="paragraf">Klasik sözcüğü ne yazık ki bir klişe haline geldi. Ka­nımca, gerçek klasikler hem içerikleri hem de tarzları sayesinde kuşaklar, hatta yüzyıllar boyunca okunan ki­taplardır. Bu açıdan <span class="CharOverride-7">Bir Borsa Spekülatörünün Anıları</span>’na gerçek bir klasik diyebiliriz. İlk kez 1923’te yayımlanan bu kitap, günümüze iş dünyası hakkında yazılan en iyi kitaplardan biri olarak gelmiştir ve 21. yüzyılda da ba­sılmaya devam edeceğine kesin gözüyle bakılabilir. Bence <span class="CharOverride-7">Bir Borsa Spekülatörünün Anıları</span> 21. yüzyılın so­nunda bile en başarılı finans kitapları arasındaki yerini koruyacaktır.   </p>
			<p class="paragraf ParaOverride-8"><span class="CharOverride-4">Jack D. Shwager</span>  </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-000">
					<p class="dipnot"><a class="_idFootnoteAnchor _idGenColorInherit" href="1-4.xhtml#footnote-000-backlink">1</a>	Bu röportajlar aşağıdaki kitaplarda yayımlanmıştır:  </p>
					<p class="dipnot ParaOverride-9"><span class="CharOverride-7">	Market Wizards</span>, New York Institute of Finance, 1989. <span class="CharOverride-7">The New Mar­ket Wizards</span>, HarperBusiness, 1982 ve <span class="CharOverride-7">Borsa Sihirbazları</span>. Scala Ya­yıncılık, 1998. </p>
				</div>
			</div>
		</div>
	</body>
</html>