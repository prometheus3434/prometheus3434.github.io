<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-11-02T14:29:52+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
</p><p class="calibre1">
  -Doğru, nasıl da düşünemedim bunu? Ne büyük felaket! Buraya hiç </p><p class="calibre1">
gelmemeliydi. Ne halt etmeye girmiş o kurt inine! Zavallı hayvanlar... Bütün hayvanlar yavrularını sever. Herkes bilir bunu. </p><p class="calibre1">
  -Ben asıl bunların hangi kurtlar olduğunu merak ediyorum. Benim düşündüğüm iki kurdun yavruları olmasın bunlar? Biraz sessiz kaldıktan sonra tekrar konuştu:</p><p class="calibre1">
  -Kıdırmat bana, olayın Başat tarafında olduğunu söyledi. </p><p class="calibre1">
  -Ee? </p><p class="calibre1">
  -Umarım Akbar ve Taşçaynar adlı iki yabancı kurdun yavruları değillerdir. </p><p class="calibre1">
  -şaka mı ediyorsun benimle? dedi Gülümhan gülerek. Kurtların adı mı </p><p class="calibre1">
olurmuş! Daha neler! </p><p class="calibre1">
  -Seni temin ederim ki hiç şaka etmiyorum. Bu iki hayvan bölgede çok iyi tanınır. Birçok çoban görmüştür onları. Buradaki kurtlara hiç benzemiyorlar. </p><p class="calibre1">
Çok kuvvetli, çok korkunç. Onları tuzağa düşürmek de, tüfekle vurmak da mümkün değil. Adları olmasının da şaşılacak bir yanı yok. Eğer kovalayan kurtlar bu kurtlarsa, o beş para etmez ayyaş Bazarbay da onların yavrularını </p><p class="calibre1">
çalmışsa, durum çok kötü. Taşçaynar, yani iki kurttan erkek olanı, o kadar kuvvetli ki bir atı da öldürebilir. Dişi kurt Akbar ise sürüye öncü olur, av sürüsünü de o güder. Çok zeki, korkunç zeki bir hayvan. Bu yüzden de son derece tehlikeli olabilir. </p><p class="calibre1">
  -Ey oğlumun babası, yeter, beni korkutmaya çalışma. Küçük bir çocuk mu sandın beni? Seni duyan da onları şahsen tanıyorsun, sanki onlarla beraber yaşamışsın sanacak! ınanılmaz ayrıntılar anlatıyorsun! </p><p class="calibre1">
  Boston nereden bileceksin! der gibi biraz tepeden bakar gibi oldu ama düşündükten sonra karısını korkutmamanın daha iyi olacağına karar verdi. </p><p class="calibre1">
  -Tamam, tamam, artık onları düşünme. Anlattıklarımın hoşuna gideceğini, seni eğlendireceğini sandım. Haydi yatağı hazırla, epeyce geç oldu, yarın da erken kalkacağız. Biliyorsun, kuzulama günleri yaklaşıyor. Bu gece ya da sabaha karşı doğurmalar olabilir. Bazıları ikiz doğuracak, hatta üçüz. Neden olmasın! </p><p class="calibre1">
  Ancak yatağa girip ışığı söndürdükten sonra Boston toplantıda konuşulanları </p><p class="calibre1">
kısaca özetledi. Bilmem kaçıncı defa hep aynı meseleleri, gençlerin çoban olmak istemeyişlerini, bu gidişe bir çare bulmaları gerektiğini konuşmuşlardı. Bu sırada avluda birden nal sesleri duydular. Gülümhan kalktı, geceliğinin üzerine bir şal örterek pencereden baktı. Ağılın önünde iki kişi attan iniyordu. </p><p class="calibre1">
  -Rızkul ve Murat, dedi, Bazarbay'a yoldaşlık etmek için gitmişlerdi. </p><p class="calibre1">
  -Sanki yapacak daha iyi bir işleri yokmuş gibi! diye mırıldandı Boston. Sonra, gözlerini yumdu ve her zaman olduğu gibi hemen uyudu: Gülümhan hemen uyuyamadı. Önce gidip Kence'nin yorganını düzeltti. </p><p class="calibre1">
Uyurken hep üstünü açıyordu çocuk. Çocuğu üzerine titrediği için de çok gecesini uykusuz geçirirdi. Pek hareketli geçen o günün sonunda rahat etmeyeceği belliydi. Bütün bunların sebebi, bir kötü yelin getirip evlerine attığı </p><p class="calibre1">
o Bazarbay idi. Boston'un kafası çok bozulmuştu bu olaya. Normaldi bu. Çünkü, düzeni, sükuneti çok severdi ve Bazarbay gibi halatların kabalığına hiç </p><p class="calibre1">
tahammül edemezdi. Gerçi Bazarbay ona hiçbir kötülük yapmış değildi, ama o da Boston'u sevmezdi ve Boston'un ağılı kendisininkinden daha verimli oluyor, işleri daha iyi gidiyor diye kıskançlıktan çatlardı... Bu sonucun durmadan, çok çok çalışma ile alındığını hiç düşünmezdi. Boston yarın şafakta kalkacak ve akşam geç saatlere kadar hiç oturmayacak, her tarafa yetişip en ufak şeye bile dikkat edecekti... </p><p class="calibre1">
</p><p class="calibre1">
  Gülümhan, alüminyum renkli ve yıldızlarla süslü gökyüzünü seyretmek için pencereden baktı. Bütün yıldızlar tastamam oradaydılar ve ancak gün doğunca gideceklerdi. Dağların üzerinde parlayan Ay da silinecekti o zaman. Ama şimdi gece hep öyle kalacakmış gibiydi ve büyük sessizlikte yalnız evlerin uzağına kurulmuş jeneratörün o pek alışık oldukları tik-takları duyuluyordu. </p><p class="calibre1">
  Gülümhan, uzun uzun bir ulama ve sonra köpeklerin hep birden havlamaları ile uyandığı an, ne zamandan beri uykuda olduğunu bilmiyordu. Belki henüz dalmıştı uykuya. Uyku sersemliğinden kurtulmak için epey zahmet çekti. Kulak verip dinledikten sonra iyice anladı ki bu bir kurdun yakarışıdır. Uzun, derin yaslarla dolu ve karanlıklar içinde yankı yankı yükselen bir uluma. Büyük bir üzüntü ve endişe ile kocasına sokuldu, ona sıkıca sarıldı. Ulumalar devam ediyordu. Yürek parçalayan acılarla dolu, hıçkıra hıçkıra bir ağlayıştı bu. </p><p class="calibre1">
Boston başını yastıktan kaldırdı, uykulu bir sesle: </p><p class="calibre1">
  -Bu o işte, Akbar! dedi. </p><p class="calibre1">
  O sırada Boston'un ne demek istediğini anlamayan Gülümhan:</p><p class="calibre1">
  -Hangi Akbar? diye sordu. </p><p class="calibre1">
  -O dişi kurt işte! </p><p class="calibre1">
  Sonra iyice kulak vererek ilave etti:</p><p class="calibre1">
  -Taşçaynar da uluyor onunla beraber. Bak, dinle; mezbahaya götürülen bir boğa gibi bağırıyor! </p><p class="calibre1">
  Nefeslerini tutup bir daha dinlediler. </p><p class="calibre1">
  Ou-ou-u-u-uaaaa! Akbar'ın yakarışı; karanlık gecede tekrar yeri göğü </p><p class="calibre1">
inletmeye başlamıştı. </p><p class="calibre1">
  -Niye böyle uluyor? dedi korkuya kapılan Gülümhan. </p><p class="calibre1">
 </p><p class="calibre1">
  -Amma da soru ha! Başına gelen felakete ağlıyor işte. Tekrar sustular. </p><p class="calibre1">
  -Ne kötü bir olay! diye söylendi Boston, sen burada dur, çocuğu uyandırmamaya çalış. Sakın korkma, küçük bir kız değilsin ya! Oralarda uluyan bir kurt işte. Yavruları için ağlıyor. Elden bir şey gelmez. Ben çıkıp ağıla bir göz atacağım. </p><p class="calibre1">
  Alelacele giyindi, çizmelerini de giymek için koridora geçti, dönüp ışığı </p><p class="calibre1">
söndürdü, sonra kapıyı kapatıp çıktı dışarı. Gülümhan onun, pencerenin dibinden homurdana homurdana geçtiğini ve köpeklerden birini çağırdığını </p><p class="calibre1">
duydu: Caysan! Caysan! Gel buraya! diyordu. Sonra ayak sesleri uzaklaştı. </p><p class="calibre1">
Kurtlar tekrar ulumaya başladılar. Önce dişi kurdun acı çığlıkları, hemen ardından erkek kurdun daha yüksek sesli uluması duyuluyordu. Seslerinde dayanılmaz acılar, aynı zamanda müşiş bir öfke vardı. Hıçkıra hıçkıra ağlamalarından sonra geliyordu öfkeli bağırışları. Yakarıyor, sonra tehdit ediyor, umutsuzluklar içinde olduklarını bütün dünyaya duyurmak için uluyorlardı... </p><p class="calibre1">
Dayanılır gibi değildi. Gülümhan kulaklarını tıkıyor, sanki kurtlar eve girecekmiş gibi kalkıp kapıyı sürgülüyor, omuzuna attığı şalın altında titreye titreye tekrar yatağına dönüyor, ne yapacağını bilemiyordu. Kurtların çocuğu uyandırmasından, sonra çocuğun ağlamaya başlamasından da korkuyordu. </p><p class="calibre1">
Ulumaların yönü değişti ve Gülümhan kurtların pek yakına sokularak dolandıklarını düşündü. Köpekler sinirli sinirli havlıyor ama avludan dışarı </p><p class="calibre1">
çıkmaya cesaret edemiyorlardı. O sırada bir tüfek sesi duyuldu, sonra bir daha: Boston ve Kıdırmat kurtları korkutmak için havaya ateş ediyorlardı. </p><p class="calibre1">
Az sonra ortalık sakinleşti. Kurtlar ve köpekler sustular. Tanrı'ya şükür, dedi Gülümhan, dayanılır gibi değildi! Ama, korkusu da gitmiş değildi. Kence'yi uyandırmadan kaldırarak büyük yatağa, kendi yataklarına getirdi. Boston da döndü az sonra. Kurtlara, köpeklere, bütün bu olanlara lanetler okuyor, ateş </p><p class="calibre1">
püskürüyordu. </p><p class="calibre1">
  -Uykumu zehir ettiler! dedi tekrar yatağına girdi. Hepsi cehenneme! Ah bu pis Bazarbay! Pis budala! </p><p class="calibre1">
 </p><p class="calibre1">
  Gülümhan cevap vermedi. Kocasının bir an önce yatıp uyumasını istiyordu. </p><p class="calibre1">
Çünkü o, bazı çobanların aksine, mutlaka gün doğmadan kalkardı. </p><p class="calibre1">
Boston az sonra sakinleşmiş, oğlunu kucağına alarak kulağına tatlı sözler fısıldamaya başlamıştı. Taparcasına seviyordu çocuğunu! Kence'nin tam adı </p><p class="calibre1">
Kencebek (Kence Beğ) idi. Genç Beğ anlamına geliyordu. Babasının bir özlemini de yansıtıyordu bu isim. Çünkü her zaman, tam aksi bir kaderi yaşadıkları halde, çobanlar bir beğ olmayı hayal ederlerdi. Boston da bu konuda bir istisna sayılmazdı. </p><p class="calibre1">
  Çocuklarını aralarına alarak tekrar uykuya yattılar. Ama uyumaları ne mümkün! Az sonra kurtların uluması, köpeklerin havlaması ile tekrar uyanmışlardı. </p><p class="calibre1">
  -Dayanılır gibi değil, bir şeyler yapmalı, dedi Gülümhan. Kocasının sessizce kalkıp giyinmeye başladığını görünce de söylediğine pişman oldu:</p><p class="calibre1">
  -Yoo, gitme! Ulusun dursunlar, korkuyorum, beni yalnız bırakma! diye yalvardı. </p><p class="calibre1">
  Boston tekrar yattı. Tan atmak üzereydi. Kurtlar umutsuzca ama öfkeyle ulumaya devam ediyorlardı. Gülümhan ve Boston'un sinirleri iyice bozulmuştu. </p><p class="calibre1">
Gecenin karanlığında, tenha yerdeki bu evde, o sesleri işitmemek, dinlememek mümkün değildi. </p><p class="calibre1">
  -Yüreğim sızlıyor, ne istiyor bunlar? dedi Gülümhan. </p><p class="calibre1">
  -Ne istedikleri besbelli, yavrularını istiyorlar. </p><p class="calibre1">
  -Ama burda değiller ki! </p><p class="calibre1">
  -Ne bilsinler burda olmadıklarını. Bildikleri bir şey var: ızler buraya geliyor, öyleyse yavruları da buradadır onlar için. Aksini anlatamazsın ki. Ah akşam burda olsaydım, boynunu koparırdım o alçağın! Asıl suçlu o, ama cezasını biz çekiyoruz... </p><p class="calibre1">
  Kurtlar, yürek parçalayan isyan ulumalarına devam ediyor, bu haksızlığı </p><p class="calibre1">
haykırıyorlardı. Acılardan gözleri dönmüş olarak inatla dolaşıyorlardı ağılın çevresinde. En çok bağıran Akbar idi. Mezarlıkta ağıtlar söyleyerek hıçkıran dul bir kadın gibiydi ve bu hali Gülümhan'a, Ernazar'ın ölümünde nasıl ümitsizce gözyaşı döktüğünü hatırlatıyordu. Böyle korkunç bir hisse kapıldığını Boston'a belli etmek istemedi. </p><p class="calibre1">
  O gece, hemen hemen hiç gözlerini kapamadılar. Yalnız her şeyden habersiz küçük Kence, yatağında mışıl mışıl uyuyordu. Dişi kurdun yakarışlarını </p><p class="calibre1">
dinleyen Gülümhan, şimdi, hiç de tehlikede olmadığı halde, oğlu için endişelenmeye başlamıştı. </p><p class="calibre1">
  Dağların tepesinden günün ilk ışıkları yayılmaya başladı, karanlıklar yavaş </p><p class="calibre1">
yavaş dağıldı ve gece nöbetlerini bitiren yıldızlar birer birer kayboldular. Toprak asıl kimliğine kavuştu... </p><p class="calibre1">
  Kurtlar nihayet gitmişlerdi. O saatte, tarifsiz kederler içinde, yine Başat geçidine doğru koşuyorlardı: Yavrularını yitirdikleri için yıkılmış, uzun uzun uluyarak nefes tükettikleri için yorulmuşlardı. Geçitlerin gölgesinde görüntüleri siliniyor, tepeleri aşarken yine görünüyorlardı. Başka bir zaman olsaydı, vadiyi dolanıp, bir gün önce öldürdükleri yakın artıklarını yemeye giderlerdi. Ama Akbar oraya giden yola bakmadı bile. Taşçaynar da onun isteğine karşı </p><p class="calibre1">
</p><p class="calibre1">
gelemedi. </p><p class="calibre1">
  Güneş doğarken dişi kurt birden hızlandı. Sanki yavruları bekliyordu onu. </p><p class="calibre1">
Peşinden gelen Taşçaynar da yavruları yuvalarında bulabilecekleri hayaline kapılmıştı. ıkisi birden inlerine koşarak girdiler. </p><p class="calibre1">
  Her şey yeniden başladı. Akbar kaya yarığının her köşesini koklayarak dolandı, yavrularını bulamayınca dışarı fırladı, acı gerçeği kabul etmek istemiyordu sanki. Dışarı çıkarken Taşçaynar'ı tekrar ısırdı ve dereye doğru koştu. </p><p class="calibre1">
 </p><p class="calibre1">
  Bazarbay'ın bıraktığı birçok iz ve iğrenç kokular hala kaybolmamıştı. En kötüsü, Akbar'ı çıldırtanı, bir taşa dayalı duran pis kokulu o votka şişesiydi. </p><p class="calibre1">
Homurdandı, saçını başını yolar gibi kendi kendini ısırdı, dişleriyle toprağı </p><p class="calibre1">
kazdı. Sonra başını gökyüzüne kaldırıp, mavi gözlerinden seller gibi yaş akıtarak inledi, inledi... </p><p class="calibre1">
  Ama, onu teselli etmek, onunla birlikte ağlamak için kimse gelmedi yanına. </p><p class="calibre1">
Yüce dağlar hiçbir şeyi umursamadan, hiç kımıldamadan, öylece duruyorlardı... </p><p class="calibre1">
 </p><p class="calibre1">
  -3-</p><p class="calibre1">
  Ertesi sabah, saat 10 sularında, Bazarbay şehre inmek için atını eyerlerken, batı </p><p class="calibre1">
tarafından bir atlının kendisine doğru geldiğini gördü. Üzerinde uzun, sarı, önü </p><p class="calibre1">
açık kürklü bir palto, başında tilki postundan bir börk vardı. Hafif tırısa kaldırmıştı atını. Heybetli görünüşünden, eyere kuruluşundan, onun Boston olduğunu anladı. Atına dikkatle bakınca Donkulük'ü de tanıdı ve artık hiç </p><p class="calibre1">
şüphesi kalmadı. Onu görmesi ve kendine doğru gelmesi canını sıkmıştı. Eyeri yere koyarak ne istiyor bakalım diye, nefret ettiği komşusunu beklemeye karar verdi. Ama, meşgul görünmek için de bir tutam samanla atın sırtını silmeye başladı. Aynı anda etrafa bir göz atarak ortalığın pek karışık olup olmadığını, çobanların işlerinin başında bulunup bulunmadığını anlamaya çalıştı. Tabii onun evi Boston'un evi gibi tertemiz değildi. Ama Boston ödüllendirilmiş, nişan almış </p><p class="calibre1">
biriydi ve eşek gibi çalışıyordu. Dilleri dikenli bazı kişiler, eskiden olsaydı onun bir kulak (toprak ağası) olarak Sibirya'ya sürüleceğini söylüyorlardı. Oysa Bazarbay basit bir çobandı ve kendisi gibi olanlar pek çoktu. Bu çobanların otlattığı milyonlarca koyun dağları, bozkırları durmadan çiğner ve otların tekrar bitmelerine engel olurlardı. Ama kimse onu Boston gibi olmaya zorlayamazdı. </p><p class="calibre1">
Bu yerli kulak'ın günün erken saatinde ne işi var burada? Beni hiç ziyarete gelmiş değil bugüne kadar! </p><p class="calibre1">
 </p><p class="calibre1">
  Benden ne isteyebilir! diye söylendi kendi kendine. Önce onu evin içine davet etmeyi düşündü ama içerisinin karmakarışık olduğunu hatırlayınca, karısını, o perişan ve geçimsiz Gök Tursun'u (Gülümhan'la onun arasında ne büyük bir zıtlık vardı) gözlerinin önüne getirdi ve bundan vazgeçti. </p><p class="calibre1">
  Boston az sonra avluya girdi, sundurmanın kenarında ev sahibini görünce ona yöneldi ve yaklaştı. Selamlaşmaları kısa sürdü. Boston attan inmeye çalışırken Bazarbay kendi atının tımarına devam ediyordu. ıkisi de bunu bir nezaketsizlik olarak görmüyorlardı. </p><p class="calibre1">
  -Seni burada bulduğuma sevindim, dedi Boston bıyıklarını sıvazlayarak. </p><p class="calibre1">
  -Gördüğün gibi çalışıyoruz işte. Eğer sır değilse, buraya niçin geldiğini söyler misin? </p><p class="calibre1">
  -Seninle konuşmaya geldim. </p><p class="calibre1">
  -Herhalde çok önemli olmalı. Senin gibi biri basit bir şey için gelmez buralara. </p><p class="calibre1">
Haksız mıyım? dedi Bazarbay küçümseyen bir tonla. </p><p class="calibre1">
  -Evet, çok önemli. </p><p class="calibre1">
  -Pekala, madem ki çok önemli bir şey söyleyeceksin, in atından. </p><p class="calibre1">
</p><p class="calibre1">
  Boston sessizce atından indi. Donkulük'ü bir direğe bağladı, her zaman yaptığı </p><p class="calibre1">
gibi azının kolanını gevşetti. Böylece hayvan daha rahat nefes alırdı. Sonra inceler gibi etrafına bakındı. Herkesin işbaşında oluşunu takdirle karşıladığını </p><p class="calibre1">
belli etmek istiyordu sanki... </p><p class="calibre1">
  Bazarbay öfkesini gizlemekte epeyce güçlük çekiyordu:</p><p class="calibre1">
  -Otursana, niye ayakta duruyorsun? dedi, etrafta görecek bir şey yok. şuraya şu kütüğün üzerine otur. </p><p class="calibre1">
  Kendisi de oralarda sürünen eski bir traktör lastiğinin üzerine oturdu. </p><p class="calibre1">
Birbirlerini düşmanca süzdüler. Bazarbay Boston'un her şeyinden nefret ediyordu: Siyah astrakanlı geniş göğsünü açık tutan gocuğundan, parlak gözlerinden, yanık teninden, kendisinden beş yaş büyük olmasına rağmen pek dinç duruşundan, her şeyinden... Neyse, Boston'un özel hayatı onu ilgilendirmezdi, ama geceyi onun Gülümhan'la geçirdiğini düşünüp hiddetlenmekten de kendini alamıyordu. </p><p class="calibre1">
  -Pekala, seni dinliyorum, dedi Bazarbay başını eğerek. </p><p class="calibre1">
  -Kurt yavruları için geldim buraya. Bak, onları almak için bir de heybe getirdim. Onları bana ver, götürüp yerlerine koymalıyız. </p><p class="calibre1">
  -Ne demek istiyorsun? Hangi yerlerine? </p><p class="calibre1">
  -Onları aldığın inlerine. </p><p class="calibre1">
  -Ha, demek bunun için geldin! Ben de kahraman işçimizin ağıldan ayrılış </p><p class="calibre1">
sebebini pek merak etmiştim, dedi alaylı bir sesle. Yalnız bir şeyi unutuyorsun: Ben senin yanında çalışan bir emekçi değilim, senin gibi bir çoban başıyım, bana emir veremezsin. </p><p class="calibre1">
  -Sana emir verdiğim filan yok! Söyleyeceklerimi sükunetle ve sonuna kadar dinle. Kurtların bu olayı unutacaklarını sanıyorsan çok yanılıyorsun... </p><p class="calibre1">
  -Ne olacak? Unutmasınlar. Onların ruh halini düşünecek değilim. Hem bundan sana ne, hiç anlamıyorum! </p><p class="calibre1">
  -Bu gece, pencerelerimizin dibinde uluyan o iki kurt yüzünden gözlerimizi hiç </p><p class="calibre1">
kırpmadık. Yavrularını vermezsek hiç yatışmazlar. </p><p class="calibre1">
  Boston'un bir ricada bulunmak için geldiğini anlayan Bazarbay bundan yararlanmak istedi. Bu lanet kulak'ı aşağılamak, güç durumda bırakmak için iyi bir fırsattı bu. Hele düşmanının o gece uyuyamamış olmasına için için güldü, sevindi. Başına bu dert çıkınca Gülümhan'a da sarılamamıştı herhalde. Ne iyi! </p><p class="calibre1">
Yarı tehdit edici bir bakışla cevap verdi:</p><p class="calibre1">
  -Bana maval okumayı bırak! Beni aptal yerine de koyma. Ben bu kurt yavrularını, sonradan pişmanlık duyarak, özürler dileyerek götürüp yerlerine bırakmak için almadım. Ne sanıyorsun sen kendini? Senin çıkarların sana, benimkiler de bana. Hem senin ve muhterem eşinin uykusuz kalmış olmanız beni hiç ilgilendirmez. Buna ne üzülürüm ne de sevinirim. </p><p class="calibre1">
  -ıyi düşün Bazarbay, o kadar çabuk reddetme. </p><p class="calibre1">
  -Düşünecek bir şey yok. </p><p class="calibre1">
 </p><p class="calibre1">
  Boston kendini zor tutuyordu. Çok kötü karşılanmıştı ve yapılacak tek şey kalıyordu:</p><p class="calibre1">
  -Olayı böyle görmekte haksızsın, dedi, ama madem ki böyle düşünüyorsun, bu kurt yavrularını sat bana. Nasıl olsa satacaksın, ben alıyorum işte. Fiyatını söyle, bu iş bitsin! </p><p class="calibre1">
  Bazarbay bu teklifi duyunca hiddetle yerinden kalktı ve bağırıp çağırmaya başladı:</p><p class="calibre1">
  -Hayır, olmaz! Dünyanın altınlarını versen yine de sana satmam. Paran olduğu için önemli şeyleri de ancak senin yapabileceğini sanıyorsun. Senin paranı </p><p class="calibre1">
istemiyorum, eksik olsun! Onları sana satmaktansa başkasına bir şişe içkiye veririm daha iyi. Bu kadar açık işte! Böbürlenmeyi de bırak artık. Bir an önce atına binip yok olsan iyi edersin! </p><p class="calibre1">
  -Bırak bu saçmalıkları. Adam adama konuşalım diye geldim buraya. Bana ya da başkasına satmışsın ne farkeder, paranı alacaksın nasıl olsa? </p><p class="calibre1">
  -ıstemiyorum, o kadar. Kendime göre sebeplerim var ve ne yapacağımı da senden öğrenecek değilim. Hakkında parti komitesine bir rapor yazayım da görürsün sen. Üyesi olmakla çok böbürlendiğin, herkese akıl vermeye çalıştığın o komiteye... Görürsün sen, sabahtan akşama, akşamdan sabaha kadar aklından çıkmayacak sana yapacaklarım. Bekle de gör! </p><p class="calibre1">
  Boston kendini savunur gibi elini kaldırarak bağırdı:</p><p class="calibre1">
  -Hey, yavaş ol bakalım, bu tehditleri bir yana bırak da, seni bu derece kızdıran sebebi söyle bana. </p><p class="calibre1">
  -Bir de soruyorsun değil mi? Sen devletin çıkarlarına karşı geldin! ışte sebep bu. Büyük şefler yabani hayvanların imhasını emrediyor, sen ise tam aksine, onları koruyorsun, rahat rahat üremelerini istiyorsun. Kendini herkesten daha akıllı sanıyorsun değil mi? Çalıştır bakalım o koca kafanı biraz. Ben bir batında doğan kurtları yok ettim ve böylece devlete en büyük iyiliği yaptım. Sen ise, daha da çoğalsınlar diye onları yuvalarına götürmek istiyorsun. Üstelik bana da rüşvet vermeye kalkıyorsun! </p><p class="calibre1">
  -Sana zırnık kadar rüşvet vermeyi düşünmedim ben! Sana ihtiyacım mı var benim! Bütün istediğim o kurtları satın almak. Beni şikayetle, mikayetle, mahkeme ile korkutacağını sanma! Bu tür tehditleri savurmadan önce çok iyi düşünmen gerekir, hele insan senin gibi rezilin biriyse. Madem ki o kadar yiğitsin ve devletin iyiliğini istiyordun, yavrularını çalmadan önce bizi o büyük kurtlardan, özellikle de o dişi kurttan kurtarman gerekirdi. Eğer cesaretin yoksa bunu yapacak daha cesur birini bulurdun. </p><p class="calibre1">
  -Herhalde senin gibi birini değil mi? </p><p class="calibre1">
  -Evet, benim gibi birini mesela. O kurtlarla bir karşılaşmaya gör, anlarsın! </p><p class="calibre1">
şimdi yuvaları boş olduğuna göre orasını terkedecekler, civardaki hayvanları </p><p class="calibre1">
öldürmeye başlayacaklar. Tek amaçları insanlardan intikam almak olacak. </p><p class="calibre1">
Bozkırın rüzgarında onları yakalamak da o rüzgarı durdurmak kadar zordur. </p><p class="calibre1">
Bunu düşündün mü hiç!? </p><p class="calibre1">
  -Rastgele laflar ediyorsun sen! Kim inanır bu palavralara? Kurtlar iyi bir avukat bulmuş kendilerine. Senin dilin çok uzun ve onlardan sanki insanmışlar gibi söz ediyorsun. Ama çevirmek istediğin numarayı çok iyi anlıyorum ben. </p><p class="calibre1">
Sana itaat edeceğimi umarak geldin buraya. Bak sana ne diyeceğim, iyi dinle... </p><p class="calibre1">
Cümlesini bitirmeden kalpağını çıkarıp hiddetle yere atmış, dazlaklaşan başı </p><p class="calibre1">
meydana çıkmış ve kızgın bir boğa gibi Boston'un üzerine yürümüştü. Yüzyüze gelip durdular, soluya soluya birbirlerine nefretle baktılar. </p><p class="calibre1">
  -Pekala, söyleyeceğini söyle bakalım, dedi Boston hiddetten kalınlaşan sesiyle. </p><p class="calibre1">
Hadi konuş, seni uzun uzun dinleyerek zaman kaybetmeye hiç niyetim yok. </p><p class="calibre1">
  -Senin bir korkak, pis bir bencil olduğunu biliyordum zaten. Sen yalnız kendi çıkarlarını düşünürsün, komite toplantılarını da bunun için hiç kaçırmazsın, sanki o şeflerin senin gibi bir çobanın nasihatlerine ihtiyaçları varmış gibi. </p><p class="calibre1">
</p><p class="calibre1">
Herkes bilir ki karşına biraz yürekli bir adam çıkacak olsa korkudan geberirsin. </p><p class="calibre1">
O kurtları bulan, yakalayan sen olmadığın için çok canın sıkıldı, onları benden almak için ne yalanlar uyduracağını bilemiyorsun. Akşam yatıp uyuyamıyorsun, sebebi de kıskançlıktan başka bir şey değil! </p><p class="calibre1">
 </p><p class="calibre1">
  -Cehenneme kadar yolun var! dedi Boston, senin gibi aşağılık biriyle konuşup zaman kaybettiğim için gerçekten aptallık ediyorum. Bilsem adımımı atmazdım buraya. Ama bitti, yeteri kadar dinledim seni. Artık o kurtları versen de almam, ne halin varsa gör! </p><p class="calibre1">
  ıyice kızmıştı. Sert bir hareketle atının yularını çözdü, yine seri bir hareketle kolanını sıktı ve eyere atladı. Bu hareketlere alışık olmayan hayvan da şaşırmıştı. O sırada kapıdan çıkan Gök Tursun'a bakmadı bile. Gök Tursun evden çıkarken, kocasının elini kolunu sallayarak birisiyle tartıştığını görmüş, </p><p class="calibre1">
-Ha, kim gelmiş, Boston bu, bize niçin geldi acaba?- diye söylenmişti. Sonra birden, iki adamın kavga ettiklerini anlamış, yanlarına gitmek için koşmuştu. </p><p class="calibre1">
Ama o sırada Boston, hiddetle atına atlamıştı bile. Börkünü alnına çekmiş, atını </p><p class="calibre1">
kırbaçlamış ve hızla ayrılmıştı. Kürklü paltosunun etekleri rüzgarda kanat gibi sallanıyordu. </p><p class="calibre1">
  -Boston! Boston! Bekle biraz, gitme! diye bağırdı Gök Tursun. Ama Boston ya duymadığı için ya da isteyerek, ardına bile bakmadan sürdü atını. </p><p class="calibre1">
  -Ne yaptın ona? Niçin kavga ettiniz? dedi kocasına. </p><p class="calibre1">
  -Seni ilgilendirmez. Beni rahat bırak. Niye çağırıyorsun onu, sana ne olanlardan... </p><p class="calibre1">
  -Seni ilk defa ziyarete gelmiş! Onu nasıl karşıladığını anlıyor musun! Senin gibi bir adamın bu dünyada ne işi var bilmem. Canavar! </p><p class="calibre1">
  Bazarbay büsbütün hiddetlenmişti. Boston'un oturduğu kütüğün üzerine çıkmış, onun hala duyabileceğini sanarak ardından bağırıyordu:</p><p class="calibre1">
  -Orospu çocuğu! Yanlış adama geldin bu defa! Önünde herkesin eğilmesini istiyorsun, oros... </p><p class="calibre1">
  Gök Tursun, korkmadan kocasının üzerine atılmış, onu kütükten indirmeye çalışıyordu. </p><p class="calibre1">
  -Dur! Sus artık! Ne hakla hakaret ediyorsun adama. Gel beni döv! </p><p class="calibre1">
Bazarbay onu itti. </p><p class="calibre1">
  -Defol karşımdan! Niçin her şeye karışırsın sen? Bu Boston, onun çizmelerini yalayacağımı, sırıta bırıta kurt yavrularını ona vereceğimi sanıyordu. Ama yanlış </p><p class="calibre1">
adama çattı! </p><p class="calibre1">
  -Demek bütün bunlar o kurt yavruları yüzünden... Sanki önemli bir sebepmiş </p><p class="calibre1">
gibi. Kıyamet mi kopmuş yani! Rezalet bu... Utanmıyor musun? </p><p class="calibre1">
 </p><p class="calibre1">
  -4-</p><p class="calibre1">
  Kurtlar bir daha dönmemesiye inlerini terketmişlerdi. Kaygılar içinde, rastgele, nerde akşam orda sabah, amaçsız dolaşıyorlardı. ınanılmaz bir cüretle, insanları </p><p class="calibre1">
gördükleri zaman bile kaçıp saklanmıyorlardı. Sanki insanlar korkulu olmaktan çıkmıştı onlar için. Dişi kurt yine hep önde gidiyordu: Başı hep öne eğikti. Sanki bunamıştı artık. Erkeği de adım adım takip ediyordu onu. Artık öylesine tedbirsiz hareket ediyorlardı ki ölmek istiyorlardı sanki. Yörenin çobanları </p><p class="calibre1">
birçok defa onları hiç ummadıkları yerlerde gördüler. Birçok defa da ağılların, evlerin yakınından geçmiş, köpeklerin her yöne koşuşarak, saldıracaklarmış gibi havlamalarına sebep olmuşlardı. Ama kurtlar onlara hiç aldırış etmiyordu. Hatta, üzerlerine ateş edildiği zaman bile duymazlıktan geliyor, hızlarını arttırmadan yollarına devam ediyorlardı. Bu iki kurdun tuhaf davranışları, bu çılgınlıkları az sonra efsane haline geldi. Hele, soylarına özgü bir yasayı çiğneyerek insanlara da saldırmaya başladıkları zaman şöhretleri daha da arttı. </p><p class="calibre1">
  Genç bir traktör sürücüsü az daha ilk kurbanları olacaktı. Olay, akşam karanlığından önce, bir yolun ortasında meydana gelmişti. Bir römorkla ot taşıyan sürücü, direksiyonda bir sıkışma olunca traktörden inmiş, arızayı </p><p class="calibre1">
gidermeye çalışmıştı. Motoru kurcalarken farketmişti iki kurdun üzerine doğru geldiklerini. Korkunç ve sabit bakışlarından irkilmişti. Dişisinin gözleri mavi ve ıslaktı. Göz kırpmadan bakıyorlardı. Bereket versin genç sürücü aklını başına toplayıp hemen oturma kabinine geçmiş, kapıları çarparak kapatmıştı. şans eseri, motor da çalışmıştı marşa basar basmaz. Oysa normal olarak motoru çalıştırmak için çok defa bir manivela kullanmak zorunda kalırdı. Traktör motorunun sesini duyan kurtlar biraz uzaklaşmış, ama kaçmamışlar, hatta saldıracakları bir açı aramışlardı. </p><p class="calibre1">
  Başka bir defa küçük bir çoban da bu kurtların hücumuna uğramış ve mucize kabilinden kurtulmuştu. Küçük çoban, evinden pek uzak olmayan bir yere, eşeğiyle, odun kesmeye gitmişti. Bir nacakla çalı kesmeye başladığı bir sırada, nereden geldikleri anlaşılmayan iki kurt dikilivermişti karşısında. Eşek korkudan bağıracak zaman bile bulamadan kanlar içinde, olduğu yere serilip kalmıştı. </p><p class="calibre1">
Çocuk elindeki nacağı bırakmadan olanca gücüyle kaçmaya başlamış, ağıla kadar gelebilmiş, orada korkudan avaz avaz bağırarak kendini yere atmıştı. </p><p class="calibre1">
Silahlı bir grup insan kurtların görüldüğü yere gidince, kurtlar, üzerlerine kurşun atılmasına rağmen, hiç de acele etmeden, yavaş yavaş koşarak ayrılmışlardı </p><p class="calibre1">
oradan... </p><p class="calibre1">
  Bu olaydan az sonra iki kurt, kuzulamak üzere olan ve evlerin yakınındaki bir çayıra salınan koyun sürüsünün içine dalmış, gerçek bir katliam yapmışlardı. </p><p class="calibre1">
Hiç kimse bir şey görmemişti. Olayı sağ kalan hayvanların büyük panik içinde avluya doluşmasından anlamışlardı. Kurtlar bu saldırıda yemek için değil, öldürmek için öldürmüşlerdi. Onbeş kadar gebe koyunu vahşice boğmuşlar, cesetlerini orada bırakmışlardı. </p><p class="calibre1">
  Akbar ve Taşçaynar'ın sebep olduğu birçok olay onların üzüntü veren şöhretini arttırmıştı. Ama insanlar, onların verdirdikleri zararları belirlemekten başka bir şey yapamıyorlardı. Kurtların böylesine öc alma hırsıyla hareket edişlerinin sebebini de anlamıyorlardı. Yavrularını yitirmiş dişi kurdun ne büyük acılar ve umutsuzluklar içinde olduğunu bilmiyorlardı çünkü... </p><p class="calibre1">
  Bazarbay'a gelince, o, kurt yavrularını satarak kolayca kazandığı parayı </p><p class="calibre1">
harcamak için bir lokantadan çıkıp öbürüne giriyordu. Bu mevsimde lokantalar bomboştu ama votka boldu. </p><p class="calibre1">
 </p><p class="calibre1">
  Her lokantada, dazlak kafası dahi kıpkırmızı oluncaya kadar içip sarhoş oluyor, herkese Boston'la arasında geçen olayı, bu korkağa, bu yılana, eski günlerde olsaydı sınıf düşmanı olarak kurşuna dizileceğini söylediği bu kibirli, övüngeç </p><p class="calibre1">
kulak'a nasıl haddini bildirdiğini ayrıntılı olarak anlatıyordu... Yazık ki artık kulakları asmıyorlardı. Assalar çok iyi ederlerdi. Yirmili ya da otuzlu yıllarda bir milis bir kulakı ya da zengince herhangi bir adamı, sorguya bile çekmeden öldürebilirdi. Kitaplar böyle yazıyordu. Hatta radyonun bir yayınında; bir köylünün çiflikteki bir işçiye az para ödediği için, ibret olsun diye güpegündüz ve herkesin gözü önünde öldürüldüğü anlatılmıştı. </p><p class="calibre1">
  Bazarbay, Boston'a yönelttiği üzerinde durmaktan, bunları ayrıntılı şekilde tekrarlamaktan, konuştukça coşmaktan zevk alıyordu. Çoğu otel müstahdemleri ve dinlenme evlerinde çalışanlardan oluşan içki arkadaşları da, onun tafralarına, övüngeçliğine gülüyor, onu pohpohluyorlardı. Bunlar, yılın o döneminde pek işi olmayan emekçilerdi. Camları şangırdatacak kadar yüksek sesle gülüyor, durmadan içiyor, bulundukları yeri sigara dumanı ile dolduruyorlardı. Bu konuşmaların yankısı bir süre sonra Boston'un kulaklarına da ulaştı. Hatta o kurt yavruları hikayesi, Sovhoz müdürünün bürosunda yapılan bir toplantıda polemik konusu da yapıldı. </p><p class="calibre1">
</p><p class="calibre1">
  Kafasından çıkmayan ve üzüntü veren düşüncelerinden dolayı Boston'un gözüne uyku girmiyordu. O gece kurtlar yine ta evinin penceresine kadar sokularak ulumuşlar, Gülümhan yine titreyerek ona sarılmış, sonra gidip Kence'yi almış, onu pehpehleyip okşamıştı. Oğlu için bir endişesi vardı sanki. </p><p class="calibre1">
Boston zayıf bir kadının, kurtların karanlığı deler gibi, yürekler oynatarak uluduğu bir gecede, bu tür bir korkuya kapılmasını normal karşılıyordu ama, onun çocuğu korumak için sımsıkı kucaklamasını görünce o da huzursuz oluyordu. </p><p class="calibre1">
  Birkaç defa dışarı çıkıp bir-iki el ateş etmek istedi, ama Gülümhan bir an bile yalnız kalmak istemediği için razı olmuyordu. Neden sonra kadın, hiç de rahat ettirmeyen bir uykuya daldı ve Boston düşünceleriyle başbaşa kaldı. Onun gözüne uyku girmiyordu. Zamanla, hayatın kendisi için gittikçe daha karışık hale geldiğini hissetmeye başlamıştı. Daha önce hayatın anlamı üzerinde hiç </p><p class="calibre1">
durmamış, kendisine böyle bir soru sormamıştı. şimdi ise, bugüne kadar bilinçaltının derinliklerine gömülen sorular, bir bir ve acı acı gün ışığına çıkıyordu. Aklından çıkmayan bu sorulara bir cevap bulmak ihtiyacındaydı. </p><p class="calibre1">
Kader ona pek merhametli olmamıştı. Babası o daha sekiz yaşındayken savaşta ölmüş, birkaç yıl sonra da annesini kaybetmişti. Hepsi kendisinden büyük olan kız ve erkek kardeşlerinin bazıları ölmüş, bazıları da kendi işlerinden ona ayıracak zaman bulamamışlardı. Bu yüzden o, çocukluğundan beri yalnız kendisine güvenmiş, kendine çizdiği yolda hedefine ulaşmak için çok çalışmış, durmadan, hummalı bir şekilde çalışmak hayatının aslı haline gelmişti. Daha sonra, bir ağılın sorumluluğunu aldığı zaman, emrinde olanları da kendisi gibi çalıştırmış ve onlar da bu sayede işlerinden zevk almayı öğrenmiş, mükemmel birer çoban olmuşlardı. Bu altın kurala uyamayanları işten kovuyor, onları </p><p class="calibre1">
anlamaya bile çalışmıyordu. Bu gibileri açıkça hiçbir işe yaramaz görüyor, onlara pek sert davranıyor, hayvanca muamele ediyordu. Onu bu tutumundan dolayı suçlayanlar, kötüleyenler, kalbsiz bir kulak olarak niteleyenler, dünyaya biraz geç geldiği için üzülenler vardı. Biraz daha erken gelmiş olsaydı, kemiklerinin Sibirya karlarının altında çürümeye terkedilmiş olacağını </p><p class="calibre1">
söylüyorlardı. </p><p class="calibre1">
  Boston, dedikodular kulağına kadar gelmesine rağmen onlara önem vermemekte direnmişti. Hiç cevap vermemiş, kendisinin haklı olduğundan bir an bile şüphe etmemişti. Çünkü en ufak bir şüphe, bütün hayatını ta temellerinden sarsacaktı. Ama bir gün, kör talih ona da darbesini indirmiş, pişmanlık acılarını çektirmeye başlamıştı. O günden beri düşüncelerinde şüpheye de yer veriyordu. </p><p class="calibre1">
 </p><p class="calibre1">
  -5-</p><p class="calibre1">
  Ernazar, o feci kazanın olduğu güne kadar, yani üç yıldan beri, Boston'un emrinde çalışmaktaydı. Çok iyi bir çobandı: Boston'un pek beğendiği ve güvenebildiği bir çoban. Bir sonbahar günü Beş-Küngöy (Yamacın güneşe bakan tarafı) merasına gelmiş, Boston'un çayını içmiş ve sonra, açık açık, bütün içtenliğiyle konuşmuştu: Herhangi biriyle çalışmaktan bıktım artık, demişti, bir ağıl reisi yapması gerekeni iyi yapmayınca, benim gibi çobanların bütün çabaları </p><p class="calibre1">
boşa gidiyor. Birkaç yıl içinde evlenme çağına girecek iki kızım var. Vakit çabuk geçiyor! Onları evlendirmek zorunda olacağım. Ölesiye-bitesiye çalışıyorum, ama borçlanmaktan başka bir sonuç alamıyorum, hele kendime bir ev yapmaya kalktıktan sonra borç gırtlağı geçti. Bir evin neye malolduğunu herkes bilir. Ama biliyorum ki Boske, senin yanında çalışan bir insanın emeği boşa gitmiyor. Kuzu, yün, et üretiminden bolca prim alınıyor. ışte bunun için, bir itirazın yoksa, müdürle konuşsan da, beni senin ekibine birinci çoban olarak naklettirsen, diyorum. Mükemmel bir sağ kol olurdum sana. Kendime güvenmesem buraya gelmez, sana bunları asla söylemezdim... </p><p class="calibre1">
  Boston Ernazar'ı iyi tanırdı. Hem aynı sovhozda idiler, hem de karıları </p><p class="calibre1">
birbirleriyle uzaktan akraba olurlardı. Hemen o anda ona güvenebileceğini anladı ve daha sonra da bu hükmü verdiği için hiç pişmanlık duymaktı. </p><p class="calibre1">
Birlikte çalışmaya çabuk arştılar. Ernazar da Boston gibi vicdanlı, sorumluluk duygusu olan bir insandı, yani birçoklarına göre kendini iş için harcayan bir enayi! O birçoklarına göre, sanki kendisinin hayvanları imiş gibi sovhozun hayvanları için kendisini mahvediyordu. Devlete ait bir ağılın asıl sahibi imişçesine kan ter içinde çırpınmanın ne gereği vardı? Fakat iş tutkusu, çalışma tutkusu onun yaradılışından geliyordu ve o bu tutkudan yararlanmasını, uzmanlaşmasını bilmişti. Herkeste en az bir nebze bulunan bu tutku evrensel olmalıydı. Maalesef bu şekilde hareket edenler pek azdı. Kadın-erkek, genç-ihtiyar birtakım tembeller, miskinler doldurmuştu bu dünyayı. Bu insanlar tembelliğin, bütün sefaletlerin ve felaketlerin kaynağı olduğunu anlamıyorlardı. </p><p class="calibre1">
Ama Boston ve Ernazar böyle değillerdi. Birbirlerini çok iyi anlıyor, birinin ağzından çıkan ilk heceler, öteki için sözün tamamını belli ediyordu ve bu yüzden mükemmel bir ekip oluşturmuşlardı. Bununla beraber, sahip oldukları bu ortak karakter çizgisi, belki onların kaderlerinde de önemli ve kaçınılmaz bir rol oynayacaktı. </p><p class="calibre1">
  Belki... Hayır, belki değil, kesindi, kaçınılmazdı bu. ışçi kolları sisteminin ve aile tipi işletmelerin sözkonusu edilmesinden çok önce, Boston bu konuda bir çeşit öncülük etmişti. Her fırsatta, kendi çobanlarının sürekli olarak ve kendilerininmiş gibi bağlanacağı parsellere sahip olmaları gerektiği fikrini ısrarla savunmuştu. Hiçbir ard niyet olmadan ileri sürdüğü bu basit görüş, konformistleri çileden çıkarmaya yetiyordu. Boston, yaz mevsiminde, dağlarda, sorumluluğu sovhoz kahyasına değil kendisine ait olacak yaylaklar, otlaklar istiyordu. Burası yalnız onun ve çobanlarının olacaktı. Çünkü, beklenmedik güçlükleri, meseleleri halledecek olan kişi kahya değil, kendisiydi. Her yaz ayrı </p><p class="calibre1">
bir meraya götürmek istemiyordu koyunlarını. Her zaman kendisinin kullanacağı, başkalarının yararlanamayacağı otlakları olsun istiyordu. Ona bu izni, bu imkanı verirlerse, o zaman görsünlerdi üretimdeki artışı. Üretim yüz misli artardı ve devletin anonim topraklarda öngördüğü plan hedeflerini aşar giderdi. Bu anonim topraklarda insan bir ortakçıdan, bir yancıdan farksız oluyor, bir sonraki sonbaharda nereye gideceğini, hayvanlarını nereye götüreceğini bilemiyordu. </p><p class="calibre1">
  Bu meseleyi her ortaya atışında, herkes onu önce pek haklı bulur, meraların bölüşülmesinin, aynı kişilerin kullanımında kalmasının daha rasyonel, daha çok gelir sağlayıcı olacağını, kendilerini kendi meralarında hissedecek çobanların ve ailelerinin işe daha gönülden sarılacaklarını kabul ederlerdi. Ama bu işin olmaması için politikacı bir ekonomistin, bir yardakçının, bu işin sosyalizmin yüce prensipleriyle bağdaşamayacağını, bu konuda şüphesi olduğunu söylemesi yetiyordu. O zaman da meslektaşları hemen geriye çark eder, sosyalizmden sapma suçlamasından korkarak, birçok tutarsız karşı görüş atarlardı ortaya. </p><p class="calibre1">
Fakat Boston Urkunçiev, her toplantıda, bunun bir zaruret olduğunu bıkıp usanmadan, inatla söylerdi. Toplantıya katılanlar arasında öğrenim görmemiş </p><p class="calibre1">
olan yalnız o idi. Onu alaylı tebessümlerle, ama aslında içlerinden biraz da gıpta ederek dinlerlerdi. Çünkü bu şanslı adamın işini kaybetmek, mesleğinde başarısızlığa düşmek korkusu yoktu. Onun için düşüncelerini rahatça söyleyebilirdi. Sonuçta, teorik açıdan ve sistemli şekilde onun teklifleri reddedilir, sözde fikirleri çürütülürdü. Bu konuda, yani Boston'un fikirlerini çürütmede en çok gayretkeşlik gösteren kişi de hücrenin sekreteri Koçkorbay idi. Birçokları gibi Koçkorbay da partinin mahalli okulundan diplomalı bir kocabaş idi. Boston'la aralarındaki gerginlik artık komik bir hal almış </p><p class="calibre1">
bulunuyordu. Parti toplantılarına Koçkorbay(ev)'in başkanlık ettiği günden beri çoban Boston onun, gerçekten iddia ettiği gibi bir sözde bilgiç mi, yoksa bir çıkar için mi öyle göründüğünü bir türlü anlayamıyordu. Yumurta gibi şişik, tüysüz ve kırmızı yanaklarıyla bu adam, daha çok bir hadım gibiydi. Yakasında, kimbilir ne zamandan beri hiç değiştirmediği bir kıravat, koltuğunda da bir dosya bulunur, her zaman telaşlı, endişeli görünürdü (bitip tükenmeyen işlerin içinde boğuluyormuş görünürdü). Koşar gibi hızlı konuşurdu. Ağzından çıkan kelimeler, gazeteden okuduğu kelimelerdi, aynı cümleleri tekrarlardı. Boston bazen kendi kendine -Bu adam rüyalarını da mı kopya ediyor yoksa? diye düşünürdü. </p><p class="calibre1">
  Çekişmeleri hemen hemen her zaman aynı kelimelerle olurdu. Yüksek bir kürsüden konuşan Koçkorbayev:</p><p class="calibre1">
</p><p class="calibre1">
  -Yoldaş Urkunçiev, derdi, artık anlamış olmanız gerekir ki bizde topraklar kişilerin değil, halkın malıdır. Anayasada böyle yazılıdır. Toprak yalnız halka aittir. Ama siz, her şeyin size verilmesini istiyorsunuz: Kış ve yaz meralarının, ağılların, çayırların özel mülkünüz, malınız olmasını istiyorsunuz. Sosyalizm ilkelerine tamamen aykırı olan böyle bir şeyi kabul edemeyiz. Bizi ne büyük bir hataya sürüklediğinizi anlıyor musunuz? </p><p class="calibre1">
  -Ben hiç kimseyi hiç bir yere sürüklemiyorum. Benim ağılım bana ait değil de halka ait ise, gelsin, benim yerime işleri halk yapsın. Nasıl yapacağını görmek isterdim doğrusu. Yaptığım işin sahibi ben değilsem, herhalde bir başka sahip olmalı. </p><p class="calibre1">
  -Sahibi halktır yoldaş Urkunçiev. Kaç kere tekrarladım, iktidarın tek sahibi Sovyet halkıdır. </p><p class="calibre1">
  -Halk mı? Peki sana göre ben neyim? Ben halktan biri isem, niçin hiçbir gücüm, hiçbir şeyim olmadığını anlayamıyorum. Sen gençsin, okumuşsun, birçok şey öğrenmişsin, ama nasıl oluyor da, ben, bana anlattıklarından hiçbir şey anlamıyorum? </p><p class="calibre1">
  -Yoldaş Urkunçiev, beni kulak ağızlarıyla uyutamazsınız. Kulaklar devri çoktan geçti ve hiç kimsenin doktrinimizin temellerini sarmasına izin vermeyiz. </p><p class="calibre1">
  -Tabii, tabii, benim ne yapmam gerektiğini siz yöneticiler benden iyi bilirsiniz! Ama maalesef, koyunlarla uğraşan yine de benden başkası değil. </p><p class="calibre1">
Beni, halkı bir tehdit aracı gibi kullanarak korkutamaz, susturamazsınız. Eğer tek hakem halk ise, ben buna karşı değilim. Ama halkın da iyi düşünmesi gerek. </p><p class="calibre1">
Sürülerimiz yıldan yıla artıyor. şimdiden sadece küçükbaş hayvanların sayısı </p><p class="calibre1">
kırk bine ulaştı. Birkaç yıl önce bu kadar artacağına kimse inanmazdı. Ama aynı </p><p class="calibre1">
zamanda otlaklar küçüldü, yün üretme planı ise büyüdü. Bugüne kadar hayvan başına 3,7 kg. yün elde ediyordum. Hepiniz biliyorsunuz, yirmi yıl önce 2 kg. </p><p class="calibre1">
yün alıyorduk. Bu kadar zamanda, hayvan başına 1,7 kg. yün artışı sağladım. </p><p class="calibre1">
Nasıl bir emekle, nasıl bir çaba ile oldu bu! Bu sene bu mikdarı 500 gram daha arttırdılar. Nasıl elde ederim bunu? Sihirbaz mıyım ben? Plan hedeflerine ulaşmazsam, adamlarım prim alamayacaklar. Hepsinin geçindirmek, beslemek zorunda oldukları aileleri var. Bu şartlar altında kendilerini tüketmeleri neye yarar? Bütün yıl tek bir gün dinlenmeden koyunlara bakmaları neye yarar? Her ağılın şefi, diğerinin otlaklarına akbabalar gibi üşüşürse üretim nasıl artar? </p><p class="calibre1">
Toprak herkese ait ise, kimseye ait değil anlamına geliyor, o zaman da herkes alıyor ve anlaşmazlıklar sürüp gidiyor. Bu arada sen, parti sekreteri olarak, bu işleri düzeltmek için parmağını bile oynatmıyorsun. Senin yüzünden de müdür, elleri kolları bağlı kalıyor! Beni kör mü sanıyorsun! </p><p class="calibre1">
  -Benim çalışmalarıma yalnız komite karışır ve komite de senin tehlikeli reformlarına hiç izin vermez yoldaş Urkunçiev! Ve tartışma böylece düğümlenip kalıyordu... </p><p class="calibre1">
  Ernazar'ın gelişiyle Boston çok emin bir arkadaş bulmuştu kendisine. ıkisinin aynı düşüncede, aynı görüşte olduklarını görmek, karılarını da memnun ediyordu: ıkisi de, bir an bile dinlenmeden çalışmaktan başka bir şey düşünmüyorlardı. </p><p class="calibre1">
  Bir gün Ernazar'ın aklına koyunları da Ala-Mengü dağının ötelerinde otlatmak fikri geldi: Bütün yaz, her tutam ot için komşularıyla çekişerek yakın yaylalarda kalmaktansa, sürüyü Kiçibel (Küçük bel) yaylasında otlatamazlar mıydı? </p><p class="calibre1">
ıhtiyarların anlattıklarına göre, eskiden çobanlar yılkılarını, koyun sürülerini hep oralara götürürlermiş. Hatta o yaylalarla ilgili bir halk şarkısı da varmış. Yayla pek büyük olmasa bile otları o kadar besleyici imiş ki, orada otlayan bir hayvan beş gün içinde, başka yerde bir ayda alacağı kiloyu alırmış. </p><p class="calibre1">
  Boston için sürüyü Kiçibel yaylasına götürmek fikri yeni değildi, ama bunun hiç de kolay bir iş olmadığını çok iyi biliyordu. Eskiden hayvan yetiştiriciler hayvanlarını oraya, Ala-Mengü geçidinden geçirerek götürürlerdi. Tek geçiş </p><p class="calibre1">
</p><p class="calibre1">
burasıydı. Savaş sırasında buralarda yalnız çocuklar ve ihtiyarlar kaldığı için, kimse bu geçidi hayvanlarla aşmaya cesaret edememişti. Daha sonra, yörenin küçük, fakir kılavuzları büyük bir sovhoz oluşturmak için birleşmişlerdi. Bu olayın yıldönümü dolayısıyla da bu sovhoza altı kelimelik bir isim vermişlerdi. </p><p class="calibre1">
Ama halk ona daha sonra kısaca Berik dedi. Bu isim de Berik Suvu (Berik Suyu) deresinden dolayı verilmişti. O günlerin birleşme, değişme faaliyetleri içinde Kiçibel yaylası unutuldu. Oysa ondan birkaç yıl öncesine kadar bazı </p><p class="calibre1">
sürülerini yılın iki ayında hatta bütün yaz orada tutarlardı. Unutulmasının asıl sebebi, o tırmanışın büyük bir çaba ve emek gerektirmesiydi ki bunu da çobanlar, hayvanların sahibi devlet değil de ancak kendileri olursa yaparlardı. </p><p class="calibre1">
Eskiden Kırgızlar birbirleriyle karşılaştıkları zaman merhabadan sonra söyledikleri ilk söz "Mal, can amanbı?" (Mal, can aman mı, sağ mı?) olurdu. </p><p class="calibre1">
Çünkü hayvanların durumu insanlardan önce geliyordu. Hayat şartları böyleydi. </p><p class="calibre1">
Boston ve Ernazar, bu tasarının heyecanına kapılarak, nasıl gerçekleştireceklerini düşünmeye, birtakım hesaplar yapmaya başladılar. Gidiş </p><p class="calibre1">
dönüş sırasında epeyce yorulacak hayvanlar, aldıkları kiloların bir mikdarını </p><p class="calibre1">
kaybetseler bile yine de denemeye değerdi. Kazançlı çıkacakları kesindi. ışin pek masrafı da olmayacaktı. Yalnız tuz ve çobanlara da gerekli şeyleri taşımak işi vardı. Ama, verim vaadeden bu iş, uygulanmaya geçilmezse bir fikir olarak kalmaya mahkumdu. </p><p class="calibre1">
  Boston bu işi partinin mahalli sekreterine söylememeyi uygun buldu. O kasıntı </p><p class="calibre1">
adam, komite toplantısında yine gazetelerden ezberlediği cümleleri tekrarlayarak ve eski kıravatıyla caka satarak, bu işi mutlaka baltalardı. Onun için sektörün sorumlusuna başvurdu, sonra da gidip sovhoz müdürü ile görüştü. şöyle dedi müdüre:</p><p class="calibre1">
  -ıbrahim Çotbayeviç, Ernazar ve ben, Ala-Mengü'nün ötesindeki eski yayladan yararlanmak istiyoruz. Önce ikimiz oraya gidip keşif yapmak, yolu ve çevreyi öğrenmek niyetindeyiz. Sonra da bütün çobanlarla birlikte yazı orada geçirmek istiyoruz. Her şey uz giderse, Kiçibel'deki o yaylanın bana verilmesini isteyeceğim. Elbette, benim yaptığımı başka çobanlar da yapmak isterlerse, onlara da yer bulunacaktır. Ama önemli olan, benim yıllarca kalmayı </p><p class="calibre1">
düşündüğüm bir merayı nihayet bulmuş olmamdır. Sizi görmeye bunun için geldim. Keşif gezisine iki gün sonra çıkmak istiyoruz. Biz yokken karılarımız ve yardımcılarımız işleri aksatmazlar... </p><p class="calibre1">
  -Pekala Boske, bu işe karılarınız ne diyor? O geçidi aşmak öyle kolay bir iş </p><p class="calibre1">
değildir de... </p><p class="calibre1">
  -Bize hak veriyorlar. Benim karım Arzıgül sağduyu sahibi, akıllı bir kadındır. </p><p class="calibre1">
Ernazar'ın karısı Gülümhan da budala bir kadın değildir. Zaten ikisi çok iyi anlaşırlar. Bu da bir şans. Kadınlar birbirleriyle anlaşamaz ve çekişmeye başlarlarsa, hayat cehenneme döner... Bunu gördüm ben... </p><p class="calibre1">
  Laf lafı açtı ve uzun uzun konuştular. Bu arada Boston, bölgedeki en iyi işçilerin sonbaharda Moskova'ya davet edildiklerini, davetliler listesinin başında kendisinin bulunduğunu, orada adı biraz karışık olan bir sergiyi ziyaret edeceklerini öğrendi. Serginin adı VDNKh ya da VDNKhy (SSCB'nin Ekonomik Başarılar Daimi Sergisi. Moskova yakınındadır ve 200 hektarlık bir alanı kaplar.) idi. </p><p class="calibre1">
  -ıbrahim Çotbayeviç, oraya karımı da götürebilir miyim acaba? dedi, çok uzun zamandan beri Moskova'yı görmeyi arzu ediyor da... </p><p class="calibre1">
  Müdür gülümsedi:</p><p class="calibre1">
  -Anlıyorum Boske. Çaresine bakarız, neden olmasın? Ama buna hücre sekreterinin onayı gerek. Ona söylerim. Boston'un suratı asıldı:</p><p class="calibre1">
  -Koçkorbayeviç'e mi? </p><p class="calibre1">
  -Haydi Boske, ikinizin arası iyi değil diye, karını cezalandırmaya kalkacağını </p><p class="calibre1">
</p><p class="calibre1">
sanmıyorsun ya? Bayağılık olur bu! </p><p class="calibre1">
  -Beni endişelendiren o değil. Moskova'ya gitmesek bile bu bir felaket sayılmaz. Bak müdür, sana bir soru soracağım:</p><p class="calibre1">
 </p><p class="calibre1">
  Onun gibi bir adama gerçekten ihtiyacın var mı senin? Ondan vazgeçemez misin? </p><p class="calibre1">
  -Niçin sordun? </p><p class="calibre1">
  -Cevap vermeni istiyorum. Bir arabanın dört tekerleği varsa iyi gider. Ama bu arabaya bir beşincisini eklemeye kalkarsan, bu tekerlek bir işe yaramamakla kalmaz, öteki tekerleklerin hareketine de engel olur. Bu beşinci tekerleğe gerçekten gerek var mı? </p><p class="calibre1">
  -Yaa, demek öyle?... dedi müdür. </p><p class="calibre1">
  Müdür, çekik gözlü, güçlü kuvvetli bir adamdı. Hatları geniş ve biraz kaba idi. </p><p class="calibre1">
Birden suratını ekşitti. Masasını dolduran kağıtları sinirli sinirli karıştırmaya başladı. Sonra elini yorgun gözlerinin üzerine götürdü. Yeteri kadar uyumuyor galiba, kendini çok yoruyor diye düşündü Boston. Nihayet cevap verdi. </p><p class="calibre1">
  -Doğrusunu söylemek gerekirse, iyi bir hücre sekreteri faydalı biri olur... </p><p class="calibre1">
  -Peki, ya bu? </p><p class="calibre1">
  Müdür bir an Boston'un yüzüne baktı:</p><p class="calibre1">
  -Tartışmak neye yarar? Onu bize lokal komite gönderdi, biz hiç bir şey yapamayız. </p><p class="calibre1">
  -Lokal Komite... Görüyorsun ya! Bazen sanıyorum ki kasten böyle hareket ediyor. Herhalde bir çıkarı olmalı herkesin cesaretini kırmaktan, sanki ben sosyalizmi sabote ediyormuşum gibi... Yok böyle bir şey. Ben sadece çalışma şartlarını düzeltmek istiyorum. ıstediğim o toprak benim değil, yine sovhozun olacak, onu satacak ya da kiralayacak değilim ki. Ben ne istediğimi biliyorum, o ne yaparsa yapsın, yaşadıkça böyle düşüneceğim... </p><p class="calibre1">
  -Her defasında bunları bana tekrarlaman bir işe yaramaz Boske. Ben kesin hiçbir şey söyleyemem, elimden hiçbir şey gelmez. </p><p class="calibre1">
  -Niçin? </p><p class="calibre1">
  -ıstemiyorum, hepsi bu! </p><p class="calibre1">
  -Bu bir cevap değil! </p><p class="calibre1">
  -Peki, başka ne dememi istiyorsun yani...? </p><p class="calibre1">
 </p><p class="calibre1">
  -Bu tutumuna hiç şaşırmadım ıbrahim Çotbayeviç, Lokal komitede iken bir defa seni terslediler. Oysa sen işleri düzeltmek için, durumu değiştirmek istemiştin, onlar ise kulağını çektiler. Seni onun için mi attılar buraya? </p><p class="calibre1">
  -Evet, doğru. Ve artık ceza görmek istemiyorum. Bir tecrübe yeter de artar bile. </p><p class="calibre1">
  -Bu da gösteriyor ki herkes yalnız kendisini düşünüyor. Bunun fena bir şey olduğunu söylemek istemiyorum. Yalnız, insan bunu daha akıllıca yapabilir. </p><p class="calibre1">
Cezalandırılması gerekenler, yenilik getirenler olmamalı, yapması gerektiği halde, bir şey yapmadan elini kolunu kavuşturup oturanlar olmalı. Ama bizde her şey tersine zaten... </p><p class="calibre1">
  Müdür sırıttı:</p><p class="calibre1">
</p><p class="calibre1">
  -Çok iyi muhakeme ediyorsun. </p><p class="calibre1">
  -Bana hep böyle derler. Ama ben de artık gezgin bir misafir gibi yaşamaktan bıktım. Durmadan yer değiştirince çobanlar çalışmak istemiyor. Bunda da şaşılacak bir şey yok. ıki üç gün gayret ediyor, sonra yoruluyorlar... Boş yere çırpınıyor, kendimizi mahvediyoruz. Koçkorbay da tepende durup, hiç bir şey senin değil, sen sahip değilsin, der durur. </p><p class="calibre1">
  -Bak Boske, bir şeyde iyi anlaşalım: Ne istersen yap, ama sorumluluğu benim üzerime atmamak şartıyla... </p><p class="calibre1">
  Konuşma böylece sona erdi ve Boston bürodan ayrıldı. </p><p class="calibre1">
  Üçüncü gün, Boston ve Ernazar şafak vakti Kiçibel'e hareket ettiler. Onlar yola koyulduğu zaman herkes uykudaydı daha. Boston bu defa Macar soylu al atına binmişti. Henüz iki yaşında olan Donkulük'ü bu çetin yola çıkaramazdı. Dağ </p><p class="calibre1">
geçidini dörtnala geçecek değildi ya: Daha ağır başlı bir hayvana ihtiyaç vardı </p><p class="calibre1">
bu yolda. Ernazar da güvenilir bir at seçmişti kendisine. Atlar kıştan bu yana iyi beslenmiş, kuvvetlerini toplamışlardı. Rahat ve keyifli yürüyorlardı. Geceyi karlı bir yerde geçirmek ihtimaline karşı yulaf heybesini ve kürklerini de almışlardı. </p><p class="calibre1">
  Seyahat etmek, hele çok iyi anlaştığınız bir insanla olursa, bir zevktir, neşe kaynağıdır. ınsan rahat rahat gevezelik eder. </p><p class="calibre1">
 </p><p class="calibre1">
  O sabah hava şaşılacak kadar berraktı. Gittikçe kalınlaşan ve buzlaşan tepelere doğru ilerliyorlardı. Gerilerinde, ta aşağıda, Isık-Göl göz alabildiğine uzanıyordu: Muazzamdı, hareketsizdi, koyu mavi yüzeyi pırıl pırıl yansıyordu ve insan bu güzelliği seyretmek için tekrar tekrar dönüp bakmaktan kendini alamıyordu. </p><p class="calibre1">
  -Ah insan o güzel mavinin birazını heybesine koyup götürebilse! dedi Ernazar. </p><p class="calibre1">
  -O zaman da atını yulaf yerine gökmavisiyle doyururdun... </p><p class="calibre1">
  ıkisi de katıla katıla güldüler. Atalarının çok kullandığı bu patikada şimdilik kolay ilerliyorlardı. O yüksek geçidi aşmak her zaman yaptıkları işlere göre daha zordu. Günlük işlerden kurtulup böyle bir yolculuğa çıkmaları da hiç denecek kadar az olurdu. Onun için hallerinden memnun idiler, kendilerini çok iyi hissediyorlardı. Hele Ernazar pek neşeliydi. Bir tasarısının gerçekleşmekte olduğunu görmek pek mutlu ediyordu onu. Savaşın başından bu yana, yani yaklaşık kırk yıldan beri, o yüksek geçidi kimse aşmamıştı. Bu cesareti ilk defa o ve Boston gösteriyordu. </p><p class="calibre1">
  Açık yürekli olan Ernazar, tartışmaktan ve başkalarının fikrini dinlemekten çok hoşlanırdı. Askerliğini son süvari alayında yapmıştı. Bu alay savaştan sonra da epey kaldı. Aradan uzun yıllar geçmiş olsa da, hala ata asker gibi biniyor ve eyerin üzerinde çok güzel duruyordu. Gülümhan onun az daha aktör olacağını </p><p class="calibre1">
sık sık anlatıp gülerdi: Bir gün Amerikalı bir film yöneticisi gelmiş, onun da at üzerinde birkaç pozunu çekmiş ve Gülümhan'a Kocan Amerika'da yaşasaydı </p><p class="calibre1">
Western filmlerinde ona mutlaka rol verirlerdi demiş ve onu razı etmeye çalışmış. Ama Gülümhan kesin konuşmuş: Sizin sinema dünyasının ne olduğunu bilirim ben. Bir gün bizim at çobanlarından bir gence bir çekimde rol vermişlerdi, sonra bir daha onu gören olmadı, çünkü kadın artistlerden biri kaçırmış onu. Ben size Ernazar'ımı kaptırmam demiş. ışte bu olay ne zaman anlatılsa herkes gülerdi. </p><p class="calibre1">
  Boston, Kiçibil'den döndükten sonra, Ernazar'a sonbaharda kendi ağılının sahibi olması için nasıl yardım edeceğini düşünüyordu. Artık ona bir ekibin sorumluluğunu vermesinin ve geleceğini güven altına almasının zamanı </p><p class="calibre1">
gelmişti. Onu bu işin alt kademesinde bırakmak doğru olmazdı. Eğer o, yani Boston, müdür ya da hücrenin sekreteri olsaydı, kimi ne zaman, hangi işe tayin edeceğini çok iyi bilirdi. Ama, ne demişler: Bir kem dünya (Bir kötü dünya). </p><p class="calibre1">
Bir süreden beri karşılarına ne bir traktör çıkıyordu ne de atlılar. Ağıllar ise pek seyrekti. Zaten manzara da birden değişmiş, soğuk iyiden iyiye artmıştı. Akşama doğru kayalık, dar bir vadiden geçtiler ve nihayet yüksek geçidin dibine ulaştılar. Güneş henüz batmamıştı, daha gidebilirlerdi. Ama yöreyi iyi tanımalı, koyunları geçirir gibi geçmeliydiler oradan. Çok erken saatte, daha yıldızılar kaybolmadan yola çıksalar bile, bir günde daha uzağa gidemezlerdi. Geceyi orada geçirmeye karar verdiler. Çobanlar, geçide girmeden önceki bu son geceye şıkama derlerdi. Koyunları dinlendirmek için de ideal bir yerdi burası. </p><p class="calibre1">
Yüksek kayalar rüzgarı tutuyor ve buzullardan çözülüp, süzülüp gelen bir dere buradan geçiyordu. Ama, yine bütün çobanlar bilirlerdi ki, geçiş sırasında en büyük tehlike yukarılarda karşılaşacakları o dondurucu rüzgardır. Hemen yakınlarında, gece yarısında esmeye başlar ve seher vaktine kadar devam ederdi, şıkamada asıl mesele, ertesi gün büyük geçidi aşacak olan koyunları </p><p class="calibre1">
dinlendirmek, kuvvet toplamalarını sağlamaktı. </p><p class="calibre1">
  Attan indiler, hayvanların eyerlerini de aldıktan sonra, gece için bazı hazırlıklar yaptılar. En uygun yer, yamaçta asılı gibi duran bir kayanın kuytusu idi. Biraz odun topladılar. Ernazar tek-tük görünen çalıları toplamak için ta aşağılara kadar inmişti. Ağıldan getirdikleri yiyecekleri de yedikten sonra, teneke çaydanlıkta bir çay kaynattılar. Sonra da uzun yolun yorgunluğunu çıkarmak için yattılar. </p><p class="calibre1">
Belin eteğinde hava çok çabuk karardı ve müşiş soğuk hemen kendisini hissettirdi. Yaz, atla bir günlük geride kalmış ve birden bire kış çıkıvermişti karşılarına. şimdi, ellerini uzatsalar değecek kadar yakın görünen Ala-Mengü'nün ebedi buzullarından gelen müşiş bir esinti kucaklayıvermişti onları. Boston bir gazetede, o tepelerin milyonlarca yıldan beri karla kaplı olduklarını okumuştu. </p><p class="calibre1">
Vadilerde yaşamak da ancak bu karlar sayesinde mümkün oluyormuş, çünkü bu karların erimesiyle oluşan dereler, aşağılara akar, çorak toprakları verimli hale getirirmiş. Gazetedeki bu yazıyı hatırlayınca, tabiatın gerçekten çok mükemmel yaratıldığını düşündü. </p><p class="calibre1">
  Boston uykuya varmadan önce:</p><p class="calibre1">
  -Ernazar, dedi, ne müşiş soğuk değil mi? ınsanın iliklerine işliyor. ıyi ki kürkleri almayı unutmadık. </p><p class="calibre1">
  -Kürkler yetmez. Eskiden, Ala-Mengü'yü aşan çobanlar soğuktan korunmak için bir dua okurlarmış. Buna Geçit duası derlermiş. Biliyor musun bu duayı? </p><p class="calibre1">
  -Hayır. </p><p class="calibre1">
  -Ben biliyorum, dedemden dinlemiştim. </p><p class="calibre1">
  -Söyle öyleyse. </p><p class="calibre1">
  -Çok iyi hatırlamıyorum, yarısını unuttum galiba. </p><p class="calibre1">
  -Hiç yoktan iyidir, hatırladığın kadarını söyle. </p><p class="calibre1">
  -Pekala, sen de benim söylediklerimi tekrar et Boston. Okuyorum: Ey Gök Tengri! Ey bu soğuk göklerin Tengrisi! Buzlu geçidi aşarken yolumuzu açık tut! Yardımını esirgeme! </p><p class="calibre1">
  Sürülerimizi ölüm kargaşasına düşürme! Onların yerine havada uçan kara kargayı al! </p><p class="calibre1">
  Çocuklarımızı soğuktan öldürme! Onların yerine havada uçan guguk kuşunu al! </p><p class="calibre1">
  Eyerlerimizin kolanlarını iyice sıkacağız, öküzlerimizin sırtına semerleri sıkıca bağlayacağız ve sonra yüzümüzü sana döndüreceğiz. </p><p class="calibre1">
  Yolumuza engel çıkarma ey Tengri! Geçiti aşmamıza, yeşil otlaklara, serin sulara ulaşmamıza yardım et. </p><p class="calibre1">
  Bizi öldürme. Canımız yerine bu duamızı kabul et, ey Tengri!.. </p><p class="calibre1">
 </p><p class="calibre1">
  -ışte bu kadarını hatırlıyorum ve sanırım doğru hatırlıyorum ama bundan sonrasını unuttum... </p><p class="calibre1">
  -Yazık, keşki unutmasaydın... </p><p class="calibre1">
  -Boş ver! Zamanımızda bu tür dualara kimsenin aldırdığı yok. Okulda bize bunların gericilik olduğunu, cehalet devrine ait şeyler olduğunu öğrettiler. şimdi insanlar uzayda geziyor. </p><p class="calibre1">
  -Uzayın ne ilgisi var bununla. Uzayda gezmek dua etmeyi unutmamıza sebep olabilir mi? Zaten uzayda gezenlerin sayısını parmaklarınla bile sayabilirsin. </p><p class="calibre1">
Ama bütün öteki insanlar yeryüzünde yaşamaya devam ediyor. Ve insanları </p><p class="calibre1">
yaşatan uzay değil, dünyadır. Atalarımız, babalarımız hep dünyada yaşadılar. </p><p class="calibre1">
Uzayla bir işimiz yok bizim. ısteyen gitsin uzayda yaşasın. Onların gelenekleri onlara, bizim törelerimiz bize aittir... </p><p class="calibre1">
  -Söylemesi kolay Boske, Koçkorbayev gibi herifler eski adetlerimizi yermekten, aşağılamaktan hiç geri kalmıyorlar. Hatta evlenme düğünlerimizi bile gereği gibi yapmıyormuşuz. Nikah sırasında niçin öpüşmüyorsunuz? </p><p class="calibre1">
diyorlar bize. Gelin kaynatasıyla niçin dansetmiyor? diyorlar. Çocuklarımıza da iyi adlar vermiyormuşuz. Sözde, yeni doğanlara verilecek isimler için bir Yeni isimler listesi varmış. Yukarıdakiler onaylamış bu listeyi. Bizim ananelerimize uygun isimler yerine bunları vermeliymişiz çocuklarımıza. Hatta ölülerimizin gömülmesine bile karışıyorlar. Ölülerimizi kendi adetlerimize göre gömdüğümüz için bize çıkışıyor, kavga ediyorlar. Nerdeyse insanlara nasıl ağlamaları gerektiğini de öğretecekler! Eski usule göre ağlamayın, gözyaşlarınızı yeni usule göre dökmelisiniz, diyorlar. </p><p class="calibre1">
  -Haklısın Ernazar. Bütün bunları ben de biliyorum. Moskova'da olsam -Galiba bir sergiyi görmem için bu sonbaharda beni Moskova ya göndereceklermiş- ne diyordum, Moskova'da olsaydım, Merkez Komitesi'ne giderdim. şeref sözü </p><p class="calibre1">
veriyorum ki gideceğim. Yerel yönetimlerde bizim Koçkorbayev gibi sekreterlerin gerçekten faydası var mı, yoksa bizi onun pençesine düşüren kara bahtımız mı? diyeceğim onlara. Bu adama karşı kimse ağzını açamıyor. En ufak itirazda sen partiye karşı geliyorsun diye boğazına sarılıyor insanın. Sanki partiyi tek başına o temsil ediyor! ışi o kadar azıttı ki, müdür bile onun karşısında eğilip büzülüyor. Asıl kötü tarafı, o yalnız değil, hemen hemen her yerde var böyleleri... Neyse, lafını etmemek daha iyi. Sanırım artık uyuma zamanı geldi. Yarınımız zorlu geçeceğe benzer. </p><p class="calibre1">
  ıki adam, Ala-Mengü'nün yüksek argıtı dibinde, yavaş yavaş uykuya daldılar. </p><p class="calibre1">
Dorukların değişken karanlığında yıldızlar ışıl ışıldı. Her biri yumruk büyüklüğünde ve çok ağırmış gibi görünüyordu. Boston, tam uykuya varmadan önce, bu ağır yıldızların gökyüzünde düşmeden nasıl durduklarına şaşıp kaldı bir süre. </p><p class="calibre1">
  Soğuk rüzgar kayalıklar arasında ıslık ıslık, uğul uğul esiyordu. Rüzgar ilahı </p><p class="calibre1">
şamalu hiçbir yere sığmıyordu, hiç hoşnut olmuyor ve hep karamsar tasarılar çiziyordu. </p><p class="calibre1">
  O gece dışarıda kurtlar uluyor, soğuk rüzgar camları dövüyor, pencere kenarları gıcır gıcır inliyordu. Boston, acı anılara kaptırmıştı kendini. Ernazar'ı </p><p class="calibre1">
düşünüyordu. Bir gün önce kendisine hakaretler yağdıran beş para etmez öteki herifi de düşünüyordu. Bu tipler her zaman bayağı iftiralarıyla başkalarını </p><p class="calibre1">
yıkmaya, hayatlarını karartmaya çalışırlardı. Ne de iyi becerirlerdi başkalarına çamur atmayı! Dedikodu, iftira, kıral olsun çoban olsun herkesin uykusunu kaçırırdı. Denenmiş bir metod idi bu. Bazı anlar öyle sanıyordu ki, bu düşünceler onun acılarla körelmiş ruhunun zaptedilmez bir baskısıdır ve ruhu geceleyin ağılın etrafında ağlayan, inleyen Akbar'la beraber dolanmaktadır. </p><p class="calibre1">
</p><p class="calibre1">
  Bu dayanılmaz ulumalara bir son verebilirdi, ana kurdu susturabilirdi. </p><p class="calibre1">
Öfkelenmiyor da değildi ona: Nedir bu inadın dişi kurt! Ne istiyorsun benden! </p><p class="calibre1">
ınan bana, seni bu acılardan kurtarmak, yardım etmek istedim. Yemin ederim ki bu işte benim bir suçum yok. Bırak artık ulumayı Akbar! Yavruların burada değil. Onları aldılar, kaçırdılar, sattılar! Votka için sattılar! Hiç bulamayacaksın yavrularını! Unut ve sus artık! Daha ne zamana kadar bize işkence edeceksin? </p><p class="calibre1">
Git artık Akbar, git, defol! Nasıl acı çektiğini biliyorum, ama yine de gitmelisin. </p><p class="calibre1">
Eğer gitmezsen ve yoluma çıkarsan, seni öldürmek zorunda kalacağım zavallı </p><p class="calibre1">
hayvan! Emin ol tereddüt etmeden vururum seni. Çünkü uyku uyutmuyorsun. </p><p class="calibre1">
Benim derdim bana yeter, daha fazla zorlama beni. Evet, seni vurabilirim, seni vurabilirim ya, bana hakaret edenlere, felaketime gülenlere bir şey yapamıyorum. Bari sen beni rahat bırak. Git, penceremin dibinde uluduğunu duymayayım bir daha! Aslında, senden önce onu, o artık düşmanımı öldürmek isterdim. Anamın başı üzerine yemin ederim ki elim titremeden çekerdim tetiği. </p><p class="calibre1">
  Evet, o ortak düşmanımız senin yavrularını kaçırdı, o pis sarhoş diliyle de bana iftira atmaya, çamur atmaya devam ediyor. O buz çukurunu, Ernazar'a seslenmek için kenarına tutunurken tırnaklarımı kıran o ölüm kuyusunu, acımasız dağlar arasında hıçkıra hıçkıra ağladığımı düşününce ve gözlerimin önüne getirince, yaşamak istemiyorum. Eğer yanıbaşımda uyuyan şu çocuk olmasaydı, her şeyi bırakıp ölüme koşardım. Bu ulumalar yüzünden annesi onu bizim yatağımıza getirdi. Kadın korkuyor ve bu da çok normal. Ve masum yavrum mışıl mışıl uyuyor. Tanrı onu bana, çalışmamın, dürüstlüğümün ödülü </p><p class="calibre1">
olarak verdi. Benim kanım, benim canım o. Yeryüzünde benden kalacak son parça. Ben kaderden bir şey istemedim. Her şey kendi kendine oldu... günün doğması, akşamın olması gibi. Herkes bilir ki kaderden kaçılmaz. Ama o sersem Bazarbay öyle iğrenç iftiralar uyduruyor ki, kendimi savunacak başka bir yol olmadığına göre, onu bir köpek gibi boğmak isterdim... Ve o Koçkarbayev de, o ayyaşın söylediklerini kelimesi kelimesine tekrar etmekten pek hoşlanıyor. </p><p class="calibre1">
Benim yavruma zarar vermek istiyor... Senin acılarını nasıl anlamam Akbar, nasıl anlamam! </p><p class="calibre1">
  Aslında, aklından ve kalbinden taşan bu düşüncelere rağmen, Boston, dişi kurdun o tarifsiz, çok büyük acısını, bu acının derecesini anlayamazdı. Kurt, bunu anlatacak kelimelerden, konuşmadan yoksundu ama, bu duygudan yoksun değildi. Bu acıyı bütün varlığıyla hissediyor ve bundan kurtulamıyordu. Her çareye başvurmuştu bu üzüntüsünü unutmak için. Dağlarda, göl kıyısında, peşinden hiç ayrılmayan eşi Taşçaynar ile, bütün gücünü yitirip yorgunluktan ölmek ümidiyle hiç durmadan koşmuştu. Yoluna çıkan her şeye umutsuz bir hiddetle saldırmış, duyduğu ölçüsüz acıyı unutmak istemişti. Hatta bir defa yuvasına da dönüp bakmış, hala boş olup olmadığını anlamak, son ümit ışığının da söndüğünü görerek, kavuşma hayalinden kurtulmak istemişti... </p><p class="calibre1">
  Ne dayanılmaz, ne acımasız bir çile idi bu! O akşam, uzun uzun ve amaçsız dolaştıktan sonra, birden Başat'a yönelmiş, yapılması gereken çok acele bir işini hatırlamış gibi, gittikçe hızını arttırarak koşmaya başlamıştı. Taşçaynar da her zamanki gibi peşinden geliyordu. Çılgın gibiydi. Kayaların, kar yığınlarının arasından, çalıların üzerinden uçar gibi koşuyordu... Nihayet, her zamanki yolundan sarıçalıların olduğu yere geldi, yavrularının orada olup olmadıklarından iyice emin olmak için bir kere daha girdi inlerine. Her tarafı </p><p class="calibre1">
koklayarak, yavrularının pek özlediği kokularını bir kere daha içine çekti ve sonra inledi, uludu, uludu... Nerdesiniz? Ne oldu size yavrularım! Süte susamış </p><p class="calibre1">
küçük yumuklarım! Bir gün büyüyecektiniz: Keskin dişleriniz olacaktı. Siz yanıbaşımda yürürken kendimi ne kadar mutlu, ne kadar güçlü hissedecektim! </p><p class="calibre1">
Siz yanımda oldukça ayaklarım yorulmak nedir bilmeyecekti. </p><p class="calibre1">
  Hala o pis kokuyu çıkaran şişenin bulunduğu yere, dereboyuna koştu. Yulafı </p><p class="calibre1">
kuşlar yemişti, ama bazı taneler kalmıştı ve bunların üzerini kırağı kaplamıştı... </p><p class="calibre1">
  Nihayet, yavrularının olması gereken yere yuvarlanıp yattı, büzüldü. Taşçaynar da yanına uzanıp kalın kürkü ile onu ısıtmaya çalıştı. </p><p class="calibre1">
</p><p class="calibre1">
  Gece karanlığı iyice çökünce Akbar rüyasında yavrularını gördü: Memelerinde biriken sütleri emiyordu yavruları. Onları emzirmek, memelerindeki sızıları </p><p class="calibre1">
dindirmek istemişti uzun zamandan beri. Ve yavruları, küçük hırıltılarla, ağızlarını doldura doldura emiyorlardı. Kendisi de onlara büyük şefkat gösteriyor, hazdan mest oluyordu. Ama memelerinde süt hiç bitmiyordu, hep doluydular... Bundan belli belirsiz bir kuşku duymaya başlamıştı: Sütünün bittiğini, ağırlıktan kurtulduğunu niçin hissetmiyordu? Niçin bunca süte rağmen yavruları doymak bilmiyordu? Olsun! Dördü de orada, kucağında idiler ya. En hareketlisi, kuyruğunun ucunda beyaz bir leke olanı, sonra en çok emen ve anasının memesi ağzında iken uyuya kalanı, hep ağlamaklı ve kavgacı olan üçüncüsü ve mavi gözlü dişi yavrusu yani geleceğin Akbar'ı... hepsi yanındaydı... Rüyası devam ediyordu: Mujunkum bozkırında, dört yavrusuyla uçar gibi koşuyor ve yavruları da peşinden süzülüyorlardı. Taşçaynar da onlarla beraberdi ve o da uzun sıçrayışlarıyla uçuyordu. Güneş parlıyor, serin hava karınlarını okşuyor ve hayat gibi akıp gidiyordu... </p><p class="calibre1">
  Dişi kurt birden uyandı, katı gerçeğe çarparak ezilmişçesine bir süre hiç </p><p class="calibre1">
kımıldamadan öylece kaldı. Neden sonra usulca kalktı ve yuvadan çıktı. O kadar yavaş hareket etti ki Taşçaynar onun kalktığını duymadı bile. Akbar'ın gözleri birden gökyüzündeki aya saplandı. Yıldızlı gökte, karlı dağların tepesinde, ay o kadar parlak, o kadar yakın görünüyordu ki, elinizi uzatsanız değecekti sanki. </p><p class="calibre1">
şırıltısı hiç bitmeyen o geveze derenin kenarında, başı eğik ve tarifsiz kederler içinde biraz yürüdükten sonra, durup arka ayaklarının üzerine oturdu, gözlerini havaya dikerek uzun uzun baktı. Ve o gece, o sarı büyük yıldızda yaşayan Börü-Anayı (kurtların tanrıçası) net bir şekilde gördü. Börü Ana'yı ilk defa bu kadar yakından ve net görüyordu. Onun çift boynuzlu silueti şaşılacak derecede kendisine benziyordu. Açık ağzı, arkaya doğru uzanan kuyruğu pek belirgindi. </p><p class="calibre1">
Dişi kurt, Börü-Ana'nın kendisini gördüğünü ve duyduğunu hissetti. ışte o zaman, sıcak nefesinden dalga dalga yükselen yakarışlarla, Börü-Ana'ya seslendi:</p><p class="calibre1">
  Ey kurtların ilahesi Börü-Ana! Bana iyi bak. Karşında ben varım, ben Akbar. </p><p class="calibre1">
Bu soğuk dağlarda karşına dikilen benim. Yapayalnız, talihsiz Akbar. Acılarım çok büyük. Nasıl ağladığımı işitiyor musun? Nasıl uluduğumu, nasıl hıçkıra hıçkıra ağladığımı duyuyor musun? Bütün varlığım ıstırap oldu, memelerim yararsız sütle doldu... Süt verecek, besleyecek kimsem yok. Yavrularımı </p><p class="calibre1">
yitirdim. Nerde yavrularım, nerde? Aşağılara in Börü-Ana, in de yanıma otur, sen ve ben birlikte ağlayalım. Aşağılara in kurtların tanrıçası. Seni doğduğum topraklara götüreyim, artık kurtların orada, o bozkırda yaşama hakları yok. Bu hakkı aldılar bizden. Dağlarda yaşama hakkımız da yok. Hiçbir yerde kurtlara yaşama hakkı yok... Aşağıya inmek istemiyorsan beni de oraya çek Börü-Ana! </p><p class="calibre1">
Ben, Akbar, yavruları çalınan ana kurt! Seninle birlikte Ay'da yaşamak, oradan kanlı gözyaşlarımı yeryüzüne akıtmak istiyorum. Beni işit Börü-Ana! Börü-Anaaa! Börü-Anaaa! Beni anla, gözyaşlarımı anla Börü-Anaaa! </p><p class="calibre1">
  O geceyi aşacakları dağın dibinde geçirdiler. Sabahleyin ilk kalkan Ernazar oldu. Sımsıkı sarınmıştı. Gidip atlara bir göz attı. Atlar bukağılı ve örtülü idiler. </p><p class="calibre1">
Boston, kürkünün altından başını yavaşça çıkararak sordu:</p><p class="calibre1">
  -Çok soğuk mu? </p><p class="calibre1">
  -Yükseklerde sabahlar hep soğuk olur, güneş yükselir yükselmez biraz ısınır. </p><p class="calibre1">
  Sonra dönüp semer halısının üzerine oturdu. O saatte ortalık epeyce karanlıktı </p><p class="calibre1">
daha. </p><p class="calibre1">
  -Atlar nasıl? </p><p class="calibre1">
  -Fena değiller. </p><p class="calibre1">
  -Sürüyü buraya getirip şıkama yaptığımız zaman bir çadır kurmamız gerekecek sanırım. Bu kadar çok üşümeyiz o zaman. </p><p class="calibre1">
</p><p class="calibre1">
  -Çok haklısın. Çadır kurmak pek vakit almaz zaten. Önemli olan tutacağımız yolu bilmektir. Gerisi bize kalmış bir iş. </p><p class="calibre1">
  şafakta hava biraz yumuşadı, hafifledi. Ortalık yeterince aydınlanır aydınlanmaz atları eyerlediler. </p><p class="calibre1">
  Boston, ata binmeden önce son bir defa daha baktı çevreye. Yamaçları, kayaları gözden geçirdi. ıki çoban, vahşi tabiatın ortasında küçücük görünüyorlardı, ama kararlıydılar. Yüksek geçit korkutamaz bizi, diye düşündü </p><p class="calibre1">
Boston, hayat memat meselesi bu, iş bu kadar ciddi olunca insanoğlu hiçbir şeyden korkmaz, hiçbir engel durduramaz onu. Denizleri dağları aşar, yarları </p><p class="calibre1">
uçurumları geçer. Biz de geçeceğiz. </p><p class="calibre1">
  Vaktiyle ataları tarafından açılan eski yolu buldular ve gördüler ki bu yol, bu patika, iki tepenin arasında karlı, hafif bir çöküntüden geçmekte, dosdoğru uzanmaktadır. Besbelli o yükseltiden sonra, Kiçibel'e doğru inişe geçeceklerdi. </p><p class="calibre1">
Eskilerin dediğine göre, Kiçibel'de bir kayın ormanı, bir de dağlardan inen bir dere varmış. Bazen tabiat, en güzel, en zengin köşelerini, aşılmaz görünen işte bu tür engellerin arasına gizler. Ama, ekmeğini kazanmak zorunda olan insan, her engeli göğüslemeye hazırdır, ona hiçbir engel dayanamaz, bu derece güçlüdür yaşama arzusu... </p><p class="calibre1">
  Yamaç gittikçe dikleşti, kar kalınlaştı. Atlar kalın kar tabakasında çok zor ilerliyorlardı. Güneş yükselince rüzgar dinmişti. şimdi o sessizlikte yalnız atların ve kendilerinin solumalarını duyuyorlardı. </p><p class="calibre1">
  -Ne dersin Ernazar, diye sordu Boston, karınlarına kadar kara batacak koyunların buradan geçmeleri epeyce güç olmaz mı? </p><p class="calibre1">
  -Kesinlikle öyle olur Boske, zorlu bir sefer olacak bu! ışin en önemli yanı bu yolu en kısa zamanda, olabildiği kadar çabuk aşmak olacak sanırım. Hem bir geçit açabiliriz, hiç olmazsa karları bastırırız. </p><p class="calibre1">
  -Evet, ben de düşündüm bunu. Kürekleri unutmamalıyız. </p><p class="calibre1">
 </p><p class="calibre1">
  ılerlediler. Kar atların dizine çıkmaya başlayınca, inip, hayvanları yedeklerine aldılar. Az sonra dağın havası azaldı ve ağızlarından solumaya başladılar. Her taraf bembeyaz olduğu için gözleri kamaşıyordu. Güneş gözlüklerini taktılar. </p><p class="calibre1">
Dağ gezisi için bu gözlükler şarttı, ama artık şehirde de güneş gözlüğü takmak adet olmuştu. Az sonra kürklerini de çıkarmak zorunda kaldılar ve onları eyerin üzerine attılar. Atlar da ter içinde kalmıştı, zorlukla nefes alıyorlardı. Neyse ki artık yokuşun doruğuna iyice yaklaşmışlardı... Ebedi buzlarla örtülü beyaz doruklara güneş şimdi tam tepeden bakıyor ve açık gökyüzüne ışıklarını </p><p class="calibre1">
saçıyordu. Yalnız yollarının üzerinde birkaç beyaz bulut vardı ve pamuk yığınını </p><p class="calibre1">
andıran bu bulutların içinden geçiyorlardı. O anda, Issık-Göl kenarında yazlıkçıların güneşten kavrulduğuna ya da rahat rahat güneşlendiklerine, yandıklarına inanmak zordu doğrusu. </p><p class="calibre1">
  Az sonra yokuşun doruğuna ulaşmaları için sadece beş yüz metre kadar bir yol kalmıştı ve şimdiden inişi düşünmeye başlamışlardı. ınişin çıkış kadar zahmetli olmayacağını umuyorlardı... </p><p class="calibre1">
  Nihayet yokuş bitti. ıki adam ve hayvanlar iyice yorulmuşlardı. Biraz nefes almak için durup mola verdiler. Katettikleri yola ve çevreye baktılar. Ernazar, mutlu mutlu gülümseyerek:</p><p class="calibre1">
  -Tamam Boske, dedi, sürüyü rahatça geçirebiliriz buradan, tabii hava güzel olursa. </p><p class="calibre1">
  -Evet, evet, ancak hava güzel olursa. Ernazar saatine baktı:</p><p class="calibre1">
  -Tam ikibuçuk saatte tırmandık. Pek o kadar güç olmadı değil mi? </p><p class="calibre1">
</p><p class="calibre1">
  -Ama koyunlarla üç saat ya da daha fazla sürer. Neyse, sürüyü aşırmanın mümkün olduğunu anladık ya. Haydi inişe geçelim ve öbür yamacın nasıl olduğunu da görelim. Belki Kiçibel'i de görürüz uzaktan. Mera yemyeşil olmalı... </p><p class="calibre1">
  Çevrelerinde kar tabakası dümdüz uzanıyordu, ama yer yer, rüzgarın savurmasıyla ve yığmasıyla oluşan, yine dümdüz, ışıl ışıl setler görünüyordu. Bu kar ovasının sınırsız, sonsuz olmadığını biliyorlardı. Yokuşu biraz daha indikleri zaman, aşağıda başka bir dünya ile karşılaşacaklardı ve bu yolculuğun hedefi, amacı olan o dünyaya bir an önce ulaşmak için sabırsızdılar şimdi. Bir devenin çift hörgücünü andıran iki tepenin arasından neşe ile, coşku ile ilerliyorlardı. </p><p class="calibre1">
ışte tam bu sırada, Boston, adımını hızlandırdığı bir anda, ayaklarının dibinde yerin oynadığını hissetti ve ardında bir çığlık duydu. Dönüp ardına bakınca dehşetten donakaldı. Ernazar ve atı yoktu! Onların olması gereken yerde, hemen ardında, ince bir kar savruntusu vardı. </p><p class="calibre1">
  -Ernazaaar! diye bağırdı korkunç bir sesle. Dağların ölüm sessizliğinde yankılanan sesi korkusunu daha da arttırmıştı. Yoldaşının kaybolduğu noktaya doğru fırladı ve karşısında bir uçurumun, bir kuyunun açıldığını farkedince, mucize sayılacak bir hareketle durup iki adım geriledi. Dipsiz, karanlık bir kuyuya benzeyen o çukurdan, buhar gibi ama soğuk kar tanecikleri çıkıyordu. </p><p class="calibre1">
Yüzükoyun yatarak çukurun ağzına kadar sürünmeye başladı. Olanı henüz anlamamıştı, anlamak için düşünmeye de cesaret edemiyordu. ıliklerine kadar kaygı kesildi, korku sardı ve bu korku en küçük damarlarına girerek düşünce yetisini felce uğrattı. Ama yine de sürünüyor, anlaşılmaz bir güçle hareket ediyor ve nefes alabiliyordu. Dirseklerine dayanarak sürünürken, yüzüne gözüne yapışan karları düşürmek için başını sallıyordu. Saniyeler içinde bir buz tabakasının üzerinde süründüğünü anladı, kar altına saklanan derin uçurumların bütün bir sürüyü bir anda yutabilecek boşlukların bulunduğuna dair anlatılanları </p><p class="calibre1">
hatırladı. Sonra, birisini lanetlemek için söylenen kargışı da hatırladı: Carıklarga ket! diyorlardı. Bununla, dipsiz yarıklara git, yok ol! demek istiyorlardı. Ama, niçin, niçin Ernazar da böyle yok olsun!. </p><p class="calibre1">
  Onun suçuydu bu. Kesinlikle onun suçu! Doymazlığı için, var olanla yetinmek istemediği için cezalandırılıyordu... Ah, böyle bir facianın olabileceğini düşünseydi... </p><p class="calibre1">
  Nihayet çukurun ağzına kadar gelebildi ve korkudan ürpererek, sesi, nefesi kesilir gibi oldu. </p><p class="calibre1">
  -Ernazar! diye fısıldadı boğuk bir sesle. </p><p class="calibre1">
 </p><p class="calibre1">
  Sonra hüngür hüngür, ciğerlerini yırtarcasına ağlamaya başladı: Ernazar, orada mısın? Emazar! Ernazar! Ernazar! </p><p class="calibre1">
  Sustuğu zaman aşağıdan, sakın yaklaşma! diyen bir ses duyar gibi oldu. </p><p class="calibre1">
  -Ernazar! Sevgili kardeşim, Can kardeşim! Hemen geliyorum, bekle beni, seni çıkaracağım oradan! </p><p class="calibre1">
  Karları savurarak fırlayıp kalktı. Az daha kendisi de yuvarlanacaktı aynı </p><p class="calibre1">
uçuruma. Atına doğru koştu. ıp ve balta gibi işe yarayacak şeyler Ernazar'ın atında idi. Onun için kendi atının kolanlarını, dizginini, üzengi kayışlarını kesti. </p><p class="calibre1">
Bunları birbirine bağlarken parmakları kan içinde kaldı. Sonra yine uçuruma doğru koştu. Bastığı buzun kırılıp çökebileceğine aldırmadan, soluğu kesilerek, içten içe cançekişir gibi, arkadaşını kurtaramadan ölmek korkusuyla uçurumun kenarına geldi. </p><p class="calibre1">
  -Ernazar! Ernazar! Sana bir ip getirdim, beni duyuyor musun? Bir ip getirdim. </p><p class="calibre1">
Cevap ver can kardeşim, cevap ver! Kayışın bir ucunu bileğine dolayarak, öbür ucunu kuyuya sarkıttı. Uçurumun ne kadar derin olduğunu, sarkıttığı kayışın dibe ulaşıp ulaşmadığını bilemezdi. </p><p class="calibre1">
</p><p class="calibre1">
  Orada öylece bekledi bir süre. Çok, çok uzun gelen bir bekleyişti bu. </p><p class="calibre1">
  -Cevap ver Ernazar! Bir şey söyle! Tek bir kelime söyle! Ernazar, canım kardeşim! </p><p class="calibre1">
  Ama çabaları boşuna idi. Korkusunu daha da arttıran kendi sesinin yankısından başka bir ses gelmiyordu aşağıdan. Ve o durmadan söyleniyordu:</p><p class="calibre1">
  -Nerdesin Ernazar! Beni duyuyor musun? Ne yapmalıyım Tanrım? </p><p class="calibre1">
  Kendini tutamayıp yine hıçkıra hıçkıra ağlamaya başladı. Arada anlaşılmaz şeyler söylüyor, ölü babasından, annesinden yardım istiyor, kızlarını, kız ve erkek kardeşlerini ve özellikle de karısı Arzıgül'ü çağırıyordu durmadan... </p><p class="calibre1">
Bilinci, bu acı gerçeği anlamak istemiyordu. Ernazar ölmüştü! Ölmüştü! Ve ona yardım edebilecek, teselli edebilecek kimse yoktu yanında... Son nefesine kadar duyacaktı bu ölüm acısını. Bağırmaya devam ediyordu: Duamızı duymadın mı? </p><p class="calibre1">
Böyle bir şeyi nasıl yapabilirsin? diyor, kime hitap ettiğini kendisi de bilmiyordu. </p><p class="calibre1">
  Neden sonra kalktı. Titriyor, bacakları üzerinde güçlükle durabiliyordu. Akşam karanlığının çökmekte; havanın değişmekte olduğunu farketti. Kara kara bulutlar görünmeye, soğuk bir rüzgar dalga dalga esmeye başlamıştı. Ne yapacak, nereye gidecekti? Yalnız kalan atı da geldikleri yolu tutmuş, geri dönüyordu. Onu, bayır aşağı rahat rahat giderken gördü. Ama yetişemeyeceği kadar uzaklaşmıştı. Hem yetişse de pek işine yaramazdı artık. Dizginsiz, üzengisiz, eyersizdi. Kızgınlıktan orada duran üzengisiz eyere bir tekme attı. </p><p class="calibre1">
Sonra, çevreye dalgın dalgın bakarak, bir süre hareketsiz öylece durdu. Yüzü </p><p class="calibre1">
şişmiş, soğuktan morarmıştı. Başında papağı yoktu. Uçuruma sarkarken düşürmüştü onu. Ala-Mengü'nün iki tepesi arasında yapayalnızdı şimdi. Buz gibi bir rüzgar, ruhunu kaplayan ümitsizliği arttırmaktan başka bir şey yapmıyordu. Ne yapacak, nereye gidecekti? Her şey ne kadar güzel başlamıştı. </p><p class="calibre1">
Niçin çıkmıştı bu lanet uçurum onların yoluna? Kendi ayak izlerine baktı ve sadece iki metre kadar açıktan geçtiği için o dipsiz kuyuya düşmekten kurtulduğunu anladı. Ernazar, biraz daha sağdan yürüdüğü için uğramıştı bu felakete. </p><p class="calibre1">
  Arkadaşına yardım edemiyor, onun ölmüş olabileceğine de inanmak istemiyordu. Birden bir ümide kapıldı. Belki sadece bayılmıştı ve hala kurtulabilirdi, donup kaskatı olmaması için çok acele etmeliydi. Kürkünü çıkarıp attı üzerinden. Olanca gücüyle bayır aşağı koşmaya başladı, ama iniş o kadar kolay değildi. Ne yapıp yapmalı, bir an önce sovhoza haber vermeliydi. ıplerle, kazma küreklerle, fenerlerle yardımcılar gelmeliydi. Onlarla beraber buraya dönecek, uçuruma kendisi inecek ve Ernazar'ı kurtaracaktı. </p><p class="calibre1">
  Birkaç defa düştü, bacağını kırmaktan korksa da, her defasında kalkıp nefes nefese koşmaya devam etti. </p><p class="calibre1">
  Bazen atına yetişebileceğini düşünüyor ve sonra bundan ümidini kesip koşmaya devam ediyordu. </p><p class="calibre1">
  Hava her dakika biraz daha bozuyordu ve kar yağmaya başlamıştı. Ama kar değil fırtına bile kopsa, ancak bu yükseklikte olur, aşağılara ulaşmazdı. Kendisi ulaşmalıydı aşağılara. Kardan, fırtınadan değil, yalnız Ernazar'ın akıbetinden korkuyor, yalnız onu düşünüyordu. Eğer hala ölmediyse, kurtarıcılar gelinceye kadar dayanabilir miydi? Kan damarlarını çatlatacaktı nerdeyse. Acele etmeliydi. Karanlık yavaş yavaş koyulaşıyor ve karanlıkta koşmanın hiç de kolay olmayacağını düşünüyordu bir yandan. </p><p class="calibre1">
  Dik ve kestirme bir yol sayesinde dağın eteğine inebilmişti. Çukurda bayırda koşmaktan olduğu kadar, o feci kazanın ıstırabı ile de bitikti. Kafasında bin türlü </p><p class="calibre1">
kurtarma planı yapıyordu. Bazen de, ne pahasına olursa olsun Ernazar'ı </p><p class="calibre1">
terketmemesi, onunla beraber karlara gömülüp kalması gerektiğini düşünüyordu. </p><p class="calibre1">
O karanlık buzlu hücresinde sevgili dostunun can çekişmesini, iniltilerini de duyar gibi oluyordu. Ernazar'ın karısına, çocuklarına bu olayı nasıl söyleyebileceğini düşününce de çıldırmak üzere olduğunu hissediyordu. </p><p class="calibre1">
Bu büyük felakette, bu tarifsiz güçlükler içinde, bir nebze şansı da oldu: O gün, dağda bir düğün yapılıyordu: Yöredeki çobanlardan biri, tatilden yararlanıp yanlarına gelen üniversite öğrencisi oğlunu evlendirmişti. Sona kalan davetliler de kamyonla evlerine dönüyorlardı. Vakit geçti, ay parlıyordu, gölden esen hafif bir rüzgar vuruyordu dağın eteğine. Vadide, ay ışığında pırıl pırıl parlayan Isık-Göl de görünüyordu. Bütün bu manzara düğüne gelenlere şarkı söylemek arzusu uyandırıyor ve kamyondakiler de bağıra bağıra şarkı söylüyorlardı. </p><p class="calibre1">
  Boston bu sesleri duyar duymaz kamyonun geçeceği yola doğru koştu ve çılgın gibi elini kolunu sallamaya başladı. </p><p class="calibre1">
  Kamyon, Berik sovhozu müdürünün kapısı önünde durduğu zaman saat sabahın ikisi idi. Boston aralıksız bir şekilde pencere camını tıklattı. Havlayan ve bacağını ısırmaya çalışan köpeğe aldırmıyordu bile. </p><p class="calibre1">
  -Ne var? Kim o? dedi içeriden kuşkulu bir ses. </p><p class="calibre1">
  -Benim, ben Boston Urkunçiev. </p><p class="calibre1">
  -Bir şey mi oldu? </p><p class="calibre1">
  -Evet, büyük bir felaket. </p><p class="calibre1">
 </p><p class="calibre1">
  Ertesi sabah, öğleden az önce, başlarında Boston olduğu halde, altı adam Ala-Mengü geçidini tırmanıyordu. ıpler ve başka gerekli aletler vardı ellerinde. Bir jeeple olabildiği kadar yükseğe çıkmış ve şimdi, nefeslerini tüketmemek, daha çok yorulmamak için hiç konuşmadan yürüyorlardı. Bir helikopter de o saatlerde, geçidin oraya üç tecrübeli dağcıyı indirmiş olacaktı. </p><p class="calibre1">
  En önde yürüyen Boston, aynı yolu bir gün önce Ernazar'la, olacaklardan habersiz tırmandıklarını düşünmekten kendini alamıyordu. </p><p class="calibre1">
  şunu da anlıyordu ki, sevgili arkadaşı o lanet çukura düştüğü zaman ölmemiş </p><p class="calibre1">
olsa bile, aradan geçen yirmi dört saatlik bir süre içinde donup ölmüş olmalıydı. </p><p class="calibre1">
Buna rağmen bir mucize umuyordu. </p><p class="calibre1">
  Fırtınadan sonra şimdi geçidin doruğuna mutlak bir sessizlik hakim olmuş, ama yoğun kar yağışı her yeri örtmüştü. Ernazar'ı yutan çukur görünmüyordu, ayak izleri de yok olmuştu. Bu yüzden Boston kaza yerini birden gösteremedi. Neyse ki adamlardan biri oralarda Boston'un kürkünü gördü, sonra bir başkası biraz uzakta, atılan eyeri buldu. Bunlar sayesinde çukurun ağzını da keşfettiler ve kazdılar. Altı katlı bir ev kadar derin görünüyordu çukur. O sırada helikopterle dağcılar da gelmişti ve bunlar çukura indiler. </p><p class="calibre1">
  Dağcılar yukarı çıkınca, Ernazar'ın cesedini kaskatı donmuş olarak bulduklarını </p><p class="calibre1">
bildirdiler, atının da aynı durumda olduğunu söylediler. Bunları çıkarmanın imkansız olduğunu, ufak bir kazma darbesiyle çığ altında kalabileceklerini anlattılar... Boston'un, bir de kendisinin inip aziz arkadaşına son defa veda etmekten başka yapabileceği bir şey kalmamıştı. </p><p class="calibre1">
  Boston bu kabustan yıllarca kurtulamayacaktı: Onu iplere bağlayarak aşağı </p><p class="calibre1">
indiriyorlardı. Uçurumun buzlu-saydam kenarlarını bir fenerle aydınlatıyordu. </p><p class="calibre1">
Birini elinden düşürmesi ihtimaline karşı iki fener vermişlerdi ona. Gerçekten birisini hemen düşürmüştü. Üzüntüsünden ve isyanından bağırmak istiyordu. </p><p class="calibre1">
Ama yine de o buzlu, o dev çukura inmeye devam ediyordu. Sonra fenerin ışığı </p><p class="calibre1">
birden, Ernazar'ın bir buz blokunun üzerindeki cesedini aydınlattı. Dizüstü </p><p class="calibre1">
oturuyordu Ernazar. Kürkü başından kaymış, yüzü kan içinde, dudakları kapalı, gözleri açık görüyordu onu (tıpkı kazanın ertesi gününde gördüğü gibi). Sonra ona sesleniyordu: Ernazar! diyordu, bak ben geldim! Yardım fenerini sana bırakacaktım -Burası çok karanlık, çok soğuk çünkü-ama kaybettim o feneri. </p><p class="calibre1">
Anlıyor musun Ernazar, kaybettim. Olsun, bir tane daha var. Onu veririm sana. </p><p class="calibre1">
</p><p class="calibre1">
Al, al bunu! Al bu feneri Ernazar, yalvarırım al!. Ama Ernazar feneri almak için elini uzatmıyordu. Hareketsiz, öylece duruyordu. Bunun üzerine Boston ağlamaya başlıyor ve her defasında gözyaşları içinde uyanıyordu. </p><p class="calibre1">
  Tekrar tekrar görüyordu bu rüyayı ve her defasında ertesi gün çok kötü </p><p class="calibre1">
geçiyordu onun için. Bu rüyasını kimselere, özellikle de Gülümhan'a anlatamazdı. Gülümhan'la evlendikten sonra bile anlatmamıştı ona. Ona da, ailesinden herhangi birine de. Ernazar'ı son bir defa daha görmek için uçuruma girdiğini söyleyemedi! </p><p class="calibre1">
  O faciadan sonra evine döndüğü zaman olayı herkes öğrenmişti. En zoru, gözyaşlarına boğulan Gülümhan'la karşılaşması oldu. Kadın o kadar üzüntülü, öyle umutsuz idi ki, onu öyle görmektense, orada kalıp Ernazar'la birlikte ölmesinin ya da binlerce defa o uçuruma inmeye mahkum edilmesinin daha iyi olacağını düşünmüştü. Kadın Ala-Mengü'ye gitmek istiyor ve hıçkırıklar içinde durmadan bağırıyordu: ınanmıyorum! ınanmıyorum! Ölmedi o! Bırakın gideyim, onu bulmak, onu görmek istiyorum! diyordu. Onun bu halinden korkmaya başlamışlardı. </p><p class="calibre1">
  Kadın bir akşam kaçıp gitti. Boston da günlerce hiç elbisesini çıkarmamış, hemen hemen hiç uyumamıştı. Taziyet için gelenlerin günlerce ardı kesilmemiş </p><p class="calibre1">
ve Boston da ilgilenmek zorunda kalmıştı. Bölgenin bütün, sakinleri ağıla geliyor ve bazıları, ta uzaklardan ağlamaya, dövünmeye başlayarak, Kırgız geleneğine uygun ağıtlar okuyorlardı: Ernazar, ciğerparem benim, seni bir daha nerde göreceğim! diyorlardı. Ve Boston onları karşılamaya çıkıyor, attan inmelerine yardım ediyor, teselliye çalışıyordu... </p><p class="calibre1">
  Sonunda bir akşam nihayet yalnız kalabilmişti. Beline kadar soyunmuş, avluda bir güğüm su ile yıkanmaya çalışıyordu. Daha sonra da biraz dinlenecekti. Çok yorgundu çünkü. Tam bu sırada Arzıgül'ün kendisini çağırdığını duydu. O </p><p class="calibre1">
faciadan sonra Arzıgül, bir şeyler yapar korkusuyla, Gülümhan'ı hiç yalnız bırakmamıştı. </p><p class="calibre1">
  -Boston, Boston, nerdesin? </p><p class="calibre1">
  -Ne var, ne oluyor? </p><p class="calibre1">
  -Çabuk ol, çabuk, Gülümhan'ı yakala! Gitti, mani olamadım, iki çocuk ağlaşıp duruyor... </p><p class="calibre1">
  Boston alelacele kurulandı, uzun kollu fanilesini sırtına geçirdi ve koşmaya başladı. </p><p class="calibre1">
  Epeyce koştuktan sonra bir vadinin kenarında, dağlara doğru giderken gördü </p><p class="calibre1">
onu. </p><p class="calibre1">
  -Gülümhan, dur! Nereye gidiyorsun? diye bağırdı. </p><p class="calibre1">
  Ama Gülümhan dönüp ardına bakmıyordu. Boston hızını arttırdı. şimdi kadının, kocasının ölümünden onu sorumlu tutabileceğini de düşünüyor ve çok korkuyordu böyle bir suçlamadan. Onu en çok korkutan şey bu idi. Zaten suçluluk duygusu içinde kendini yeyip bitirirken, bir de o, yüzüne karşı bu suçlamayı yaparsa ne cevap verebilirdi? </p><p class="calibre1">
  Kendini savunmak için ağzını nasıl açabilirdi? Kadın da herhalde aklın sesini dinleyebilecek durumda değildi galiba. Elbette, insanın hiçbir şey yapamayacağı </p><p class="calibre1">
trajik anlar olabilirdi, ama bu kaçınılmaz anlar her zaman olağan karşılanmazdı. </p><p class="calibre1">
Ve Ernazar'ın ölümünden sonra kendisinin nasıl hayatta kalabildiğini Gülümhan'a anlatamazdı. </p><p class="calibre1">
  Nefes nefese nihayet Gülümhan'a yetişti. </p><p class="calibre1">
  -Gülümhan, nereye gidiyorsun? Dur, beni dinle... Eve dönelim... </p><p class="calibre1">
</p><p class="calibre1">
  Vakit epey geçti ama henüz karanlık iyice çökmemişti. Gün batarken de dağlar iyice farkediliyordu. Gülümhan dönüp yüzüne baktığı zaman, uğradığı felaketin onu bir tül gibi sardığını gördü sanki. Bir suyun dibindeymiş gibi bu tül yüzünü </p><p class="calibre1">
deforme ediyordu. Daha düne kadar yüzünden sağlık fışkıran, neşe fışkıran bu kadındaki o acılı değişikliği görmek dayanılır şey değildi. Onu, buruşmuş, önden düğümleri çözülmüş dul kadın ipeklisiyle, yas tuttuğu için dağınık bıraktığı saçlarıyla, deli gibi kaçarken görmek, Boston'un yüreğini cayır cayır yaktı. Gülümhan'ın, aslında yepyeni kara çizmeleri bile pek üzüntü vericiydi. </p><p class="calibre1">
  -Nereye gidiyorsun Gülümhan? Söyle, nereye gidiyorsun? diyordu Boston onu kolundan tutarak. </p><p class="calibre1">
  -Geçide gidiyorum, onu görmek istiyorum! dedi kadın şaşılacak kadar savruk bir sesle. </p><p class="calibre1">
  Boston ona, Ala-Mengü'ye yaya gitmenin delilik olduğunu, dağlara çıkınca bu elbiselerle bir saat içinde donup öleceğini söylemedi de, başka şeyler söyleyerek yalvardı:</p><p class="calibre1">
  -şimdi gitme Gülümhan. Az sonra karanlık basacak, başka zaman gidersin, ben götürürüm seni oraya. Ama bu akşam olmaz, eve dönelim. Kızların ağlaşarak seni bekliyor, Arzıgül kaygılar içinde. Az sonra gece olacak, yalvarırım eve dönelim... </p><p class="calibre1">
  Gülümhan hiç cevap vermedi. Birden, çektiği acıların ağırlığı ile iki büklüm olmuştu. Neden sonra başını iki yana sallayarak mırıldandı:</p><p class="calibre1">
  -Onsuz nasıl yaşarım ben? Orada yapayalnız kalamaz toprağa gömülmeden, mezarı başında bir ağlayanı olmadan kalamaz! </p><p class="calibre1">
  Gülümhan'ın önünde, ayakta, zayıf omuzlarından sarkan fanilesiyle, birçok çoban gibi bütün mevsim giydiği çizmeleriyle ve kurulanmak için aldığı, sonra boynuna doladığı havlusuyla öylece duruyordu. Çok üzgün ve acınacak bir durumdaydı. Gülümhan'ı yatıştırmak için ne söyleyeceğini bilemiyordu. Ne söylese onun acısına merhem olamazdı çünkü. Eğer kendi canını verdiği takdirde Ernazar'ın geri geleceğini bilse, hiç tereddüt etmeden yapardı bunu. </p><p class="calibre1">
ıkisi de kendi düşüncelerine dalarak bir süre sessiz durdular. Sonra Boston, Gülümhan'ı yine elinden tuttu:</p><p class="calibre1">
 </p><p class="calibre1">
  -Gel, dedi, bizim yerimiz orasıdır, insanların Ernazar'a ağlamak için geldiği yerdir. Dönelim eve. </p><p class="calibre1">
  O zaman Gülümhan, başını onun omuzlarına dayadı, sayıklar gibi, anlaşılmayan sözler söyleyerek titreye titreye, hıçkıra hıçkıra ağlamaya başladı. </p><p class="calibre1">
Boston da koluna girdi, birlikte ağlaya ağlaya, ağılın yolunu tuttular. Yaz akşamının karanlığı, dağlardaki otların kokusunu etrafa yayarak, yavaş yavaş </p><p class="calibre1">
çöküyordu. Arzıgül de iki kızla onları karşılamaya çıkmıştı. ıki kadın birbirlerinin kucağına atılarak, uzun bir ayrılıktan sonra tekrar kavuşmuşlar gibi, hüngür hüngür ağladılar... </p><p class="calibre1">
  Birkaç ay sonra Gülümhan göl kenarındaki küçük evine çoktan taşındığı ve karısı Arzıgül hastahaneye düştüğü zaman, Boston bu sahneyi çok iyi hatırlayacaktı. </p><p class="calibre1">
  Karısının başı ucunda oturup onun iyice zayıflamış soluk yüzüne büyük bir üzüntüyle bakacaktı. O sıcak sonbahar gününde, oda arkadaşları çıkıp yalnız kaldıkları zaman şöyle bir konuşma geçecekti aralarında:</p><p class="calibre1">
  -Sana bir şey söylemek istiyorum, diyecekti Arzıgül yavaş bir sesle ve gözlerini güçlükle ona çevirerek. O zaman da Boston onun bir gün öncesine göre daha da sarardığını, zayıfladığını görüp korkacaktı. </p><p class="calibre1">
</p><p class="calibre1">
  -Dinliyorum Arzıgül, ne söylemek istiyorsun? diyecekti şefkatli bir sesle. </p><p class="calibre1">
  -Doktoru gördün mü? </p><p class="calibre1">
  -Gördüm, dedi ki... </p><p class="calibre1">
  -Yoo, şimdi değil, doktorun ne dediğini daha sonra anlatırsın. şimdi konuşmamız gereken daha ciddi bir mesele var. Bu sözler üzerine Boston, kalbi sıkışarak, sinirli bir hareketle mendilini çıkararak, alnındaki terleri silecek ve boş yere konuyu değiştirmeye çalışacaktı. </p><p class="calibre1">
  -Belki ciddi konuların zamanı değil, daha sonra, iyileştiğin zaman bol bol konuşuruz. </p><p class="calibre1">
  Ama karısının bakışları ısrarın faydasız olduğunu anlatacaktı. </p><p class="calibre1">
  -Her şey zamanında yapılmalı. Hastahaneye geldiğim günden beri çok düşündüm. Zaten burada en iyi meşgale düşünmektir. Seninle birlikte geçirdiğimiz hayattan çok memnunum ve kaderimden de hiç şikayet etmiyorum. </p><p class="calibre1">
Allah'ın yardımıyla kızlarımız büyüdü ve artık kendi başlarına hareket edebilirler. Onlar hakkında da konuşmam gerek ama, şimdi değil. Ben şimdi en çok seni düşünüyor, senin için korkuyorum. ınsanlarla pek iyi geçinemiyorsun, çok katısın ve kimsenin önünde eğilmek istemiyorsun. Artık genç olmadığını </p><p class="calibre1">
unutma. Ben yok olduktan sonra, içine kapanıp kalma. Uzun zaman yalnız yaşama. Cenaze töreninden sonra ne yapacağını iyi düşün. Ben, yeniden evlenmeni istiyorum. Unutma ki çocuklar kendi hayatlarını yaşayacaklardır... </p><p class="calibre1">
  -Bütün bunları niçin söylüyorsun bana, böyle şeyler konuşmamalıyız. </p><p class="calibre1">
  -Yoo, Boston, bunları konuşmamızın tam zamanı! şimdi konuşmalıyız, ben öldükten sonra çok geç olur. ınan bana, bu söyleyeceklerimi çok düşündüm. </p><p class="calibre1">
Biliyorsun, Gülümhan sık sık ziyaretime gelir. Onu iyi tanırsın, yabancımız değil. Kader onu, hala bakıma muhtaç iki çocuğu ile dul bıraktı. Çok iyi bir insan. </p><p class="calibre1">
Sen, işte onunla evlenmelisin. Benim tavsiyem budur. Elbette hareketlerinde serbestsin, seni zorlayamam. Ama ben öldükten sonra bu konuşmamızı ona da anlat... Belki bu evlilik gerçekleşir. Benim isteğim işte budur. Böylece, Ernazar'ın kızları da yeniden bir babaya kavuşur... </p><p class="calibre1">
  Isık-Göl sakinleri göl yakınında yaşıyorlar ama, boşuna, kıyısında gezintiye çıktıkları yok. Tatile çıkanlar eskiden beri hep böyle söyler, alay ederler. Ama o akşam, Boston hastahaneden çıkar çıkmaz, hep uzaktan seyrettiği bu harika güzellikteki sıvı mavinin kıyısında, yalnız dolaşmak ihtiyacını duyacaktı birden bire. </p><p class="calibre1">
  Rüzgarın, görünmeyen bir saban demiri gibi suyun üzerinde oluşturduğu muntazam çizgiler üzerinde koşuşan köpüklü dalgalara bakacak, ağlayacak, bu dalgalara karışıp yok olmak isteyecekti... Dalgalar bir yükseliyor, bir devrilip batıyor, sonra kendi köpüğünün içinden yine meydana çıkıyordu. Onların bu hali gibi, onda da yaşamak arzusu, ölüp ölüp diriliyordu... </p><p class="calibre1">
  Hiç durmadan uluyan kurtların sesi, sonunda canına yetti ve onu çıkmaya mecbur etti. Evvela küçük Kence uyanmıştı ağlayarak. Boston onu göğsüne çekerek, kucaklayarak sakinleştirmeye çalışmıştı:</p><p class="calibre1">
  -Kence, Kence! Ağlama yavrum! Neyin var senin? Ben burdayım, annen de burda bak. şeker vereyim mi sana? Işığı yakayım mı? Korkacak hiçbir şey yok yavrum. Kediler bağırıyor böyle, kedilerden başkası değil!. </p><p class="calibre1">
  Gülümhan da uyanmış, o da çocuğu yatıştırmak için bir şeyler söylemişti. Ama çabaları boşuna idi, çocuk susmuyordu. Boston kalkıp lambayı yakmaya gitti. </p><p class="calibre1">
Kapının önüne gelince durup sordu:</p><p class="calibre1">
  -Gülüm, ben dışarı çıkıp onları korkutmak istiyorum. Sabaha kadar dayanılmaz bu ulumalara... </p><p class="calibre1">
  -Saat kaç? </p><p class="calibre1">
  Boston duvardaki saate baktı: </p><p class="calibre1">
  -Üçe yirmi var. </p><p class="calibre1">
  -Ne kadar geç, gördün mü? Saat altıda kalkacaksın! Bu kör olası Akbar da bizi deli edecek sonunda. Tam bir bela bu, bir kırlagan! </p><p class="calibre1">
  -Haklısın, bir kırlagan, ama sinirlenme, bari sen korkmayı bırak! Çabuk gelirim. Çıkarken kapıyı kilitleyeceğim, hiç endişe etme, uyumaya çalış. </p><p class="calibre1">
Çıkıp evin etrafında bir tur attı. Çorapsız, alelacele giydiği çizmeleriyle ağır ağır yürüyor, bir yandan da yüksek sesle ve aşağılayıcı sıfatların hepsini sayarak köpekleri çağırıyordu. Umutsuzluktan çılgına dönen bu kurtlar onu öyle sinirlendiriyordu ki, onlarla nihayet yüz yüze geleceğinden memnun oluyordu. </p><p class="calibre1">
Kurtları başka türlü susturamayacağına göre yapılacak tek şey vardı: Tüfeğini alıp onları vurmaya çalışmak. </p><p class="calibre1">
 </p><p class="calibre1">
  Ama o gece de, her şeye lanetler okuyarak, sövüp sayardık eli boş döndü. O </p><p class="calibre1">
yatağa tekrar girdi ama, gözüne uyku girmedi. Acılı, üzücü binlerce düşünce üşüşmüştü kafasına. </p><p class="calibre1">
  Namuslu çalışmak her yıl biraz daha güçleşiyordu. Bugünün insanları, özellikle de gençler, yalnız kendi çıkarlarını düşünüyorlardı ve zerre kadar iş ahlakına sahip değillerdi. Savaştan önce, Çuısk kanalının inşaatında, hiçbir çıkar beklemeden çalışmak için ülkenin dört bucağından gönüllü gençler gelmişti. </p><p class="calibre1">
şimdi buna kimse inanmazdı. Çünkü karşılıksız emek vermeyi akılları almazdı. </p><p class="calibre1">
Hem artık hiç kimse çoban olmak istemiyordu. Herkes her şeyden kaçıyordu. </p><p class="calibre1">
Tam bir bozgun, bir kokuşma idi bu. Ama, bu durumu da çok iyi anladıkları </p><p class="calibre1">
için, herbiri bunun geçici olduğuna, düzeleceğine inanır görünüyor ve geleceği ciddi olarak düşünme zahmetine kimse katlanmıyordu. Dobra dobra konuşanları </p><p class="calibre1">
ise iftira etmekle, yabancı hayranı olmak ve onlarla işbirliği yapmakla suçluyorlardı. </p><p class="calibre1">
  Bu acı düşüncelere karşı Boston'un tek tesellisi, karısı Gülümhan'ın ona karşı </p><p class="calibre1">
çok anlayışlı davranması idi. Gülümhan, onun yılın üçyüz altmış beş gününde hiç dinlenmeden çalışmasına ses çıkarmıyor, bundan şikayetçi görünmüyordu. </p><p class="calibre1">
Sürüyü kendi haline, gözetimsiz, bakımsız nasıl bırakabilirdi? Ağıl bir fabrika değildi ki istediği zaman makineleri stop ettirsin. Koyunlar sürekli bakım, sürekli itina isterlerdi. Böyleydi ama, sovhozda hiçbir zaman yeteri kadar işçi bulunmazdı. Oysa ülkede pek çok işsiz vardı ve sovhozda dilediği kadar işçi bulabilirdi. Ne var ki insanlar yorulmak istemiyorlardı. Niçin böyle oluyor? </p><p class="calibre1">
diyordu kendi kendine: Çalışmadan yaşamak, yaşamak mıdır? Kimbilir, yaşamanın da, çalışmanın da bir başka türlüsü vardır belki. ışin en zor yanı, kuzulama zamanında yardımcı işçi bulmaktı. Gençleri, gece gündüz kuzuların başında tutmaya imkan yoktu. Çünkü bu iş büyük bir sorumluluk duygusuna sahip olmayı gerektiriyordu. Hem onlar bu kadar az bir ücretle, uzaklara, bucaklara gitmek istemezlerdi. Bir fabrikada ya da bir şantiyede günde sekiz saat çalışmak çok daha iyiydi onlar için. Biz hep, nerede çok para verirlerse orada değil, bize nerede ihtiyaç varsa orada çalıştık. şimdi çalışma sırası, kalkınmaya katkıda bulunma sırası, gençlerin olmalı. Hiçbir işe yaramıyorlar, hiçbir şeye saygıları yok, tutundukları hiçbir şey yok! diyordu yaşlılar. </p><p class="calibre1">
Birbirlerini anlamamaktan kaynaklanan nesiller arasındaki uyuşmazlık, giderek daha da artıyor ve bütün ağırlığıyla vicdanların üzerine çöküyor. </p><p class="calibre1">
  Boston, dilini tutamadığı için pişman olduğu son toplantıyı bir kere daha hatırladı. O toplantıda yine canını sıkan meseleyi ortaya atmış, insanların işlerine sahip olmaları, dört elle sarılmaları gerektiğini söylemişti. Durumu düzeltmenin tek yolu bu idi, kişisel çıkar sağlamak böyle olmalıydı. Alınacak ücretler, sağlanan sonuç ya da verimle doğrudan ilgili bulunmalıydı. Özellikle de çobanlar, onların yardımcıları ve aileleri, kendilerine ayrılan parsellerde kendilerini bağımsız hissetmeliydiler. ışte o zaman, otlakları korumanın faydasını daha iyi anlar ve korurlardı. Bundan başka çare yoktu... </p><p class="calibre1">
  Koçkorbayev her zamanki tavrı ile karşı çıkmıştı ona. Bu jurnalcı postası </p><p class="calibre1">
-arkasından onu bu isimle anarlardı- müdürün sağında oturuyordu. Konuşma süresince kaşlarını çatarak ve durmadan kıravatını düzelterek, küçümseyerek bakmıştı Boston'a. Müdür ıbrahim Çotbayeviç Çotbayev, onun ne düşündüğünü </p><p class="calibre1">
anlamakta hiç güçlük çekmiyordu. Uzun tecrübelerden sonra, bu demagogun hiç </p><p class="calibre1">
değişmeyen saplantılarını, mantığını çok iyi anlamıştı: Bir neo-kulak bu Urkunçiev, yeni bir tür devrim düşmanı, hep bildiğini okuyor. Hiç ders, ibret almamış. Bir yerlere sürmek gerek onu. Eskiden olsaydı çoktan cezasını </p><p class="calibre1">
bulurdu... demek istiyordu Koçkorbayev. </p><p class="calibre1">
  Müdür Çotbayev, hücre sekreterinin, komitenin yeni eğitimcisine de not vermek için bu toplantıyı fırsat sayacağını düşünüyordu. Bu, ihtiyatlı görünen genç adam ilk defa toplantıya katılmıştı ve dikkatle not tutuyordu. </p><p class="calibre1">
  Boston konuşmasını bitirir bitirmez Koçkorbayev söz istedi. Sonra o odun gibi diliyle ve bütün gücüyle, bir başyazı okur gibi, usta bir hatipmiş gibi, konuşmaya başladı. </p><p class="calibre1">
  -Yoldaş Urkunçiev, bu şüpheli tekliflerinizle daha ne zamana kadar huzursuzluk yaratmaya devam edeceksiniz? Sosyalist bir kolektivitede üretim alanındaki ilişkiler sistemini, tarih uzun zamandan beri belirlemiş, kesinleştirmiş </p><p class="calibre1">
bulunuyor. Siz istiyorsunuz ki ağıl şefleri mal sahibi olsun, yardımcılarını </p><p class="calibre1">
kendileri seçsin, onlara verecekleri ücreti kendileri tespit etsin. Bu apaçık tarihe karşı gelmek, ona saldırmaktır, devrim anlayışımıza karşı çıkmaktır. Siz ekonomiyi politikadan üstün tutmak istiyorsunuz. Sürünüzden başka şeyi, daha ötesini göremiyorsunuz. Sanki daha önemli hiçbir şey yokmuş gibi. Ama daha ötede bölge var, cumhuriyet var, bütün bir ülke var! Siz bizi üretim alanında uygulanan sosyalizm ilkelerinden saptırmaya çalışıyor, kışkırtmak istiyorsunuz! </p><p class="calibre1">
Boston kendini tutamayarak sandalyesinden adeta fırlamıştı:</p><p class="calibre1">
  -Ben sizi asla kışkırtmıyorum! Bölgede olanlar, ülkede olanlar ya da dünyada olanlar beni ilgilendirmez. Ben sadece bir çobanım. O konuları benden başka düşünecek büyük başlar çok. Benim işim ağıla bakmaktır. Sekreter çalışma şartlarım hakkında ne düşündüğümü anlamak istemiyorsa, beni bütün toplantılara ne diye çağırıyorsunuz, yapacak çok başka işlerim var benim. Çene çalmayı sevmem ben. Konuşmuş olmak için konuşmak belki bazılarına büyük çıkarlar sağlar, ama bana değil. Müdür yoldaş, artık beni toplantıya çağırmanı </p><p class="calibre1">
istemiyorum. Bırak da işime bakayım. Böyle toplantılarda işim yok benim! </p><p class="calibre1">
  -Haydi Boske; bunu nasıl söylersin? dedi Çotbayev koltuğunda sinirli sinirli sallanarak. Sen sovhozun en iyi çobanısın, çok tecrüben var ve senin fikirlerin bizim için değerlidir. Toplantılarımıza bunun için çağırıyoruz seni. </p><p class="calibre1">
  -Doğrusu beni şaşırtıyorsun müdür yoldaş. Dediğin gibi en iyisi olmanın bana nelere malolduğunu da bilirsin. Ama, ben ağzımı açar açmaz Koçkorbayev konuşmama engel oluyor. Bir savcı gibi beni suçlamaktan, benimle dalaşmaktan geri kalmıyor. Sen de köşene çekilip sessiz oturuyorsun. Sanki bunlar seni hiç </p><p class="calibre1">
ilgilendirmiyor! Niçin gerektiği zaman hiç müdahale etmiyorsun? </p><p class="calibre1">
  -Sakin ol Boske, sinirlenme, dedi Çotbayev. </p><p class="calibre1">
  Onun için bu tür konuşmalar son derece can sıkıcıydı. ıçinden çıkılmaz bir durum karşısında bir tavır alması gerekiyordu. O ise, hele eğitimcinin olduğu bir yerde, jurnalci tarafından arkadan hançerlenmektense, tarafsız kalmayı tercih etmekteydi. Bu jurnalci başı, kaşarlanmış kağıt kemiricilerinin oluşturduğu ve onu desteklemeye hazır büyük bir zincirin sadece bir halkası idi ve bu yüzden de çok tehlikeli bir adamdı: Hele bu defa hiç dolambaçlı yola sapmadan dosdoğru Boston'a yönelmiş, onu Devrim nimetlerine karşı çıkmakla suçlamıştı. Böyle bir suçlamadan sonra ona nasıl karşı çıkabilirdi? </p><p class="calibre1">
</p><p class="calibre1">
  Müdür, sivrilikleri nasıl yontup yumuşatacağını iyice düşünerek ayağa kalktı. </p><p class="calibre1">
Boston haklıydı, bunu anlamıştı. Ama asıl dikkat etmesi, çekinmesi gereken kişi Koçkorbayev idi:</p><p class="calibre1">
  -Bakın yoldaşlar, önce meseleyi ortaya koyalım. Nedir mesele? Anladığım kadarıyla Boston Urkunçiev, sürüsüne, otlaklarına hakim olmak, sahip olmak istiyor, basit bir işçi olmak istemiyor. Ve bunu yalnız kendisi için değil, kendisiyle çalışan herkes için ve onların aileleri için istiyor. Bunu dikkate almamazlık edemeyiz. Bu istekleri bazı somut esaslara da dayanıyor. Çoban ekipleri bizim sovhozumuzun birer hücresidirler. Yine anladığım kadarıyla, Urkunçiev, doğrudan doğruya her şeyin idaresini eline almak istiyor: Sığırları, otlakları, yemleri, binaları, kısacası bütün üretim araçlarını. Bir iş kolu sistemini kurmak istiyor ki bu sistemde herkes kendisinden sorumlu olacak ve herkes ne kadar çok çalışırsa o kadar çok kazanacak. Ben böyle anlıyorum. Ve sanıyorum ki Cantay ışanoviç, bu teklif dikkatle incelenmeye değer. </p><p class="calibre1">
  Kendisine hitap edildiğini gören Koçkorbayev kasıntılı, övüngeçli bir sesle itiraz etti:</p><p class="calibre1">
  -Ben, sovhozumuzun, sizin ve benim birlikte yönelttiğimiz bu sovhozun parti sekreteri olarak, Yoldaş Cotbayev, bir tek şeyi anlıyorum: Bizim sosyalist sistemimizde, malsahibi olmak anlayışını teşvik etmeye, hele bunu bir üretim ünitesinde yapmaya, kimsenin hakkı yoktur. </p><p class="calibre1">
  -Ama anlamanız gerekir ki bu teklif üretimi arttırmak amacına yöneliktir. </p><p class="calibre1">
Gençler çoban olarak çalışmayı istemiyor artık, dedi müdür cüretini haklı </p><p class="calibre1">
çıkarmak için. </p><p class="calibre1">
  -Bu da demektir ki, kitle için yaptığımız propaganda yeterli değil. Gençlere, Pavlov Morozov'un (Pavlik Morozov (l9l8-l932): Bir kulak (çiftçi) çocuğudur. </p><p class="calibre1">
Köyünün toprakları kolektifleştirildiği zaman onüç yaşındaydı. Ailesini jurnal ederek kurşuna dizilmelerine sebep oldu. Az sonra da bir akrabası tarafından öldürüldü. Onu Sovyet okullarında bir devrim kahramanı, devrim şehidi olarak tanıtırlar, ve onun bir eşi olan Kazak Kiçene Cakupov'un (Küçük Yakuboğlu'nun) kahramanlıklarını, yaptıklarını örnek göstermek gerekiyor. </p><p class="calibre1">
  -O, sizi ilgilendirir Koçkorbayev, dedi müdür. Propaganda sizin işiniz. Daha fazla propaganda yapmanıza kimse engel olmaz. </p><p class="calibre1">
  -Biz de yapacağız, hiç endişe etmeyin. Birçok etkileme kampanyası tasarladık. </p><p class="calibre1">
Ama en önemlisi, başka kılıklara bürüyerek ve dolaylı yoldan olsa bile üretim araçlarını ele geçirmeyi çalışanları engellemek, yılanı daha yumurtada iken ezmektir. Sosyalizmin esaslarına hiç kimse zarar veremez, buna müsaade etmeyiz. </p><p class="calibre1">
  Bu görüş alış-verişi çok ciddi bir çekişme halini almıştı. Boston'un cesareti iyice kırıldı. Hatta, kendine rağmen biraz ürktü. Bütün bunlara sebep, yaptığı </p><p class="calibre1">
işin sorumluluğunu tam olarak üzerine almak istemesi, sonuna kadar başkalarının emrinde çalışmak istememesi idi:</p><p class="calibre1">
  Sekreter devam etti:</p><p class="calibre1">
  -Hiç kimseye ayrıcalık tanımayacağız. Sosyalist üretim biçimleri herkes için zorunludur. Bunu, özellikle, durmadan istisna avantajlar isteyen yoldaş </p><p class="calibre1">
Urkunçiev için söylüyorum. </p><p class="calibre1">
  -ıstisna değil. Tam tersine, herkesin yararlanması gereken avantajlar bunlar. </p><p class="calibre1">
Daha iyi çalışmak için buna ihtiyacımız var bizim. </p><p class="calibre1">
  -Ben şüpheliyim. Hem bu şekilde şart koşmak da ne oluyor? şunu yapın, bunu yapın demek ne oluyor? Kendinize özel otlak edinmek için Ala-Mengü dağını </p><p class="calibre1">
tırmanırken bir kişinin ölümüne sebep olmanız yetmedi mi? </p><p class="calibre1">
</p><p class="calibre1">
  Sırf kendisini mat etmek için, birçok basit kanıttan biriymiş gibi, Ernazar'ın ölümünü bu kadar hafife alması ile, Boston'u can evinden vurmuş, çileden çıkarmıştı:</p><p class="calibre1">
  -Konuş bakalım! diye bağırdı. </p><p class="calibre1">
  -Konuş bakalım demekle ne kastediyorsun? Söylediklerim doğru delğil mi? </p><p class="calibre1">
  -Hayır, doğru değil. </p><p class="calibre1">
  -Nasıl değilmiş? Ernazar'ın cesedi hala duruyor buzların arasında. Belki binlerce yıl kalacak orada! </p><p class="calibre1">
  Bu hatırlatma çok canını sıktığı için Boston hiç cevap vermedi. Ama Koçkorbayev onu iyice sıkıştırdığını görerek yangına körükle gitti:</p><p class="calibre1">
  -Niye susuyorsunuz yoldaş Urkunçiev? Herhalde kişisel çıkarı için oraya giden siz değildiniz! </p><p class="calibre1">
  -Evet, gittim! Ama yalnız kendi çıkarım için değil. Herkesin iyiliği için yapmak istedim bunu. Senin iyiliğin için de Koçkorbayev. Çünkü senin yiyeceğini de ben temin ediyorum. Ve sen, yemek yediğin çanağa tükürüyorsun! </p><p class="calibre1">
Sekreter bozulmuş, kıpkırmızı olmuştu:</p><p class="calibre1">
  -Ne demek oluyor bu? Ben ne alıyorsam partiden alıyorum. </p><p class="calibre1">
  -Peki, parti sana verdiğini kimden, nerden alıyor sanıyorsun? </p><p class="calibre1">
  -Böyle konuşmaya nasıl cüret edersiniz! diye kükredi. Böyle derken kasıntılı </p><p class="calibre1">
bir şekilde kıravatını düzeltiyordu. Masanın öbür tarafında, Boston'un tam karşısında, duvarın hemen yanında, ayakta dimdik duruyordu. Birbirlerini ölüme mahkum etmişlerdi sanki. ıkisinden birinin birden yere devrilmesi kimseye sürpriz olmazdı. </p><p class="calibre1">
  O ana kadar kendi köşesinde hiç konuşmadan duran genç eğitimci birden araya girdi:</p><p class="calibre1">
  -Sakin olun yoldaşlar, sakin olun. Sanırım yoldaş Urkunçiev prensipte haklıdır. O bir işçidir ve ürünlerimizi temin eder. Bu yüzden de konuşmaya hakkı vardır. Ama, hemen işi bu kadar aşırılığa götürmenin ne yararı var? </p><p class="calibre1">
  -Yoldaş Mambetov (Muhammedov), siz daha onu tanıyamamışsınız, diye bağırdı Koçkorbayev, ihtirasının sınırı yoktur onun. ışte size bir örnek: Daha geçenlerde, çobanlarımızdan biri olan Bazarbay Novgutov dağda bir kurt ini buldu ve dört kurt yavrusuna el koydu. Böylece kurt sürüsünü kökünden kurutmak için yapılması gerekeni yaptı. Sonra ne oldu dersiniz? Bu Urkunçiev ona yapmadığını bırakmadı, kelimenin tam anlamıyla işkence etti ona. Önce onu parayla kandırmak istedi, ama namuslu bir adama çattığı için bundan bir sonuç </p><p class="calibre1">
alamadı. Bunun üzerine tehdit etmeye başladı onu. Novgutov'dan, bu kurt yavrularını aldığı yere bırakmasını istedi. Herhalde bu yırtıcıların rahat rahat üremeye devam etmesini istiyordu. Ben başka bir sebep göremiyorum. Bu hareket başka nasıl yorumlanır yoldaş Urkunçiev? Kimbilir, belki de özel otlaklarınız gibi, özel kurtlarınız, da olsun istiyordunuz, özel bir kurt sürüsü! </p><p class="calibre1">
ıstiyorsunuz ki sovhoz size, her şeyi bir yana bırakıp kurtlar da versin! Her şey sizin olsun, önce toprak, sonra sürü ve nihayet kurtlar! Kurtlar hiç rahatsız edilmeden çoğalsınlar, sürülerimizi boğazlasınlar, halkın mallarına zarar vermeye devam etsinler mi istiyorsunuz? </p><p class="calibre1">
  -Felaket, şuradaki kurtlar halkın mallarına zarar verdiklerini anlamıyorlar, dedi. </p><p class="calibre1">
Boston kendini toparlayarak. </p><p class="calibre1">
  Toplantıdakiler bu söze yüksek sesle güldüler. Bu duraklamadan yararlarak o konuşmasına devam etti:</p><p class="calibre1">
</p><p class="calibre1">
  -Kurtlardan söz etmenin hiç sırası değildi, ama madem ki bu konu ortaya atıldı, ben de kalbimden geçenleri söyleyeceğim. ınsan her şeyde akıllı hareket etmelidir. Boş yere düşünebilen yaratıklar olarak yaratılmış değiliz biz. Ne var ki bazıları düşünme yetisinden, sağduyudan yoksun bulunuyor, buna karşılık aynı kişiler bir sürü maval okur, palavra satarlar. Bu kurt yavruları hikayesi de buna çok güzel bir örnektir. Evet, sizin deyimini ile Bazarbay onlara el koydu, ama daha doğru bir deyimle onları yuvalarından çaldı. Bu sözde başarı için de birçok laf edildi. Ama sizin o kahramanınız, bu kurt yavrularını ne yapması </p><p class="calibre1">
gerektiğini düşünmeden önce, onların ana babalarını da tuzağa düşürmeliydi. </p><p class="calibre1">
Bunu hiç düşünmedi. Aksine, bir an önce onları satmaya çalıştı. Sattı ve parasını </p><p class="calibre1">
votkaya verdi. Bazarbay'dan bu yavruları istedimse, ya da satın almak istedimse, bu, ana ve baba kurtu kapana düşürmek içindi. Yavrularını yitirince kudurmuş </p><p class="calibre1">
gibi olurlardı çünkü. Bu şekilde tahrik edilen bir kurt, en az on kurt kadar tehlikeli olur ve öcünü almadan asla yatışmaz. Bütün çobanlar biliyor: Bazarbay'ın yavrularını çaldığı ve Akbar ve Taşçaynar adlarıyla anılan bu iki kurt şimdi ortalığı kasıp kavuruyorlar. Artık insanlara bile hiç tereddüt etmeden saldırıyorlar, Provokatör denilen bazı kötü insanlar vardır, bunu gazetede okumuştum. ışte bu Bazarbay da bu iki kurdu kışkırtmaktan başka bir şey yapmış değil. Bunu ona söylemiştim, yüzüne karşı yine söylerim. O tıpkı alçak bir provokatör gibi hareket etti... </p><p class="calibre1">
  Sana gelince, sekreter, senin bu tutumunu, bu hareketini hiç anlamıyorum. </p><p class="calibre1">
Bizim sovhozumuza geldiğin günden beri, bütün gün gazete okur, vaktini benim gibi çobanları korkutmaya çalışarak geçirirsin. Onları devrime karşı, Sovyet iktidarına karşı olmakla suçlarsın. Hayvan yetiştiriciliğinden hiç mi hiç </p><p class="calibre1">
anlamıyorsun. Anlasaydın, beni kurtların üremesine yardım etmekle suçlamazdın. Bu kurtları bir yana bırakalım şimdi: Çünkü suçlamaların o kadar gülünç ki üzerinde durmaya değmez. Ama, öteki suçlamanı cevapsız geçiştiremem. Evet, Ernazar o geçidin üzerinde öldü. Ama biz oraya kendi keyfimiz için gitmedik! Böyle bir sefere çıkışımızın gerçek sebebini hiç </p><p class="calibre1">
düşündün mü? Yeni otlaklara çok ihtiyacımız olmasaydı o kadar uzağa gitmeyi aklımıza getirir miydik? Durum gittikçe kötüleşiyor. Müdür de biliyor bunu. O </p><p class="calibre1">
göreve başladığı zaman ne güzel otlaklarımız olduğunu söylesin sana. Ya bugün? Otlakların yerini toz-toprak aldı. Verimsiz birkaç parseldeki seyrek otlar; seyrek saplar için hayvanlarımız birbirleriyle dövüşüyor. Çünkü bu otlağa, besleyebileceği koyun sayısının on kat fazlasını salıyoruz. Her yer çiğnendi, kaskatı oldu. ışte, Ernazar ve ben Kiçibel'e bunun için gitmek istedik. Niyetimiz çok iyiydi, ne var ki beklenmedik bir felaketle karşılaştık. Bunun sonunda ben de o otlaklardan vazgeçmeye mecbur oldum. Susmaya da mecbur oldum. Çünkü </p><p class="calibre1">
bu olay beni çok üzdü. Ama olaylar başka türlü gelişseydi, bir sergiyi görmek için Moskova'ya gidecektim. Ve orada, yöneticilerimizi görüp senden söz, edecektim. Koçkorbayev. Sadece partiyi düşündüğünü iddia eden, ama palavracılıktan başka bir şey yapmayan senden. Evet, oraya gidecek, partinin senin gibilere gerçekten ihtiyacı olup olmadığını soracaktım. Sen, hem hiçbir şey yapmıyorsun, hem de başkalarının yapmasını engelliyorsun! </p><p class="calibre1">
  -Artık çok ileri gittiniz! diye bağırdı sekreter. iftira bu! Cevabını parti huzurunda vereceksiniz! </p><p class="calibre1">
  -Ben de tam bunu istiyorum işte. Parti hakem olsun. Benim düşüncelerimi beğenmiyorsa, beni çıkarırsınız. Çünkü o takdirde sizin aranızda yerim yok demektir, beni tutmaya hiç gerek kalmaz. Ama, Koçkorbayev, sen de kendi durumunu, ne olacağını düşünmelisin! </p><p class="calibre1">
  -Bunu düşünmeye hiç ihtiyacım yok yoldaş Urkunçiev, benim vicdanım tertemizdir. Ben her zaman parti ile tam bir uyum içinde bulunuyorum. </p><p class="calibre1">
Boston, dik bir yokuşu koşarak çıkmış gibi güçlükle nefes alıyordu. Sessiz duran genç adama döndü:</p><p class="calibre1">
  -Eğitimci yoldaş, dedi, Komiteye hemen yazmanızı istiyorum. Özel duruşma talep ediyorum. Bu duruma daha fazla dayanamam. </p><p class="calibre1">
</p><p class="calibre1">
  Boston, ertesi gün, Koçkorbayev'le kendi arasında geçenleri herkesin öğrendiğini anlamıştı. O gün göle kadar inmiş bulunuyordu. Ağaçlar çiçeklenmekteydi, ilkbahar geçmek üzereydi ve o daha ne kendisinin ne de Gülümhan'ın elma ağaçlarıyla meşgul olacak zamanı bulamamıştı. Evlendikleri günden beri iki küçük evleri ve iki evlek toprakları vardı. Bunlara bakmak zorundaydılar. Oysa, işi çobanlık olduğu için vaktini daha çok dağlarda geçiriyor, bahçe ile çok az ilgileniyordu. ışleri ertelemeye devam ederse, mevsim gelip geçecekti. Ağaçları zamanında ilaçlayamazsa, haşarat bir anda çoğalır, ürünü mahvederdi. Gülümhan da, bir gününü bile ayıramıyorsun diye kızmaya başlamıştı zaten. Ağaçlarla meşgul olamayacaksa, bunu komşulardan birine yaptırabileceğini söylüyordu. </p><p class="calibre1">
  -Ev idaresinden hiç anladığın yok! Sürülerle olmadığın zaman o toplantıdan bu toplantıya dolaşıp duruyorsun. Oraya kadar gidemiyorsan bari bir gün evde kal da, Kence'ye bak. Onu hiç gözden ayıramayız, ben gidip bahçe işlerini yaparım, demişti. </p><p class="calibre1">
  Gülümhan haklıydı ve ona itiraz edememişti. </p><p class="calibre1">
  O sabah erkenden Donkulük'a binmiş, göl yolunu tutmuştu. Tam formunda olan Donkulük sabırsızlanıyor, gözlerinde şimşekler çakıyor ve dörtnala koşmak için can atıyordu. Baharda otlar da güçlenir, atlar da diyordu bir atasözü. Ama Boston yarışırcasına at sürecek durumda değildi. Hayvanı koşturmuyordu. Sakin sakin düşünmek istediği birçok meselesi vardı çünkü. Onu Ernazar'ın ölümünden sorumlu tutan sekreterle dalaşmasından sonra gece gözüne uyku girmemişti ve bundan karısına da söz etmemişti. Biliyordu ki ilk kocasının adını </p><p class="calibre1">
söyler söylemez bir tartışma başlayacak ve bu ikisi için de iyi olmayacaktı. </p><p class="calibre1">
Çünkü Ernazar'ın vücudu hala Ala-Mengü dağında, hala kefensiz, mezarsız, ebediyen donmuş durumda, buzların arasında, karanlık geceler kadar korkunç </p><p class="calibre1">
bir uçurumun dibindeydi. Tam rahat bir nefes alacakları zamanda da, ağılın yakınındaki tepede kurtlar dolaşmaya, yitik yavruları için ulumaya başlamışlardı. Eskiden onların ulumasını duyunca acırlardı, ama son gece artık canlarına tak etmişti ve bu yüzden de o iki hayvanı öldürmeye, hayatlarını zehir etmeye başlayan bu dertten kurtulmaya karar vermişti. Üstelik toplantıya katıldığı son gece, Akbar ve Taşçaynar, kendi sürüsünden üç koyunu öldürmüşlerdi. Sürüyü koruyan yardımcılar onları korkutmak için sopalarını </p><p class="calibre1">
kaldırarak bağırıp çağırmış, ama onlar hiç korkmadan koyunları boğmuş ve sonra çekip gitmişlerdi. Bu olay Boston'u büsbütün çileden çıkarmıştı. Bu böyle devam edemezdi. Aksi halde, bütün yardımcıları, bu kurtlarla başedemedikleri için utanacak, çekip gideceklerdi. Koyunları boğduktan sonra giden kurtlar, hemen o akşam yine dönmüş, evin etrafında ulumaya başlamışlar, böylece, kendi ölüm fermanlarını da imzalamışlardı. Boston bunun planını yapmıştı bile. </p><p class="calibre1">
Eğer elma ağaçlarına bakmak işi olmasaydı bu planı o gün uygulayacaktı. </p><p class="calibre1">
Karısını da memnun etmek için önce elmalarla meşgul olmayı yeğ tuttu. </p><p class="calibre1">
Kurtlara daha sonra sıra gelecekti... </p><p class="calibre1">
  O gün akşam olmadan bahçe işlerini halletti. ılaçlama ve dayaklama işini köyden bir delikanlı yapacak, o da ona, kendisine ait kuzulardan birini verecekti. </p><p class="calibre1">
Bu işi böylece hallettikten sonra Kence'ye bir oyuncak almak için Madaniyat (Medeniyet) mağazasına gitti. Bir ay kadar sonra iki yaşma basacak olan bu sevimli afacan onun en büyük kıvancı, neşe kaynağı idi. Öğrendiği ve söylediği her yeni kelime bu yaşlı babayı keyiften mestediyordu. Çocuğuna ve çocuğunun annesine bağlılığı, varlığının en büyük anlamı ve amacı gibi geliyordu ona. </p><p class="calibre1">
Karısını ve çocuğunu sevmek, bu dünyada sahip olunacak en büyük servet, en büyük amaç değil miydi? Başka hiçbir şey beklemiyordu hayattan. Duygularını </p><p class="calibre1">
hiç dile getirmese de Gülümhan'ın da aynı şeyleri hissettiği belli oluyordu. </p><p class="calibre1">
Patlak gözlü ve zıplayan bir kurbağa aldıktan sonra -herhalde çok hoşuna gidecekti bu- tam atına binip gideceği zaman, birden çok acıktığını hissetti. </p><p class="calibre1">
Sabahtan beri hiçbir şey yememişti. Oyuncak mağazasının yanındaki yolüstü </p><p class="calibre1">
lokantasına girip, başına gelecekleri bilmeden, bir şeyler yemeye karar verdi. </p><p class="calibre1">
Loş ve ağır yemek kokularına boğulmuş lokantaya girip kapıya yakın bir masada oturmuştu ki, arkadaki masada konuşan Bazarbay'ın sesini tanıdı. Dönüp bakmasına gerek kalmadan, onun çanak yalayıcıları ile kafa çekmekte olduğunu anladı. Günün tam ortasında içki sofrası kurduruyor, ne yüzsüz! dedi kendi kendine. Kötü bir olaya meydan vermemek için kalkıp gitmek istedi ama, sonra bundan vazgeçti. Bu cansıkıcı herifin orada olması aç kalmasına sebep oluyor muydu? Kendisine bir borç çorbası ve köfte ısmarladı. ışte o zaman, az gerisindeki masada birden sessizlik oldu. Düşmanca bir sessizlikti bu. Sonra yine yüksek sesle konuşmaya başladılar ve Bazarbay'ın kuyruklarından biri olan Kör Samet kalkıp Boston'un masasına geldi. </p><p class="calibre1">
  -Bu Samet, ayyaşın, küfürbazın biriydi. Bir kavgada gözünü çıkarmışlardı ve o zamandan beri Kör Samet diyorlardı ona. </p><p class="calibre1">
  -Selam Boston, selam! dedi elini uzatarak ve manalı manalı sırıtarak. Boston da uzatılan eli sıkmak zorunda kaldı. Sonra Kör Samet devam etti:</p><p class="calibre1">
  -Burada yapayalnız ne yapıyorsun. Bak, yanıbaşında Bazarbay da var. Uzun zamandır görüşmedik, arkadaşlarla bir araya gelmek istedik. Gel sen de bize katıl, Bazarbay davet ediyor. </p><p class="calibre1">
  -Söyle ona, hiç vaktim yok, yemeğimi yer yemez kalkıp gideceğim, dedi Boston olabildiği kadar sakin bir sesle. </p><p class="calibre1">
  -Pöh, ne acelen var, dağlar bir yere kaçmaz nasıl olsa? </p><p class="calibre1">
  -Yoo, teşekkür ederim, ama gerçekten işim var. </p><p class="calibre1">
  -Pekala, senin bileceğin iş, ama inan bana, daveti reddetmekle hiç iyi etmiyorsun... </p><p class="calibre1">
  Hemen sonra Bazarbay'ın kendisi geldi, arkasından da kuyrukları. şimdiden sarhoş olduğu belliydi:</p><p class="calibre1">
  -Nazik davetimi niçin reddediyorsun? Kendini başkalarından üstün mü </p><p class="calibre1">
görüyorsun? </p><p class="calibre1">
  Boston, başka yerde ve başka zamanda olsa bir yudum bile içmeyeceği o kötü </p><p class="calibre1">
çorbayı kaşığını doldura doldura yutarak sükunetle cevap verdi:</p><p class="calibre1">
  -Söyledim ya, hiç vaktim yok. </p><p class="calibre1">
  -Seninle konuşmam gerek, dedi Bazarbay. Böyle derken sandalyeyi çekip onun karşısına oturmuştu. Arkadaşları da ayakta duruyor, olacakları merakla bekliyorlardı. </p><p class="calibre1">
  -Birbirimize anlatacak şeylerimiz olduğunu pek sanmıyorum. </p><p class="calibre1">
  -Var, var, mesela şu kurt yavrularından söz ederiz. </p><p class="calibre1">
  -Bana göre o konu çoktan kapandı. Yeniden üzerinde durmaya ne gerek var? </p><p class="calibre1">
  -Sanırım pek ilginç olacak! </p><p class="calibre1">
  -Benim için değil. Bırak da rahat rahat yemeğimi yiyeyim, sonra da kalkıp gideceğim. </p><p class="calibre1">
  -Bu kadar acele nereye gideceksin, köpek! </p><p class="calibre1">
 </p><p class="calibre1">
  Aynı anda yerinden sıçramış, Boston'un üzerine eğilmiş, kızgınlıktan yüzü </p><p class="calibre1">
kıpkırmızı olmuştu. Konuşmaya devam etti: Acelen ne pis herif! Demek kurtlardan söz etmek istemiyorsun! Müdüre gidip benim provokatör olduğumu söyleyen sen değil misin? Kurtların benim yüzümden insanlara saldırdığını </p><p class="calibre1">
söylemedin mi! Provokatörün anlamını bilmediğimi mi sanıyorsun? Sana göre ben bir faşistim, namuslu olan da yalnız sensin! </p><p class="calibre1">
</p><p class="calibre1">
  Boston da ayağa kalkmıştı. şimdi yüzyüze, göz göze idiler. </p><p class="calibre1">
  -Bırak bu aptallıkları, sana hiç faşist demedim ben, oysa pekala diyebilirdim. </p><p class="calibre1">
Ama sen gerçekten bir provokatörsün, beyinsiz, rezil herifin birisin. Bunu evvelce de söyledim, şimdi de söylüyorum. Canımı daha fazla sıkmadan uslu uslu gidip masana otursan iyi edersin. </p><p class="calibre1">
  -Ne yapacağımı söyleyemezsin bana! Benim amirim değilsin ve senin yüzüne tükürürüm! Bana provokatör diyorsun, ya sen nesin? Ernazar'ı nasıl öldürdüğünü </p><p class="calibre1">
kimse bilmiyor mu sanıyorsun? O daha hayatta iken sen karısıyla düşüp kalkıyordun, pis, bayağı herif! Karının artık gebereceğini anladın ve o süprüntü </p><p class="calibre1">
Gülümhan'la evlenebilmek için kocasını öldürmeye karar verdin, sonra da uçuruma ittin onu! Doğru olmadığını söyle bakalım! Ernazar düştü de sen niye düşmedin o çukura? Beraber yürümüyor muydunuz? O ölünce senin nasıl hayatta kaldığını kimse sormayacak mı sandın? şimdi, sen ve o orospu çok iyi bir çift oldunuz! Ernazar Ala-Mengü'nün buzları arasında mezarsız yatıyor, sen ise onun karısıyla yatıyorsun. Bu kancıkla rahat rahat yaşıyorsun! Üstelik parti üyesisin! Bir Stahanovist (Bir maden işçisiydi. Ondört defa çalışma normunu alarak üretim rekoru kırmıştı.) gibi gösteriyorsun kendini. ış kahramanı ha! </p><p class="calibre1">
Çizmelerime anlat sen onu! Mahkeme sandalyesine oturman gerek senin! </p><p class="calibre1">
Besbelli Bazarbay onu bir rezalete karıştırmak istiyordu. Boston onun pis çenesini kapatmak için az daha üzerine atlayacaktı. Ama dişlerini sıkıp kendini tuttu. Hiddetten köpürerek:</p><p class="calibre1">
  -Seninle dalaşmak istemiyorum, suçlamaların umurumda değil, senin seviyene inmek de istemiyorum. Hakkımda ne düşünürsen düşün, ne istersen söyle. şimdi bırak yakamı. Garson, al yemek parasını! </p><p class="calibre1">
  Garsonun eline beş ruble sıkıştırıp hemen gitmek istedi. Ama Bazarbay yakasına yapışmış, bırakmıyordu:</p><p class="calibre1">
  -Biraz sonra gidersin o orospunun yanına. Belki şu anda başkasıyla sevişiyordur, onları rahatsız edersin! </p><p class="calibre1">
  Boston, yanındaki masada boş duran bir içki şişesini kaptı, havaya kaldırdı. </p><p class="calibre1">
Kor gibi gözlerini Bazarbay'ın gözlerine dikerek boğuk bir sesle bağırdı. </p><p class="calibre1">
Bazarbay'ın yüzü de birden sararıvermişti. </p><p class="calibre1">
  -Bırak beni! Çek elini, bir daha tekrar ettirme! Anlıyor musun! </p><p class="calibre1">
  Boston o şişeyi elinden ancak atına binip hareket ettikten sonra attı. şişeyi bir çukura fırlattıktan sonra da doludizgin sürdü atını. Uzun zamandan beri bu kadar hızlı at sürmemişti. Ama bu çılgın koşu aklını başına getirmişti. Katil olmasına ramak kaldığını düşünerek irkildi. Saniyeden az bir zaman daha geçseydi patlatacaktı kafasına şişeyi. Tanrı korudu, şükürler olsun! </p><p class="calibre1">
  Bir traktörün römorkuna doluşan insanlar onun ok gibi hızlı geçişine şaşıp kalmış ve gözlerine inanamamışlardı. Boston Urkunçiev, o ağır başlı adam, o yaşta, bir çocuk gibi koşturuyordu. Onu gözleriyle uzun zaman takip ettiler. </p><p class="calibre1">
Boston ancak bir derenin kenarında durup serin bir su içtikten sonra kendine gelebildi. Üstünün başının tozunu sildikten sonra tekrar atına bindi ve bu defa yavaş yavaş ilerledi. O şişeyi adamın kafasına indirmediği, katil olmadığı için memnundu. </p><p class="calibre1">
  Ama, sahneyi bir defa daha gözünde canlandırdığı zaman birden somurttu: Çünkü Kence için aldığı oyuncak kurbağayı lokanta penceresinin kenarında unutmuştu. Ucuz bir oyuncaktı bu ve elbette bir daha şehre indiği zaman başkasını alırdı. Ama yine de canı sıkıldı, unutmuş olması iyiye alamet değildi. </p><p class="calibre1">
Bir çocuğa vermek için alınan şeyin bir yerlerde unutulmasını uğursuzluk sayarlardı... </p><p class="calibre1">
  Kendini böyle batıl bir inanışa kaptırdığı için de irkildi ama, ard arda gelen ve biriken bu dertlerden ne pahasına olursa olsun kurtulmalıydı artık. En önemlisi, bütün sıkıntıların kaynağı gibi görünen bu kurtlardan kurtulmalıydı. Onları </p><p class="calibre1">
hatırlar hatırlamaz, hiddetten nefes alması bile zorlaşıyordu. </p><p class="calibre1">
  O lokantada az daha bir adam öldürecek hale geldiyse, bunun da sebebi yine o kurtlardı... </p><p class="calibre1">
  Boston, planı üzerinde iyice düşünüp ayrıntıları da belirledikten sonra, ertesi gün uygulamaya karar verdi. Bundan karısına söz etmedi ve bu ondan sakladığı </p><p class="calibre1">
ilk ciddi işti. Bazarbay'ın iğrenç sözlerinden sonra, kurtları hatırlar hatırlamaz, Ernazar da geliyordu gözlerinin önüne. Böyle bir hatırlama ona çok büyük bir üzüntü verdiği için konuyu pek düşünmek de istemiyordu. Evine döndükten sonra sanki dili tutulmuş, tuhaf bir suskun oluvermişti. Akşamı küçük Kence ile oynayarak geçirdi. Gülümhan'ın sorularını da tek hecelerle, tek kelimelerle geçiştirdi. Bu davranışının karısını şaşırtacağını, endişelendireceğini biliyordu ama, bir şey yokmuş gibi kendisini daha rahat göstermesini de beceremiyordu. </p><p class="calibre1">
Ona, o Bazarbay canavarı ile arasında geçen olayı anlatamazdı. O iğrenç </p><p class="calibre1">
iftiraların er geç Gülümhan'ın kulağına geleceğini de biliyordu üstelik. </p><p class="calibre1">
Evliliklerinin sebep olduğu birçok söylentiyi, bazan düşmanca olan tepkileri de hatırlıyordu. Evlilik hayatları çok zor şartlar altında başlamıştı. Bir sürü </p><p class="calibre1">
dedikodu atmışlardı ortaya. Ama, bir kerecik olsun, Ernazar'ın dulu ile evlenmekten pişmanlık duymamıştı. Hatta bugün, onsuz hayatı düşünemiyordu bile. Onun varlığı, hayatının özü, vazgeçilmez şartı olmuştu artık. Evet, evet, onsuz, ya da başka biriyle yaşayamazdı artık. Bazen tartışıyorlardı, Gülümhan'ın haksızlık ettiği oluyordu ama, onun kendine çok bağlı olduğunu biliyordu ve önemli olan da bu idi. Zaten bu duyguları da karşılıklıydı ve hiç sözünü </p><p class="calibre1">
etmiyorlardı. Kence'ye gelince, bu neşeli, gözleri, ışıl ışıl, evin içinde küçük, tombul bacaklarıyla koşup duran ve henüz çok az konuşabilen çocuğun, kendisi için ne ifade ettiğini soracak olsalar, Boston nasıl cevap vereceğini bilemezdi. </p><p class="calibre1">
Kence'nin, kendisinin bir başka görünümü olduğunu anlatmak için kelime bulamazdı. </p><p class="calibre1">
  Karısının ve oğlunun yanına yattıktan sonra sakinleşti, yumuşadı. O kadar ki, lokantada olanları bile unutacak bir noktaya geldi. Hatta kurtlara tuzak kurmaktan bile vazgeçebilirdi. Tabii yine gelmezlerse. Huzura susamıştı artık... </p><p class="calibre1">
Fakat, özellikle ve inadına hareket ediyorlarmış gibi, Akbar ve Taşçaynar o gece yine geldiler. Kence ağlayarak uyandı ve Gülümhan uykulu sesiyle kargışlar okumaya başladı. Boston'u yine sinir bastı. O kadar kızmıştı ki, bu iki lanet hayvanı ortadan kaldırmak için dünyanın öbür ucuna kadar takip edebilirdi. O </p><p class="calibre1">
arada o iğrenç Bazarbay'ın o iğrenç küfürlerini üzerine kustuğunu da hatırlayarak, onun kafasını kırmadığına pişman oldu birden bire! O şişeyi kuvvetle kafasına indirmesi yeterdi ondan kurtulmak için. Asla bir pişmanlık duymazdı bundan. Aksine, insan yüzlü bu yılanı ezmek büyük bir zevk olurdu... </p><p class="calibre1">
Ve kurtlar hiç durmadan uluyordu... </p><p class="calibre1">
  Boston, o gece de, hiç olmazsa onları biraz uzaklaştırmak için evden çıkmak zorunda kaldı. Bir-iki el ateş yerine ard arda tam beş el ateş etti. Sonra, uykusu iyice kaçtığı için, gidip antreye oturdu, iyice kendini vererek silahını </p><p class="calibre1">
temizlemeye, parlatmaya koyuldu. Sabah olur olmaz kurtların işini bitirmek için harekete geçmeye kesin kararlıydı. </p><p class="calibre1">
  Silah seslerinden ürken iki hayvan, uzaklaşıp geçide doğru koştular. Geceyi oralarda bir yere saklanarak geçireceklerdi. Akbar her zaman olduğu gibi önden koşuyordu. Karanlıkta, henüz dökmediği ama yumaklanmaya başlayan kışlık kürküyle, ışıl ışıl parlayan fosforlu gözleriyle ve sarkan diliyle öyle korkunç bir görünümü vardı ki kudurmuş sanırdınız. Aslında en çok acı çeken o idi. Acısı, zamanla azalacağı yerde daha da artıyordu. ıçgüdüsü, yitik yavrularının ancak Boston'un evinde bulunabileceğini söylüyordu ona. Çünkü o facia akşamında, Taşçaynar'la birlikte, onların izlerini tam buraya kadar takip etmiş ve burada kaybetmişlerdi. şu son günlerde bu iki yırtıcının öldürdüğü koyunlar; sovhoza verdiği zarar çok artmıştı. Yalnız karınlarını doyurmak için değildi bu; hiddetlerini taze et ve kan gölünde boğmak, içlerindeki o korkunç boşluğu böyle doldurmak istiyorlardı sanki. Bu ağılın evleri çekiyordu onları. Her akşam buraya gelmekten ve çevrede dolaşmaktan kendilerini alamıyorlardı. Boston planını işte buna göre hazırlamıştı. </p><p class="calibre1">
  Ertesi sabah yardımcılarına, hayvanları ağıldan çıkarmamalarını, her zamankinden daha fazla yem vermelerini, su oluklarını da yemlik olarak kullanmalarını emretti. Sonra, kuzuları ile birlikte yirmi kadar koyunu sürüden ayırdı. Daha çok melesinler, daha çok ses çıkarsınlar diye, ikiz yavrulu koyunları seçmişti. Uzun bir değnekle bunları önüne katıp, meranın karşısına düşen bir yere doğru sürdü. Temizlemiş, parlatılmış ve doldurulmuş tüfeğini de omuzuna atmıştı. Evlerden olabildiğince açılmak için küçük sürüyü epeyce uzaklaştırdı. </p><p class="calibre1">
  ılkbaharın o gününde hava çok sıcak olacağa benziyordu. Dağlar güneş </p><p class="calibre1">
ışınlarını alçak tepelerde ve çukur yerlerde yeşil otlara dönüştürmek için oburcasına yutuyordu. Yer yer, lekesiz beyaz bulutlar da görünüyordu gökyüzünde. Toygarlar ötüşüyor, keklikler kayalıklar arasında toy-düğün yapıyorlardı. O gün ışıl ışıl gülüyordu doğanın yüzü. Yalnız, ufukta gökyüzüyle birleşen ve fırtına yüklü karlı doruklar, uzaklarda ise rüzgarın kümelendirdiği birkaç kara bulut, bu güzelliğin geçici olduğunu hatırlatıyordu insana. </p><p class="calibre1">
  Ama o saatlerde güzel havanın devam edeceği anlaşılıyordu. Koyunlar Boston'un önünde usul usul yürüyor, zıplaya zıplaya koşan kuzular yürürken de analarının memelerini yakalamaya çalışıyor, koyun-kuzu melemesi ta uzaklardan duyuluyordu. Boston, kurtlara ve Bazarbay'a duyduğu kızgınlık yüzünden bu güzelliğin tadını çıkaracak durumda değildi. Kurtlar ve Bazarbay! </p><p class="calibre1">
ıki ucu pisliğe batmış değnek gibiydi. Hangisini ele alacaktı? En iyisi şimdilik Bazarbay'a dokunmamaktı, ama kurtları bir an önce ortadan kaldırmalıydı. </p><p class="calibre1">
Planı çok basitti: Küçük sürünün varlığı ve melemesi o iki yırtıcıyı mutlaka davet edecekti ve biraz şansı yardım ederse, ikisini de vuracaktı o zaman. Ama, ne diyorlardı: ısteyen insan, veren Allah'tır... </p><p class="calibre1">
  Nerdeyse öğle oluyordu ama kurtlar hala gelmemişlerdi. Boston, koyunları </p><p class="calibre1">
kuytu bir çukura bıraktı, yün kazağını çıkarıp, kayaların ve seyrek çalıların gerisine serdi. Pusu yeri orasıydı. ıyi bir nişancıydı Boston. Avlanmayı daha çocukluğunda öğrenmişti ve o güne kadar bir hayli de kurt avlamıştı. Onun için, başaracağından emindi. Koyunlar ve kuzular tam onun istediği gibi çok gürültü </p><p class="calibre1">
ediyorlardı. Ama vakit geçiyor, Akbar ve Taşçaynar hala görünmüyordu ortalıkta. Geleceklerdi, gelmeliydiler! Çünkü o azgın halleriyle güpegündüz saldırıyorlardı sürülere. </p><p class="calibre1">
  Güneş yavaş yavaş kızdırmaya başlamıştı. Başka zaman olsa, o durumda Boston yatıp uyurdu. Ama bugün çok uyanık olmalıydı. Zaten, Ernazar'ın ölümünden dolayı kendisine yöneltilen suçlamalar kafasından çıkmıyor, onu allak bullak ediyordu. ıki düşmanı, Koçkorbayev ve Bazarbay, ona karşı birlikte saldırmak için sözleşmişlerdi, onu çileden çıkarmak istiyorlardı sanki. </p><p class="calibre1">
  Birbirinden bu kadar farklı iki insan nasıl oluyordu da böylesine vahşi bir kinle kendisine karşı birleşebiliyorlardı? Öte yandan, kurtlar yüzünden evinde bile rahat edemiyordu. Ve bütün bunlar, karısı lokantadaki olayı duyduğu zaman olacakların yanında hiçti! </p><p class="calibre1">
  Bazarbay o iğrenç küfürleri savunurken birçok tanık vardı yanında ve bunlar hiç de iyi niyetli kişiler değillerdi... </p><p class="calibre1">
  Kurtlar hala gelmiyor, çevreyi gözetleyip duran Boston da sabırsızlanıyordu. </p><p class="calibre1">
Kurtların gelişini uzaktan görmeli ve saldırıya geçtikleri zaman ateş etmeye hazır olmalıydı ve bu da kolay bir iş değildi: Evcil koyunlar uzaktan koku alamaz, iyi de göremezlerdi. Bu yüzden de kurtların yaklaştığını haber veremezlerdi ona. Koyunlar çok sakar, çok aptal hayvanlardır, kurtlar için ideal bir avdırlar, onları yalnız insanlar koruyabilir... </p><p class="calibre1">
  Hiçbir şeyden kuşkulanmayan koyunlar otlamaya devam ediyor, ancak rahat rahat emmeye bıraktıkları kuzularına cevap verme gereğini duydukları zaman başlarını kaldırıp meliyorlardı. Tehlikenin yaklaştığını yalnız Boston farketti... </p><p class="calibre1">
</p><p class="calibre1">
 </p><p class="calibre1">
  Az ileride iki dağ saksağanı birden korku ile gaglayarak havalandılar ve kendi yönüne doğru uçtular. Boston, kulağı kirişte, gözünü dört açarak tüfeğini kavradı. Arkasına saklandığı çalıların arasına iyice sindi. ıyi nişan almalıydı. </p><p class="calibre1">
Onları açık hedef haline düşürmek için birkaç koyunu feda edebilirdi. Ama kurtlar da bir şeyden şüphe etmiş olmalıydılar. Belki saksağanlar onları da uyarmıştı. Çünkü bulundukları yerden havalanıp Boston'un daha yakınına konan kuşlar, onları korkutacak bir hareket yapmadığı halde, daha telaşlı ve korkulu gaglamaya başlamışlardı. Kurtlar ise, birbirlerinden açılarak harekete geçtiler. </p><p class="calibre1">
Akbar, Boston'un bulunduğu yerin tam karşısındaki kayaların arasında, sürüne sürüne ilerliyordu. Taşçaynar ise öbür taraftan, arkadan sokulmak için bir manevra yapmıştı. </p><p class="calibre1">
  Ama o anda Boston onları hala görememiş ve böyle bir manevradan şüphelenmemişti. </p><p class="calibre1">
  Kurtların her an görünebileceklerini beklerken, çevreye endişe ile göz atıyor, nereden çıkacaklarını anlamaya çalışıyordu. Saksağanlar susmuştu, ortalık sakin görünüyordu. Koyunlar rahat rahat otluyor, kuzular zıp zıp zıplıyor, yalnız kuş </p><p class="calibre1">
cıvıltıları ve yakındaki derenin şırıltısı duyuluyordu. Boston, gözü ileride, eli tetikte beklemekten bıkar gibi olduğu bir sırada, kayaların arasında boz bir siluetin süzüldüğünü gördü. Koyunlar da ancak o zaman tehlikeyi anladılar. </p><p class="calibre1">
  Birden oldukları yerden bir iki adım geriye giderek durdular, sonra, kararsız, ne yapacaklarını bilemeden, korku ile beklemeye başladılar... </p><p class="calibre1">
  Boston, kurtların, çobanı saklandığı yerden çıkarmak için koyunları isteyerek ürküttüklerini anlamıştı. Kımıldamadan bekledi. Böyle durumlarda çoban, avaz avaz bağırarak koyunların yanına koşardı. Ama Boston planını iyi yapmıştı ve orda bulunduğunu belli edecek bir harekette bulunmadı. O zaman boz siluet fırladı, birkaç sıçrayışta koyunların yanına geldi. Akar idi bu. Boston silahını </p><p class="calibre1">
doğrulttu, ama tam tetiğe basacağı sırada hafif bir gürültü duyarak arkasına baktı </p><p class="calibre1">
ve o iri hayvanın üzerine atıldığını görerek, namluyu çevirip ona ateş etti. Bütün bunlar saniyeden bile kısa bir zamanda olmuştu. Kurşun Taşçaynar'a, üzerine atılmak için ayakları yerden kesildiği anda isabet etmişti. Vurulur vurulmaz düşmedi. O hızla, dişlerini göstererek, gözleri kin ve hiddetten ateş püskürerek ve son bir kuvvetle ayaklarını açarak, adeta süzüldü ve sonra Boston'un sadece yarım metre yakınında yığılıp kaldı. Boston bu defa silahını hemen Akbar'a çevirdi, ama geç kalmıştı. Öldürdüğü koyunu orada bırakarak kayaların arasında kaybolmuştu bile. Kalkıp peşinden koştu, onu derenin öbür yakasına atlarken gördü. Ateş etti ama vuramadı... </p><p class="calibre1">
  Durup biraz nefes aldı. Beti benzi sapsarıydı. ışin ancak yarısını bitirebilmişti ve kaçırdığı dişi kurdu bir daha ele geçirmesi artık çok zordu. Elbette, tam vaktinde ardına bakmasaydı, ya da erkek kurdu vuramasaydı, durumu besbeter olurdu. Anladı ki kurtlar tuzağı sezmiş, Taşçaynar onun Akbar'a nişan aldığını </p><p class="calibre1">
görünce hiç tereddüt etmeden üzerine atılmıştı... </p><p class="calibre1">
  Dağılan koyunları topladıktan sonra dönüp öldürdüğü kurda bir göz attı. </p><p class="calibre1">
Taşçaynar yüzükoyun yatıyordu. Dudakları kocaman iri dişlerinin üzerine sarkmış, gözleri şimdiden donuklaşmıştı. Bir at başı kadar iri olan başına dokundu; Bu kadar ağır bir başı nasıl taşıyordu bu hayvan? Diye sordu kendi kendine. Sonra, o koca ayaklarını tutup tarttı eliyle. Ne kadar güçlüydü bu bacaklar! Nice mesafeler aşmıştı bu ayaklar! Nice avları parçalamıştı bu pençeler! </p><p class="calibre1">
  Boston biraz düşündükten sonra bu hayvanın derisini soymamaya karar verdi. </p><p class="calibre1">
Eksik olsundu bu post! Postu için, ganimet için vurmamıştı ki onu. Zaten dişi kurt hala hayatta olduğuna göre sevinmeye, onu duvara asmaya hiç hakkı yoktu. </p><p class="calibre1">
Biraz daha oyalandıktan sonra, gidip Akbarın öldürdüğü koyunu omuzladı ve sürüyü ağıla getirdi. </p><p class="calibre1">
  Bir süre sonra elinde bir kazmayla döndü. Günün bundan sonrasını, o taşlı </p><p class="calibre1">
</p><p class="calibre1">
zeminde zar zor bir çukur kazmakla geçerdi. Çukuru kazarken, Akbar çıkıp gelebilir diye, ara sıra çevreye göz atıyordu. Elini uzatır uzatmaz alabileceği bir yere bırakmıştı tüfeğini. Gelirse, bu defa onu elinden kaçırmayacaktı. </p><p class="calibre1">
  Ama Akbar ancak geceyarısı geldi. Yeni örtülmüş çukurun üzerine uzanıp yattı </p><p class="calibre1">
ve şafak vaktine kadar hareketsiz, öylece kaldı... </p><p class="calibre1">
 </p><p class="calibre1">
  -6-</p><p class="calibre1">
  ılkbahar sona ermiş, yaz gelmişti. Yazın ilk günleri yaylaya çıkma zamanıdır. </p><p class="calibre1">
Kışı dağ eteklerinde geçiren çobanlar yaz gelince, daha yükseklerdeki otlaklara gider, vadilere geçitlere dalar, dağın boyunlarına kadar çıkarlardı. Tarım alanlarında bulunan çobanlar ise, o güne kadar kapalı tuttukları hayvanlarını, bahar artığı otlara doğru sürerlerdi. Koyunların gücü ile birlikte herkesi bir telaş </p><p class="calibre1">
alırdı. O günlerde yapılan kırkma işinin bir an önce bitirilmesine çalışılır, çobanlar hangi işi yapacaklarını bilemezlerdi. Herkes bir an önce yola düşmek, en iyi otlakları kapmak isterdi. Yoğun bir çalışma, hummalı bir hareket görülürdü her yerde... </p><p class="calibre1">
  Akbar'a gelince, o artık hayata yabancı olmuştu. Hiçbir şeyden zevk almıyordu. </p><p class="calibre1">
Hatta insanlar onun varlığını bile unutmaya başlamışlardı. Çünkü Taşçaynar'ın ölümünden sonra ortalıkta hiç görünmemişti. Artık geceleri Boston'un penceresi dibine gelip ulumaktan da vazgeçmişti. </p><p class="calibre1">
  Felaketler Akbar'ın yakasını hiç bırakmamıştı. Dünyaya yabancı, her şeye ilgisizdi artık. Bu yüzden zamanının çoğunu, bıkkın, bitkin bir halde kuytularda dolaşarak, önüne çıkan küçük hayvanlarla beslenerek geçiriyordu. Yaylaya çıkış </p><p class="calibre1">
mevsimi bile onu canlandırmadı. Oysa bu kargaşada sürüden ayrılan kuzuları, hatta koyunları yakalaması çok kolay olurdu:</p><p class="calibre1">
 </p><p class="calibre1">
  Artık her şeyden el-etek çekmişti ve yalnız anılarla yaşıyordu. Bütün günlerini başını ayakları arasına alarak, Mujunkum bozkırında, Aldaş bölgesinde ve Isık-Göl'ü çevreleyen buradaki dağlarda yaşadığı acı tatlı anıları düşünerek geçiriyordu. Taşçaynar'la birlikte geçirdikleri mevsimlerin hayali onulmaz acılar vererek bir bir canlanıyordu gözlerinde. Bu acılar çok dayanılmaz olduğu zaman usulca kalkıyor, üzüntülü üzüntülü dolaşıyor, sonra yine yatıyordu. Yine ve hiç </p><p class="calibre1">
durmadan anılar üşüşüyordu kafasına. Yitirdiği bütün yavrularını tekrar tekrar hatırlıyordu: Son defa çaldıkları dört yavrusunu, Mujunkum bozkırında sürek avı sırasında ölen yavrularını, sazlıkta yanarak ölen yavrularını... En çok da Taşçaynar'ı, sadık ve güçlü eşini getiriyordu gözlerinin önüne. Bazen, haşhaşlar arasında rastladığı, çıplak, savunmasız, yavrularıyla oynayan o tuhaf adamı da hatırlıyordu: Boğazını dişlemek için üzerine atılışını, onun korkudan yere çöküp başını elleri arasına almasını... Sonra, bir kış arifesinde ve şafak vaktinde onu bir saksavul ağacına asılı gördüğünü, ebedi bir suskunluğa varmadan önce kendisine bir şeyler mırıldandığını... </p><p class="calibre1">
  Geçmiş hayatı artık onun için hiç geri gelmeyecekti, bir rüya idi. Yine de, kalbinin ta içinde, içinin bir köşesinde, küçük bir umut kıvılcımı parlıyordu. </p><p class="calibre1">
Bazen son yavrularının hala hayatta olduklarına inanmak hoşuna gidiyordu. </p><p class="calibre1">
Boston'un ağılının yakınına sık sık gitmesi bundandı. Ama artık oraya gidince eskiden olduğu gibi ulumuyor, belki bir yel yavrularının ürümesini ya da onların kokusunu duyurur umuduyla, havaya kulak vererek sessizce bekliyordu... Böyle bir şey olsa, birden nasıl canlanır, nasıl atılırdı onlara! ınsanlara ve köpeklere rağmen tutsaklıktan kurtarırdı yavrularını. Sonra hepsi birden kanatlanır, uçar, başka yerlere kaçarlardı: Kurtlara özgü, bir yaşama hakları olan bir yere... </p><p class="calibre1">
Boston şu son zamanlarda, yayla göçü ile ilgili işlerinin başından aşması </p><p class="calibre1">
yetmiyormuş gibi yöneticilerle de uğraşmak zorunda kalıyordu. Koçkorbayev, onun hakkında mahalli komiteye bir şikayet dilekçesi göndermişti. Komite de konuyu incelemek için bir komisyonu görevlendirmiş bulunuyordu. Ama komisyon üyelerinde bir görüş birliği yoktu. Bazısı Boston Urkinçiev'in partiden atılmasını istiyordu. Çünkü o, parti sekreterine hakaret etmişti, bu da bütün partiye yönelik, bütün partiyi küçük düşüren bir suç sayılırdı. Diğer bazısı da, Çoban Urkunçiev'in görüşlerini söylemekte haklı olduğunu, çünkü amacının kendi işinin verimini, üretimi arttırmaktan başka bir şey olmadığını </p><p class="calibre1">
söylüyorlardı. Komisyon, Boston'un sözde tekrar yuvalarına bırakılmasını </p><p class="calibre1">
istediği kurt yavrularıyla ilgili olarak, Bazarbay'a da bir yazı göndermişti... </p><p class="calibre1">
Kısacası, olay iyice kızışmıştı... </p><p class="calibre1">
  Boston son iki toplantıya gitmedi. Hayvanları ve eşyaları yaylaya çıkarmak için hazırlandığını, çok işi olduğunu, kendi kendilerine toplanmalarını, hakkında verecekleri her karara uyacağını bildirdi onlara. Onun bu davranışı da Koçkorbayev'i fazlasıyla sevindirdi. Çünkü bu hareketiyle onu eli-kolu serbest bırakmış oluyordu. </p><p class="calibre1">
  Ama Boston gerçekten başka türlü hareket edemezdi: Yaylaya çıkışta en ufak bir gecikme olmamalıydı. Birkaç yıldan beri çobanlar sürüyü bir gün önce yola çıkarır olmuşlardı. Çadırlar ve diğer eşyalar kamyonlarla bir gün sonra yükleniyor, bunlar olabildiği kadar dağın yüksek bir yerine çıkıyor, oradan itibaren asıl kamp yerine kadar atlar taşıyordu eşyaları. Bu şekilde iki aşamada yapılan göç, hayvan yetiştiricilerinin işini çok kolaylaştırıyordu. </p><p class="calibre1">
  Vakti gelince Boston da yardımcıları ile birlikte ve diğerleri gibi, sürüyü yola çıkardı. Sonra yalnız olarak kışlığın yolunu tuttu. Ertesi gün eşya taşınacaktı </p><p class="calibre1">
çünkü... </p><p class="calibre1">
  Ve ertesi gün oldu... </p><p class="calibre1">
  Bir önceki akşam Akbar eski yuvasına bir defa daha gitmişti. Taşçaynar'ın ölümünden sonra, bugüne kadar pek gitmek istememişti oraya. Yuvasının boş </p><p class="calibre1">
olduğunu, kendisini bir bekleyen bulunmadığını biliyordu çünkü. Yine de o akşam, o kör ümid, tekrar hissettirdi kendisini ve bu yüzden yuvaya gitmek için dayanılmaz bir istek duydu içinde. Kimbilir, belki yavruları oraya gelmiş, onu bekliyorlardı. </p><p class="calibre1">
  Bu aldatıcı duygu ve ümide kapılarak koşmaya başladı. Kayaları atladı, dereleri aştı, yeni otlaklarda çobanların yaktığı ateşlerin yakınından geçti. Yolunda havlayan köpeklere, kulaklarında vınlayan kurşun seslerine hiç aldırmadı... </p><p class="calibre1">
Gökyüzünde, çok çok yükseklerde parlayan ayın altında, deli gibi koştu. Ama, yuvasına kadar geldikten sonra, kenarlarını örten gür bitki yüzünden tanınmaz hale gelen o yere girmeye cesaret edemedi... Geri dönmeye de gücü kalmadığı </p><p class="calibre1">
için tekrar Börü-Ana'ya seslendi: Acı acı uludu, korkunç kaderine ağladı, yakardı... Kendisini de oraya, insanların bulunmadığı o yerlere almasını istedi ondan... </p><p class="calibre1">
  Boston da o gece dönmüştü kışlık ağıla. Sabaha kadar yaylada kalabilirdi ama o zaman da ancak akşam üzeri dönebilir ve bir bütün gün kaybetmiş olurdu ki bunu hiç istemezdi. Hem sonra evde Gülümhan, küçük Kence ve gece bekçisinin karısından başka kimse kalmamıştı. Ötekilerin hepsi sürü ile birlikte gitmişlerdi ve şimdi yeni otlakta idiler. </p><p class="calibre1">
  Donkulük, her zamanki gibi çok iyi gidiyordu ve Boston, altında yere sağlam basan, hızlı giden böyle bir at olmasından memnundu. Donkulük'ün al yelesi ve kulakları ay ışığında pırıl pırıl parlıyor, sağrısı karanlıkta ışıldayan bir su gibi dalgalar oluşturuyordu. Hava güzeldi ve otlar güzel kokularla dolduruyordu bu havayı. Tüfeği de omuzundaydı. Çünkü insan dağlarda nelerle karşılaşacağını </p><p class="calibre1">
hiç bilemezdi. Eve varır varmaz, beş kartuşu ile tüfeğini yerine asacak ve hareketine kadar tüfek orada kalacaktı. </p><p class="calibre1">
  Boston eve şafak vaktinde varacağını hesaplıyordu. O gün, o kısa ayrılık karısına ve çocuğuna ne kadar bağlı olduğunu bir kere daha hissettirmişti ona. </p><p class="calibre1">
Bir an önce onlara kavuşmak istiyordu. O yokken dişi kurdun gelip ulumasından, onları korkutmasından, da endişe ediyordu. Ama, eşinin ölümünden beri Akbar'ın hiç ortalıkta görünmemiş olması da biraz rahatlatıyordu onu. </p><p class="calibre1">
  O gece için korkuları gerçekten boşuna idi. </p><p class="calibre1">
</p><p class="calibre1">
 </p><p class="calibre1">
  Akbar, ininin yanında, Börü-Ana ya yakarmakla meşguldü. Zaten o yokken kışlık ağıla gelse bile, herhalde kimseye zarar vermezdi: Yalnız kaldığı günden beri oraya ancak bazı sesleri dinlemek için geliyordu... </p><p class="calibre1">
  Boston kalktığı zaman güneş epeyce yükselmişti. Tahmin ettiği gibi eve sabahın beşinde gelebilmiş ve ancak dört saat uyuyabilmişti. Oğlu uyandırmasaydı herhalde daha çok uyuyacaktı. Gülümhan, çocuğun babasını </p><p class="calibre1">
rahatsız etmemesi için elinden geleni yapmıştı ama, o kadar işi vardı ki, Kence onun dikkatinden uzak kaldığı bir sırada yatağa koşmuş, bir şeyler söylemeye çalışarak babasının yanaklarını okşamaya, mıncıklamaya başlamıştı. Boston gözlerini açmak zorunda kaldı ve sınırsız bir şefkatle, gülümseyerek kucakladı </p><p class="calibre1">
yavrusunu. Etinden bir parça olan Kence'yi görmek ne büyük bir mutluluktu! Ne kadar uyanık, ne kadar sağlıklı ve daha iki yaşına henüz basmış olmasına rağmen ne kadar zeki idi! Anne ve babasını da çok seviyordu. Hem yüz hatlarıyla, hem karakteriyle daha çok babasına benziyordu. Yalnız gözleri, kara üzüm taneleri gibi parlak o iki gözbebeği, annesinden geliyordu. Boston bu kadar güzel bir çocuğu hayal edemezdi ve bu onu gururlandırıyor, umutlandırıyordu. </p><p class="calibre1">
  -Oo, canım balam, ne istiyorsun? Kalkmamı mı istiyorsun? Öyleyse çek kolumdan, yardım et bana. Oo... ne kadar da kuvvetli! şimdi de beni öp bakalım, demişti. </p><p class="calibre1">
  Bu arada Gülümhan çayı pişirmiş, içine Kazak usulü, kavrulmuş un, süt ve tuz da koymuştu. Koyunlar, hatta köpekler bile burda olmadığına göre, Urkunçiev ailesi bir kere olsun, huzur içinde, hiç acele etmeden kahvaltılarını </p><p class="calibre1">
yapabilirlerdi. Çobanların hayatında böyle anların pek az bulunduğunu düşünmek insana zor gelir. Hayvanlar gece gündüz, aralıksız, yıl boyunca bakım ister. Boston, yaklaşık bin baş hayvanla -kuzular olduğu zaman en az bin beş </p><p class="calibre1">
yüz hayvanla- uğraşıyordu. O günkü gibi bir sabah, Allah'ın bir lutfu sayılırdı. </p><p class="calibre1">
Alçak sininin başında, kilimin üzerinde kurulup oturan bu küçük aile, o müstesna dinlenme anlarının zevkini, tadını çıkara çıkara yaşıyordu. Eşyaları </p><p class="calibre1">
getirecek kamyon öğle üzeri gelecekti ve o zamana kadar hazırlık için epey zamanları vardı. </p><p class="calibre1">
  -Aa, bir türlü inanamıyorum, ne rahat, ne sessiz bir gün! diyordu Gülümhan. </p><p class="calibre1">
Sonra ilave ediyordu: Sen ne düşünürsün bilmem ama, ben hiç gitmek istemiyorum yaylaya. Burada kalamaz mıyız? Kence, babana burada kalmak istediğini söyle. </p><p class="calibre1">
  Boston, oğlunun cıvıl cıvıl konuşmasına kulak vererek gülümsemişti:</p><p class="calibre1">
  -Niçin olmasın, bu yaz burada kalabiliriz. </p><p class="calibre1">
  -Haydi haydi! hemen yarın sabah koşarsın koyunlarına ve öyle hızlı koşarsın ki Donkulük'a binseler bile yakalayamazlar seni! </p><p class="calibre1">
  -ışte bu doğru, Donkulük'la bile! diye memnun memnun bıyıklarını </p><p class="calibre1">
sıvazlıyordu Boston. </p><p class="calibre1">
  Kence durmadan sofradan kalkıyor, koşuyor, oynuyor, bir annesinin, bir babasının yanına oturuyordu. O gün o kadar hareketliydi ki, onu yerinde tutamadıkları için yemeğini yedirmekte güçlük çekiyorlardı. </p><p class="calibre1">
  Kahvaltıdan sonra, çok sıcak olduğu için kapıları açtılar. Kence de bundan yararlanıp hemen avluya koştu ve orada, peşinden civcivlerini sürükleyerek dolaşan bir tavuğu zevkle seyre daldı. Tavuk ve civcivler gece bekçisi Kıdırmat'ın idi. Yalnız onun karısı Aslıgül kalmıştı Urkuçiev'lerle. Sabahleyin onlara uğramış, her şeyi hazırladığını, hareket edinceye kadar biraz çamaşır yıkayacağını söylemişti. Tavuk ve civcivleri de kamyon geldiği zaman tutup bir sepete koymayı düşünüyordu. </p><p class="calibre1">
</p><p class="calibre1">
  Bundan sonraki saatler hazırlık yapmakla geçti. Güneş hayli yükselmişti ve herkes meşguldü. Boston ve Gülümhan kapkacağı topluyor, Aslıgül çamaşır yıkıyor ve gerdeldeki sabunlu suyu da şarıl şarıl avluya döküyordu. Kendi haline bırakılan küçük Kence ise oralarda dolaşıyor, içeri giriyor, sonra hemen çıkıyor, pek sevdiği civcivleri seyretmeye gidiyordu. </p><p class="calibre1">
  Tavuk civcivlerini toplayıp avlunun uzak bir köşesine götürünce, çocuk da peşlerinden gitti ve az sonra garajın arkasına çıkmış oldu. Civcivler otların arasına düşen dulavrat tanelerini, kuzukulaklarını gagalıyor, çocuk da onları </p><p class="calibre1">
tutup yumuşak tüylerini okşamaya çalışıyordu. Ana tavuk, usul usul, sessizce yürüyen, iri, boz bir köpeği görünce, korkuyla gıdaklamaya, yavrularını oradan uzaklaştırmaya çalıştı. Kence ise bu köpekten hiç mi hiç korkmadı. Kuyruğunu sallayarak, tuhaf mavi gözleriyle dostça bakıyordu çocuğa. Bu köpek, Akbar'dan başkası değildi! </p><p class="calibre1">
  Ana kurt, şafaktan beri dolaşıyordu oralarda: Ne ses, ne havlama vardı, ortalıkta kimseler görünmüyordu. Onun için, analık acısının dürtüsü ile ve hiç </p><p class="calibre1">
yok olmayan bir umut kalıntısıyla, oraya kadar sokulmuştu. Daha önce bomboş </p><p class="calibre1">
iki ağılı dolaşmış, yavrularının  en ufak bir izine rastlamamıştı. Anlaşılmaz bir içgüdü ile, Kence'nin de kendi yavruları gibi bir yavru olduğunu hemen anlamıştı. Ne var ki bu bir insan yavrusuydu. Çocuk bu köpeğin yumuşak tüylerini okşamak için elini ona uzatınca, hayvanın kalbi şefkatle, heyecanla çarpmaya başladı. Yanma gelip onun yanağını yaladı. Çocuğun hoşuna gitmişti bu. Kollarını uzatıp sevinçle boynuna doladı. Akbar mest olmuş, gönlünü </p><p class="calibre1">
kaptırmıştı bile. Onunla oynamak için uzanıp ayakları dibine yattı. Ah bir de memelerine yapışıp sütünü emse ne kadar mutlu olacaktı. Ama çocuk onu emmedi, sırtına bindi, sonra indi. Onu eve çağırıyordu: Cür! Cür! (yürü! yürü!) diyordu ona. Akbar onunla gitmeye cesaret edemiyordu, çünkü evde insanlar olduğunu biliyordu. Olduğu yerde hareketsiz duruyor, mavi gözleriyle üzgün üzgün bakıyordu çocuğa. Çocuk tekrar onun yanına geldi, okşadı. Kurt da onun elini yüzünü yalıyordu ve çocuk bundan çok hoşlanıyordu. Ve ana kurt, dalga dalga, özlem dolu şefkatini sunuyor, hala körpe olan çocuğun kokusunu sindire sindire çekiyordu içine. Bu insan yavrusunu bomboş duran inime götürsem, orada hep benimle kalsa ne iyi olur diye de düşünüyordu. Böyle düşündü ve onu küçük ceketinin yakasından, canını acıtmamaya dikkat ederek usulca yakaladı </p><p class="calibre1">
ve çevik bir hareketle sırtına attı. Kurtlar kuzuları da böyle götürürlerdi. </p><p class="calibre1">
  Kence işte o zaman, yaralanmış tavşan yavrusu gibi bir çığlık attı. O sırada oraya çamaşır asmaya çıkan Aslıgül gördü onu ve hemen elindeki gerdeli fırlatarak Boston'ların evine koştu:</p><p class="calibre1">
  -Bir kurt! Çabuk, çocuğu kurt kaçırıyor! Çabuk! Çabuk! Boston deliye döndü, silahını kaparak fırladı, ardından da Gülümhan... </p><p class="calibre1">
  -ışte! Kence orda! Bakın, kurt götürüyor! diye bağırıyordu kadın. Dehşete kapılmış, başını elleri arasına almıştı. Boston Akbar'ı, sırtında cıyak cıyak bağıran oğlu ile kaçtığını görüyordu. </p><p class="calibre1">
  -Dur Akbar! Dur! diye koştu peşinden. </p><p class="calibre1">
  Akbar hızını arttırdı. </p><p class="calibre1">
  -Bırak oğlumu Akbar! Yalvarırım bırak! Sana hiçbir şey yapmayacağım artık. </p><p class="calibre1">
Senden olanlara hiç dokunmayacağım! Dur! Ver oğlumu bana Akbar! Ver oğlumu! </p><p class="calibre1">
  şaşkınlıktan, kurdun onun seslerinden bir şey anlayamayacağını unutmuştu. </p><p class="calibre1">
Onun sesini duyan kurt ise daha hızlı, daha hızlı koşuyordu şimdi. Boston peşlerinden koşarak yalvarmaya devam ediyordu: </p><p class="calibre1">
  -Akbar, ver oğlumu! Akbar! Akbar! </p><p class="calibre1">
  Gülümhan ve Aslıgül de, umutsuz çığlıklar atarak, kargışlar yağdırarak olanca güçleriyle koşuyorlardı. </p><p class="calibre1">
  -Ateş et! Ne duruyorsun, ateş et! diyordu Gülümhan. Kurşunun çocuğa isabet edebileceğini düşünemiyordu. Akbar çocuğu bırakmamaya kesin kararlıydı. </p><p class="calibre1">
Kovalandığı için yırtıcılık içgüdüsü de uyanmıştı şimdi. Çocuğun yakasına daha sıkı yapıştı ve yukarılara doğru tırmanmaya başladı. Ne havaya atılan ilk kurşun, ne de kulakları dibinden vınlayarak geçen ikincisi, ona ağzını açtıramadı. Çocuk ağlıyor, ana-babasına bağırıyor, çağırıyordu. Ne yapacağını bilemeyen Boston bir defa daha havaya ateş etti. Ama kurt da kayalara doğru kaçmaya devam ediyordu. Bir kere kayaların arasına girse, izini kaybettirir ve artık onu yakalayamazlardı. Boston çaresizdi. Üzüntüden ölecekti. Ne yapacaktı şimdi? </p><p class="calibre1">
Kence'yi nasıl kurtaracaktı? Böylesine büyük bir felaket nasıl olabilirdi!? </p><p class="calibre1">
Hangi suçun cezasıydı bu! </p><p class="calibre1">
 </p><p class="calibre1">
  -Bırak Akbar! Yalvarırım alma oğlumuzu! diyor, son hızla sürülen bir at gibi soluyor, hırıltılar çıkarıyordu. </p><p class="calibre1">
  Üçüncü defa havaya ateş etti. Kayalıklar pek yakındı ve şarjörde sadece iki mermi kalmıştı. Bir dakika sonra çok geç kalmış olurdu. Çaresiz, hayvana nişan alacaktı artık. O hızla koşarken diz çöktü, hayvanın ayaklarına nişan almaya çalıştı, ama nefesini tutamıyor, göğsü körük gibi kabarıp iniyor ve elleri titriyordu. Tüfeğin gezi de titriyor ve ana kurt, kabarmış bir denizin dalgaları </p><p class="calibre1">
arasında koşuyor gibi görünüyordu. Sonunda çekti tetiği. Vuramamıştı. Çok aşağı nişan almış ve kurşun toprağı sıyırarak bir toz bulutu kaldırmıştı. Yeniden nişan aldı. şimdi tek kurşunu kalmıştı. Çekti tetiği. Patlamanın sesini hiç </p><p class="calibre1">
duymuyordu, ama dişi kurdun sendeleyip yere kapaklandığını görmüştü. </p><p class="calibre1">
Bir rüyada imiş gibi atıldı ileriye, çok çok yavaş koşuyormuş gibi geliyordu ona. </p><p class="calibre1">
Uçsuz bucaksız bir boşlukta koşuyor gibi bir türlü ulaşamıyordu çocuğuna... </p><p class="calibre1">
Nihayet, dehşet içinde, vurduğu kurdun yanına gelip durdu, eğildi, sendeleyip iki büklüm oldu. Çığlığı boğazında tıkanıp kalmış, sesini çıkaramamıştı. Hala nefes alan, can çekişen kurdun yanında, oğlu cansız yatıyordu. Kurşun göğsünden geçmişti. </p><p class="calibre1">
  Artık hiç ses yoktu, bütün sesler yok olmuştu. Bütün evren susmuş, dipsiz bir boşluğa, sessiz alevlere gömülüp gitmişti. Boston, son bir ümitle kan içinde yüzen çocuğunun üzerine eğildi, onu kucaklayıp yavaşça kaldırdı, göğsüne sımsıkı basarak bir iki adım geriledi. Can çekişen ana kurdun mavi gözleriyle ona bakışından, tuhaf bir şekilde irkilmişti. Döndü, oraya koşan iki kadına doğru yürüdü... </p><p class="calibre1">
  Gülümhan'ın siluetini ne kadar büyük görüyordu. Yüzü değişmiş bir devdi o. </p><p class="calibre1">
Ve iki dev kolunu upuzun uzatarak ona koşuyordu. </p><p class="calibre1">
  Üçü birden evlerine doğru ilerlediler. Boston kucağında yavrusunun cesediyle önde, sendeleyerek, ayakları birbirine dolaşarak kör gibi yürüyor, karısı çığlıklar atarak peşinden geliyor, komşu kadın da, gözyaşları içinde, Gülümhan'ın kolunu tutup ona destek olmaya çalışıyordu. </p><p class="calibre1">
  Boston uzun süre hiçbir ses duymadı. Sonra birden büyük bir çağlayanın gürlemesiyle dünya üzerine yıkıldı. O zaman olanları anladı, gözlerini gökyüzüne kaldırarak korkunç bir çığlık attı. </p><p class="calibre1">
  -Neden, neden gazabını bana yönelttin? Neden! Neden! Çocuğun cesedini, o sabah kamyona yüklemek için kapının önüne çıkardıkları yatağa koydular. Ve Gülümhan birden yere yıkılarak, tıpkı geceler boyu pencerelerinin dibinde uluyan Akbar gibi, acı haykırışlarla dövünmeye başladı. </p><p class="calibre1">
  Aslıgül de onun yanına çökmüş kalmıştı. </p><p class="calibre1">
  Boston onlara hiç bir şey söylemeden tüfeğini alıp evden çıktı, bir savaşa hazırlanır gibiydi. Bir şarjörü namluya sürdü, bir ikincisini cebine koydu... </p><p class="calibre1">
Donkulük'u eyerledi, bir sıçrayışta bindi ve gitti... Ağıldan biraz ayrılır ayrılmaz, Taban'a doğru doludizgin sürdü atını. </p><p class="calibre1">
</p><p class="calibre1">
  Dünyanın öbür ucuna da kaçsa yakalayacağı kişinin, şimdi gittiği yerde olduğunu biliyordu. </p><p class="calibre1">
  O gün, Bazarbay Novgutov'un evinde de büyük bir göç telaşı vardı. Çobanlar eşyaları kamyona doldurmakla meşgul oldukları için Boston un geldiğini, az ötede durup atından indiğini ve tüfeğini eline alıp yaklaştığını görmemişlerdi. </p><p class="calibre1">
Ancak kamyonun yanına geldiği zaman birden farkettiler onu. Bazarbay aracın içindeydi, onu görünce atlayıp indi. şaşkın şaşkın, onun kömür gibi kararan yüzüne baktı. </p><p class="calibre1">
  -Ne istiyorsun? dedi ensesini kaşıyarak. Niye geldin buraya? Bana niye öyle bakıyorsun? Yine o kurt yavruları yüzünden mi? Başka işin yok mu senin? şey ben o yazıyı yazdım ama onlar istedi yazmamı... </p><p class="calibre1">
  -Benim için ne yazdığın umurumda değil. Bütün bildiğim, senin yaşamaya layık olmadığındır. Onun için de seni kendi ellerimle geberteceğim! </p><p class="calibre1">
  Bazarbay'ın kendisini savunacak bir durum almasına fırsat bırakmadan bastı </p><p class="calibre1">
tetiğe. Tüfeği doğrultmuş, ama nişan almadan ateş etmişti. Bazarbay sendeleyerek kamyonun arkasına geçmek istedi, ama bunu yapamadan ikinci kurşunu yedi sırtından. Sonra kendi ekseni etrafında bir kere dönerek gidip kafasını bir sandığa çarptı, yuvarlanıp düştü, çırpınarak toprağı tırnaklamaya başladı. </p><p class="calibre1">
  şaşkınlıktan herkes olduğu yere mıhlanıp kalmıştı. Gök Tursun çığlıklar atarak kocasının üzerine abanıncaya kadar öylece kaldılar. Sonra onlar da bağıra çağıra koşup geldiler aynı yere. </p><p class="calibre1">
  -Kımıldamayın! dedi Boston silahını doğrultarak. Kimse yerinden kımıldamasın! Ben gidip kendim teslim olacağım. Hepiniz burada kalın! Bakın, uyarıyorum sizi, yeteri kadar kurşunum var. Böyle derken şarjör bulunan cebine eliyle dokunmuştu. </p><p class="calibre1">
  Çobanlar afallamış, öylece kalmışlardı. Korkunç olay ve şaşkınlıktan dillerini yutmuşlardı sanki. Yalnız, zavallı Gök Tursun, bin defa lanetlediği kocasının cesedine abanmış, ağlaya ağlaya konuşmaya devam ediyordu:</p><p class="calibre1">
  -Köpek gibi yaşadın, köpek gibi öleceğini biliyordum zaten! diyordu. Boston'a bakarak da: Beni de öldür katil! Beni de bir köpek gibi öldür! diye bağırıyordu. </p><p class="calibre1">
Bir an bile rahat yüzü görmedim, sevinmedim ben! Bezdim, bıktım bu hayattan ıki adam onu oradan zorla uzaklaştırmaya çalışırken bağıra bağıra konuşmaya devam etmişti. Bazarbay'a bu kurt yavrularını almakla büyük hata ettiğini, başına gelenleri hakettiğini, ama o canavarın hiç laftan anlamadığını, içki parası </p><p class="calibre1">
için kurtları sattığını söylüyordu. </p><p class="calibre1">
  O sırada Boston etrafına sert sert bakarak, alçak ama etkili bir sesle:</p><p class="calibre1">
  -Bu kadar yeter! dedi, size söyledim, olduğunuz yerde kalın. Ben gidip teslim olacağım. Anlıyor musunuz? Kendim teslim olacağım! </p><p class="calibre1">
  Kimse ağzını açıp tek kelime söylemedi. Boston o anda anladı ki, görünmez bir sınır onu, yıllar yılı yanyana çalıştığı, her biriyle ayrı ayrı dost olduğu, çok iyi tanıdığı bu insanlardan ayırmaktadır. Bu insanların yüzleri birden değişmiştir ve onlar şimdi sanki ilk defa gördüğü yabancılardır. Bu yüzler şimdi bir red, bir uzaklaşmadan başka bir şey ifade etmemektedir. Artık onların gözünde yaşayan bir ölüden başka bir şey değildir... </p><p class="calibre1">
  Başını öne eğerek, ardına bakmadan çekip gitti. Sadık atı Donkulük'un dizginini yakalayarak göle doğru yürüdü. Karakola gidecek, teslim olacaktı. </p><p class="calibre1">
Hayatının sonu gelmişti. </p><p class="calibre1">
</p><p class="calibre1">
  -Dünyanın sonu geldi! diye bağırdı yüksek sesle. Korkunç bir gerçekle karşı </p><p class="calibre1">
karşıya olduğunu çok iyi anlıyordu şimdi. O, bütün evreni hep içinde yaşatmıştı. </p><p class="calibre1">
Ölen, işte o evrendi. Gökyüzü, yeryüzü, dağlar... onun içindeydi. Bunlar o idi. </p><p class="calibre1">
Dişi kurt Akbar, büyük deniz ve onda gördüğü her şey kendisiydi. Ala-Mengü'nün buzları arasında sonsuza kadar donmuş olarak kalacak Ernazar, kendisinin son yansısı olan ve kendi elleriyle öldürdüğü küçük Kence, ruhundan söküp atmak için öldürmek istediği Bazarbay, hep o idi. Evet, hayatı boyunca görebildiği, tanıyabildiği her şey, bütün bu küçük evren, bu mikrokosmos, hep o idi. Her zaman, ama bilmeden, bütün dünyayı içinde taşımış, içinde, yaşatmıştı. </p><p class="calibre1">
ışte şimdi o dünya batmış, yok olup gitmişti. Kalıbıyla yine kendisine benziyordu ama, artık başka yerlerdeydi. Yabancı olmuştu dünyasına. Bu yüzden de artık o başka biriydi. Onun tek ve benzeri olmayan evreni, hiç bir zaman hiç bir yerde olmayacaktı. Onun kaybı işte bu kadar büyüktü: En büyük bunalımı yaşamıştı o... </p><p class="calibre1">
  Birden durup atının boynuna sımsıkı sarıldı ve ağlamaya başladı:</p><p class="calibre1">
  -Ah Donkulük, neler yaptığımı anlayamazsın! Oğlumu öldürdüm ben, onu mezarına gömmeden ayrıldım, sevgili karımı terkettim. </p><p class="calibre1">
  Atın kolanlarını sıktı, karnına çarpmasın diye üzengilerin kayışını kısalttı. </p><p class="calibre1">
  -Elveda! dedi. Haydi git, eve dön! ıstediğin yere git. Bir daha hiç </p><p class="calibre1">
görüşemeyeceğiz! </p><p class="calibre1">
 </p><p class="calibre1">
  -Atın sağrısına hafifçe vurdu ve hayvan serbest bırakılmasına şaşarak, yürüyüp gitti. </p><p class="calibre1">
  Boston, yalnız, yapayalnız devam etti yoluna... </p><p class="calibre1">
  Gölün maviliği yavaş yavaş, büyüye büyüye yaklaşıyordu. Onun sularında erimek, yok olup gitmek istiyordu şimdi. Yaşamak arzusu doğup doğup ölüyordu içinde. Tıpkı şahlanan, sonra düşen, kendi köpükleri arasından tekrar yüzeye çıkan dalgalar gibi... </p><p class="calibre1">
SON</p><p class="calibre1">
</p><p class="calibre1">
</p></body>
</html>
