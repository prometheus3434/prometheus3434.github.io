<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-11-02T14:29:52+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
  -Yaya mı.? </p><p class="calibre1">
  -Elbette. Ne sandın! Özel arabayla mı götürecektik seni? Oralarda kendini belli edersen işin biter. Araba ya da motorla gitmeye kalkarsan hemen enselenir, hapı yutarsın. </p><p class="calibre1">
  -Yaa? Peki. şef yalnız mı yoksa başka biriyle mi gidiyor? </p><p class="calibre1">
  -Bundan sana ne? Niçin hep ondan söz ediyorsun? Onun işine burnunu sokma. </p><p class="calibre1">
Belki hiç gitmeyecek, sana rapor mu versin yani! </p><p class="calibre1">
  -Yoo, diyordum ki, madem ki bizi yöneten odur, bulunduğu yeri bilsek fena olmazdı. </p><p class="calibre1">
  -Hayır, bilmemek daha iyi, dedi Petruha böbürlenerek, bu işe karışma. Sana ihtiyacı olursa, dünyanın öbür ucunda olsan bile işaretini çakar, sen de tıpış tıpış </p><p class="calibre1">
gelirsin. </p><p class="calibre1">
  Petruha bir an sustu. Söylediklerinin Abdias üzerinde ne etki yaptığını anlamak istercesine tepeden bakıyordu. Sonra ilave etti:</p><p class="calibre1">
  -şef dedi ki, işini iyi yaparsan her zaman bizimle gelirsin, ama bir gaf yaparsan, senin kaltaklık ettiğini çakarsa, ya da kalleş, gevşek biri olduğunu anlarsa, şimdiden çekip gidebilirsin. ıstasyonda trenden inince arkana bakmadan usul usul düş yoluna! Sana kimse bir şey yapmaz. Ama bizimle gelirsen bir daha geri dönemezsin. Pes etmeye kalksan bile kurtulamazsın, anladın mı? </p><p class="calibre1">
  -Tabii, çok iyi anladım. Aptal değilim. </p><p class="calibre1">
  -ıyi öyleyse: Bunları iyice kafana sok. Sonra gelip bana sızlanma. Seni uyardım, aksini söyleyemezsin! </p><p class="calibre1">
  -Tamam Piotr, tamam, aynı şeyi yüzlerce kere söylemene gerek yok. Ben de omuzlarımın üstünde bir baş taşıyorum. Ne yaptığımı, neleri göze aldığımı </p><p class="calibre1">
biliyorum. şimdi sen dinle beni: Bugünden itibaren Lenka'ya içki içirme, o bir palaz daha. Sen de içmezsen iyi olur. Hele bu sıcakta fitil olursan, hiçbir şey yapamaz, hiçbir yere varamayız. </p><p class="calibre1">
  -Tamam, bunda haklısın. Söz! Bir damla bile içmeyeceğim. Lenka da içmeyecek. </p><p class="calibre1">
  Bu pazarlıkta anlaştıktan sonra sustular. </p><p class="calibre1">
  Calpak-Saz bir kruazman istasyonu idi ve burada trenin lokomotifi de, kondüktörü de değişecekti. Yolcuların çoğu bagajlarını toplamış, inmeye hazırlanıyorlardı. Sahanlığa Lenka da geldi. Yüzünden başının ağrıdığı pek belliydi ve kuşkulu kuşkulu bakınıyordu:</p><p class="calibre1">
  -Ne kaynatıyorsunuz, dedi, bir saat sonra varıyoruz, eşyaları hazırlamak gerek... </p><p class="calibre1">
  -Dert etme, dedi Petruha. Hazırlayacak eşyamız yok bizim. Sırt çantalarımızı </p><p class="calibre1">
</p><p class="calibre1">
alıp gideceğiz. </p><p class="calibre1">
  -Gel Lenia, yaklaş, dedi Abdias, başın ağrıyor mu? Sorudan rahatsız olan Lenia başıyla hayır işareti yaptı. </p><p class="calibre1">
  -Piotr ve ben karar verdik, bugünden itibaren içki yok. Tamam mı? </p><p class="calibre1">
  Lenia sessizce kabul etti. </p><p class="calibre1">
  -Biz de hemen geliyoruz. Daha vakit var, telaş etme, dedi Abdias. </p><p class="calibre1">
  -Evet, daha bir saatten fazla var, dedi Petruha saatine bakarak. Lenka gittikten sonra da konuşmaya devam etti: Lenka konusunda haklısın, bu it hep içmek ister, sonra da ayakta duramaz. Ama artık tamam. ış iştir. Akşam, yolu kısaltmak için biraz kafayı çektik. Hem sonra onun parasıyla içtiğimi sanma ha! </p><p class="calibre1">
Kafayı iyice bulmasından da sorumlu değilim. Tamamen onu ilgilendirir bu. </p><p class="calibre1">
Kafa çekecek kadar param var benim. </p><p class="calibre1">
  -Benim endişem o değil, yalnız bu çocuğa yazık oluyor da... </p><p class="calibre1">
  -Tabii, dedi Petruha içini çekerek ve acır gibi. </p><p class="calibre1">
  Bu konuşma onda nice zamandır içini kemiren bir kuşkusunu uyarmıştı:</p><p class="calibre1">
  -Baksana Abdias, dedi birdenbire. Sen bizimle gelmeden önce ne yapıyordun? </p><p class="calibre1">
Karaborsacılık mı? Söyle bana. Çünkü artık bundan sonra iki şey olabilir; ya ikimiz bir restoranda işi kutlarız, ya da bir hapishanede buluşup birlikte yüznumara temizleriz. </p><p class="calibre1">
  Abdias dürüst olmak istedi:</p><p class="calibre1">
  -Hiç karaborsacılık yapmadım. Saklayacak bir şeyim yok. Daha önce ben seminerde, yani papaz okulunda iken... Petruha her şeyi beklerdi de, bunu beklemezdi. </p><p class="calibre1">
  -Ne dedin, ne dedin! Papaz mı olmak istiyordun yani? </p><p class="calibre1">
  -Evet ya. </p><p class="calibre1">
  Petruha'nın gözleri faltaşı gibi açılmıştı. şaşkınlığını belirten bir ıslık çaldı. </p><p class="calibre1">
Sonra devam etti: Peki kendin mi ayrıldın, kapı dışarı mı ettiler? </p><p class="calibre1">
  -ıkisi de oldu, orada kalmadım sonunda. </p><p class="calibre1">
  -Çok tuhaf! Demek Tanrılarını seninle paylaşmak istemediler ha? </p><p class="calibre1">
  -Öyle diyebiliriz. </p><p class="calibre1">
  -Söylesene, sen çok şey biliyorsundur... Tanrı gerçekten var mı? </p><p class="calibre1">
  -Zor bir soru sordun Piotr. Bazıları için var, bazıları için yok. Kişisine göre değişiyor. Zaten insanlar var oldukça, onları Yaratan'ın da var olup olmadığını </p><p class="calibre1">
hep soracaklar. </p><p class="calibre1">
  -Peki, diyelim ki var. Nerede bulunuyor? </p><p class="calibre1">
  -Düşüncemizde ve sözlerimizde... </p><p class="calibre1">
  Petruha bir süre hiçbir şey söylemeden düşündü. O sırada vagon tekerleklerinin gürültüsü daha çok duyulmaya başladı. Çünkü biri, vagonların birleştiği yerdeki kapılardan birini açık bırakmıştı. Petruha gidip onu kapadı. Bir süre daha kulaklarını o sağır edici gürültüden ayıramadı. Sonra sordu:</p><p class="calibre1">
 </p><p class="calibre1">
</p><p class="calibre1">
  -Demek öyle. Bana göre Tanrı yok. Peki sen ne diyorsun Abdias, sana göre var mı? </p><p class="calibre1">
  -Evet var, hem de var olması şart. </p><p class="calibre1">
  Petruha şaşırmış, şoke olmuştu:</p><p class="calibre1">
  -Yaa, hiç anlamıyorum. Eğer Tanrı'ya ihtiyacın var idiyse, bizimle ne halt etmeye geldin? </p><p class="calibre1">
  Abdias, yer ve zamanın bu konuyu tartışmaya uygun olmadığını düşünerek kaçamak ve uzlaşıcı bir cevap verdi:</p><p class="calibre1">
  -Ee, çünkü benim de paraya ihtiyacım var. </p><p class="calibre1">
  -Tamam, mangırla Tanrı arasında bir seçim yapman gerekiyordu, sen de mangırı seçtin. </p><p class="calibre1">
  -Bir bakıma evet, şimdilik... </p><p class="calibre1">
  Bundan sonra Abdias Petruha ile yaptığı bu konuşma üzerinde çok düşündü. </p><p class="calibre1">
şefin çok ihtiyatlı bir insan olduğunu anlamıştı. Hesabını iyi bilen ve şüphesiz acımasız bir insandı. </p><p class="calibre1">
  Eğer bir şeyden şüphelenirse, intikam almak ya da postunu ve ortaklarını </p><p class="calibre1">
kurtarmak için yapamayacağı şey yoktu. Zaten bir süreden beri uyuşturucu kaçakçılığının çocuk oyunu olmadığını çok iyi biliyordu. Petruha ve onun bazı </p><p class="calibre1">
arkadaşlarıyla yaptığı bu ve başka konuşmalarda apaçık konuşarak bu çocuklar üzerinde daha etkili olacağını da anlamıştı. Tanrı'nın yarattığı insan olarak onun görevi, eski zamanlarda Hz. ısa'nın vaızlarını, hayatları pahasına Afrika vahşilerine yaymaya çalışan misyonerlerin yaptığını yapmak değil miydi? Bütün tehlikelere rağmen onlar gibi yapmalıydı. Çünkü, amacı ruhları kurtarmak olanın kendini buna adaması gerekirdi. ınsan ancak kendi çıkarını unutarak başkalarının kalbine girebilirdi. </p><p class="calibre1">
  Tren, Calpak-Saz'a, öğleden önce saat onbir sularında girdi. Burası bir aktarma istasyonu idi. Yolcuların bu sabah gördüğü dağlara doğru uzanan iki yolun hareket noktası olduğu için, telaşlı bir kalabalık vardı istasyonda. Bu da kaçakçıların görünmeden sıvışmalarını kolaylaştırıyordu. Trenden iniş pek zor olmamıştı. Abdias bu kolaylığa ve kaçakçıların istasyon lokantasına pek rahat ve aldırışsız dalmalarına şaşıp kalmıştı. Kendisi dahil oniki kişi kadar olduklarını </p><p class="calibre1">
tahmin ediyordu. </p><p class="calibre1">
 </p><p class="calibre1">
  Bunlar birbirlerini tanımıyormuş gibi görünerek, ama asla gözden de kaçırmayarak ayrı ayrı masalara oturdular. Tatil başlangıcı olan bu günlerde onların yaşındaki Avrupa'lı ve Asya'lı gençler de çoktu istasyonda. Onun için o kalabalık arasında onları farketmek mümkün değildi. Bütün gar gibi lokanta da polisin gözetimi altındaydı, ama kaçakçılar bundan hiç rahatsız olmuşa benzemiyorlardı. Yemeklerini çabucak yiyerek, masalarını kumanyadan bıkan başka yolculara bıraktılar. Sonra, gizlice verilen işarete uyarak yavaş yavaş </p><p class="calibre1">
dağıldılar. Bazısının sırt çantası, bazısının valizi, bazısının da sadece ufak el çantası vardı. Ekmek, konserve, diğer gerekli bazı şeylerle dolu idi bu çantalar. </p><p class="calibre1">
Bozkıra doğru yol aldılar ve az sonra geniş arazide görünmez oldular. </p><p class="calibre1">
  Hala görünmeyen ama varlığı ve otoritesi pek belli olan şefin emrine göre, Abdias bozkırın uzak bir bölgesinde Mujunkum savanının sınırlarında, Petruha ile Lenka'yı takip ediyordu. şef Petruha'ya bir miktar para da vermişti. Yirmi beş ruble karşılığında, bir kamyon onları Uçkuduk Sovhozuna kadar götürmeyi kabul etli. Tedbir olsun diye bir de battaniye almışlardı kendilerine. Böylece serbest çalışan işçilere benziyorlardı. Abdias kendisinin dülger olduğunu söyleyecekti. Dülgerlik bu bölgede en çok aranan ustalıklardan biriydi. Abdias'a da uygun düşüyordu. Çünkü bir zamanlar babası ona dülgerlik dersi de vermişti. </p><p class="calibre1">
Trenden inmeden az önce Petruha ona, nereden bulduysa bir rende, bir makas, bir de balta vermişti. Kendisi ve Lenka için birer teknik lise öğrencisi kimliği tedarik etmişlerdi. Sözde biri alçı ustası, öteki boyacı olacaktı. şimdi, tatil dolayısıyla, kendilerine ev yapmak isteyen çiftçilere yardım ederek biraz para biriktireceklerdi. </p><p class="calibre1">
  Sıcak kavuruyordu. Ama onlar aracın örtüsüz arka tarafında oturmalarına rağmen hafif, serin bir rüzgar alıyor ve müşiş sıcaktan fazla etkilenmiyorlardı. </p><p class="calibre1">
Yol korkunçtu. Bütün uzun yollarda görüldüğü gibi bu yol da çukurlarla doluydu. </p><p class="calibre1">
  Yolun durumuna göre kamyon biraz fren yapacak olsa kalın bir toz bulutu kalkıyor ve üç yolcu boğulacak gibi oluyorlardı. Yolun tek iyi yanı, geniş </p><p class="calibre1">
arazide değişen manzaralardı. </p><p class="calibre1">
  ınsan bunları seyrederken uçuyor gibi hissediyordu kendini. şoför kabinine dayanmış vaziyette ayakta duran Abdias hayal içinde yüzüyordu yine: ınsan burada gezegenimizin ne kadar büyük olduğunu anlıyor, diyordu kendi kendine. </p><p class="calibre1">
Ama yine de insan kendini, yer ve yiyecek bulamamak, benzerleri tarafından rahatsız edilmek korkusuyla sıkışmış hissediyor. Korku, kin ve önyargı, o geniş </p><p class="calibre1">
alemi bir stad kadar küçültüyor ve bu stadın ortasında iki zorlu ekip atom bombasıyla bir maç yapıyorlar. Seyirciler rehinelerdir. Hırsın kör ettiği taraftarlar ise ısrarla avaz avaz bağırıyorlar: Gol! Gol! Gol!. Bununla beraber her birimizin bir görevi var: Tarih akışını devam ettirsin diye, bugün, yarın ve her zaman insan kalmak. Biz üç kişi nereye gidiyoruz? Bazıları, kendilerinin ve kendileriyle birlikte daha pek çok insanın yitip gitmesine sebep olacak bir zehri devşirmek için çaba harcıyor. Niçin, ne adına yapıyor bunu? Onları, varoluşlarının en değerli şeyini yitirmeye nasıl bir güç itiyor? </p><p class="calibre1">
  Dünyanın bir ucunda, Allah tarafından unutulmuş gibi görünen Uçkuduk köyünde, iki günlük bir iş buldular. Bu, bir çobana ait evin eksik kalan marangozluk ve badana işlerini tamamlamaktan ibaretti. Çoban sürüleri ve ailesini alıp yaz otlaklarına gitmiş, evin tamamlanma işini yakınlarda oturan bir akrabasına bırakmıştı. Mevsim boyu iş arayan usta ya da işçiler gelirlerdi nasıl olsa. Bu iş, bizim üç kolgezere nasip oldu. Onların buralarda bulunmalarının asıl sebebini gizleyecek çok güzel bir alibi, bir kılıf idi bu. </p><p class="calibre1">
  Hava sıcaktı. Evin çatısı zaten çıkmış bulunduğu için bir odasına girip yerleştiler. Avluda bulunan bir ocağı da mutfak yaptılar kendilerine. Doğrusu, istekle, hararetle koyuldular işe. Daha ilk günden Petruha arkadaşlarını erkenden uyandırdı ve akşama kadar çalıştılar. Akşam yaktıkları ateşin başında bir araya gelince, dinlenirken, sohbet etmeye de başladılar. </p><p class="calibre1">
  -Hey Abdias, dedi Petruha çalışmaktan pek memnun görünüyorsun. Tabii mangır da var işin ucunda. Ama bu işten alacağımız para dişimizin kovuğunu doldurmaya bile yetmez. Bu işi çevrede şüphe uyandırmamak için yapıyoruz. ış </p><p class="calibre1">
biter bitmez, o güzel çiçekleri, tutam tutam, kucak kucak toplayabileceğimiz bir yere gideceğiz. Bütün bir yıl altının üzerine yatmak için bir tek gün iflahımız kesilecek, o kadar! Tıpkı bir bakan gibi. Hey Lenka, sen bu işleri bilirsin, söyle ona! </p><p class="calibre1">
  Buraya gelişlerinden beri hemen hemen hiç ağzını açmayan Lenka nihayet konuştu:</p><p class="calibre1">
  -Evet, ben daha önce de geldim, bilirim. Petruha onları uyarıyordu:</p><p class="calibre1">
  -Çocuklar, çok uyanık olun ha! Hiç kimseye bir şey söylemeyin. Ne komşularla ne de herhangi bir kimseyle, çok mert insanlar olsalar bile, hiç </p><p class="calibre1">
gevezelik etmeyin, konuşmayın onlarla. Hele biri size bazı sorular sormaya kalkışırsa, ağzınızı bile açmayın ha! Abdias, ağzını açmak zorunda kalırsan hiçbir şeyden haberin olmadığını söyleyeceksin, öğrenmek istediklerini ekip başına, yani bana sormalarını söyleyeceksin. Ya da hiç konuşmayacaksın, dudakların kilitli, dikişli duracak. Tamam mı? </p><p class="calibre1">
</p><p class="calibre1">
  Abdias'ın itiraz edecek hali yoktu. Bu uyarıya uymanın daha iyi olacağını </p><p class="calibre1">
düşündü. Zaten ona asıl zor gelen susmak değil, kirli para ile ceplerini doldurmak için kendilerini mahvolmaya götüren bir yola sapmış bu iki genci etkileyecek, kurtaracak bir şey yapamamak idi. Onları sadece ikna kabiliyetiyle etkileyerek, ahlak dışı davranışları üzerinde düşündürmek, birden bire vicdanlarının sesini dinler olmaya yöneltmek ve hayat tarzlarını köklü bir şekilde değiştirmek istese, bunu başaramazdı. Çünkü bu çocuklar buna asla cesaret edemezlerdi. Grubun öteki üyelerine verdikleri sözle elleri kolları </p><p class="calibre1">
bağlıydı. Bu sözden çıktıkları zaman onlar da korkunç şekilde cezalarını </p><p class="calibre1">
verirlerdi. Peki bu suç paktını nasıl bozacaktı? </p><p class="calibre1">
  Üzüntülerini, sıkıntılarını biraz hafifleten tek şey asil bir dava peşinde olmasıydı. O, kaçakçıların faaliyetini öğreniyordu ve bunu basın yoluyla bütün topluma duyuracaktı. Bu şekilde nihayet halkın gözünü açacak, gayesi yitik gençleri, bu kötü yola sapan kimseleri kurtarmak olan bir ahlak yoluna çağrı </p><p class="calibre1">
kampanyasını başlatacaktı. Bu kaçakçılığa bizzat katılmış olmasına dayanma gücünü, yalnız bu ışıklı perspektif veriyordu ona. </p><p class="calibre1">
  Üçüncü gün küçük bir olay oldu, ama bu küçük olay Petruha'yı pek endişelendirdi. Petruha, bir komşu ile birlikte at arabasıyla sovhozun merkez binasına gitmişti. Yaşlı bir harp malilü idi komşusu. Oradan şeker, konserve, sigara gibi şeyler alacaklardı. Ertesi gün üç kolgezer erkenden kalkıp sözde başka bir iş bulmak için yola koyulacaklardı. </p><p class="calibre1">
  Lenka iç duvarların badanasını bitiriyor, Abdias da hangar kapılarını </p><p class="calibre1">
düzeltiyordu. Tam bu sırada birden bir motor sesi duydular. Abdias daha iyi görmek için elini başının üzerine götürüp siper yaptı ve büyük bir motosikletin evin önünde durduğunu gördü. Sürücü çevik bir hareketle yere atlayınca bunun genç bir kadın, belki de genç bir kız olduğunu görüp şaşırdı. Bu kötü yolda böyle ağır bir motoru nasıl kullanabiliyordu bu kız? Geniş siperli kasketini ve rüzgardan korunmak için taktığı gözlükleri çıkarmış, bir baş hareketiyle gür saçlarını omuzlarına atmış, sonra güzel dişlerini gösteren bir gülümseme ile elbisesinin tozlarını silkmiş ve konuşmuştu:</p><p class="calibre1">
  -Ne müşiş bir sıcak... Ne de çok toz var! Merhaba! Abdias'ın hafifçe canı </p><p class="calibre1">
sıkılmıştı. Çünkü Petruha'nın tenbihleri epeyce etkilemişti onu: Bu kızın kimliğini, bu ücra yerde ne aradığını pek merak etmişti:</p><p class="calibre1">
  -Merhaba! </p><p class="calibre1">
  -Ev sahibi burada mı? dedi kadın gülümseyerek. </p><p class="calibre1">
  -Sahibi mi? A ev sahibini soruyorsunuz değil mi? </p><p class="calibre1">
  -Tabii. </p><p class="calibre1">
  -Burda değil, sanırım meraya gitmiş. </p><p class="calibre1">
  -Ama onu görmüş olmalısınız? </p><p class="calibre1">
  -Hayır, şey... evet. şöyle bir geçerken. Az önce geçti ama onunla konuşmadım. </p><p class="calibre1">
  -Tuhaf! Onunla hiç konuşmamışsınız ama evini bilirmişsiniz bile! </p><p class="calibre1">
  -Affedersiniz, ev sahibi ile gerçekten konuşamadım, sanırım çok acelesi vardı. </p><p class="calibre1">
Bizim ekibin şefi ile anlaştılar, şefin adı Piotr, az sonra gelecek buraya... </p><p class="calibre1">
 </p><p class="calibre1">
  -Sağ ol, ama şefinizi görmeye ihtiyacım yok benim. Ben Orhan'la görüşmek istiyordum. Çoban olduğundan beni ilgilendiren birçok şeyi biliyor o. Yeni evi yolumun üzerinde olduğu için, geçerken şöyle bir uğradım. Burada olduğunu sanıyordum. Sizi rahatsız ettiğim için özür dilerim. </p><p class="calibre1">
</p><p class="calibre1">
  -Hiç rahatsız etmediniz. </p><p class="calibre1">
  Genç kadın maskesini taktı, motoru çalıştırdı ve başıyla Abdias'a Allahaısmarladık işareti yaptı. Abdias da karşılık olarak el salladı ona. Bu beklenmedik ziyaret zihnini karıştırmıştı. Hareketlerinden bir gün önce çıkagelen bu motosikletli kadının kendilerinden şüphelenmiş olabileceği değildi onu düşündüren. Tozu dumana katarak giden motosikletli gözden kaybolunca, onu gözlerinde olduğu gibi canlandırmıştı, sanki hafızasına nakşedecekti. </p><p class="calibre1">
Beklenmedik bir zamanda olan bu karşılaşma onu hem şaşırtmış hem de sevindirmişti. Güzel vücutluydu. Ortadan biraz daha uzun boylu, mütenasip, sevimli bir dişi. Hayır, olamaz, diyordu kendi kendine. Kelimenin tam anlamıyla güzel bir kadın bu. Ben kadını hep böyle hayal ettim. ınce hatlarını, ilham veren yüzünü, ışıl ışıl parlayan kara gözlerini, omuzları üzerinde pervasız dalgalanan ve gözleriyle zıtlık teşkil eden ve ona ayrı bir sevimlilik veren saçlarını </p><p class="calibre1">
ayrıntılarıyla hatırlamak ne büyük bir zevkti. Her şeyi güzeldi, hatta sol yanağındaki küçük yara izi, (herhalde çocukken düşüp yaralanmış ve bu iz o yaradan kalmıştı), sade kıyafeti bile güzeldi. Üzerinde bir ceket, ayağında bir jean pantolon ve üst kısmı hafifçe indirilmiş eski çizmeler vardı. Büyük bir güvenle sürüyordu motoru. Oysa kendisi bisikleti bile zor kullanabiliyordu. ıyi ama, ev sahibini soran o kadının kendisini böyle saçma bir sıkıntıya sokması </p><p class="calibre1">
nedendi? Bu soruya bir cevap bulamıyordu. Çocuk gibiydi. </p><p class="calibre1">
  Bu görüşme çok kısa ve görünürde hiç bir önemli sonuç doğurmamış olmasına rağmen, o genç kızı aklından çıkaramıyordu. Onun kim olduğunu, bu ücra yere niçin geldiğini sorup duruyordu kendi kendine. Elbette bir yerlerden gelmiş </p><p class="calibre1">
olmalıydı. </p><p class="calibre1">
  Petruha, o motosikletli kızdan kendisine söz edilince çok huylandı, büyük bir kuşkuya kapıldı ve Abdias'ı bıktıracak kadar uzun bir soru yağmuruna tuttu. </p><p class="calibre1">
Kızın ne dediğini, onun ne cevap verdiğini soruyor, aralarındaki konuşmayı </p><p class="calibre1">
kelimesi kelimesine tekrar ettiriyordu ona. Sonunda endişeli bir tavırla başını </p><p class="calibre1">
salladı:</p><p class="calibre1">
  -Hiç hoşuma gitmedi. Bir bit yeniği var bu işte. Yazık ki burada değildim, olsaydım bütün numarasını çakardım. Abdias, sen çok okumuşsun ama, bu durumlarda ben çok daha iyi idare ederim. Onun kim olduğunu, ne istediğini öğrenmeliydin. Ama sen ona vurulmuşsun, çok iyi anlaşılıyor bu. Oysa seni uyarmıştım! </p><p class="calibre1">
  -ışi bu kadar kötüye yormakta yanılıyorsun. ınan endişelenecek bir şey yok. </p><p class="calibre1">
  -Aynasızların, av köpeklerinin peşimize düşmüş olmaları pek mümkün. Belki onu bizi izlemesi için göndermişlerdir. </p><p class="calibre1">
  -Bırak bu saçmalıkları! </p><p class="calibre1">
  -Parmaklıkların ardına düştüğün, ya da şefe hesap vermek zorunda kaldığın zaman ne diyeceksin pek merak ediyorum. Seni temin ederim ki şef polisten daha beter eder seni. Diri diri yüzer derini. Ya da bitirir işini. Anlıyor musun, gebertir yani! </p><p class="calibre1">
  -Sakin ol Piotr, ne olacaksa olacak. Bunu önceden düşünmemiz gerekirdi. şu Lenka'yı al mesela. Daha bir çocuk, kim soktu onu bu arı kovanına? Ya sen? Kaç </p><p class="calibre1">
yaşındasın daha. Yirmi, belki daha küçük. Bir köle gibisin. şefi korkutacak bir kelime söylerim diye ödün patlıyor. Biraz da geleceğini düşün, daha sonra ne yapacağını düşün. Seni temin ederim ki bunu düşünmeye mecbursun. Abdias'ın bu çıkışı, hiçbir fayda vermediği gibi Petruha'nın sinirlenmesine sebep oldu:</p><p class="calibre1">
  -Bırak bu martavalı Abdas, Lenka'ya da dokunma artık. Papaz olmak istediğin günleri unutsan iyi edersin. Papazlığı çıkar kafandan artık. Parlak sözlerinle göz boyamaya kalkma. O laflarla zengin olamazsın. şef sayesinde kazanıyoruz biz parayı. Anlıyor musun? Lenka bir yetim, kimse istemiyor onu. Ama parası </p><p class="calibre1">
olursa onu da adam sayarlar, önem verirler. Ne isterse yapsın. Senin kafa ütülemen bir işe yaramaz, nefes bile aldırmaz insana. Ben arkadaşlarla şöyle bir dolaşmaktan söz etmiyorum. şenlikten, şölenden söz ediyorum. Sahnede insanın başını döndürerek, yüreğini oynatarak şarkı söyleyen yosmaları seyredeceğin ziyafetten. Mangırın olmazsa bunları hayal bile edemezsin. Bak, benim kardeşlerimi getir gözünün önüne. Kan ter içinde kalarak köleler gibi çalışıyorlar bir ruble kazanmak için. Bir rublenin benim için hiç mi hiç değeri yok. Onunla ancak kıçımı silerim ben. ınsanın mangırı sevmemesi için cansız olması gerek! Öyle değil mi Lenka? </p><p class="calibre1">
  -Elbette, dedi Lenka mutlu bir sırıtışla. Halinden onu tamamen onayladığı belli oluyordu. </p><p class="calibre1">
  Abdias bu dialoğu, fırsat bulursa daha uygun bir zamanda devam ettirmeye karar verdi. O anda daha ileri gitmemesi iyi olurdu. Yoksa zengin olmak hırsıyla kaçakçılık yaptığının numara olduğunu anlarlardı. </p><p class="calibre1">
  Ertesi gün şafak vaktinde kalktılar. Güneş ufuktan henüz başını kaldırıyordu ve civardaki evlerde herkes uykudaydı. Bizim üç kolgezer sebze bahçelerinin arasından usulca bozkıra doğru yol alırken, köpekler bile havlamadı. Petruha'ya göre gidecekleri yer artık yakındı ve buraları çok iyi bildiğini söylüyordu. </p><p class="calibre1">
Haşhaşa rastlar rastlamaz bunun nasıl bir bitki olduğunu Abdias'a göstermeye söz vermişti. </p><p class="calibre1">
  O anı çok beklemediler. Kenevir denilen ve onları Avrupa'dan Asya'ya koşturan bu ot, dik ve uzun saplı, oldukça sert, çiçekli bir bitkiydi. Abdias, görünüşte pek zararsız duran bu bitkiye bakarak Aman Tanrım, dedi, herhangi bir çiçekten farkı yok bunun, çok çekici, onun için kendilerini feda edenlere ne menem bir sarhoşluk veriyor! Ama buralarda kendiliğinden bol bol yetişiyor işte! </p><p class="calibre1">
  Güneş epeyce yükselmiş, sıcak kavurmaya başlamıştı. Üçü birden, bu ıssız, ağaçsız bozkırın ortasında, ayakta durarak yabani kenevirin baş döndürücü </p><p class="calibre1">
kokusunu soluyor, parmaklarıyla çiçeklerini ezer gibi tutuyorlardı. Ona tutkun olanlara asırlar boyu ne hayaller göstermişti bu bitki! Abdias, sadece kitaplardan öğrendiği eski şark pazarlarını canlandırmaya çalıştı gözlerinde. Hindistan'da, Afganistan'da, Türkiye'de ve daha başka yerlerde, mesela ıstanbul ve Ceypur'da haşhaş denilen bu bitkiyi, eski surların dibinde ya da harikulade güzel sarayların önünde serbestçe satarlarmış. Alıcılar da sokakta, meydanlarda serbestçe kullanır, herkes kendi yapısına göre hayaller içinde yüzermiş. Bazıları </p><p class="calibre1">
kendilerini bir haremde görür, orada her türlü zevki tadar, diğer bazıları da altın koşumlu bir filin üzerinde, raca gibi bir tahta kurulmuş, halkın alkışları arasında ve şatafatlı borazancıların ardında ilerlerken görürmüş kendini. Dipsiz bir yalnızlık uçurumuna yuvarlananlar, donmuş bilinçlerinin karanlığında çıldırır, her şeyi tahrip etmek için korkunç, karşı gelinmez bir istek duyarlarmış </p><p class="calibre1">
içlerinde. Bunlar bütün dünyayı mahvetmek, kan ve ateşe boğmak isterlermiş. </p><p class="calibre1">
Uyuşturucu, eskiden pek ileri olan doğuyu kemire kemire geriletip, mahveden gizli hastalıklardan biri değil miydi? Kurak topraklarda alabildiğine yetişen bu basit otun böylesine mahvedici bir akıbete sürükleyen özelliği oluşuna inanmak zordu doğrusu. </p><p class="calibre1">
  Petruha, bozkırı kucaklar gibi kollarını açarak, sevinçle tekrarlıyordu:</p><p class="calibre1">
  -ışte bu, güzel, küçük sevgilinin ta kendisi! Bütün bu gördüklerin haşhaştır işte. Ama yine de yeteri kadar değil, buradan toplamayacağız. Sizi öyle bir yere götüreceğim ki gözlerinize inanamayacaksınız! </p><p class="calibre1">
  Bir saat kadar sonra haşhaşın çok gür olduğu araziye geldiler. O kadar gürdü </p><p class="calibre1">
ki, kokusundan hafifçe sarhoş oldular. Bundan güzel bir yer hayal edemezlerdi. </p><p class="calibre1">
Hemen yaprak ve çiçek toplamaya başladılar. Topladıkça bir yere yayıyor, kurutuyorlardı. Petruha'ya göre kurumaları en çok iki saat alacaktı. ış iyi gidiyordu... Her şey yolunda görünürken birden bir helikopter vınlaması </p><p class="calibre1">
duydular. Bozkırın üzerinde çok alçaktan uçuyor ve sanki onlara doğru geliyordu. </p><p class="calibre1">
</p><p class="calibre1">
  Lenka çocuk gibi sevinerek ve zıplayarak:</p><p class="calibre1">
  -Heliko! bir heliko! diye bağırdı. Ama Petruha daha akıllıydı. Ağır bir küfür savurarak hemen yere yatmasını, hiç kımıldamamasını emretti ona. </p><p class="calibre1">
 </p><p class="calibre1">
  Üçü birden otların arasına sindiler. Herhalde pilot onları görmemişti. Çünkü </p><p class="calibre1">
epeyce uzaklarından geçti. Petruha uzun zaman sakinleşemedi. Ağzına geleni söyledi Lenka'ya. O, bu helikopterlerin kaçakçıları takip etmek üzere gönderildiğini düşünüyordu. </p><p class="calibre1">
  -Yukarıdan her şey görünür, insanın gülüşü bile. Bizim gibi aptallar da yüz kilometre uzaktan farkedilirler. Birini görür görmez telsizle polise haber verirler. </p><p class="calibre1">
Bozkırda hiçbir yere saklanamazsın. Otomobile atlayıp gelirlerse hapı yutarsın. </p><p class="calibre1">
Teslim bayrağını kaldırmaktan başka bir şey gelmez elinden! </p><p class="calibre1">
  Bir süre sonra bütün dikkatini haşhaşa verdiği için olayı unuttu. Yine o gün Abdias daha büyük bir tehlike atlattı. Az daha hayatından olacaktı. Kurtlarla burun buruna geldiği gündü o. </p><p class="calibre1">
  Bir şeyler atıştırmak için mola verdikleri sırada Petruha şöyle dedi:</p><p class="calibre1">
  -Bak Abdas, artık bizden sayılırsın, yani gerçek dost. Onun için sana bir numara söyleyeceğim, böylece kurallara uymuş olacaksın. Senin gibi yenilerin uyması gereken bir adet vardır. ılk defa haşhaş toplamaya gelenler şefe küçük bir hediye vermek zorundadır. Buna istersen vergi de diyebilirsin. </p><p class="calibre1">
  -Hediye mi? Nasıl bir hediye? </p><p class="calibre1">
  -Öyle aval aval bakma da beni dinle. Belki sen mağazalardan bir hediye satın alacağını zannedersin. Öylesi değil, öylesi iyi de değil! Yapacağın şey biraz macun toplamak. Otların arasında dolaşıp kolayca toplarsın. Bir kibrit kutusunu dolduracaksın o kadar. Sana öğretirim. Sonra onu, şefle görüştüğün zaman usulca sıkıştıracaksın eline. Bir dostluk jesti yani. Hem, aptal değilsin ya, her şeyi yönetenin, ayarlayanın o olduğunu anlarsın. Ona itaat edeceksin, onun da sana güvenmesi gerek... </p><p class="calibre1">
  Abdias, bu karara uymanın iyi olacağını düşündü. şefe bir armağan sunmak, ona yaklaşmanın en iyi yollarından biriydi ve o bunu çok istiyordu. Kimbilir, belki onu konuşturabilirdi de. Böyle önemli birini tanımak ve onu tanık etmek herhalde çok yararlı olurdu. ıktidar kavramının insan yapısından ne derece ayrılmaz olduğunu düşünerek gülümsedi:</p><p class="calibre1">
  -Tamam, dedi, bunu yaparım. Ama şefi ne zaman göreceğim? Garda mı? </p><p class="calibre1">
  -Bilmem, belki yarın rastlarsın ona. </p><p class="calibre1">
  -Yarın mı, nasıl olur? </p><p class="calibre1">
  -Yakında döneceğiz. Epeyce ot topladık. Yarın ayın 21'i. Saat dörtten önce buluşma yerinde bulunmak emrini aldık. </p><p class="calibre1">
  -Buluşma yeri mi? Neresi o? </p><p class="calibre1">
  Petruha, arkadaşlarından daha çok şey bilmenin gururuyla:</p><p class="calibre1">
  -Gittiğimiz zaman görürsün, 330. kilometrede, dedi. Abdias daha fazla sormadı. Bunun demiryolu üzerinde bir yer olduğunu anlamıştı. </p><p class="calibre1">
  Ot toplama usulleri basit, ilkel görünse de oldukça yorucuydu. Hemen hemen çıplak bir vaziyette haşhaşların arasında koştu. Böylece polenler vücuduna yapışacaktı. Hayatında hiç bu kadar koştuğunu hatırlamıyordu. Ama polenler çok küçüktü ve çıplak gözle zor görünüyorlardı. Renksiz de oldukları için yeterli miktarda toplamak gerçekten çok zordu. Kurşun gibi çöken güneşin altında koşarken, o meşhur şefle karşılaşmak için buna katlanmak, kaçakçılık hakkında bütün gizlilikleri öğrenmek zorunda olduğunu düşünüyor ve bu yüzden katlanıyordu o zahmetli işe. Çünkü ancak o zaman onun alarm çığlığı </p><p class="calibre1">
kamuoyunda gerektiği kadar kuvvetli bir ilgi ve ülke çapında bir yankı </p><p class="calibre1">
uyandırabilirdi. </p><p class="calibre1">
  Abdias, haşhaşın daha gür olduğu yerleri bulmak için arkadaşlarından epeyce uzaklaşmıştı. Az sonra tuhaf bir şekilde hafiflemiş hissetmeye başladı kendini. </p><p class="calibre1">
Sanki toprağın üzerinde uçuyordu. Bu uçuşun hayal mi, gerçek mi olduğunu da anlayamıyordu bir türlü. Güneş ışınları yoğun, hava sıcaktı. Kuşlar cıvıldaşarak oradan oraya uçuyor, toygarların sesi göğe yükseliyordu. Birçok kelebek, çeşitli sesler çıkaran birçok böcek de vardır. Burası bir yeryüzü cennetiydi sanki ve Abdias Kallistratov, zayıf ve Kuzeylilere özgü bembeyaz vücuduyla, üzerinde sadece bir slip, elinde bir sepet, gözlerinde gözlük ve başında bir panama ile, bu cennette her yöne bir deli gibi koşuyordu. Etrafında bulut gibi yükselen polenlerden sarhoş olmuştu. Bir süre sonra olmayan şeyler görmeye, koşmaya devam ederek hayaller kurmaya başladı. Özellikle bir görüntü, gözünden ve aklından hiç çıkmıyordu: Bir gün önce karşılaştığı meçhul genç </p><p class="calibre1">
kızla bir motosiklette gidiyorlardı. Bir erkek olarak motosikleti kendi kullanacağına, genellikle kadınların oturduğu yer olan portbagaja oturmuştu ve bundan hiç rahatsız olmuyordu. Başka türlü de olamazdı zaten, makine denen nesneden hiç anlamazdı. Onunla birlikte giden basit bir yolcu olmaktan çok mutluydu. Kızın kaskından taşan saçları rüzgarda dalgalanıyor, gözlerini ve boynunu okşuyor, harikulade güzel duygular veriyordu ona. Kız arada sırada geriye bakıp ışıltılı gözleriyle tatlı tatlı gülümsüyordu... Hiç bitmemesini istiyordu o yolculuğun... </p><p class="calibre1">
  Karşısına üç yavru kurt çıkıverince bu hayalden birden uyandı. Nerden gelmişti bu kurt yavruları? Gözlerine inanamadı bir süre. Oyunsever hayvancıklar kuyruklarını sallaya sallaya, yaklaşmak ister gibi yapıyor ama çok sokulamıyorlardı, kaçamıyorlardı da. Ayakları uzun, kulakları henüz yarı sarkık, burunları sivriydi. Gözleri o kadar canlı ve güven vericiydi ki, her şeyi unutarak onlara dokunmak, tatlı ve okşayıcı seslerle kendine çekmek istedi. Çok sevmişti bu harika yaratıkları. Sonra birden karşısında beyaz bir şimşek gördü: Bu, üzerine atlamak üzere olan bir dişi kurdun dişleriydi... şaşkınlık ve korku ile çakılıp kaldı olduğu yere. Sonra ayaklarının çöktüğünü bile hissetmeden olduğu yere oturarak başını elleri arasına aldı. Hayatını, elinde olmadan yaptığı bu harekete borçluydu. Ona üç adım kala hayvan olanca gücüyle atılmış ve onu aşıp geçmişti. Saniyenin bilmem kaçta kaçı kadar bir an gözgöze gelmişlerdi ve hayvanın kokusu yüzüne vurmuştu, gözleri şaşılacak kadar maviydi, korkunç </p><p class="calibre1">
şekilde parlıyordu. Dişi kurt ikinci defa atlayıp geçti üzerinden ve sonra yavrularının yanına gitti. Onları kuyruklarından ısıra ısıra önüne kattı. Dişi kurdun önünde yavruları, hemen ardında bir çukurdan fırlayıp gelen, yelesi kabarmış büyük erkek kurt, bir fırtınanın rüzgarına kapılmış gibi hemen oradan uzaklaştılar. </p><p class="calibre1">
 </p><p class="calibre1">
  Abdias, korkudan bağıra çağıra uzun zaman koştu. Başı dönüyor, toprak ayaklarının altından kayıyor ve birden ağırlaşan vücudunu bacakları çok zor taşıyordu şimdi. Biraz uyuyabilmek için orada yığılıp kalmaya da razıydı ama, hem daha fazla gidemiyor, hem de duramıyordu. Birden içi bulandı, midesinde müşiş sancılar duydu ve kusmaya başladı. Artık son saatinin yaklaştığını </p><p class="calibre1">
düşünmeye başladı. ıki defa duraklayıp ve ikiye katlanır gibi eğilip kusmasına rağmen, koşmaya devam etti. Cehennem azabı çekiyor gibiydi. Organizması </p><p class="calibre1">
vücuduna sinen polenleri şiddetle reddediyor, bu acılar içinde kıvrandırıyordu onu. Kendi kendine mırıldanmaya, inlemeye başlamıştı: Allahım yeter artık, yeter! Artık asla haşhaş toplamam! Dayanamayacağım, kurtar beni, al bu kokuyu üzerimden Allahım... Merhamet! Merhamet! </p><p class="calibre1">
  Nihayet midesi eski haline geldi ve elbiselerini aramaya koyuldu. Tam o sırada Petruha ve Lenka da göründüler. Bunlar onun başından geçenleri öğrenince epeyce etkilendiler. Hele Lenka iyice paniğe kapılmıştı. Petruha kızdı:</p><p class="calibre1">
</p><p class="calibre1">
  -Bu kadar korkacak ne var? Altın arayıcıları da birçok tehlike ile karşılaşırlar, ama altın aramaktan vazgeçmezler... Ya sen Abdias, sadece kurtlar korkmana yetiyor. Korkma; çok uzaktalar artık! </p><p class="calibre1">
  Lenka biraz sustuktan sonra:</p><p class="calibre1">
  -Altın aramak aynı şey değil, dedi. </p><p class="calibre1">
  -Ben bir fark göremiyorum. Abdias bunu fırsat bildi:</p><p class="calibre1">
  -Bir fark var Piotr, büyük bir fark. Altın da birçok fenalıklara sebep olur, ama onu bulup çıkarmak serbesttir, haşhaş ise bir zehirdir. Bunu denedim ve denediğim yerde ölüp kalıyordum az daha. Bozkır benim kusmuklarımla kirlendi... </p><p class="calibre1">
  -Kapa çeneni. Alışkın olmadığın için seni biraz rahatsız etti. Bunda kimsenin kabahati yok, seni kim mecbur etti gelmeye. Sık sık Tanrı'dan, iyi ve kötüden sözederek kafa şişirmekten başka birşey yapmıyorsun. Niye durmadan karıştırıyorsun aklımızı? Ama paran olması için kendini kurtların ağzına atmakta tereddüt etmedin değil mi! </p><p class="calibre1">
 </p><p class="calibre1">
  Abdias başlangıçta hiç niyeti olmadığı halde geliş sebebini açıklamak istedi. </p><p class="calibre1">
  -Kimsenin kafasını karıştırmak istemiyorum, tam aksine... Sen zeki bir çocuğa benziyorsun Piotr, herhalde suç işlediğini anlıyorsundur. </p><p class="calibre1">
  -Yaa, peki sen ne yapıyorsun? </p><p class="calibre1">
  -Ben buraya sizi kurtarmaya geldim. </p><p class="calibre1">
  Petruha sinirlenmişti:</p><p class="calibre1">
  -Bizi kurtarmaya mı? Daha nesi? Nasıl kurtaracakmışsın bizi, biraz anlat bakalım! </p><p class="calibre1">
  -Herşeyden önce Allah ve insanların huzurunda nedamet getirmek, yani pişman olduğunuzu söylemeniz gerek. </p><p class="calibre1">
  Abdias iki arkadaşının onun bu teklifi karşısında katıla katıla güleceklerini sanmıştı ama öyle olmadı. Petruha, ağzında pis bir şey varmış gibi yere tükürdü:</p><p class="calibre1">
  -Sen ne halt edersen et, pişmanlık getir, günah çıkar, tövbe et! Biz kesemizi dolduracağız. Mangıra ihtiyacımız var bizim, anlıyor musun, mangıra! Eğer bunları gülelim diye, eğlenmek için söylemişsen bir dahaki sefer daha iyi şeyler söylemeye çalış. Senin hangi laflarla kafa ütülediğini şef duyacak olsa belanı </p><p class="calibre1">
bulursun. Söylemedin deme. Sırf iyilik olsun diye uyarıyorum seni. Cesaretimizi kırmaya çalışma. Bizim için para herşeyden önce gelir! Lenka, söyle şuna, sen Tanrı'yı mı istiyorsun, parayı mı? </p><p class="calibre1">
  -Parayı! dedi Lenka. </p><p class="calibre1">
  Abdias bu noktada susmaya, tartışmayı daha sonra, daha uygun bir zamanda yapmaya karar verdi. Hiçbir şey söylemedi. </p><p class="calibre1">
  Petruha daha sakin ve uzlaşıcı bir tonla:</p><p class="calibre1">
  -Pekala, dedi, bu kadar çene çalmak yeter, yakında döneceğiz. Peki hiç mi macun toplamadın? </p><p class="calibre1">
  -Toplayamadım maalesef, o dişi kurt üzerime atılınca kendimi tamamen kaybettim. Elbisemi nereye bıraktığımı bile bilmiyorum. Gidip bulmalıyım... </p><p class="calibre1">
  -O kadarcık şey için sıkma canını, o eski çullar bir yere kaçmaz. Ama artık macun toplamaya da vaktin yok. Neyse, başına geleni söyleriz, anlayış gösterir. </p><p class="calibre1">
Anlamak istemezse gelecek yıl verirsin... </p><p class="calibre1">
  Gece yarısına kadar demiryoluna doğru yürüdüler. Çantaları sıkıştıra sıkıştıra doldurdukları halde pek ağır değillerdi, ama öyle keskin bir kokuları vardı ki, naylon örtüler de önleyemiyordu bu kokunun yayılmasını. Üçünün de başı </p><p class="calibre1">
dönüyor ve dayanılmaz bir uyuma arzusu duyuyorlardı. Nihayet bozkırın ortasında biraz kestirmek için durdular. Gün doğar doğmaz yola devam edeceklerdi. </p><p class="calibre1">
  Yürürken uykusuzluktan gözleri kapanacak gibi olan Abdias, yattıkları zaman bir türlü uyuyamadı. Lenka kurtlardan korktuğu için ikisinin arasına uzanmıştı. </p><p class="calibre1">
Bu, Abdias'ı hem şaşırttı hem duygulandırdı. Ama sonunda yine de pek normal buldu bunu. Ne de olsa Lenka henüz bir çocuktu. Ne var ki, kötünün gücü çok daha büyüktü, körpe dimağlara yanlış olanı daha kolay kabul ettirebiliyordu, o kadar ki, karanlıktan korkan bu küçük çocuğa bile, paranın onu Tanrı dan daha çok ilgilendirdiğini söyletebiliyordu. Oysa Tanrı burada doğru ve yaşamağa değer bir hayatın sembolü gibi anlaşılmalıydı. </p><p class="calibre1">
  Bozkır geceleri çok güzel olur. Önce mutlu bir sessizlik çöker ortalığa. Yerin ve göğün sonsuzluğu sanki bu sessizliği daha da arttırır. Yumuşak hava ot kokularıyla dolar. Sayısız yıldızlarla donanmış gökyüzü ile gözümüz arasında, en ufak bir sis, bir bulut, bir buhar gölgesi bile yoktur. Hiçbir yıldız kaçırmaz bu daveti, ay da büyülü bir biçimde aydınlatır bozkırı. Mutlak ve esrarlı bir duruluk içindeki bu görüntü pek görkemlidir. Günlük sıkıntılardan biraz kurtulduğu o nadir anlarda insan düşüncesi bu muazzam görüntüye, bu muazzam etkiye kaptırır kendini ve düşünür... Ama bu zamanlar çok kısadır. </p><p class="calibre1">
  Buraya kadar Abdias'ın planı çok iyi yürümüştü. Fazla bir sıkıntı çekmeden, kaçakçılarla seyahat etmiş, kendisinin de içinde yer aldığı operasyonun nasıl yürütüldüğünü az çok anlamıştı: O da elini sokmuştu bu işe. Ama operasyonun en güç tarafını görmemiş, öğrenmemişti daha. Uyuşturucuyu trenle nakletmek, işin en riskli yanı idi. Çünkü polis Asya garlarında çok daha titiz idi. Konvoy bir defa Rusya'ya girince işler kolaylaşırdı. Hele bir Moskova'ya varsalar, o yoğun trafikte, artık işi kotarmış sayılırlardı. Az sayıdaki kişilerin bu başarısı, aslında evrensel bir kötülüğün, bir facianın zaferiydi!.. </p><p class="calibre1">
  Kötünün, kötülüğün galebe çalmasını düşünmek dayanılmaz şekilde canını </p><p class="calibre1">
sıkıyordu Abdias'ın. Ama yine de bir afete karşı koyacak, yalnız suçun işleniş </p><p class="calibre1">
tarzını ortaya çıkarmakla kalmayıp, kaçakçıları da etkileyerek onları doğru yola çekmek için mücadele gücünü yitirmiş değildi. şimdi karşısında son derece güçlü bir hasım vardı: şef dedikleri, bozkırın bir yerinde durup ipleri ellerinde tutam adam. Abdias da onun kontrolu altındaydı. Bu adam, sefere çıkanlara tek başına hükmeden bir mini diktatör idi ve bu kadırgaya gezgin bir keşiş gibi binen, haydutlar çetesini takip eden bizim idealist de, oldukça gülünç hareket ediyordu. Ama Tanrı yolundan ayrılmayan bu keşiş, şartlar ne olursa olsun başka türlü hareket edemezdi... Abdias, kaderine razı olmaktan başka birşey yapamazdı... </p><p class="calibre1">
  Bozkırda uğradığı o tuhaf olayı, atlattığı o büyük tehlikeyi hatırladı. </p><p class="calibre1">
ınsanoğlunu zararsız, masum, oyun oynayabilecekleri bir yaratık zanneden, saf, tecrübesiz yavru kurtları, sonra mavi gözlü o kızgın dişi kurdun ani saldırısını </p><p class="calibre1">
getirdi aklına. Bu olayı bu kadar ucuz atlatmasına bir kere daha şaşıp kaldı. </p><p class="calibre1">
Yoluna çıkan çıplak, savunmasız bir budalayı bu kurdun paramparça etmesi hiçtendi. Ama niçin öyle yapmamıştı da üzerinden atlayıp geçmişti? O kadar savunmasızdı ki, üzerinde bir slip ve başında bir panamadan başka birşey olmayan soytarıdan farksızdı. Ama kader onu iki yırtıcıdan korumuştu ve belki bu onun daha bir süre hayatta kalması gerektiğini gösteren ilahi bir işaret idi. </p><p class="calibre1">
Yavrularını kurtarmak için öfkeyle saldırırken ne kadar güzeldi o dişi, o tuhaf kurt! şüphesiz hayvan kendi açısından ona saldırmakta haklıydı. Abdias, kendisi de masum olmasına rağmen, canına kıymadığı için ona kendisini minnettar hissediyordu. Önceki gün karşılaştığı motosikletli kızın onun kurtlarla karşılaştığı zamanki gülünç durumunu görseydi nasıl eğleneceğini düşünerek hafifçe gülümsedi. Sonra birden korkuya kapıldı: Ya o kızın motosikleti bozkırın ortasında arıza yapar ve karşısına da kurtlar çıkıverirse! Batıl bir inançla da olsa, kurda yönelik bir dua yaptı içinden: Beni duy, beni anla ey bu yerlerde yaşayan güçlü ana kurt! Buralarda kendi kanunlarına göre hareket edebilirsin, ama bir gün motoru bozulur da yolda kalırsa, Allah aşkına, vahşi hayvanların da saygı duyduğu kutsallıklar aşkına, sevgili yavrularının aşkına, ona kıyma! Ona bir kötülük yapma! Ama eğer, iki tekerlekli bineğinin üzerinde harikulade güzel duran o kızı hayranlıkla seyretmek istersen, ona görünmeden yol boyunca koş. Yine ona görünmeden kanatlan, uç. Belki o zaman budistlerin dediği şey olur, onun, insan kılığına girmiş kendi kız kardeşin olduğunu anlarsın! O bir kadın, sen de bir dişi kurtsun, ama ikiniz de kendi biçiminizde güzelliğin simgesisiniz. Sana itiraf ediyorum. </p><p class="calibre1">
Onu bütün kalbimle severdim. Ama ne yazık ki ben koca bir budaladan başka birşey değilim. Ancak aptallar böyle şeyleri hayal ederler. şu anda o benim neler düşündüğümü bilseydi, gülmekten ölürdü. Ve ben, bana güldüğü için hiç </p><p class="calibre1">
üzülmezdim. </p><p class="calibre1">
  Petruha arkadaşlarını uyandırdığı zaman, bozkırı örten karanlık yavaş yavaş </p><p class="calibre1">
açılmaya başlamıştı. 330. kilometreye bir an önce varmak istiyorlarsa, yola koyulmanın zamanıydı. Öbür gruplar da gelecekti aynı yere. Burada, kendilerinden yana bir kuşku uyandırmadan bir marşandiz trenini durdurmaya çalışacaklardı. Calpak-Saz'a ulaştıktan sonra da başka bir trene bineceklerdi. </p><p class="calibre1">
Trene biniş seyahatin en tehlikeli yanıydı, ama şef bu işi ayarlamış olmalıydı. </p><p class="calibre1">
Petruha, şefin onları orada bekleyeceğine ya da onun da oraya geleceğine dair hiçbir şey söylememişti. Belki söylemek istemiyor, belki o da bilmiyordu. </p><p class="calibre1">
  Sırt çantalarını yüklenerek Petruha'nın peşine düştüler. Onun topoğrafya hafızası ve yön bulma duyusunun kuvvetine Abdias hayret ediyordu. En ufak bir çukurla, en küçük bir kaynağın yerini önceden çok iyi kestiriyor, hiçbir engebe ona yabancı gelmiyordu. Böyle bir yeteneğin kötü amaçlar için harcaması çok yazık! Çok seyrek devrelerde katettiği bu bozkırı bütün ayrıntılarıyla biliyordu. </p><p class="calibre1">
Ona göre bu yeteneği aslen köylü oluşundan ileri geliyordu. </p><p class="calibre1">
 </p><p class="calibre1">
  Petruha'nın anlattığına göre oraya iki yüz kilometre mesafede Mujunkum bozkırı başlıyordu ve orası sayga, yani antiloplarla doluydu. ınsanlar oraya resmi arabalarla ta Orenburg'tan gelip av düzenliyorlarmış: Arabalarında her türlü içecek bulunur. Sürüye rastladıkları zaman rasgele ateş ederler. Tam krallara layık bir av olur. Ama onlar için de bir risk vardır, arabaları arıza yapınca ellerinden birşey gelmez, yollarını yitirir, açlıktan ve susuzluktan geberirler. Mevsim kış ise, çok şiddetli fırtınalar olur ve yalnız kemikleri bulunur. Bir gün bu durumda kalan heriflerden biri kafayı da tam üşütmüş. </p><p class="calibre1">
Kendisini kurtarmaya gelen bir helikopteri görünce kaçmaya başlamış. </p><p class="calibre1">
Görünmemek, yakalanmamak için saklanmaya çalışıyormuş. Uzun zaman aramışlar onu. Buldukları zaman adamın konuşmayı unuttuğunu görmüşler. O </p><p class="calibre1">
arada karısı da başkasına kaçmış. Bir darbe de ondan yani! Hepsi orospu onların. </p><p class="calibre1">
Ben hiç evlenmem. şehirde bir aftosum var. Kıyak bir şey. Biraz mangır verdin mi, senden iyisi olmaz. Hem çocuk yapma derdi de yok. Zaten kesin söz verdi. </p><p class="calibre1">
Sonra benim bir de motorum var. Çekoslavak malı bir Spartak. şimdi bir Jigouli istiyorum. Bu, dert çıkarmaz. Tabii aslında son model bir Volga almak isterdim. </p><p class="calibre1">
Mercedes'e benzeyen radyo kasetli bir şey. Basıyorsun düğmeye, çalışıyor. </p><p class="calibre1">
Amma da kıyak olur ha! Tabii tanıdıkların olması gerek, herkese haraç </p><p class="calibre1">
vereceksin. Böyle bir aracın olsa onu ağabeylerime göstermek için ta Vorkonta'ya giderdim. Karıları kıskançlıktan çatlardı. Portbagajını her çeşit yabancı içkiyle doldururdum. Tabii votka da olurdu, en iyisi votkadır çünkü. </p><p class="calibre1">
Benim gibi sürüden ayrılan koyunun cepleri para dolu olarak geldiğini görünce sarılık olmasınlar da ne olsunlar!.. Ben kolgezerliği bunun için yapıyorum işte. </p><p class="calibre1">
Sizi buralara getirmişsem, siz de mangır kazanasınız diye... ınsan fırsatlardan yararlanmasını bilmeli, bilmeyenler sürünürler... </p><p class="calibre1">
  Abdias, yolu biraz daha kısaltmaktan başka bir işe yaramayan bu boş lafları </p><p class="calibre1">
dinlerken yine kendi düşüncelerine dalıyordu. Aslında Petruha'nın söyledikleri onun düşüncelerini de doğruluyordu. Petruha, zengin olma tutkusunu aklından çıkaramayan, sınırsız bir övüngeçlik ve maymun gibi en olmaz şeyleri taklide kalkışan insanlardan biriydi. Zaten, kötü olan ne varsa, yüzyıllardan beri ve evrensel olarak zayıflara dayanak teşkil eden sütunlar işte bu üç şeyde idi. Suni, temelsiz fikirler, insanlığı sarsan, yıkan dar görüşler hep bunlardan doğuyordu. </p><p class="calibre1">
Eski Filistinliler'in aşağılık ideolojisine ve kuvvetine galebe çalacak bir güç bu dünyada nasıl bulunacaktı? Nice soylu ve cesur düşüncelerin çarparak kırıldığı </p><p class="calibre1">
bu hissiz, biçimsiz engele karşı din bile ağırlığını koyamıyordu. Ve o, Abdias, iyi niyetin para kazanma hırsı karşısındaki çaresizliğini simgeleyen tam bir örnekti. Ama azimliydi ve kaderinin çağırdığı yöne, görmeden gidiyor, şefle görüşmeye, onunla mücadele için kuvvetini toplamaya hazırlanıyordu. </p><p class="calibre1">
  330. kilometreye geldikleri zaman saat ikiyi biraz geçiyordu. Vaktinden önce gelmişlerdi. Yol boyunca uzanan yükseltiye gelince Petruha onlara sırt çantalarını saklamalarını, özellikle tren geçerken hiç göstermemelerini tenbih etti. şimdi talimat bekleyeceklerdi. </p><p class="calibre1">
  Uzun yol onları yormuştu. Onun için tüylü kongövdelerin yabani adaçaylarıyla karıştığı bir düzlükte, taze otların üzerine zevkle, istekle uzandılar. Ta uzaktan duyulan tren sesleri gittikçe artıyor, sonra uzun katarlar geçerken ağır tekerlekler rayları sarsıyor, mazot ve demir kokusu yayılıyordu. Nihayet gürültü yavaş </p><p class="calibre1">
yavaş azaldı ve yerini bir sessizlik denizine terketti. </p><p class="calibre1">
  Yolcu trenleri her iki yöne gidiyordu. Bunlardan ilki geçerken Abdias az daha ayağa fırlayacaktı. Çocukluğundan beri geçen trenleri seyretmekten, camların arkasındaki yüzlere, siluetlere bakmaktan hoşlanır, onlarla beraber gitmeyi hayal ederdi. Bu defa bu çocuksu zevki tadamayacak, ardına gizlendiği çalılıktan başını bile kaldıramayacaktı. Onun için en ağır gelen şey, katarlardan birini durdurmaya girişeceklerin suç ortağı ya da tanığı olmaktı. Gerçi bir soygun söz konusu değildi ama bu manevra ile onlar, uyuşturucu dolu çantalarıyla birlikte gizlice vagonlara bineceklerdi. </p><p class="calibre1">
  Durmadan gelip geçiyordu vagonlar. Sonra birden sesler kesildi, hiçbir şey duyulmaz oldu. Ama Abdias uykuya dalmak üzereydi ki keskin bir ıslık sesi duyuldu. Islığa kulak veren Petruha da ıslık çaldı ve yine ıslıkla cevap aldı. </p><p class="calibre1">
  -Tamam, dedi Petruha, beni burada uslu uslu bekleyin. Benim gitmem gerek. </p><p class="calibre1">
Kılınızı bile kıpırdatmadan duracaksınız, tamam mı? Bir treni durdurmak öyle kolay iş değildir. Her şeyin yolunda gitmesi için beyin çalıştıracağız şimdi. </p><p class="calibre1">
Petruha yarım saat kadar sonra geri geldiği zaman yüzü tuhaftı. Sebebi anlaşılmayan bir değişiklik vardı bakışlarında. Abdias'la göz göze gelmemeye çalışıyordu. Abdias, kendisiyle ilgili olabilecek bir kuşkuyu dağıtmak, silmek istedi kafasından. Belki arkadaşının bir ağrısı vardı. Çok sakin bir sesle sordu:</p><p class="calibre1">
  -Pekala Piotr, haberler nasıl? </p><p class="calibre1">
  -şimdilik işler tıkırında, yakında yapacağız o işi. </p><p class="calibre1">
  -Bir tren mi durduracağız? </p><p class="calibre1">
  -Elbette! En iyisi marşandiz trenleridir. ıdeali de istasyona gece ortasında varmak ve garaj yoluna girmektir. </p><p class="calibre1">
  -Sahi mi? </p><p class="calibre1">
  Bir sessizlik oldu. Bu sırada Petruha bir sigara yaktı, sonra pek aldırmıyor görünmeye çalışarak:</p><p class="calibre1">
  -Arkadaşlardan birinin ayak bileği incinmiş. Adı Grişan. Onu gördüm. Kötü </p><p class="calibre1">
durumda, hiç bir şey de toplayamamış bir değnekle ancak yürüyebiliyor. </p><p class="calibre1">
şanssızlık işte. Aramızda konuştuk. Hepimiz bizim otlardan ona biraz vereceğiz, kendini kurtarsın. </p><p class="calibre1">
  -Elbette, dedi Abdias, Lenka uyuyor, ama sanırım o da razı olur. </p><p class="calibre1">
</p><p class="calibre1">
  -Pöh, Lenka bizden, ama sen gidip Grişan'la konuşmalı, ona otları vermelisin. </p><p class="calibre1">
Nasıl olduğunu da sorarsın. Bunu yapamayacak kadar kafasız değilsin, belki ona moral da verirsin... </p><p class="calibre1">
  -Peki, ya şef? O da orada mı? </p><p class="calibre1">
  -Yahu şef seni ne ilgilendirir? Niçin hep onu soruyorsun? Ne bileyim ben nerededir? Ben sana Grişan'dan söz ediyorum. Sen şefle aklını bozmuşsun. Hiç </p><p class="calibre1">
merak etme, sana ihtiyacı olursa hemen bulur. Seni görmek istemiyorsa hiç </p><p class="calibre1">
üzerinde durma. Ondan ne istediğini bir türlü anlayamıyorum. </p><p class="calibre1">
  -Tamam, tamam. Öylece sordum işte. Sinirlenmene gerek yok. Peki bu Grişan nerde? </p><p class="calibre1">
  -şu tarafa dosdoğru gideceksin. Orda çalıların içinde. Haydi git. </p><p class="calibre1">
  Abdias, söylenen tarafa gitti ve az sonra buluşacağı kişiyi gördü. Adam portatif bir sandalyeye oturmuştu. Elinde bir baston, başında alnını gizleyen bir kasket vardı. Abdias ona doğru birkaç adım atmıştı ki adam sert bir hareketle başını </p><p class="calibre1">
çevirdi ve hafifçe öksürdü. Yanında, otların üzerine oturmuş iki çocuk daha vardı. Onları görür görmez Abdias sezgi gücü ile o bastonlu adamın şeften başkası olmadığını anladı. Adımlarını hemen yavaşlattı. Ürpermiş, tüyleri diken diken olmuştu. Yüreği korkudan tıp tıp atıyordu. </p><p class="calibre1">
 </p><p class="calibre1">
  ıkinci Bölüm</p><p class="calibre1">
 </p><p class="calibre1">
  -1-</p><p class="calibre1">
  -Yaralıyı selamlarım, geçmiş olsun, dedi Abdias. </p><p class="calibre1">
  En tabii ses tonuyla ve çok sakin görünerek konuşmaya çalışıyor, böylece, içini parçalayan müşiş sancıları da durdurabileceğini umuyordu. </p><p class="calibre1">
  Kıyıda balık avlayanların çok kullandığı küçük bir sandalyeye tünemiş olan Grişan, gözlerini kısarak baktı. Bastonu ile oynamaya devam ederek:</p><p class="calibre1">
  -Selam almak her zaman iyidir, dedi, ama bu selamın kimden geldiğini de bilmek gerek. </p><p class="calibre1">
  Abdias zoraki gülümsedi:</p><p class="calibre1">
  -Önce senin sağlık durumunla ilgilenen birinden geliyor. </p><p class="calibre1">
  -Yaa, öyle mi? Teşekkür ederim, gerçekten çok teşekkür ederim, basit bir söz başlangıcı olsa da çok iyi bir şey bu. Bozkırın ortasında böyle bir ilgi insanı </p><p class="calibre1">
duygulandırıyor. Hay Allah! Ee, ne de olsa insanız işte! </p><p class="calibre1">
  Adamın dili oldukça uzun, diye düşündü Abdias, üstelik kültürlü de, böylesi daha tehlikeli olur. Beklenmedik bir şey bu. Böyle olacağını hiç bilmiyordum. </p><p class="calibre1">
Herhalde geveze görünerek kendisini maskelemek istiyor. Amacı ne ola? Her zamanki hali olabilir mi? Bu adamın görünürde belirgin bir özelliği olmadığını </p><p class="calibre1">
da sezmiş, anlamıştı. Görünüşünde tuhaf olan hiç bir şey yoktu: Saçları kumral, boyu ortadan az büyük, zayıfça ve kendi yaşındaki gençler gibi giyinmişti. </p><p class="calibre1">
  Ayağında bir jean pantolon, üzerinde fermuarlı bir gömlek, başında ise gerekince katlayıp cebine sokabileceği bir kasket vardı. Kullanmak zorunda olduğu boğumlu bastonu saymazsak, gerçekten bir özelliği yoktu ve herhangi bir kalabalığın arasında kolayca kaybolur giderdi. Hatırlanabilecek tek yanı </p><p class="calibre1">
herhalde kara ve kaçak bakışlı gözleriydi. Ama bunun için de gözlerine bir süre dikkatle bakmak gerekirdi. Bakışlarındaki ifade durmadan değişiyordu. </p><p class="calibre1">
  Gözlerini kısarak yan bakışlarının, durmadan göz kırpmasının ve kaşlarının hemen hemen renksiz durumunun kendisi bile farkında değildi belki. Köşeye sıkıştırıldığı için üzerinize atlamak isteyen ama buna cesaret edemediği için farfarlık edip sizi korkutmaya çalışan bir hayvan gibiydi: Ağzını açtığı zaman farkedilen bir kırık dişi de bu görünümünü pekleştiriyordu. Abdias, kendi kendine, onun bu kırık dişi pekala kaplatabileceğini, ama bu altın dişin tanıtıcı </p><p class="calibre1">
işaret sayılacağı için bunu yapmadığını düşündü. </p><p class="calibre1">
  -Ayağına ne oldu? ıncindi mi? Herhalde bir kazadır? dedi nezaketle. </p><p class="calibre1">
  Öteki hafifçe başını salladı:</p><p class="calibre1">
  -Biraz incindi diyebiliriz. Kaza tabii, sen de bunu hemen anladın Abdias. Adın Abdias idi değil mi? </p><p class="calibre1">
  -Evet. </p><p class="calibre1">
  -Nadir rastlanan bir isim. Kutsal Kitap'tan alınma bir isim... </p><p class="calibre1">
  Grişan, kelimeleri uzata uzata, tadını anlamak istercesine üzerlerine basa basa konuşuyordu. Devam etti: Evet, Abdias, kilise kokan bir isim. Vaktiyle insanlar Tanrı'ya inanarak yaşarlardı. Onun için de Rusya'da Preçistinki'ler, Bogolepov'lar Blugovestov'lac (dine ve Tanrı'ya bağlılığı gösteren sıfat-isimler) vardı. Sanırım senin soyadın da bu tür bir şey olsa gerek? </p><p class="calibre1">
  -Soyadım Kallistratov. </p><p class="calibre1">
  -Evet, dediğim gibi. ıkisi iyi uyuyor. Benim adım çok basit, bir proleter ismi. </p><p class="calibre1">
Beni Grişan diye çağırırlar. Ama bunun önemi yok. Evet, yanılmıyorsam Abdias Kallistrov, dikkat etmedim ve ayağımı incittim. Bundan çıkan acı sonuç şu: ınsan tam bir aptal değilse, yürüdüğü yeri bilmeli, ayağını bastığı yere iyi bakmalıdır. Kafa ve bacaklar hikayesi işte. Kafa iyi çalışmazsa, bacaklar da iyi yürümez. Gördüğün gibi sakatlandım işte. Neyse, olağan dışı bir hal değil. </p><p class="calibre1">
  -Peki sonuç ne? </p><p class="calibre1">
  Abdias, Petruha'nın teklifini düşünmüştü. Ama Grişan birden kuşkulanır gibi oldu:</p><p class="calibre1">
  -Ne demek istediğini anlamadım. </p><p class="calibre1">
  -Demek istiyorum ki, bu olay ürün toplamanı etkilemiştir, yani ben öyle anladım da... </p><p class="calibre1">
  Grişan yine birden değişti ve saflık numarasını bıraktı. </p><p class="calibre1">
  -A, o iş başka! Sen işten söz etmek istiyorsun ve bunda çok haklısın. Ama bu konuda kafamı kurcalayan bir şey var, sen de merak edersin, yoksa bu gevezeliğe gerek görmezdim. Ben çene çalarak vakit geçirmeyi sevmem. </p><p class="calibre1">
Kısacası şu ki, ben burda bir çeşit organizatörlük yapıyorum. Takım kumandanı </p><p class="calibre1">
gibi bir şey. Bana göre asıl mesele, hiç kayıp vermeden cepheyi delip geçmektir. </p><p class="calibre1">
  -Ben nasıl yardımcı olabilirim? Belki bunu konuşmamız gerek, merak ediyorsan söyliyeyim ki ben de kayıp vermek istemem... </p><p class="calibre1">
  -Çıkarlarımız uyuşursa, bu basit bir konuşma olur, ama gerçek bir tartışma söz konusu, zaten lafı buraya getirmek istiyordum. Sana önce bir soru sormak istiyorum. Tamamen aramızda kalacak... </p><p class="calibre1">
  şef bu sözleri kurnaz bir tavırla söylemişti. Biraz sustu, sonra birden, yakınında hiç bir şey demeden oturan iki çocuğa emir verdi:</p><p class="calibre1">
  -Hey; siz, dalga geçmeyi bırakın da hareket için gerekli hazırlıkları yapın bakalım! </p><p class="calibre1">
</p><p class="calibre1">
  Çocuklar sessizce kalktılar ve herhalde daha önce aldıkları talimatı uygulamak için bir yerlere gittiler. Grişan saatine bir göz attı:</p><p class="calibre1">
  -Operasyon bir saat sonra başlıyor. Nasıl hareket edildiğini göreceksin. Burada önemli olan disiplindir. Her şey tıpkı ordudaki gibi titizlikle hazırlanmıştır. </p><p class="calibre1">
Çünkü bu kendisini vatana adamış gerçek bir taburdur. Vatanı büyük harfle söyleyebilirsin. Sen de emirlere uygun hareket etmek zorundasın. Hiç numara yapmak yok! Herkes vazifesini tam yaparsa akşama Calpak-Saz'da oluruz. </p><p class="calibre1">
  Manalı ve uyumlu bir sessizlikten sonra Grişan sert bir bakışla Abdias'a döndü </p><p class="calibre1">
ve kırık dişini göstererek sırıttı:</p><p class="calibre1">
  -şimdi esas meseleye gelelim: Seni bizimle gelmeye zorlayan sebeplere. </p><p class="calibre1">
Hemen cevap verme, vaktin var. Senin, bazılarının Suçlular imparatorluğu dediği dünyadaki durumun, haşhaş toplayıcısı olmaktır. Bu konuda çok şey öğrendim. Ama bu dünyaya girişin esrarengiz yollardan olmuş, bunu daha sonra da konuşma fırsatı bulacağız. Görünüşe bakılırsa hiç de aptal değilsin, ama yine de bu arı kovanına kendin girdin. şimdi, sana güvenmemizin bedeli olarak hakkım olan parayı vermek nezaketini göstereceksin. </p><p class="calibre1">
  -Ne demek istiyorsun? </p><p class="calibre1">
  -Tahmin ettiğinden eminim... </p><p class="calibre1">
  -Tahmin başka, açıkça söylemek başka. </p><p class="calibre1">
  Bu sırada yaklaşan bir trenin gürültüsü duyuldu. Tren geçinceye kadar sustular. </p><p class="calibre1">
Bu arada ikisi de bir söz düellosuna hazırlanıyorlardı ve belki daha sonra düello başka türlü devam edecekti. Abdias, insanlar arasındaki ilişkilerin gerçekten çok tuhaf olduğunu da düşündü o sırada. Eşit olmaları gereken bu bozkırın ortasında, yakalandıkları zaman hepsinin yargıç karşısına çıkmaları, başardıkları zaman ise benzer şekilde zengin olmaları söz konusu iken bile, insanlar, kağıda değil de kanlarına yazılmış, zaman aşımına da uğramayan kanunlara uyuyorlardı. Bu kanunlara göre, mesela Grişan, tartışmasız şekilde emretmek hakkına sahipti. </p><p class="calibre1">
Çünkü o şef idi. </p><p class="calibre1">
  Tren gürültüsü geçince söze Grişan devam etti:</p><p class="calibre1">
  -Demek açık konuşmamı istiyorsun. Pekala, dedi tereddütlü bir sesle. Sonra birden lafı değiştirerek ve sinsice sordu: Kurtların saldırısına uğradığın doğru mu? </p><p class="calibre1">
  -Evet, doğru. </p><p class="calibre1">
  -Bak Abdias Kallistratov, kader seni, kurtların pençesinden benim sorularıma cevap vermen için kurtarmış olamaz mı? Sana öyle gelmiyor mu? </p><p class="calibre1">
  şef, tekrar kırık dişini göstererek ve ağzını iyice açarak sırıttı:</p><p class="calibre1">
  -Öyle olabilir. </p><p class="calibre1">
  -Kıçının üzerinde dönüp durma da dinle. Bana burada hiç vakit kaybetmeden, iki küçük arkadaşını niçin baştan çıkarmaya, akıllarını çelmeye çalıştığını </p><p class="calibre1">
açıklayacaksın! </p><p class="calibre1">
  -Doğru değil bu. </p><p class="calibre1">
  -Nasıl doğru değil, bana yalan mı söylüyorlar yani? </p><p class="calibre1">
  -Onları baştan çıkarmaya çalışmadım, tam tersine, doğru yola çekmeye çalıştım. </p><p class="calibre1">
</p><p class="calibre1">
  -Bırak martavalı. Bak yoldaş Kallistratov, herkesin kendine göre bir doğru yolu vardır. Matrak geçmenin, zırvalamanın zamanı değil şimdi. Dinle. Çok Muhterem Peder, asıl amacın ne? Elde etmek istediğin şey ne? </p><p class="calibre1">
  -Yani kişisel çıkardan mı söz ediyorsun? </p><p class="calibre1">
  -Elbette, başka neden olacak? </p><p class="calibre1">
  Grişan kollarını açıp bir kere daha sırıttı. Alaycı ve zaferi kazanmış </p><p class="calibre1">
havasındaydı. </p><p class="calibre1">
  -Ben kendim için bir şey istemiyorum, hiç bir şey istemiyorum, dedi Abdias. </p><p class="calibre1">
  -Aman ne iyi! </p><p class="calibre1">
  şef bu sözleri adeta sevinçle söylemişti. Devam etti:</p><p class="calibre1">
  -Bundan alasını düşünmezdim. Demek ki sen o sersem aydınlar soyundansın ve kendini bir... </p><p class="calibre1">
  -Yeter, ne diyeceğini biliyorum. </p><p class="calibre1">
  -Demek öyle. Kendini haşhaş toplayıcısı göstererek Mujunkum'a gelmen, bizim gruba katılman, bizden biri olman, ısa kadar kuvvetli gördüğün paraya kendini kaptırmandan değil demek! Papaz okulundan kovulduktan sonra gidecek bir yerin olmadığı, seni kimse istemediği için de değil, öyle mi? Ama papazların yerinde olsam ben de kovardım seni. Papazların bile senin gibi birine ihtiyaçları </p><p class="calibre1">
yok. Onlar asırlardır bu oyuncaklarıyla eğlenip dururken, sen de her şeyi ciddiye almaya kalkışıyorsun... </p><p class="calibre1">
 </p><p class="calibre1">
  -Evet, çok doğru. Senin de beni ciddiye almanı isterim:</p><p class="calibre1">
  -Nasıl olacakmış bu! Belki seni anlamadığımı sanıyorsun, aksine seni çok iyi anlıyorum. Zavallı bir kaçıksın sen. Bir fanatiksin, kendi geri zekana hayransın. </p><p class="calibre1">
ışte bunun için buradasın. Bizimle gelmene başka ne sebep olabilir? Bizim gözümüzü açmak, yasaklanmış uyuşturucu vurgunculuğu yapan, ot toplayan, bunların kaçakçılığı ile zengin olan bizleri doğru yola çekmek gibi asil niyetli bir Mesih gibi geldin aramıza! O yüce, kurtarıcı fikirlerini yaymak istiyordun. </p><p class="calibre1">
Bir bok çuvalı gibi kokusu üç kilometre öteden duyulan fikirlerini! Bizi kötü </p><p class="calibre1">
yoldan ayırmaya geldin! Sanıyordun ki pişmanlık getirip hayata yeniden doğacağız, senin hayran olduğun ahlak standartlarına dört elle sarılacağız. Evet evet, Batıda da herkesin aynı şekilde düşünmesini istiyorlar. </p><p class="calibre1">
  Grişan çevik bir hareketle sandalyesinden kalktı. Ayağı incinmiş bir insanın bunu yapabilmesi çok şaşırtıcıydı. Abdias'a doğru bir adım attı ve onun kan vurmuş yüzüne kendi yüzünü yaklaştırdı. Sonra devam etti: Bana bak ey Tanrı </p><p class="calibre1">
elçisi! Nasıl güçlerle mücadele edeceğini düşündün mü bari? </p><p class="calibre1">
  -Düşündüm, zaten bunun için buradayım ve seni uyarıyorum: Ben bu mücadeleden ne pahasına olursa olsun asla vazgeçmiyeceğim, sizin iyiliğiniz için yapacağım bunu, buna sakın şaşma. </p><p class="calibre1">
  -Bizim iyiliğimiz için mi! Merak etme, hiç şaşmam. Niçin şaşacakmışım? </p><p class="calibre1">
ınsanlığın öteki Kurtarıcısı, hani şu çarmıha gerilen kaçık da öyle biri değil miydi zaten? Delinmiş kollarını açtı, boynunu büktü ve güzel bir şehit numarası </p><p class="calibre1">
yaptı: Sonra da asırlar boyu ona hayranlık duymaları, ağlamaları, övgü </p><p class="calibre1">
düzmeleri gerekti insanların. Bazı küçük kurnazların bizi kendimizden korumamız için uydurduğu kıyak bir numara bu! Söylesene bana: Bu dünyada herhangi bir şey ya da herhangi bir kimse kurtarılabildi mi hiç? Cevap ver bakalım! Haçtan evvel her şey nasıl idiyse bugün de öyle, değişen hiç bir şey yok. ınsan hep aynı. Bir kıl kadar gelişmedi. Biz zavallı günahkarlar birinin gelip bizi kurtarması için beklemeye devam ediyoruz. Bir sen eksiktin Kallistratov. Sen de nihayet geldin işte. Kendini bir çiçek gibi getirdin! </p><p class="calibre1">
Hoşgeldin ey yeni ısa! (Böyle derken alaylı bir şekilde ciddileşti). </p><p class="calibre1">
</p><p class="calibre1">
  -Benim için ne istersen söyle, ama ısa'nın adını rahat bırak! Benim burda olmama şaşıyor ve öfkeleniyorsun. Burada şaşılacak bir şey yok. Bir gün mutlaka karşılaşacağımız yazılmadı mı? Ben olmasam başkası gelecekti senin düşüncelerine karşı çıkmak için. Böyle bir karşılaşma olacaktı... </p><p class="calibre1">
  -Yani benimle karşılaşacağını da kestiriyordun? </p><p class="calibre1">
  -Tabii, seninle de görüşmemiz kaçınılmazdı. ışle bu amaçla ben buraya, senin deyişinle, bir çiçek gibi geldim. </p><p class="calibre1">
  -Hımm, çok mantıklı: Birbirimizden ayrılamayız değil mi? Bu da o saçma denge hikayelerinden biri. Ama o kadar çabuk sevinme Kurtarıcı Kallistratov, pratikte senin teorin beş para etmez. Senin mizacın daha çok eğitmek olsa da, oldukça felsefe yaptık. Hakkında yeteri kadar bilgim var! Sana çok iyi bir tavsiyede bulunacağım: Hala postunu kurtaracak zamanın var, def olup gidebilirsin, sana kimse bir şey yapmaz; bozkırdan topladıklarına gelince, onları </p><p class="calibre1">
ne istersen yap. Başkalarına dağıt, yak, havaya savur... Canın nasıl isterse... Ama seni uyarıyorum: Bir daha hiç karşılaşmazsak çok iyi olur! </p><p class="calibre1">
  Bastonunu çok imalı bir şekilde bir taşa vurdu. </p><p class="calibre1">
  -Ama şimdi gidemem, hiç yapamam bunu! </p><p class="calibre1">
  -Hay lanet şey! Seni gerçekten kapatmak gerek! Peki ne engel oluyor gitmene? </p><p class="calibre1">
  -Artık aranızdan her biri Tanrı huzurunda ve benim önümde... Ama anlıyabileceğini hiç sanmıyorum. </p><p class="calibre1">
  -Yoo, çok iyi anlıyorum! dedi Grişan hiddetle sesini yükselterek. Benim anam babam tiyatroda aktör idiler. Senin numaranı da çok beğendim. Ama biraz kendini fazla kaptırmış olmayasın? Gösteri olağanüstü olsa bile, perdeyi indirmenin zamanı gelir. Bizim içinde bulunduğumuz durumda ise, Yoldaş </p><p class="calibre1">
Kallistratov, perde tek bir seyirci önünde kapanacak. Kaçınılmaz olana rıza göstermeyi öğrenmelisin. Beni fazladan bir günah işlemeye mecbur etme. Vakit geçmeden def olup git buradan. </p><p class="calibre1">
 </p><p class="calibre1">
  -Fazladan bir günah, demekle neyi ima ettiğini anlıyorum, eğer burada işlenen suçlara müdahale etmeden kaçarsam, en büyük suçu işlemiş gibi utanç duyarım. </p><p class="calibre1">
Fikrimi değiştirmeye çalışma. Çünkü, küçük Lenka'nın, Petruha'nın, bu gruptan olan bütün çocukların başına geleceklere karşı ilgisiz kalamam. Senin başına geleceklere karşı bile. </p><p class="calibre1">
  -Benim başımın bedeli gerçekten ödenemez. Ama kimin adına ve hangi hakla işimize burnunu sokuyorsun? Herkes dilediği gibi hareket etmekte serbesttir. </p><p class="calibre1">
Seni ilk defa görüyorum. Kim oluyorsun da başımıza geleceklerle ilgileniyorsun? Bana ve başkalarına hükmetme gücü mü verdiler sana? Kaderi değiştirmeye kalkışma! Tam bir kaçık olduğuna göre rahatça gidebilirsin. Sen olmadan da çok iyi idare ederiz kendimizi. Anladın mı? </p><p class="calibre1">
  -Ama ben sizi bırakamam! Sen bir güçten söz ediyorsun. Hiç kimse bana bir vekalet vermiş değil. Ben yalnız vicdanımdan emir alır, onun dediğini yaparım. </p><p class="calibre1">
Hoşuna gitmezse beni hesaba katmıyabilirsin, ama ben vicdanıma uymak zorundayım. Sen kendi kaderinin hakimi olduğunu iddia ediyorsun, bunu anladık. Ama kaderler birbirinden ayrı değildir. Doğum ve ölüm dışında onları </p><p class="calibre1">
hiçbir sınır ayıramaz. Hayatımız bu ikisi arasında bir kumaşın ipleri gibi birbirleriyle iç içe, üst üstedir. Sen ve senin kumanda ettiklerin bu haşhaşla pek çok kişiye felaket, yıkım getireceksiniz. Zengin olmak için bozkırdan topladığınız işte budur. Geçici bir zevk verdiğiniz insanları, yıkıma ve umutsuzluğa sürüklüyorsunuz. </p><p class="calibre1">
  -Ve şüphesiz sen de kendinde bizi yargılama hakkını buluyorsun değil mi? </p><p class="calibre1">
Nasıl yaşamamız, ne yapmamız gerektiğini senden mi öğreneceğiz? </p><p class="calibre1">
</p><p class="calibre1">
  -Ben yargıç değilim, sadece içinizden biriyim, yalnız: </p><p class="calibre1">
  -Yalnız ne? </p><p class="calibre1">
  -Yalnız biliyorum ki üzerimizde bir Tanrı vardır. Kalbimizin, muhakememizin asıl ve en büyük düzenleyicisi O'dur. </p><p class="calibre1">
  -Yine Tanrı ha! Ne demek istiyorsun? </p><p class="calibre1">
  -Tanrının iyiliği bizim irademizle ifadesini bulur. O bizim içimizdedir. Bize vicdan yoluyla tesir eder. </p><p class="calibre1">
 </p><p class="calibre1">
  -Bu saçmalıklar neye yarayacak, ne çıkacak bunlardan, bunlarda nasıl bir avantaj bulunabilir? </p><p class="calibre1">
  -Nasıl bir avantaj da ne demek? ınsan kendisine muhakeme gücüyle hakim olur. Tıpkı Tanrı gibi. Kötülüğün gerçek anlamı, bizde olan Tanrı düzeyinde iç </p><p class="calibre1">
mahkumiyet değil de nedir? Özümüz hakkında yeni yaklaşımı biz kendimiz belirtiyoruz. </p><p class="calibre1">
  -Peki bu yaklaşımın kitle vicdanından farkı nedir? Biz başkaları gibi olmak istemiyoruz, sürü ya da sürüden olmak istemiyoruz. Biz başkayız, kimseye bağımlı değiliz. </p><p class="calibre1">
  -Yanılıyorsun. Hürriyet yalnız kanundan korkmayanlar için vardır. Başka deyişle senin hürriyetin bir kurgudan ibarettir ve sürekli olarak, göreceğin cezanın tehdidi altındadır. </p><p class="calibre1">
  -Peki, bundan sana ne? Bu yolu biz kendimiz seçtik, sen değil. </p><p class="calibre1">
  -Evet, gerçekten bu senin seçimin, ama yalnız seni ilgilendirmiyor. Çıkmazdan kurtulmanın da bir yolu olduğunu anla artık. Vakit varken, nedamet getirin. </p><p class="calibre1">
Bozkırda, gökyüzüne karşı, kaçakçılık işine tamamen son vereceğinize yemin edin, bu haranı kazancı terkedin, içinize çöreklenen kötülüğü çıkarıp atın: Kendinizle ve vicdanları birleştiren Tanrı ile barışın... </p><p class="calibre1">
  -Ya sonra? </p><p class="calibre1">
  -Sonra yeniden ve tam anlamıyla insan olacaksınız. </p><p class="calibre1">
  -Çok iyi söyledin. Çok da basit görünüyor! </p><p class="calibre1">
  Yükseltinin altından bir tren daha geçti. Grişan, kaşlarını çatarak ve bastonu ile oynayarak trenin geçmesini, sessizliği bekledi. Gürültü tamamen uzaklaşınca zavallı Abdias'ın yüzüne sert, aynı zamanda alaylı bir şekilde baktı: Söylemek istediğin her şeyi sabırla dinledim. Doğrusunu söylemek gerekirse, hiç olmazsa merakım yüzünden dinlemeye değerdi. Ama seni hayal kırıklığına uğratacağım için üzgünüm. Eğer kendi iç dünyanda Tanrı ile yalnız kendinin konuşabildiğini sanarak gururlanıyorsan, bunun pek sayın kişiliğine tanınmış bir ayrıcalık olduğunu düşünüyor ve benim gibi bir insanın da Tanrı ile temas kurabileceğini aklın almıyorsa, tam anlamıyla çuvallıyor, saçmalıyorsun. </p><p class="calibre1">
 </p><p class="calibre1">
  -Hiç de öyle düşünmüyorum. Yalnız temas kelimesini biraz yadırgadım. Tam aksine senden bu sözleri duymak sevindirdi beni. Belki içinde bir kıpırdanma oluyor, birşeyler değişiyordur. </p><p class="calibre1">
  -Asla, değişen bir şey yok! Saf kuruntun o senin! şunu bil ve sakın küçük dilini yutma, Kallistratov, benim Tanrı'ya giden ayrı bir yolum var. Ben O'na varmak için servis merdivenini kullanıyorum. Senin Tanrı dediğin, sandığın kadar ulaşılması zor bir şey değil... </p><p class="calibre1">
</p><p class="calibre1">
  -Peki, servis merdiveniyle Tanrı huzuruna çıkınca ne elde ediyorsun? </p><p class="calibre1">
  -Seninle aynı şeyleri, insanların mutlu olmalarına, uyuşturucu sayesinde, Tanrı'ya ulaşmalarına yardım ediyorum. Sizin bütün o vaiz ve dualarınızla veremeyeceğiniz şeyleri veriyorum onlara... Tanrıya en etkili şekilde yaklaşmalarını sağlıyorum. </p><p class="calibre1">
  -Onları, ulaşmak için sana peşin ödeme yaptıkları bir Tanrı'ya mı </p><p class="calibre1">
yaklaştırıyorsun? Otla mı? Uyuşturucu sayesinde mi? Senin için Tanrı'yı </p><p class="calibre1">
tanımak, O'na ulaşmak sevinci bu mu? </p><p class="calibre1">
  -Niçin olmasın? Sen bunu bir küfür, kutsal şeylere bir hakaret mi sayıyorsun? </p><p class="calibre1">
Evet, evet! Benim laflarımı duymak bile sana pisliğe gömülmek hissi veriyor! </p><p class="calibre1">
Bir rakip çıktı karşına, senin sahana girmeye cesaret eden bir rakip. Evet, işin aslı öyle: Sözkonusu olan, esas olan, para ve uyuşturucudur. Çünkü herşeyi yöneten, herşeye hükmeden paradır. Sanıyor musun ki sen Tanrı'nın parayla hiç </p><p class="calibre1">
ilgisi yok? Kiliselerde ve başka yerlerde parasız bir şey yapabiliyor musunuz? </p><p class="calibre1">
  -Her şeyi birbirine karıştırıyorsun! </p><p class="calibre1">
  -Bırak bu masalları! Hayatta, Tanrı dahil, her şeyi satabilir ve satın alabilirsin. </p><p class="calibre1">
Ben insanları hiç olmazsa biraz havalara çıkarıyorum, sizin iki dünyada sadece vaadettiklerinizi, ben vaadetmiyor, veriyorum. Uyuşturucu, gerçek zevki veren tek şeydir, sana huzur verir, zaman ve mekandan kurtarır. Uzun sürmese, gerçek olmasa, sadece hayalden ibaret olsa bile, yine de bir mutluluktur ve bu mutluluğu yalnız uyuşturucu sağlar. Ve, sözde pek dürüst olan sizler, yapışmak, tutunmak için, böyle bir serapa bile sahip değilsiniz. </p><p class="calibre1">
  -Serap demekte gerçekten haklısın. </p><p class="calibre1">
  -Düşünebiliyor musun? Beş kopeke sana gerçeği gösterebileceklerini hayal edebiliyor musun? Bu mümkün değildir pek Sayın Peder! Çünkü gerçek mutluluk yoktur. Onun yerini acı bir şekilde uyuşturucu alıyor. </p><p class="calibre1">
  -Peki, aslında olmayan bir şeyin yerini başka bir şey nasıl alır, buna ne gerek var? Tam bir kokuşmuşluk bu! </p><p class="calibre1">
  -Yavaş ol bakalım Kallistratov! Eğer iyi düşünürsen ben kurulu düzenin en esaslı yardımcısıyım. </p><p class="calibre1">
  -Nasıl oluyor bu? </p><p class="calibre1">
  -ışte böyle oluyor ve olması da pek tabiidir. ılk yaratıldığı günden bu yana insana ne olmayacak vaadlerde bulundular, hakaret ve saldırıya uğradığı zaman ne masallar anlatılar ona! Tanrı'nın cennetine gideceğini, demokrasiyi, eşitliği, kardeşliği, kollektif hayattaki ve komünlerdeki mutluluğu vaadettiler ona. </p><p class="calibre1">
ıstediğin gibi yaşayacaktın ve uslu olursan bunun ödülü cennete gitmek olacaktı. </p><p class="calibre1">
Aslında bütün bunlar havada kalan laflardır! Ben ise, mutsuzlara, talihsizlere bütün sıkıntılarını unutturma fırsatını veriyorum. Ben bir yıldırımsavar gibiyim. </p><p class="calibre1">
Onları, ulaşılmaz denen Tanrı'ya, küçük kapıdan götürüyorum. </p><p class="calibre1">
  -Sen, benim tahmin ettiğimden de daha tehlikeli imişsin. Sana güç verseler, iktidar verseler, dünyanın altını üstüne getirirsin. Belki küçük bir Napolyon olursun. </p><p class="calibre1">
  -Daha yukarılara çık. Niçin daha büyük olmayayım? Dilediğim gibi hareket edebilsem, neler neler yapardım. Mesela, ülkenin batısında gösterirdim asıl gücümü. Ve orada sen benimle tartışmaya cesaret edemezdin, iyi ve kötüyü ben nasıl görmeni istiyorsam öyle görürdün... </p><p class="calibre1">
  -Bundan hiç şüphem yok. Ama beni korkutamazsın. Bütün bu söylediklerinde hiç yeni birşey yok. Sen insanların inancını yitirmesinden yararlanıyorsun, bu durumda bir parazit olarak yaşamak kolay oluyor. Her şey kötü, herkes yalan söylüyor, böyle olunca da uyuşturucudan başka dayanağın kalmıyor. Ama, mevcut değer yargılarını tamamen reddediyorsan, hiç olmazsa insanlara yardım için dünyayı bir başka açıdan görmeyi dene. Din bir afyon değildir. ıman, birçok nesillerin çektiği ızdırabın sonucudur. ıman, binlerce yıldan beri hergün gelişip özümlenmektedir. Ve sen utanç verici küçük ticaretinle gündüzü, geceyi, bütün evreni ters yüz etmeye kalkışıyorsun. Her şeyin sonunu düşünmek gerek. Senin meziyetlerini pek övdüğün o uyuşturucu ile insan, insan ruhu, günden güne bozuluyor, sonunda iyice deliriyor, mahvoluyor. Bu gerçeği niçin saklıyorsun? </p><p class="calibre1">
Seninki bir tahrik unsuru sadece: Bu şekilde Tanrı'ya ulaştığını zannedenler kendilerini derhal şeytanın pençesinde buluyorlar. Buna ne cevap vereceksin? </p><p class="calibre1">
  -Sen kendini ne sanıyorsun? Bu dünyada karşılıksız, bedelsiz bir şey var mı? </p><p class="calibre1">
Bu da bedelsiz değildir. Hayatın da bedeli var. Yaşayan bunu ölümle öder. Bunu hiç düşünmedin mi? Nasıl, çenen kapandı değil mi? Yaa böyle işte. Benim anlayışım senin yobazlığınla pek bağdaşmıyor! </p><p class="calibre1">
  -Senin görüşlerin mi? Dinsizlik, ısa'ya karşı olmak görüşün mü? Elbette bağdaşmaz! </p><p class="calibre1">
  -Ha ha! ısa'ya karşı olanlar bulunmasa ıseviliğin ne değeri olur. Varlığı için hiçbir sebep kalmaz ki. Bu yüzden ben gerekli bir insanım. Ben olmasam sizin gibiler fikirlerinin doğruluğunu kanıtlamak için kiminle mücadele edeceklerdi? </p><p class="calibre1">
Abdias gülümsemekten kendini alamadı:</p><p class="calibre1">
  -Çok kurnazsın doğrusu. Olayları ne kadar ustaca çarpılıyorsun! Gerekirse çelişkiler üzerinde oynamaya hazırsın. Ama senin güzel konuşma yeteneğin bir işe yaramıyor. ıkimizin anlaşabileceğimiz bir alan yok. Biz birbirimizin zıddıyız, uzlaşamayız. Bunun için de benim gitmemi istiyorsun. Benden korkuyorsun. Ama ben yine de pişmanlık duyman, bu çocukları serbest bırakman için ısrara devam edeceğim. Kabul edersen, sana yardım etmek de isterim. </p><p class="calibre1">
  Grişan, beklenenin aksine hiç cevap vermedi. Asık suratla, bastonuna dayanarak bir aşağı bir yukarı yürümeye koyuldu ve neden sonra konuştu:</p><p class="calibre1">
  -Bak yoldaş Kallistratov, bana en ufak bir korku verdiğini sanıyorsan, tatlı bir hayal görüyorsun demektir. Böylesi hoşuna gidiyorsa hayaline devam et. Ama, şimdi trene binme vaktimiz geldi. Bunun için hazırladığımız küçük bir saldırı </p><p class="calibre1">
planını uygulayacağız. </p><p class="calibre1">
  -Buna demiryolu korsanlığı demek daha doğru olur. </p><p class="calibre1">
  -Sen öyle diyebilirsin. Ama işleri karıştırmamak gerek. Biz soygun yapmıyoruz. Sadece bir taşıma, nakil sözkonusu. Ne yapalım, devlet bizim serbestçe bir yerden başka yere girmemizi yasaklıyor... </p><p class="calibre1">
  -Devleti karıştırma. Bana ne teklif ediyorsun? </p><p class="calibre1">
  -Tren durunca, senin kayıt kütüğünde bulunanların hepsi toplanacak (Grişan böyle derken baş hareketiyle yolu göstermişti). O zaman onları saptırmaya, bu küçük Lenka'ları, cesur Petruha'ları din yoluna sokmaya, ruhlarını kurtarmaya çalışabilirsin Büyük Mesih! Ben hiç karışmayacağım, ağzımı bile açmayacağım. </p><p class="calibre1">
Ben orada değilmişim gibi hareket edebilirsin. Eğer onları kendi safına çekebilirsen, senin Tanrı'nın cemaatine katabilirsen, ben çekip gideceğim. </p><p class="calibre1">
Yenilgiyi kabul edip kaçacağım. Çok açık değil mi? Nasıl, var mısın iddiaya, meydan okumaya? </p><p class="calibre1">
  -Kabul. </p><p class="calibre1">
  -Pekala, hamle senin. Aramızda geçen konuşmalara gelince, bunu öğrenmeye kimsenin ihtiyacı yok. Farzedelim ki havadan sudan söz ettik. </p><p class="calibre1">
  -Teşekkürler. Ama benim saklayacak bir şeyim yok. </p><p class="calibre1">
</p><p class="calibre1">
  -Nasıl istersen. Kutsal Kitapta yazıldığı gibi; Bunu sen söyledin. </p><p class="calibre1">
  Saat akşamın altısını geçiyordu. Fakat Mayıs'ın o son gününde, güneş hala parlak ve yakıcıydı. Sabahtan beri gökyüzünde pek silik uçuşan gümüş bulutlar şimdi ufukta, gittikçe koyulaşan bir hat oluşturarak tehdit edici bir renge bürünmüşlerdi. Onları gören Abdias birden kaygıya kapıldı. Çünkü fırtına yakın demekti. </p><p class="calibre1">
  Kuzeyden güneye, güneyden kuzeye trenler geçip gidiyor, ağır tekerlekleriyle yeri sarsıyor, çınlatıyorlardı. Ne büyük topraklar ve geniş ufuklar, hava ve ne bol ışık! Ama insan yine de hep şikayetçi, tatminsiz idi, her zaman bir eksiği bulunuyordu. En çok da hürriyete ihtiyaçları var diyordu Abdias, büyük bozkırı </p><p class="calibre1">
seyrederek. ınsan başkalarıyla beraber olmaktan vazgeçmiyor, aynı zamanda, birlikte yaşamak da pek zor geliyor ona. Peki, ben ne yapacağım şimdi? </p><p class="calibre1">
Grişan'ın ağına düşenleri Hak yoluna çekmek için ne diyeceğim onlara? </p><p class="calibre1">
Birbirlerine uyarak değil, karşı koymaktan korktukları için ya da yanlış yerde uyguladıkları bir dayanışma ve özellikle de uyuşturucu konusunda doktora yapmış bu Cizvit uzmanına karşı mücadele gücünü bulamadıkları için çıkamıyorlardı onun ağından. Ne korkunç bir adam! Kafasını kötülük yapmada kullanan en tehlikeli adamlardan biri. Ah nasıl davranacağımı bir bilsem! </p><p class="calibre1">
  Beklenen an yakındı. Hedef treni durdurmak için ikişer üçer gruplar halinde yol boyuna dağılmış, otlar arasına gizlenmişlerdi. ışaret bekliyorlardı. Tren uzaktan, rayların üzerinde kıvrım kıvrım giden bir yılan gibi görününce bir ıslık sesi duyuldu ve hepsi hücuma geçmek için hazırlandılar. Haşhaş dolu sırt çantalarını ve valizlerini ellerine almışlardı. Abdias, Petruha ve Lenka ile birlikte yol onarımından arta kalan çakılların arkasına uzanmıştı. şef, iki yardımcısıyla yakınlarında bulunuyordu. O iki çocuktan kızıl saçlısının adı </p><p class="calibre1">
Kolia; yassı burunlu, Kafkas şivesiyle konuşan ve çok çevik olanın adı ise Mohaç idi. (Herhalde Dağıstan'ın başkenti Mohaçkale'den gelmişti). Bilmediği iki-üç kişi de yakınlarda bir yere saklanmışlardı. Grişan iki kişiyi keşif için ileriye göndermişti. Bunlar, sözde, yolda yangın çıkaracak, daha doğrusu kondüktörün yangın zannedip durmasını sağlayacağı işi yapacaklardı. Epeyce uzakta, 330 km. levhasının bulunduğu noktaya yakın bir yerdeydiler. Burada demiryolu, ilkbahar sellerinin açtığı derin bir yatağın üzerine kurulmuş küçük bir köprüden geçiyordu. Kondüktörü yanıltacakları iş için ideal bir yerdi burası. </p><p class="calibre1">
Tren hızla yaklaşıyordu ve Abdias'ın da sinirliliği, heyecanı artıyordu: Süratle vagona tırmanacaktı ve başarısı kısmen trenin durumuna bağlıydı. Çünkü bu tren tamamen sarnıç vagonlardan oluşabilir, daha da kötüsü, asker nöbetçiler tarafından sıkı bir denetim altında bulunabilirdi: Lenka, elleri titreyerek bir sigara yaktı. Ama Petruha hiddetle bağırdı ona. </p><p class="calibre1">
  -At onu sersem, yoksa deşerim barsaklarını! </p><p class="calibre1">
  Soluk yüzü şimdi mora dönüşen Lenka sinirli bir şekilde duman çekmeye devam edince, Petruha üzerine atıldı ve müşiş bir yumruk indirdi kafasına. </p><p class="calibre1">
Lenka'nın kafasından kasketi düştü. Ama o da boş durmadı. Petruha'nın sırtına bir tekme indirdi ve beriki iyice hiddetlendi. Çingeneler gibi alt alta, üst üste dövüşmeye başladılar. </p><p class="calibre1">
  Abdias yattığı yerden hafifçe doğrularak:</p><p class="calibre1">
  -Hemen kesin kavgayı! Petruha, bırak onu, utanmıyor musun? </p><p class="calibre1">
  Petruha yatışmıyordu:</p><p class="calibre1">
  -Sen ne karışıyorsun papaz bozuntusu! Zıbar orada! Her yerde ayağına dolanıyorsun insanın! </p><p class="calibre1">
  Böyle bağırıp onu paçasından çekti. Sonunda hepsi yere uzandılar hızlı hızlı </p><p class="calibre1">
soluyarak. </p><p class="calibre1">
</p><p class="calibre1">
  Tren iyice yaklaştı. Hem çok hızlı, hem çok yavaş geliyor gibiydi. Abdias'ın tüyleri diken diken oldu. Çünkü en tehlikeli anlardan biri olacaktı bu. </p><p class="calibre1">
  Abdias, çocukluğunda buharlı lokomotiflerin romantik geçişlerini hayran hayran seyrederdi. Keskin düdük sesleriyle, kıvrım kıvrım duman çıkararak geçerlerken büyük bir zevkle seyrettiği lokomotiflerin geçişini, bir gün büyük bir sıkıntı ile ona kaçak olarak binmek için, üstelik suç işleyerek bekleyeceğini, hiç aklına getiremezdi. O eski buharlı ağır lokomotifler savaştan sonraki yıllarda kaldırılmıştı. Bugün onların yerini güçlü dinsel lokomotifler almıştı ve bunların ikisi bu upuzun katarı çekmeye yetiyordu. şimdi gözlerinin önünde, kulak delen gürültülerle sayısız tekerlek geçiyordu. Platformlardan, sarnıçlardan, tomruk yüklerinden, furgon ve konteynirlerden oluşan ve dev bir gücün çekişiyle hedefine doğru süzülen bu ağır katarın durdurulabileceğine inanamıyordu. </p><p class="calibre1">
  Vagonlar birbirini kovalıyordu ve yarısı geçmişti bile. Abdias, durdurma harekatının başarısızlığa uğradığını, böyle ağır ve bu kadar hızlı giden bir şeyi durdurmanın mümkün olmayacağını düşünmeye başlamıştı ki tren birden yavaşladı, tekerlekler daha yavaş dönüyor, ama daha çok sarsıyorlardı vagonları, fren gıcırlıları da duyuluyordu. Az sonra iyice yavaşladı. Gözlerine inanamayan Abdias trenin tamamen durduğunu gördü. Tam o sırada biri ıslık çaldı, bir diğeri ona karşılık verdi ve Petruha da emrini verdi:</p><p class="calibre1">
  -Haydi, ileri! </p><p class="calibre1">
  Çantalarını kavrayıp, vagonlara asıldılar. Her şey başdöndürücü bir hızla oluyordu: Pusudan çıkıp hücuma geçmişlerdi şimdi. Hiç beklemeden tren yeniden hareket etmeden karşılarına ilk çıkan vagona tırmanacaklardı. Sonra, tren hareket halindeyken vagonların damında yürüyüp en uygun yeri bulacaklardı. Abdias'ın karşısına tekerleklerden ve sonra tahtalardan oluşan bir duvar çıkmıştı ve bu duvara tırmanmak için tutunacak bir yer arıyordu. Her an hareket edebilecek olan bu muazzam kitle göklere kadar yükseliyormuş gibi geliyordu ona. Bir yandan da yüzüne keskin bir mazot kokusu vuruyordu. Her şeye rağmen, yüzlerini göremediği kişilerin de el uzatmasıyla bir vagona tırmanabildi. O da pek bilinçli olmayarak elini uzatıp bir başkasının tırmanmasına yardım etmişti. </p><p class="calibre1">
  Tren iki defa sarsıldı ve bir gıcırtı daha duyuldu. Abdias birkaç defa tekerleklerin arasına düşme tehlikesi atlattı. Ama tren üçüncü defa sarsıldıktan sonra hareket etti, durup kaybettiği zamanı telafi için hemen hızlandı. ışte o zaman, Abdias kendisini, birbirlerinden hiç ayrılmayan Lenka ve Petruha ile boş </p><p class="calibre1">
bir vagonun içinde buldu. Grişan da orada idi. Yaralı ayağı ile bu trene nasıl atladığını yalnız Allah bilirdi. Mohaç ve Kolia da Grişan'ın yanında idiler. </p><p class="calibre1">
Hepsinin rengi sararmış, güçlükle soluyorlardı, ama başarıdan pek memnun oldukları anlaşılıyordu. Abdias, harekatın en tehlikeli safhasının bu kadar kolay gerçekleşmesine şaşıyor ve üzülüyordu. </p><p class="calibre1">
  Kaçakçılar şimdi Calpak-Saz'a doğru yol alıyorlardı ve oradan büyük şehirlere dağılacaklardı... </p><p class="calibre1">
  Yolculuk beş saat kadar sürecekti. Bulundukları vagonda, boşaltma sırasında orada bırakılan birçok boş sandık da vardı, bunların üzerine oturmuşlardı. </p><p class="calibre1">
Grişan'ın tenbihlerine uyarak, dışarıdan görülmeyecek şekilde yerleşmişlerdi oraya. Kapılardan biri açık tutulmak şartıyla içerisi oldukça aydınlık oluyordu. </p><p class="calibre1">
Yukarıdaki kapaklardan birisini de açmışlardı vagonu havalandırmak için. </p><p class="calibre1">
ılk istasyonda kapıyı usulca kapadılar ve tren hareket edinceye kadar boğucu bir havada hiç ses çıkarmadan beklediler. Petruha dışarıya bir göz atmış, her şeyin yolunda olduğunu, civarda kimsenin görünmediğini söylemişti. Aynı </p><p class="calibre1">
istasyondan yolcu dolu bir başka tren de gelip geçti ve bundan sonra da onların treni hareket etti. Sonraki durakta Mohaç, bir yerlerden bulduğu bir bidonla içecek su temin etti. Bundan sonra canları yemek de istedi ve kaçakçılar, sıcak yemeği daha sonra Calpak-Saz'da yiyeceklerini düşünerek, peksimet ve konserveden ibaret yemeklerini yediler. </p><p class="calibre1">
</p><p class="calibre1">
  Tren şimdi Çusk bozkırından geçiyor, dağlara doğru ilerliyordu. O ilkbahar akşamında hava hala pek kararmamıştı. Konuşma konusu daha çok yiyecek ve para üzerine idi. Petruha Murmansk'taki sevgilisinin güzelliğini anlatmaya başlayınca, Mohaç, Katkas argosu ve bozuk bir Rusça ile ona takıldı:</p><p class="calibre1">
  -Dostum Petruha, sen Murmansk'tan başka yerde karı bulamıyor musun ki! </p><p class="calibre1">
Biraz da Moskova'da aftosların olsun! Ha ha ha! Belki Moskova'da fahişe yoktur değil mi! </p><p class="calibre1">
  Petruha kızdı:</p><p class="calibre1">
  -Küçük ve çok toysun, sen ne anlarsın ki, hem kaç yaşındasın daha! </p><p class="calibre1">
  -Hep yaşımı ileri sürersin! Kaç yaşında olursam olayım. Bizim Kafkasya'da benim gibilerin nice zamanlardan beri çocukları olur... hep... Ha!. ha! ha! </p><p class="calibre1">
  Bu konuşma herkesi neşelendirdi. Abdias bile gülümsemekten kendini alamadı. </p><p class="calibre1">
Ara sıra Grişan'dan tarafa bakıyor, Grişan da göz ucu ile onu süzüyordu. </p><p class="calibre1">
Ötekilerden biraz açıkta, yine katlanan sandalyesinin üzerinde oturuyordu Grişan. Bastonu da elindeydi. Tıpkı onlar gibi ucuz sigara içmesini bir yana bırakırsak, bütün tavırları ile ötekilerden çok farklıydı. </p><p class="calibre1">
  Keyifleri yerindeydi. Herkes vagona alışmıştı. Lenka bir köşede uyuyor, ötekiler de hafifçe kestiriyorlardı. Oysa güneş daha ufku aşıp kaybolmamış, alacakaranlık da henüz başlamamıştı. Sigara içerek önemsiz şeylerden konuşuyorlardı. Birden sustular, sonra şef'e bakarak fısıltı halinde birşeyler söylediler birbirlerine. Mohaç seslendi:</p><p class="calibre1">
  -Ey Grişan, biz düşündük ki bir şey yapmadan pineklemektense bir iki nefes çeksek, diyoruz. Vaktimiz var değil mi? Hem ben de öyle bir harman var ki sevgili şefim, hımm! Ağzına layık. Böylesini ancak Bağdat hırsızı </p><p class="calibre1">
tüttürebilmiştir! </p><p class="calibre1">
  Grişan Abdias'a baktı. Buna ne dersin? der gibiydi. Bir süre bekledikten sonra cevap verdi:</p><p class="calibre1">
  -Pekala, çekin bakalım! </p><p class="calibre1">
  Gözleri parlayan çocuklar hemen Mohaç'ın başında toplandılar. Mohaç, ancak Bağdat hırsızına layık gördüğü meşhur haşhaş harmanını ceketinin gizli yerlerinden bulup çıkardı, büyük bir sigara sardı ve ilk olarak birkaç nefes çektikten sonra yanındakine uzattı. Yaprak halinde sarılan uyuşturucu böylece elden ele dolaşarak Petruha'ya geldi. O da gözlerini kapatarak büyük bir keyifle dumanı çektikten sonra Abdias'a uzattı:</p><p class="calibre1">
  -Al bakalım Abdias, sen de bizim gibi yap. Niye istemiyorsun, bırak gülünç </p><p class="calibre1">
olmayı! </p><p class="calibre1">
  -Hayır Piotr, içmeyeceğim, ısrar etme! dedi kesin bir şekilde. </p><p class="calibre1">
  Petruha'nın canı sıkılmıştı:</p><p class="calibre1">
  -Yaa, demek öyle papaz bozuntusu! Evet, gerçekten papaz bu! Sen dostluk elini uzatıyorsun, o yüzüne tükürüyor! </p><p class="calibre1">
  -Ben kimsenin yüzüne tükürmüyorum, böyle demekte haksızsın Piotr. </p><p class="calibre1">
  -Seninle tartışmak neye yarar ki! </p><p class="calibre1">
  Petruha ikinci bir nefes çektikten sonra sigarayı Mohaç'a uzattı çevik bir hareketle. </p><p class="calibre1">
</p><p class="calibre1">
  -Sıra senin, aziz şefim, bize katılır mısın? </p><p class="calibre1">
  Grişan hiç bir şey söylemeden, kendisine uzanan eli itti. Mohaç üzülerek, başını salladı:</p><p class="calibre1">
  -Keyfiniz bilir, sen şefsin, dedi. </p><p class="calibre1">
  Uyuşturucu sarması elden ele dolaşıyordu. Uyanan Lenka'da çekti bir nefes, sonra sıra kızıl saçlı Kolia'ya, Petruha'ya ve yine Mohaç'a geldi. Bir süre sonra değişmeye başladılar: Bakışları bazen dalgın, bazen ateşliydi, dudaklarına bir tebessüm yapışıp kalmıştı. Abdias'a kızgınlığı geçmeyen ve bunun için de mızmızlanıp duran yalnız Petruha idi. Onun burnunun dibinde hakaret sözleri mırıldanıyor, bütün papazların it olduğunu söylüyordu. </p><p class="calibre1">
  Küçük sandalyesinde oturan Grişan, hiçbir şey söylemeden sessizce seyrediyordu onları. Ama dudaklarında küçümseyici, alaycı bir tebessüm vardı. </p><p class="calibre1">
Kapının yanında, ayakta duran Abdias'a yukarıdan bakışı, bu küçük denemenin onu ne kadar memnun etliğini gösteriyordu. Bu, genç adamın ruhunda herhalde sıkıntılar yaratıyor olmalıydı. </p><p class="calibre1">
  Abdias da bu sahnenin tamamen kendisi için düzenlendiğini anlamıştı. şefin böyle bir uyuşturucu seansına izin vermesi, onun asil isteklerinin kötü ile mücadelede ne derece gülünç olduğunu göstermek içindi. </p><p class="calibre1">
  Grişan, gücünün tadını çıkarıyordu şimdi. Abdias ise, ilgisiz duruyormuş </p><p class="calibre1">
görünse de, bütün varlığıyla iğreniyordu durumdan. şef'e karşı gelecek güçte olmadığı, bu çocukları onun lanet etkisinden kurtarmak için bir şey yapamadığı </p><p class="calibre1">
için de çok üzülüyordu. Çıplak ayakla korların üstünde yürüyor gibiydi ve gittikçe kendini daha fena hissediyordu. Ve işte şimdi de Petruha, uyuşturucu sarmasının sarı kalıntısını burnuna sokarak bir kere daha neşelerine katılmasını </p><p class="calibre1">
istiyordu ondan. Azaldıkça sarı yeşil bir renk alan, tükrüğe boğulmuş izmarit tam bir zehirdi şimdi. Petruha'nın bunu zorla içirmeye çalışması, bardağı taşıran son damla oldu. </p><p class="calibre1">
  -Al bakalım, Abdias, tatsızlık etme, küçük papaz, iyi niyetle ikram ediyorum sana, sonu iyi olacak, al, kafanı dağıtır! diyordu Petruha. </p><p class="calibre1">
  -Beni rahat bırak! diye bağırdı Abdias öfkesini tutamıyarak. </p><p class="calibre1">
  -Ya, rahat bırakalım istiyor! Ben kardeşçe davranmaya çalışıyorum, sen ise hep surat asıyorsun! </p><p class="calibre1">
  -Pekala, ver onu bana! diye bağırdı Abdias. ızmariti yakaladı, öteki de iyice görsün diye başının üzerinden dışarıya attı. Bunu o kadar çabuk yapmıştı ki Grişan bile ilgisiz kalamamış, soğukkanlılığını yitirir gibi olmuştu. Bir sessizlik oldu. Bu sessizlik süresince tren tekerleklerinin sesi daha kuvvetli ve daha korkutucu duyuldu. </p><p class="calibre1">
  -Gördün mü? dedi Abdias, Petruha'ya meydan okuyan bir sesle. Herkes ne yaptığımı gördü mü'? Aynı şeyi hiç tereddüt etmeden yine yaparım! </p><p class="calibre1">
  Haşhaş toplayıcıları, hiç beklemedikleri bu durum karşısında, tepelerini attıran bu kaçık hakkındaki tepkilerini ve ne düşündüğünü anlamak için şeflerine baktılar. </p><p class="calibre1">
  Ama Grişan olaya alaylı bir tebessümle bakıyor, hiç aldırış etmiyordu. Mohaç </p><p class="calibre1">
sormak zorunda kaldı:</p><p class="calibre1">
  -Ey şef, niye susuyorsun? Birden dilin mi tutuldu? </p><p class="calibre1">
  -Hayır, dilim tutulmadı! Bu adama hiç bir şey söylememeye söz verdim. Siz istediğinizi yapmakta serbestsiniz. Ben bu işe karışmayacağım... </p><p class="calibre1">
</p><p class="calibre1">
  Mohaç çok şaşırmıştı:</p><p class="calibre1">
  -Doğru mu bu? diye sordu Abdias'a. </p><p class="calibre1">
  -Evet, dedi Abdias, hepsi bu kadar da değil, bu şeytan karşısında gözlerinizi açmaya da yemin ettim. (şeytan derken Grişan'ı göstermişti). Sizi lanetli duruma düşüren odur. Susmayacağım, çünkü gerçek benden yana! </p><p class="calibre1">
  Ne yaptığını kendisi bile anlamadan uyuşturucu dolu kendi çantasını kaptı. </p><p class="calibre1">
Herkes aynı anda ayağa fırlamış, bu zavallı papazın daha neler yapacağını merak ediyordu. Yalnız Grişan kımıldamıyordu. </p><p class="calibre1">
  -Bakın çocuklar! dedi, Abdias çantasını kaldırıp sallayarak. Bunun içinde taşıdığımız şey, kötülük getiren, baştan çıkaran bir zehirdir. Para hırsı ile gözleri kör olan sizler de bu zehri insanlara dağıtmak istiyorsunuz. Hepiniz, sen Piotr, sen Mohaç, sen Lenia, sen Kolia! Hepinizin yaptığı bu! Grişan'ı saymıyorum. </p><p class="calibre1">
Onu nasıl gördüğünüz belli! </p><p class="calibre1">
  Petruha üzerine doğru yürüdü:</p><p class="calibre1">
  -Hey dur biraz, ver o çantayı bana! </p><p class="calibre1">
 </p><p class="calibre1">
  -Geri dur Petruha, yaklaşma! Bu iğrenç şeyi nasıl yok edeceğimi biliyorum ben. </p><p class="calibre1">
  Hiç kimsenin engel olmasına fırsat bırakmadan ani bir hareketle çantasını açtı </p><p class="calibre1">
ve vagonun açık kapısından haşhaşları savurmaya başladı. Yapraklar, sarı-yeşil petaller (gerçekten çoktu) rüzgara kapılıp, tıpkı sonbahar yaprakları gibi yol boyunca savruldular. Uçup giden bu yapraklar para idi. Binlerce ruble para! </p><p class="calibre1">
Kaçakçılar bu sahne karşısında bir an donmuş, büyülenmiş gibi hareketsiz kaldılar. </p><p class="calibre1">
  -Gördünüz mü! diye bağırdı Abdias, sonra çantasını alıp, içinde kalan haşhaşlarla birlikte dışarıya fırlattı. Ve devam etti: Siz de benim yaptığımı </p><p class="calibre1">
yapınız! Pişmanlık sevincini hep birlikte tadalım. Tanrı şefkatini esirgemeyecek, suçlarımızı affedecektir! Lenia, Piotr, haydi bu lanet haşhaşı atın, savurun rüzgarda!.. </p><p class="calibre1">
  Petruha kudurmuştu sanki:</p><p class="calibre1">
  -Herif çıldırdı, aynasızlara gammazlayacak bizi! Tutun! Kıralım çenesini pis papazın! </p><p class="calibre1">
  -Durun, durun, beni dinleyin! diye bağırdı Abdias. </p><p class="calibre1">
  Onları akıl yoluna sokabileceğini umuyordu hala. Ama artık çok geçti. Uyuşturucudan sonra gözleri büsbütün kararmış olan kaçakçılar kudurmuş köpekler gibi atıldılar üzerine. Petruha, Mohaç ve Kolia durmadan vuruyorlardı. Yalnız Lenka engel olmaya çalışıyordu onlara. </p><p class="calibre1">
  -Durun, yapmayın! diye etraflarında dönüyordu, ama öteki üç çocuğu durduramıyordu. Dövmeye devam ettiler:</p><p class="calibre1">
  -Haydi! Gebertin! Al sana! Atın vagondan dışarı! diye bağırıyordu Petruha. </p><p class="calibre1">
  -Atalım! Gebertelim! diye kükrüyordu Mohaç. </p><p class="calibre1">
  Lenka sapsarı olmuş, titreyen elleriyle onlara asılıyor ama durdurmaya gücü </p><p class="calibre1">
yetmiyordu:</p><p class="calibre1">
  -Yoo, yapmayın! Öldürmeyin onu! diye yalvarıyordu. Kolia onu iterek:</p><p class="calibre1">
  -Bırak beni it! Yoksa seni de gebertirim! diyordu ona. Abdias bütün gücüyle karşı koyarak kapılardan uzaklaşmaya çalışıyordu, trenin hareketi de daha çok kapılara doğru itiyordu onları. Biraz önce mutlu görünüp gülümseyen bu uyuşturucu kurbanlarının, nasıl bir vahşet ve sadizm ile hareket ettiklerini tecrübe ile öğreniyordu şimdi. </p><p class="calibre1">
  -Artık işin ölüm kalım meselesi haline geldiğini de anlıyordu. Kuvvetler hiç de denk değildi. Azgın ve güçlü üç kişiye karşı tek başına idi. (Lenka küçük ve zayıf olduğu için hesaba katılmıyordu). Grişan ise hala yerinden kımıldamıyor, ama keyifle seyrediyordu olanları. Bir tiyatroda ya da sirkteydi sanki. </p><p class="calibre1">
  -Hımm! Burada bir hareket var galiba! diye mırıldanıyordu oturduğu yerden. </p><p class="calibre1">
Bu durumu önceden görmüş, çok iyi hesaplamıştı. Ve şimdi, himaye ettiği kişilerin Abdias'ı öldüresiye dövmelerini seyrederek keyifleniyor, başarısının meyvesini topluyordu. </p><p class="calibre1">
  Cinayeti yalnız onun müdahalesi önleyebilirdi, ama bunun için Abdias'ın Grişan imdat! demesi gerekiyordu. Ama ne olursa olsun Abdias ondan yardım istemeyecekti. Yapabileceği, daha doğrusu yapabileceğini umduğu tek şey, mümkün olduğu kadar kapıdan uzak bir köşeye çekilmekti. Orada onu isledikleri kadar dövsünlerdi, bayıltsınlardı, yeter ki trenden atmasınlardı. Çünkü </p><p class="calibre1">
o zaman kesinlikle ölürdü... </p><p class="calibre1">
  Ama yumruk darbeleri altında bir köşeye çekilmek de çok zordu. Onu hep kapıya doğru itiyorlardı ve açık kapı da onu çekip almaya hazırdı. Olduğu yerde kımıldamadan dursa da tereddüt etmeden atacaklardı onu trenden. Her yumruktan, her darbeden sonra doğrularak, sürünerek vagonun dibine gitmeye çalışıyor, belki cellatlarının akılları başlarına gelir ya da bıkarlar da bırakırlar diye ümitleniyordu. </p><p class="calibre1">
  Başına Kolia'dan bir yumruk yiyen Lenka bir kenara yığılıp kalmıştı. </p><p class="calibre1">
Meziyetleri yüzünden bu insanların düşmanlığını kazanan bu din adamına yardım edemezdi artık. Ve bu adamlar, akla sığmaz bir kudurganlıkla paralarını, muazzam uyuşturucu hazinesini koruyorlardı. </p><p class="calibre1">
  -Vurun! Gebertin! diye haykırıyordu Petruha. Abdias'ın kolunu kıvırıp sırtına yapıştırmıştı. Mohaç ise karnına müşiş bir yumruk indirdi. Abdias, acıdan kıvranarak ve kan kusarak iki büklüm oldu. O zaman onu üçü birden kapıya doğru sürüklediler, ama hala direniyordu. Kapıya gitmemek için döşemeye yapışınca tırnakları kırıldı. Pençelerinden kurtulmaya çalışıyor, kurtulamıyordu. </p><p class="calibre1">
Bu kötülüğü yaptıran Grişan ise, sandalyesinde ayak ayak üstüne atarak, soğukkanlılıkla, zafer kazanmış edasıyla olayı seyrediyor, bastonunu yere vurarak anlamsız bir ıslık çalıyordu. </p><p class="calibre1">
  Abdias, hala aman dileyebilir, ondan yardım isteyebilirdi. O da o zaman belki işlenmekte olan bu cinayeti önleyebilirdi. Ama ağzını açmadı, yardım dilemedi. </p><p class="calibre1">
Kaçakçılar onu kapıya doğru sürüklediler. Başından akan kanın izi kaldı </p><p class="calibre1">
sürüklendiği döşemede. Kapıda da son yumruk darbelerini indirdiler. Kaçakçılar onu, kendileri de onunla birlikte düşme korkusuyla kaldırıp atamıyorlardı. </p><p class="calibre1">
Abdias birden, rüzgara kapıldı, ama düşeceği anda avucu ile döşemeye yapıştı </p><p class="calibre1">
ve bir ayağını basamağa koyabildi, böylece bir yere tutunup kaldı. Kendisini hiç </p><p class="calibre1">
bir zaman bu kadar güçlü, yaşamaya bu kadar istekli hissetmemişti. Saldırganlar onu orada rahat bıraksaydılar, belki tekrar vagona girmek için kuvvetini toplayabilirdi. Ama bırakmadılar, yüzünü gözünü tekmelemeye başladılar, her türlü küfrü savurarak futbol topu imiş gibi vuruyorlardı ona. Yine de ellerini sımsıkı yapıştığı yerden ayırmadı. Son anları çok korkunç olmuştu. Petruha, Kolia ve Mohaç, kudurganlıklarının en üst derecesinde idiler. Grişan bile daha fazla aldırışsız kalamadı ve Kurtarıcı Kallistratovun akıbetini görmek için kapıya yaklaşarak baktı, düşmesini sabırsızlıkla bekledi. Abdias'ı araya başkalarını sokarak öldürtmekle gerçekten büyük bir kurnazlık yapıyordu. Eğer yolda cesedini bulurlarsa ve dedektifler bunun bir kaza ya da intihar olmadığını </p><p class="calibre1">
anlarlarsa ve kendisi de yakalanırsa, suçsuz olduğunu rahatça iddia edebilecekti. </p><p class="calibre1">
Arkadaşlarının kavga ettiğini, kendisinin hiç karışmadığını, ama şanssızlıkla, içlerinden birinin yanlış adım attığını söyleyecekti. </p><p class="calibre1">
</p><p class="calibre1">
  Abdias'ın hatırladığı son şey, yüzüne inen darbeler oldu. Yüzüne vuran ayakların tabanı kıpkırmızıydı. Vücudu kurşun gibi ağırlaşmıştı ve tren, şiddetli yeller savurarak bozkırda hızla ilerliyordu. Aşağıya, korkunç ve insansız boşluğa doğru çekildiğini hissediyordu. Bir tek kişi yoktu onu görüp acıyacak, kaderine ağlayacak. Hayatı pamuk ipliğine bağlıydı artık. Ve; o bir türlü sonu gelmeyen günde batan güneşin son ışıkları, korkudan iyice açılan gözlerini yakıyor, tıpkı onun gibi hiçlikte yok oluyordu. Hala sıkıca tutunduğu yeri bırakmadığı için, Grişan'ın bastonunu kapan Petruha, bununla vura vura parmaklarını kırdı Abdias'ın. Grişan tesadüfen imiş gibi onun eli altına getirmişti bastonunu. </p><p class="calibre1">
  Ve Abdias artık şiddetli acılardan ibaretti sanki. Kendinden geçti ve ne olduğunu anlamadan düştü. Yuvarlanıp, çalıların üzerine gelmiş ve bu arada çarpan taşlardan ayağının kırıldığını hissetmemişti. Yoluna devam eden eski yoldaşlarını süratle götüren trenin sesini duymamıştı. Tekerlek sesleri de duyulmaz olmuştu zaten. </p><p class="calibre1">
  Az sonra güneş battı, karanlık çöktü. Batıda gökyüzünü kara bulutlar kaplamıştı. Fırtına yakındı... </p><p class="calibre1">
  Demiryolu üzerinden başka katarlar gelip geçiyor, hayatı için merhamet dilemeyen kişi de bir çukurun dibinde uzanmış, hareketsiz yatıyordu. Coşkular içinde, gerçeği arama yolunda elde edebildiği ve inandığı her şey, şimdi onun dışındaydı ve yoktu. Kendisini kurtaracak tek şansı kullanmamakta haklı mıydı? </p><p class="calibre1">
Çok basit görünen Grişan, yardım et! sözlerini, hayatı sözkonusu olduğu halde söylememekte haklı mıydı? Haklı ya da haksız, ağzını açıp yardım istememişti... </p><p class="calibre1">
Gerçekte Yüce Yaradan'ın paradoksları da sınırsızdır... Yüzlerce yıl önce bir defa daha tuhaf bir adam, susması gerektiğine inanmış ve bu yüzden hayatını </p><p class="calibre1">
yitirmişti. Kendini kurtaracak sözleri söylemeyi reddettiği için yitirmişti hayatını. O günden bu güne bin dokuz yüz elli yıldan fazla bir süre geçmiş </p><p class="calibre1">
olmasına rağmen, bu olayı tartışmaktan, sayısız yorumlar yapmaktan ve kendi kendimize böyle bir şeyin nasıl olabileceğini sorarak yakınıp yakarmaktan vazgeçmedik. Ve bu olay bize dün olmuş gibi geliyor, çünkü meydana getirdiği şok dağılıp yok olmadı. O zamandan beri her nesilden pek çok kişi (ki sayısını </p><p class="calibre1">
bilemiyoruz) olay sırasında Golgoşa Tepesinde olsaydım, Nasıralı'nın çarmıha gerilmesini engellerdim, demiştir. Bugün, böyle bir engellemeyi yapabileceğine inanmak birçok kimsenin hoşuna gidiyor. Ama o tarihte bu basit infazın muazzam sonucunu kim tahmin edebilirdi? Asırlar boyu her şeyin unutulacağını </p><p class="calibre1">
ama o günün unutulmayacağını kim söyleyebilirdi... </p><p class="calibre1">
  O gün de bir Cuma günüydü ve o adam da, hayatını kurtarmak için onların istediği şekilde konuşmayı, istenen kelimeleri söylemeyi reddetmişti... </p><p class="calibre1">
 </p><p class="calibre1">
  -2-</p><p class="calibre1">
  O sabah Kudüs'te hava sıcaktı. Günün ilerleyen saatlerinde kızgın güneşin ortalığı daha da kasıp kavuracağı anlaşılıyordu. Vali Pontius Pilatus, koltuğunu, Herode Sarayının terasındaki kemerlerin altına koydurmuştu. Burada hafif bir hava akımı vardı ve bu, sandaletli ama çorapsız bacaklarına hoş bir serinlik veriyordu. Bahçede hafif hafif hışırdayan piramid şeklinde budanmış kavak ağaçlarının yaprakları, vaktinden önce sararmışlardı o yıl. </p><p class="calibre1">
  Aşağıda, şehrin çevresi gökmavisi bir buharla kuşatılmıştı. Genel olarak pek açık olan ama o gün, gittikçe akkor haline gelen bu atmosferde, yörenin lekesiz çöl sınırı belli belirsizdi. </p><p class="calibre1">
  şafak vakti tepenin üzerinden havalanan bir kuş, büyük bahçenin üzerinden düzenli aralıklarla ve sessizce gelip geçiyordu. Görünmeyen bir ipe asılmış gibi, kanallarını iyice açarak süzülen bu kuş bir kartal ya da bir çaylak olmalıydı. </p><p class="calibre1">
Çünkü başka hiçbir kanatlı o kadar uzun süre dönüp duramazdı o boğucu havada. ısa'nın bir an göz ucuyla bu kuşa baktığını farkeden vali, bundan rahatsız olmuşçasına:</p><p class="calibre1">
</p><p class="calibre1">
  -Nereye bakıyorsun ey Yahudiler Kıralı? Üzerinde süzülen senin ölümündür, dedi. </p><p class="calibre1">
  -Hepimizin üzerinde süzülüyor, dedi Nasıralı ısa yavaş bir sesle ve kendi kendine konuşur gibi. Aynı anda, istek dışı bir hareketle, şişen gözünü korumak istercesine elini yüzüne götürmüştü. Sanhedrin'e (Kudüs Mahkemesine) götürülürken, yaşlıların ve din adamlarının kışkırttığı kalabalık üzerine atılmıştı. </p><p class="calibre1">
Dövmüşler, tükrüğe boğmuşlardı onu. Böylece o, başrahip Kayfe'yi tutanların kendisinden ne kadar nefret ettiklerini görmüş ve Kudüs Büyük Konseyi'nden hiç merhamet görmeyeceğini anlamıştı. Bu hazır kalabalığın vahşeti, kendisini bir serseriden başka bir şey olarak görmemeleri, onu çok şaşırtmıştı. Mabedlerde ve meydanlarda onun vaızlarını coşkuyla, hayranlıkla dinlemiş olanlar aynı </p><p class="calibre1">
insanlar değil miydi? Bir eşeğin üzerinde ve ardında eşeğin yavrusu ile Kudüs kapılarından içeri girerken, onu sevinç naralarıyla karşılayanlar, yoluna çiçek atanlar, umut dolu bir sesle Hosannah, kurtar bizi Ey Davud'un oğlu! En yüksek mertebelerde ol! diye bağıran insanlar değil miydi bunlar? </p><p class="calibre1">
şimdi; Vali Pilalus'un karşısında ayakta duruyor, ağırlığını bir o ayağına, bir bu ayağına veriyor ve olacakları bekliyordu. </p><p class="calibre1">
  Vali pek keyifsizdi, tereddütlerinden ve çok iyi hissettiği ama sebebini hiç </p><p class="calibre1">
anlayamadığı bu can sıkıntısı durumdan dolayı kendisine de kızıyordu. Roma ordusunda asker olarak geçirdiği zamanlarda ve vali olarak geçirdiği bunca yılda, böyle bir durumla hiç karşılaşmamıştı. Son derece gülünç ve saçma buluyordu bu durumunu. Aslında yapacağı şey, işi uzatmadan Sanhedrin'in mahkumiyet kararını onaylamaktan ibaretti: Cellatlarıyla hazır bekleyen başrahibi çağırtır, karşısındaki adamı ona teslim eder, o da daha önce verdiği kararı uygulardı. Ama, böyle yapacağı yerde, bu sorgulamayı, sanki bir şey mani olacakmış gibi, uzattıkça uzatıyor, boş yere vaktini ve gücünü harcıyordu. Oysa, kendisini bu kadar sıkıntıya sokmaya değer biri değildi bu soytarı! </p><p class="calibre1">
  Ne çılgınlık! Kendinin Yahudilerin kıralı, Tanrı'nın sevgilisi, ısrailoğullarına Cennetin yolunu açmak için gönderilmiş olduğunu iddia diyordu bu adam! Bir alem ki orada Sezar'ın kudretine de, valilerine de ve onlara itaat eden sinagog reislerine de yer yoktu. Sözde herkesin eşit olacağı ve ebedi mutluluğu tadacağı </p><p class="calibre1">
bir yerde orası. O güne kadar bu en yüksek makama göz diken nice nice kişilerin en beceriklisi, en kurnazı, şüphesiz bu idi. Eğer bu adam hükumetin dizginlerini ele geçirecek olsa, elbette onu kendi selefleri gibi idare ederdi. Çünkü hayat, kendisine ebedi'lik için açılmış yoldan başkasını takip edemezdi. Evet, evet! Bu sefil bunu çok iyi biliyordu ve Yeni Çağ vaadleriyle saf bir kalabalığın güvenini kazanarak, çok ustaca bir dolap çeviriyordu. Herkesin diğerini kendi anlayışı ve kudreti derecesinde algılaması doğru ise, Pontius Pilatus da bu kanundan yararlanmayı hayal edebilirdi. Çünkü ısa'da, gizlice özlemini duyduğu kudreti görüyordu, ama buna bir gün kavuşacağını ümid edemiyor, ummaya cesaret edemiyordu. Karşısındaki bu mahkuma kinle karışık bir ilgi duymasının asıl sebebi buydu işte. </p><p class="calibre1">
  Vali, bu baldırı çıplağın çevirdiği dolapları iyice anlamaya çalışıyor, bunu hayal ediyordu. Aslında amacı açıktı: Yeni bir çağın açıldığını ilan ederek, kendi çıkarına olacak bir düzeni kurmak için ülkede isyan çıkartacaktı. Ne küstahlık! </p><p class="calibre1">
Kudretli Roma ımparatorluğunun bütün Anadolu eyaletlerinin genel valisi Pontius Pilatus olarak, kendisinin bile dile getirmeye cesaret edemediği böyle bir tasarıyı, bu sefil Yahudi'nin gerçekleştirmeye cüret edebileceğini kim düşünebilirdi? </p><p class="calibre1">
  Bu keskin görüşlü valinin kafasından geçenler işte bunlardı. ısa ile, kendini onun yerine koymaya çalışarak oldukça orijinal bir şekilde sürdürdüğü konuşma ilk izlenimini güçlendiriyor, yeni tür bir gasp saydığı bu duyulmamış derecede kendini beğenmişlik karşısında, öfkesi daha da artıyordu. </p><p class="calibre1">
  Pontius Pilatus, gittikçe artan bir merakla, birbirine zıd iki ruh haliyle tartışmayı devam ettirerek, bir yandan Kudüs duayenlerinin kararını bozmak, bir yandan da bu adamın niyet ve teşebbüsü sonunda Roma iktidarını kaçınılmaz şekilde sarsacak tehditleri önlemek ve uzaklaştırmak çarelerini arıyordu kafasında... </p><p class="calibre1">
  Kuşa niçin baktığını sorduğu zaman ısa'nın verdiği samimi ama saygısız cevap hoşuna gitmemişti. Sustuğu ve onun merhametini kazanmaya çalışacağı yerde, ölümün herkesin üzerine kanat gerdiğini söylemek gibi kendini teselli eden saygısızca bir cevap vermişti. Bu adam öldürülmekten hiç korkmuyormuş gibi gerçekten kendini mahkum ettirmek istiyor galiba diye düşündü Pontius Pilatus. </p><p class="calibre1">
  -Konumuza geçelim. Sen bekleyenin ne olduğunu biliyor musun ey zavallı? </p><p class="calibre1">
  Boğuk bir sesle böyle derken, karışık ve terli yüzünü bilmem kaçıncı defa silmişti. Sonra mendilini dazlak kafasında, kalın ensesinde dolaştırmış, ısa cevap vermekle gecikirken, kötü bir alışkanlıkla her zaman yaptığı gibi, birer birer parmaklarını çıtlatmıştı. Sorusunu tekrarladı:</p><p class="calibre1">
  -Sana bir soru sordum: Seni neyin beklediğini biliyor musun? </p><p class="calibre1">
  ısa büyük bir nefesle iç çekti ve göreceği işkenceyi düşündüğü için yüzü </p><p class="calibre1">
sarardı. Sonra biraz zorlanarak cevap verdi:</p><p class="calibre1">
  -Evet, biliyorum, beni bugün idam edecekler. </p><p class="calibre1">
  -Biliyorum mu dedin! diye bağırdı vali alaylı bir şekilde sırıtarak. Bildiğinden şaşmayan bu aksi peygambere kin ve nefret duyarak, aynı zamanda acıyarak bakıyordu. </p><p class="calibre1">
  ısa'nın dağınık saçları boynuna sarkmıştı. Elbisesi lime lime, ayakları çıplaktı. </p><p class="calibre1">
Sandallarını, vahşi kalabalık üzerine saldırdığı zaman düşürmüş olmalıydı. </p><p class="calibre1">
Bulunduğu yerin gerisinde, terasın parmaklıkları arasından sitenin tepeleri görünüyordu. Vicdansız şehir, pusuya yatmış avını bekliyordu. Çünkü bu yakıcı </p><p class="calibre1">
hava onu kana susatmıştı. Kalabalık, karanlık içgüdüsü ile, sarhoş olup ulumak için büyük heyecanlar istiyordu. Libya çölünde bir arslanın bir zebrayı </p><p class="calibre1">
boğazladığını görerek ağızları sulanan ve cıyak cıyak ürüyen çakal sürüsü </p><p class="calibre1">
gibiydi o kalabalık. Vali, hayvanlar arasında da, insanlar arasında da böyle sahneleri görmüştü. Karşısındaki adamı da çarmıha gerilmiş gibi görünce dehşetten ürperdi ve biraz acıma duygusu da taşıyan bir ses tonuyla sordu:</p><p class="calibre1">
  -ıdam edileceğimi biliyorum dedin. Bu tam doğru değil. Bunu ancak oraya vardığın zaman anlarsın. </p><p class="calibre1">
  -Evet, vali, oraya varacağımı sanıyorum ve bu düşünce beni ürpertiyor. </p><p class="calibre1">
  -Sözümü kesme ve öbür dünyaya gitmek için o kadar acele etme, daha vaktin var! dedi vali. Cümlesini bitirmemişti. </p><p class="calibre1">
  -Beni bağışla vali, sözünü isteyerek kesmedim, hiç acelem yok. Biraz daha yaşamayı isterdim. </p><p class="calibre1">
  -Peki, o saçma ve saygısız iddialarından vazgeçmeyi de düşünüyor musun? </p><p class="calibre1">
ısa, çaresizlik belirten bir hareket yaptı. Bakışları bir çocuğunki kadar saf ve yumuşaktı:</p><p class="calibre1">
  -ınkar edecek hiçbir şeyim yok vali bey, benim sözlerim bana Tanrı Babam tarafından emredildi. Vazifem, O'nun buyruğunu yerine getirmek için bu sözleri insanlara iletmektir. </p><p class="calibre1">
  -Durmadan aynı şeyleri tekrarlıyorsun, dedi Pilatus hiddeti artarak. Kemerli büyük burunlu yüzünde, derin hatlarla çevrili ağzında, hor bakışları donup kalmış gibi bir ifade vardı. Devam etti:</p><p class="calibre1">
  -Çevirmek istediğin dolabı çok iyi anlıyorum. Bu numaraların, bu yapmacık davranışların sana hiçbir faydası olmayacak. Baba'nın sözlerini insanlara iletmekten kastının ne olduğunu biliyorum. Onları saptırmak, baştan çıkarmak istiyorsun. Halkı isyana teşvik ediyorsun! Ama, insanlara iletmek istediğin o meşhur sözleri belki bana da iletirsin. Ben insan değil miyim? </p><p class="calibre1">
  -şu anda senin buna ihtiyacın yok vali bey, çünkü sen acı çekmiyorsun ve yeni bir düzen kurulmasını istemezsin. Senin Tanrın ve vicdanın sadece kuvvettir, sen de bu kuvvete sahipsin. Senin için bundan daha yüce bir şey yok. </p><p class="calibre1">
  -Doğru, Roma'nın kudretinden daha üstün bir şey yoktur. Umarım sen de bunu söylemek istedin? </p><p class="calibre1">
  -Bu senin düşüncen vali bey. </p><p class="calibre1">
  -Bu, bütün sağduyulu insanların düşüncesidir, dedi vali küçümseyen bir tavırla. Devam etti: Onun içindir ki Sezar Allah değildir, ama Allah Sezar gibidir demek adet olmuştur. Buna inanmıyorsan aksini ispat et bakalım! Ben, ımparator Tiberius adına onu temsil ediyorum. Zaman ve mekan içinde istediğimi yapmak ve olayları yönlendirmek imkanına sahibim. Ama sen, daha üstün bir kudret olduğunu, senin temsil ettiğin başka bir gerçek bulunduğunu iddia ediyorsun. Çok tuhaf, gerçekten çok tuhaf bu! Ben seni işte bunun için burada uzunca bir süredir tutuyorum, oysa seni şehirde, Sanhedrin'in hükmünü </p><p class="calibre1">
infaz için sabırsızlıkla bekliyorlar. Buna cevap ver bakalım! </p><p class="calibre1">
  -Ne dememi istiyorsun? </p><p class="calibre1">
  -Sezar'ın Tanrı'dan daha aşağı ve güçsüz olduğundan emin misin? </p><p class="calibre1">
  -O bir fanidir. </p><p class="calibre1">
  -Elbette o da ölümlüdür. Ama hayatta olduğu sürece, insanlar için Sezar'dan daha kudretli bir Tanrı olabilir mi? </p><p class="calibre1">
  -Dünyaya başka bir açıdan bakınca, böyle bir Tanrı var. </p><p class="calibre1">
  -Senin iddiaların çok gülünç, dedi vali kaşlarını çatarak ve sahte bir tehditle. </p><p class="calibre1">
Aslında bunlar gülünç fikirler bile değil, işte onun için de sen beni etkileyemezsin. Bazı insanların sana niçin inandıklarını anlayamıyorum. </p><p class="calibre1">
  -Onları bana, uğradıkları zulüm, ebedi adalete susamışlık getiriyor. Böylece sözlerimin tohumu, ıstıraplarla verimli hale gelen, acı gözyaşlarıyla verimi artan bir toprağa düşmüş oluyor. </p><p class="calibre1">
  -Yeter! diye gürledi vali, seninle boş yere zaman kaybediyorum! ıkisi de bir an düşüncelere dalarak sustular. ısa'nın solgun yüzü terden ıpıslaktı. Ama, omuzdan tutturulmuş üstlüğünün yırtık kolunu kaldırıp ya da avuç içiyle yüzünü </p><p class="calibre1">
silmiyordu. Çünkü boğazını sıkan keder bir çeşit tiksinti de veriyordu ona. </p><p class="calibre1">
şimdi, olduğu yerde felçli imiş gibi hareketsiz duruyor, ter damlatan, zayıf ve boğumlu ayaklarının bastığı mermer zemine düşüyordu. </p><p class="calibre1">
  -Bütün bu söylediklerinden sonra, ben Roma Valisinden, seni serbest bırakmamı mı isteyeceksin? dedi vali boğuk bir sesle. </p><p class="calibre1">
  -Evet, iyi insan, bırak beni gideyim. </p><p class="calibre1">
  -Bırakırsam ne yapacaksın'? </p><p class="calibre1">
  -Dünyayı dolaşarak Tanrı'nın buyruklarını yayacağım. </p><p class="calibre1">
 </p><p class="calibre1">
  Hiddete kapılan vali yerinden sıçrayarak gürledi:</p><p class="calibre1">
  -Beni aptal yerine mi koyuyorsun! Senin gerçek yerin bir haçtır, başka hiç bir yer değil. Yalnız ölüm gelir senin hakkından! </p><p class="calibre1">
</p><p class="calibre1">
  -Yanılıyorsun kudretli vali, ruh karşısında ölümün hiçbir gücü yoktur, dedi ısa, sakin ve emin bir sesle. </p><p class="calibre1">
  -Ne dedin? Ne dedin? </p><p class="calibre1">
  Böyle gürleyerek ona doğru bir adım attı. Öfke ve kinin kapladığı yüzünde kara lekeler belirmişti. </p><p class="calibre1">
  -ışittiğin şeyleri söyledim vali bey. </p><p class="calibre1">
  Pontius Pilatus derin bir nefes alarak, bir şey söylemek ister gibi kollarını göğe kaldırdı. Tam bu sırada sert ayak sesleri duyuldu ve silahlı bir lejyoner ona doğru ilerledi. </p><p class="calibre1">
  -Ne istiyorsun? diye bağırdı vali. Silahlı asker elindekini uzatarak: </p><p class="calibre1">
  -şunu iletmemi istediler, dedi. </p><p class="calibre1">
  Valinin karısından bir mesaj getirmişti asker, mesaj şu idi: Vali, sevgili eşim, senden ısa denilen bu gezgine bir kötülük yapmamanı istiyorum. Herkes sana onun dürüst bir insan olduğunu, hiç kimseye en ufak bir fenalık yapmadığını, her türlü hastalıkları tedavi ettiğini söyleyecektir. </p><p class="calibre1">
  Onun, Tanrı'nın oğlu, bir Mesih ve hatta Yahudilerin kıralı olduğu yolundaki söylentiler belki kötü niyetlilerin uydurmasıdır. Buna karar verecek olan ben değilim. Bu Yahudi halkının ne kadar fanatik ve rezalet çıkarmaya eğilimli olduğunu sen de bilirsin. Ya bir de bunlar doğru ise? Pleb (halk) ağzında dolaşan söylentiler çok defa sonunda doğrulanır. Eğer öyleyse, gelecekte lanetleyecekleri kişi sen olacaksın. Sinagoglardaki reislerin ve sitedeki başpapazların ısa'dan korktukları, halk onu dinlemeye başladığı için ondan nefret ettikleri, kıskançlık yüzünden ona iftira ettikleri ve halkı ona karşı </p><p class="calibre1">
kışkırttıkları söyleniyor. Bugün onu taşa tutan kalabalık, daha dün ayaklarına kapanıyordu. Bana öyle geliyor ki, bu zavallının mahkumiyetini onaylarsan, bu olayın sorumluluğu senin omuzlarına çökecek. Biz de hep bu ülkede kalacak değiliz. şanınla, şerefinle Roma'ya dön. Senden rica ediyorum: Bu adamı </p><p class="calibre1">
bağışla. Nöbetçiler onu sana götürürlerken gördüm. Genç bir ilah kadar yakışıklıydı. Bir rüya da gördüm dün gece. Bu rüyayı sana anlatmalıyım. Çok önemli bir uyarı, bir kehanet bu. Uğursuzlukları kendinin ve soyundan gelenlerin üzerine çekme. </p><p class="calibre1">
  -Ey ilahlar! Size ne kötülük yaptım! diye mırıldandı Pontius Pilatus. </p><p class="calibre1">
Bir hayal peşinde koşan kaçık için onun sahte kehanetleriyle boş yere vakit kaybettiğini düşünerek, onu muhafızların önüne katıp, bir an önce, bahçenin arkasındaki tepede Büyük Konseyin kararını uygulamak için bekleyen cellatlara göndermediğine pişman oldu. şimdi de karısı burnunu sokuyordu onun işlerine. </p><p class="calibre1">
ısa'yı destekleyen gizli güçler varsa, ölümüne bu ilahi güçler engel olmak istiyorsa, belki bu ona bir işaret sayılabilirdi. Ama her şeye rağmen, ilahlar yeryüzü meselelerine genel olarak çok sınırlı bir çıkar için müdahale ederlerdi. </p><p class="calibre1">
Karısına gelince, o politikadan ne anlardı? Niçin, ne adına, Roma'ya tabi olan Yahudilerin başpapazını ve bütün Kudüs oligarşisini karşısına alacaktı? </p><p class="calibre1">
  Sezar'ları eleştiren, hareketleri çok şüpheli bir serseriyi kurtarmak için mi? </p><p class="calibre1">
Hem sonra, bu adamın genç bir ilah kadar yakışıklı olduğunu da nereden çıkarıyordu? Genç olmasına gençti ama, hepsi o kadardı işte. Her tarafı </p><p class="calibre1">
morarmıştı, çekici hiçbir tarafı yoktu ve daha çok, dayak yemiş bir köpeğe benziyordu. Onda ne buluyordu bu kadın? </p><p class="calibre1">
  Vali, mesajın içeriğini düşünerek, dalgın bir şekilde birkaç adım yürüdükten sonra derin bir iç çekti ve yerine oturdu. Bu sırada, sık sık hatırladığı bir fikir yine takıldı aklına: Gerçekte insanlar çok önemsiz, basit yaratıklardı. </p><p class="calibre1">
Hayatlarını, büyük ve küçük aptestlerini yapmakla, çiftleşmekle geçirirlerdi. </p><p class="calibre1">
Doğarlar, ölürler, sonra yerlerini başkaları alır, onlar da ölürlerdi. Sayısız alçaklıklar yapar, sayısız suç işlerlerdi. Buna rağmen bütün bu iğrenç rezillerin arasından, durmadan zeka fışkırmaları olur, geleceği haber veren hayalciler çıkardı. Mesela şu karşısındaki, gözleri açıkken uyuyarak gördüğü rüyaları </p><p class="calibre1">
gerçek sanmıyor muydu, kendi kehanetine inanmıyor muydu? </p><p class="calibre1">
 </p><p class="calibre1">
  Ama artık ona ayağını yere bastırmak ve bu işi bitirmek zamanı gelmişti. </p><p class="calibre1">
Vali kımıldamadan duran ısa'ya dönerek:</p><p class="calibre1">
  -Yine de bilmek istediğim bir şey var, dedi, farz edelim ki gerçekten samimisin, iyilik yapmak isteyen bir adamsın, çok güvenen halkın arasına girip onları isyana kışkırtmıyorsun, hatta bir adalet hükümranlığından söz ederken, Sezar'ın dünyaya hükmetmesini, dünyayı idare etmesini kabul etmiyorsun, diyelim ki ben de bunlara inandım. Öyleyse anlat bana, seni ölüme koşturan güç </p><p class="calibre1">
nedir? Sebeplerini say, açıkla. Eğer bu yolla ısrailoğullarına hükmetmeyi umuyorsan, seni elbette beğenecek, haklı görecek değilim, ama hiç olmazsa anlayacağım. Bindiğin dalı niçin kesiyorsun? Sezar'ın iktidarını beğenmiyor ve yeriyorsan, sen nasıl Sezar olacaksın? Senin hayatını bağışlamak ya da ölümüne karar vermek yalnız bana ait bir şey değil, bunu çok iyi anlarsın. Niçin hiç bir şey söylemeden duruyorsun? Korkudan dilin mi tutuldu? </p><p class="calibre1">
  -Evet, işkenceden korkuyorum vali bey, ve Sezar olmaya da hiç mi hiç niyetim yok. </p><p class="calibre1">
  -Öyleyse bütün meydanlarda tövbe et, vaızlarında söylediklerini geri al, yalan söylediğini, bir sahte peygamber olduğunu açıkla ve artık Yahudilerin Kıralı </p><p class="calibre1">
unvanını taşıma, onları, asla olmayacak yeni bir adalet hükümranlığı gibi bir umutla aldatma ki artık plebler senin peşinden gelmesin. Çünkü tek doğru olan şimdi var olandır. ımparator Tiberius dünyaya hükmeder ve o ebedi bir düzenin koruyucusu, dayanağıdır. Çabuk aldanan bir ayak takımını ayaklandırmak için ileri sürdüğün, iddia ettiğin Cennet, sadece bir laftır, boş bir laf: ıyi düşün! </p><p class="calibre1">
Rahat durmasını öğren ve halkı da rahatsız etme. Hem, sen kimsin ki Roma ımparatoru senden korksun? Bir serseriden, şüpheli bir vaizden, bu Yahudi ülkesinde pek çok bulunan bir çarşı-pazar şarlatanından başka bir şey değilsin. </p><p class="calibre1">
Ama zararlı doktrinlerinle kargaşalığı yaydın, büyük din reisinizi endişeye düşürdün. Onun için söylediklerinin yalan olduğunu itiraf etmelisin. Sonra Suriye'ye veya uygun göreceğin başka bir yere gidebilirsin. Ve ben, Roma Valisi olarak, bunun için sana yardım edeceğim. Vakit varken bu teklifimi kabul et. </p><p class="calibre1">
Niye sustun yine? </p><p class="calibre1">
  -Senin ve benim çok farklı insanlar olduğumuzu düşünüyordum vali bey. O </p><p class="calibre1">
kadar farklı ki birbirimizi anlamak ihtimali pek az. Doğru olanı reddetmek pahasına, doğrunun zararına, sırf senin ve Sezar'ın çıkarı için, ılahi Kelam'ı </p><p class="calibre1">
niçin inkar edeceğim? ıstemediğim halde niçin başka bir yere gitmek zorunda kalacağım? </p><p class="calibre1">
  -Her şeyi birbirine karıştırma. Roma'ya yararlı olmaktan daha doğru bir şey yoktur. </p><p class="calibre1">
  -Doğru olan gerçeğin kendisidir ve gerçek de yalnız bir tanedir: ıki olamaz. </p><p class="calibre1">
  -Hala bana oyun yapmaya mı çalışıyorsun? </p><p class="calibre1">
  -Ben hiç kimseye asla oyun yapmadım, cevabım çok basit: Evvela gerçek adına söylenenin reddedilmesi hiç iyi bir şey değildir. Sen de benden samimi olmamı istemedin mi? ıkinci olarak, insanın işlemediği bir günahı yüklenmesi ve bu iftiradan arınması için suçu kabul etmesi de iyi bir şey değildir. Eğer bir söylenti yalana dayanıyorsa, o zaten kendi kendine ölüp gider. </p><p class="calibre1">
  -Ama daha evvel sen öleceksin Yahudiler Kıralı! Seni kurtaracak çareleri elinin tersiyle itip ölümü mü seçiyorsun? </p><p class="calibre1">
  -Benim yolum, selamete, kurtuluşa götüren tek yoldur. </p><p class="calibre1">
  -Hangi selamet? </p><p class="calibre1">
</p><p class="calibre1">
  -Dünyanın selameti. </p><p class="calibre1">
  -Bırak artık bu saçmalıkları! Sen apaçık ölümünü mü istiyorsun? </p><p class="calibre1">
  -Evet, çünkü başka seçeneğim yok. </p><p class="calibre1">
  -Ey ilahlar: diye mırıldandı vali. Yorgundu. Elini derin kırışıklı alnının üzerine koydu. Ne kadar da sıcak, belki hava değişecektir diye, söylendi. Sonra kendi kendine kararını verdi: Bu tartışma neye yarar? Hayatı istemeyen bir insanın hayatını niçin kurtarayım? Gerçekten aptalım ben diye düşündü ve sonra yüksek sesle:</p><p class="calibre1">
  -Madem ki öyle, günah benden gitti, dedi. </p><p class="calibre1">
  -Nasıl istersen, dedi ısa başını eğerek. </p><p class="calibre1">
 </p><p class="calibre1">
  ıkisi de sustu. Sessizlik uğursuz bir hava ile büyüyor, muhteşem sarayın ve bahçenin duvarları ardında, Kudüs'ün sıcaktan kavrulan sokaklarında, her an bir şeylerin patlak vereceğini her ikisi de hissediyordu. şimdilik sadece, karışık, ancak duyulabilen bir uğultu geliyordu kulaklarına. Büyük pazarların olduğu yerlerde, insanların, binek ve yük hayvanlarının, türlü eşyalar arasında gelip gitmelerinden, bağrışmalarından geliyordu bu uğultu. Bu iki alem arasında, yani saray ve saraydakilerle, basit halkın bulunduğu şehrin arasında ise askerler vardı. Bunların görevi, plebler denilen ve vadilerle tepelerde yaşayan basit halkla saraydakileri birbirinden ayırmak ve asilleri basit halkın saldırısından korumaktı. Lejyonerler surların dibinde devriye geziyor, daha aşağılarda, küçük bir koruda, bir süvari birliği bulunuyordu. Terastan, sineklerden korunmak için durmadan kuyruk sallayan atları görmek mümkündü. </p><p class="calibre1">
  Vali, sorumluluğu üzerinden atmış, bu yüzden de biraz rahatlamış </p><p class="calibre1">
görünüyordu. Artık, mahkumu kurtarmak için elinden gelen her şeyi yaptığını </p><p class="calibre1">
söyleyebilirdi. ılahlar şahitti ki, savunduğu doktrine hayatından daha çok önem veren bu adamın inadından sorumlu olan asla o değildi. ıddialarını, söylediklerini geri almadığına, inkar etmediğine göre, yapılacak başka bir şey yoktu. Aslına bakılırsa böylesi daha kolay, daha iyi olmuştu. Çünkü mahkum, kendi idamını kendisi imzalamış durumdaydı... </p><p class="calibre1">
  Pontius Pilatus karısına ne söyleyeceğini de biliyordu şimdi. Yan gözle ısa'ya baktı. ısa, dudaklarının ucunda belli belirsiz bir gülümseme ile akıbetini bekliyordu. şu anda ne; düşünüyor acaba? dedi vali kendi kendine. O ukala teorileri için ödeyeceği bedelden dolayı bir pişmanlık mı duyuyordu? Kendi tuzağına düşmüştü. Nasıl kurtulacaktı buradan? Bütün ülkeler, bütün insanlar ve bütün zamanlar için bir tek Tanrı diyordu. Bir tek din, herkes için tek Cennet! </p><p class="calibre1">
Elbette böyle olmasını herkes isterdi ve onun da amacı bu idi. Ama hayatta bu tür hesaplar yapan ve ona göre dolap çevirenler her zaman cezalarını bulurlar. </p><p class="calibre1">
Hakkı olmayan bir saltanata göz dikenlerin sonu her zaman hüsranla biter. O, çok yükseklere göz dikti. Pleb'i ayaklandırmak, Sezar'a karşı kışkırtmak, sonra bu kötülüğü toplumdan topluma, ülkeden ülkeye yaymak istedi! Bütün gelenekleri yıkmak, dünyanın altını üstüne getirmek istedi. Çılgın! Evet, gerçekten çılgın! Böyle bir deliyi sağ bırakmazlar. Ama, bu kadar acıklı halde görünen birinin, böylesine büyük boyutları olan, ancak çok yüksek bir zeka eseri olacak bir planı hazırlayabileceğine kim inanırdı?.. </p><p class="calibre1">
  Pontius Pilatus, düşündükçe kendini haklı görüyor, böylece, Yahudi dininin başı Kayfa ile huzursuzluk verebilecek bir tartışmadan kurtulduğu için de seviniyordu. Kayfa, Sanhedrin adına, bu adamın idam edilmesini açıkça istemişti. </p><p class="calibre1">
  ısa, valinin aklından geçenleri okumuş gibi:</p><p class="calibre1">
  -şüphen olmasın ki bilge vali, dedi, vicdanın yatışacak ve yakında huzura kavuşacaksın. </p><p class="calibre1">
</p><p class="calibre1">
  Vali alınganlık gösterdi ve kaba bir cevap verdi:</p><p class="calibre1">
  -Benim için endişe etme sen! Roma'nın çıkarı her şeyden önce gelir benim için. Sen kendini düşünsen daha iyi edersin! </p><p class="calibre1">
  -Beni bağışla güçlü vali, düşündüğümü yüksek sesle söylememeliydim. </p><p class="calibre1">
  -Evet, öyle. Ve, artık vaktin tamamen geçmiş olacağı bir anda pişmanlık duymayasın diye, düşünmen için biraz daha zaman bırakacağım sana. şimdi yanından ayrılacağım, döndüğümde hala fikrini değiştirmemişsen, seninle bir işim kalmayacak artık... Kendini gerçekten Yahudilerin kıralı olarak görmekten, dünyanın direği sanmaktan vazgeç. Olayların akışı hiç de senin lehine değil. </p><p class="calibre1">
Senin vaktin çoktan geçti. Tatlı canını yalnız iddialarından, sözlerinden dönerek; inkar ederek kurtarabilirsin. Bunu iyice anladın mı? </p><p class="calibre1">
  -Evet vali bey. </p><p class="calibre1">
  Pontius Pilatus, koca kel kafası ve iri gövdesiyle ayağa kalktı, omuzlarındaki ihramın buruşuklarını düzelterek emin ve heybetli adımlarla oradan uzaklaştı. </p><p class="calibre1">
Terasta yürürken, Kudüs semalarında mağrur uçuşuna devam eden o kuşa takıldı </p><p class="calibre1">
gözleri. Bunun bir kartal olup olmadığını anlayamıyordu. Ama bu onu endişelendirecek bir ayrıntı olamazdı. Onu rahatsız eden, bu yırtıcı kuşa bir şey yapamaması idi. Bir Roma valisi olarak onun kudretinin bu kuş üzerinde hiçbir etkisi yoktu. Onu korkutamıyor, inişe mecbur edemiyordu. </p><p class="calibre1">
  Aşağıda olanlardan hiçbir kuşkuya kapılmadan, böylesine kaygısız ve rahat uçan bu yaratığa biraz da öfke ile bakmıştı. Sonra kendi kendine bu kuşun göklere hakim bir çeşit imparator olduğunu söyledi. Roma ımparatorluğunu simgeleyen, sivri gagalı, keskin gözlü ve demir kanatlı kartal, gelişigüzel seçilmiş bir simge olamazdı! Öteki insanların ulaşamayacağı yüksekliklerde süzülmeli, kendisiyle herhangi bir kimse arasında en ufak bir eşitlik sözkonusu olmadan, her şeyi dilediği gibi yönetmeli, hükmetmeliydi... Bir imparatorun kendine özgü ilahları da olmalıydı. Sıradan ilahlardan çok farklı, basit ölümlülerle hiç ilgilenmeyen, onları hor gören özel ilahlar! Herkesin ondan korkması ve düzenin sapasağlam devam etmesi için, gerçek iktidar işte böyle esaslara dayanmalıydı. Ama ne görüyorduk? Bu Nasıralı, imparatordan en adi kölelere kadar herkesin eşit olacağı bir düzenden sözediyor, Tanrı'nın tek olduğunu, herkes için olduğunu iddia ediyor, insanların tümünün eşit olacağı bir Cennet vaadediyordu! Dünyaya reform getirmek için halkı rahatsız etmekle sağladığı bütün kazanç, başlangıçta hayranı olanların sonunda yüzüne tükürmeleri, onu sahte peygamber, sahte kahin ve dolandırıcı olarak taşa tutmaları, dövmeleriydi... Ama, yine de çok tuhaf bir insandı. Bütün bu ümitsiz durumuna rağmen, mağlup olan kendisi değil de onu mahkum edenlermiş gibi davranıyordu... </p><p class="calibre1">
  ışte böyle düşünüyordu Roma ımparatorunun temsilcisi. Kendisi de hiç </p><p class="calibre1">
olmazsa dünyanın bu bölümünde yarı imparator değil miydi? ısa'yı birkaç </p><p class="calibre1">
dakika yalnız bırakmasının sebebi, ona ayakları dibindeki çukuru apaçık göstermek, hissettirebilmek istemesi idi. Onun iradesini kırmalı, başını eğmeye, tek Tanrı iddiasını ve insanlar arasındaki eşitlik masalını inkara, bu iddialarından dönmeye mecbur etmeliydi. Sonra da onu, yarı ezilmiş bir yılan gibi, ısrailoğullarının topraklarından atmalıydı. Başka yere gitsin ve uzaklarda ölsündü. Zaten sürüldükten sonra uzun yaşamazdı. Müridleri artık ona inanmaz ve bu yüzden de tutup öldürürlerdi... </p><p class="calibre1">
 </p><p class="calibre1">
  Bilge Pontius Pilatus, içindeki şüpheleri yenmek için, en emin, en avantajlı </p><p class="calibre1">
yolları arıyor, ayaklanmayı daha niyet halinde, fikir halinde iken bastırmak istiyordu. Mahkumun yalnız kaldığı o anlarda aklını başına toplayacağını, nasıl korkunç bir akıbete gittiğini anlayarak ayaklarına kapanacağını, ondan merhamet dileyeceğini umuyordu. Ama, bu tuhaf adamın o sırada bu gibi düşüncelere değil, kendi hatıralarına dalıp gittiğini öğrenince pek şaşıracaktı... </p><p class="calibre1">
Geçmişi hatırlama yaşayanlara özgü değil midir? Hayata veda vakti geldiğinde insanın elinde kalan ve tadını çıkaracağı son varlıklar, son zenginlik değil midir? </p><p class="calibre1">
Vali yerinden ayrılır ayrılmaz, sanki ısa'nın kaçmasına en ufak bir ihtimal varmış gibi, köşelerinde bekleyen dört nöbetçi terasa geldiler. ısa, kendisine yakın nöbetçiye hitap ederek oturmak için izin istedi. </p><p class="calibre1">
  -Otur, dedi nöbetçi mızrağını yere vurarak. </p><p class="calibre1">
  ısa'nın beli bükülmüştü. Duvarın dibine ve mermerin üzerine kendisini bıraktı. </p><p class="calibre1">
Bir elini gözlerinin üstüne götürdü. Dağınık saçları solgun ve çukurlaşmış </p><p class="calibre1">
yanaklarına düştü. Su içmek ve bir derede yıkanmak isterdim diye düşündü. Çok net bir şekilde serin bir derenin, geçtiği yerleri, kıyısındaki otları sulayarak sakin sakin akışını canlandırdı gözünde. Derenin şırıltısını ve bir kayığın kürek seslerini duyar gibi oldu. Onu çok uzaklara götürmek için kendisine doğru gelen bir kayıktı bu. Kayıkla gelen annesiydi. Yüreği kaygılarla, korkularla dolu olan annesi. Anne! diye mırıldandı işitilmeyen bir sesle, anne, bilsen kalbim ne kadar sıkışıyor! Geçen gece Geşsemani'de, Zeytin Dağı'nda, karanlık denizler gibi bir sıkıntı kapladı içimi, ruhum, kaçınılmaz akıbetinin korkunç azabıyla doldu. </p><p class="calibre1">
Sükunet bulamadım ve bütün vücudumu ter bastı. O gece, müridlerimle hiç </p><p class="calibre1">
uyumadan Tanrı'ya dua ettim: Baba, dedim, bu kupayı benden uzaklaştır. Ama yine de benim değil, senin dediğin olsun. ışte o kupa şimdi hemen hemen dudaklarıma değiyor. Ağzına kadar dolu ve önlenemez bir şekilde daha da yaklaşıyor. Yakında senin sezdiğin şey olacak anne! Sen ki bana hayal nefesini verensin, kaçınılmaz akıbetimi biliyordun da, yıllar yılı sessizce bu acıya nasıl dayandın? Yazgısı bu büyük günü görmek olan beni hangi düşüncelerle, hangi umutlarla büyüttün? Bundan daha korkunç bir şey olamaz. Çünkü bir adam için kendi ölümünü aşan bir felaket yoktur, ama bir ana, karnında besleyip doğurduğu evladının ölümüne tanık olunca, onun acısı iki kat daha fazla olur. </p><p class="calibre1">
Anne, beni bağışla, senin kaderini tayin eden ben değilim, onu tayin eden Tanrı </p><p class="calibre1">
Babam'dır. Onun için bakışlarımızı O'na çevirelim, hiç şikayet etmeyelim ve O'nun takdirini kabul edelim! </p><p class="calibre1">
  Annesini hatırladığı o anlarda henüz beş yaşındayken yaşadığı bir macera da geldi aklına. O zamanlar Mısır'da yaşıyorlardı. Çocuğun hayatına kıymak isteyen Herodes'ten kaçarak ailece buraya gelmişlerdi. Herodes, falcıların sözüne uyarak vermişti çocukları öldürme kararını. Bu tuhaf olay meydana geldiği zaman büyük bir nehir kıyısında yaşıyorlardı (Belki bu Nil idi, çünkü </p><p class="calibre1">
çok geniş ve derin bir nehirdi). Yöredeki birçok kadın gibi Meryem de sık sık bu nehire çamaşır yıkamaya giderdi. O gün de çocuğu ile nehir kıyısında bulunduğu bir sırada, kıyıya bir sandal yanaştı ve içindeki ihtiyar adam onlara selam verdi. </p><p class="calibre1">
Meryem de ondan çocuğu biraz sandala bindirip bindiremeyeceğini sordu. </p><p class="calibre1">
  Çünkü çocuk çok istiyordu sandala binmeyi. Evet Meryem, dedi ihtiyar adam, ben de bu kayıkla küçük ısa'yı gezdiresin diye geldim zaten. ıhtiyar adamın adlarını bilmesi Meryem'i şaşırtmadı. Herhalde o da buralarda bir yerde oturuyordu. Ama, kürekleri çekmesini isteyeceği anda meçhul adam birden kayboluverdi. Buhar olup uçmuştu sanki. Bu, kadını sandala binmekten caydırmadı, çünkü çocuğu çok istiyordu. Kıyıda, sandalın yakınında koşup zıplıyor ve ona binmek için annesine yalvarıyordu. Bunun üzerine Meryem çocuğu sandala oturttu, kıyıya bağlanmış ipini çözerek biraz itti ve sonra kendisi de binerek ısa'yı kucağına aldı. Akıntıda usul usul gitmeye başladılar. Rüzgarın okşadığı sazlar ve renk renk çiçeklerle dolu kıyının yakınından, parlak suyun üzerinde kayıp gitmek ne güzeldi: Güzel renkli kuşlar çalıdan çalıya uçarak cıvıldaşıyor, ötüşüyor; ılık, sakin havada yiyecek arayan böcekler vızıldıyordu. </p><p class="calibre1">
Ne harika bir geziydi bu! Meryem mutluydu, çünkü yavrusunun çok eğlendiğini görüyordu. Ama, biraz ilerledikten sonra, sığ suda bir tomruk birden kımıldayıverdi. Sonra suları yararak korkunç bir hızla onlara doğru yüzmeye başladı. Tomruk sandıkları şey kocaman bir timsah idi ve büyük gözlerini onlardan hiç ayırmıyordu. Çocuk korkup bağırmaya başladı. Meryem ise ne yapacağını bilemiyordu. Hayvan bir kuyruk darbesiyle hafif sandalı devireyazdı. </p><p class="calibre1">
Kürekleri bırakıp çocuğunu kucaklayan genç kadın dua etmeye başlamıştı: Tanrım, bu Senin oğlun ısa! Kurtar onu, senin bana verdiğin çocuk o! Bırakma Tanrım, kurtar onu, kurtar! </p><p class="calibre1">
</p><p class="calibre1">
  O kadar korkmuştu ki gözlerini kapayıp Tanrı'ya, ısa'nın Tanrı babasına yalvarmaktan başka bir şey yapamıyordu. Bizi bırakma, Sana hizmet edecek o! </p><p class="calibre1">
diye bağırıyordu durmadan. Kendi haline bırakılan sandal ise yön değiştiriyor, timsahın saldırılarıyla meydana gelen dalgalarda sallanıyordu. </p><p class="calibre1">
  Meryem nihayet gözlerini açıp bakmaya cesaret ettiği zaman rahat bir nefes aldı: Görünmez bir el sandalı kıyıya çekmiş, timsah ise yolunu değiştirmiş, süratle uzaklaşıyordu. Meryem, çocuğunu kaptığı gibi sandaldan atlamış, koşmaya başlamıştı. Hem ağlıyor, hem kurtuldukları için gülümsüyor, şükrediyordu. Bir yandan da çocuğunu öperek durmadan konuşuyordu: ısa! ısa! Yavrum benim! </p><p class="calibre1">
Baban seni tanıdı, seni. O'nun sevgili oğlusun! Çok büyük bir bilge olacaksın sen. ınsanları eğiteceksin, gözlerini açacaksın onların! Ve onlar senin peşinden gelecekler. Onları hiç, ama hiç terketmeyeceksin! diyordu bütün kadınlar arasından seçilip kutsanmış olan o kadın. </p><p class="calibre1">
  Böyle konuşuyor ve Tanrı oğlunun bir mucize sayesinde kurtulduğunu görerek seviniyordu. Mısır'a çocuğun hayatını kurtarmak için gelen dülger Yusuf'un oğlu ısa'nın, gerçekte kim olduğunu insanlar öğrensinler diye, bu olayın Tanrı'nın bir işareti, bir uyansı olduğunu hiç düşünmeden, konuşmuştu öyle. </p><p class="calibre1">
Meryem karaya ayak basar basmaz sandal nehre açılmış ve kaybolup gitmişti. </p><p class="calibre1">
Genç kadının çığlıklarını ilk duyanlar ve koşup gelenler, orada çamaşır yıkayan öteki kadınlardı ve bunlar daha sonra, Meryem oğlunu kucaklayıp koşarken, çocuğun başında altın renkli bir hale bulunduğunu da söylemişler, sevinç ve heyecandan hepsi gözyaşı dökmüşlerdi. </p><p class="calibre1">
  ısa, minik kollarıyla anasının boynuna sımsıkı sarılarak ve o çok hoş ana kokusunu içine çekerek şöyle demişti: Büyüdüğüm zaman, artık bizi hiç </p><p class="calibre1">
korkutmasın diye, bu timsahı kuyruğundan yakalayıp atacağım! Orada bulunanlar bu sözlere gülmüşler, sonra birbirlerine o esrarengiz sandal sahibinin kim olabileceğini sormuşlardı. Az sonra, onlarda oralardan onu tanıyan kimse bulunmadığı da anlaşılmıştı. Yusuf, özür dilemek ve kayıp sandalın parasını </p><p class="calibre1">
ödemek için onu günlerce boş yere aramıştı... </p><p class="calibre1">
  Geçmişte, pek geride kalan bu olayı hatırladıktan sonra, ısa, tekrar annesini düşündü. Büyük acılar çekmesine sebep olduğu için özür dilemek istiyordu ondan: Anne, sana şimdi veda ediyorum, dedi, işkence sırasında seninle konuşma imkanı bulamazsam sakın gücenme. Ölümden korkuyorum anne. </p><p class="calibre1">
Bugün hava çok sıcak olmasına rağmen ayaklarım dondu. Beni affet ve ben ıstırap çekerken kaderine isyan etme. Metin ol. Bana gelince, insanlar arasında gerçeğin hüküm sürmesi için tutacağım başka bir yol yok. Çünkü onlar Tanrı'nın en ağır yüküdür ve onları kendilerinden ancak benim ölümüm kurtarabilir. </p><p class="calibre1">
  ınsanlara ulaştıran yol budur ve ben bu yoldan gideceğim. Elveda, beni affet anne! Yazık ki o timsahı kuyruğundan yakalayamadım. Çok uzun ömürlüymüş, insan ömründen iki-üç kat fazla yaşıyormuş. Ama, onu yakalamış olsaydım bile, serbest bırakırdım... Belki o sandalın sahibi, ihtiyar bir adam gibi görünen bir melek idi ve belki de ben onu yakında, öbür dünyada görebileceğim... Bu olayı </p><p class="calibre1">
hatırlayacak mıdır? Ayak sesleri duyuyorum: Pontius Pilatus'tur bu gelen, kendine rağmen celladım olan adam. Elveda anne, elveda!.. </p><p class="calibre1">
  Vali, sert adımlarla terasa geldi. Nöbetçiler uzaklaştılar ve iki adam tekrar başbaşa kaldı. Pontius Pilatus, o gelirken ayağa kalkan ısa'ya manalı bir şekilde baktı ve onun herhalde tahmin ettiği gibi davranacağını düşündü, ama işi bir an önce sona erdirmesi daha iyi olurdu. </p><p class="calibre1">
  -Pekala, dedi yerine geçerken, fikrini değiştirdin mi? </p><p class="calibre1">
  -Hayır. </p><p class="calibre1">
  -Yanlış hareket ediyorsun. Biraz daha düşün! </p><p class="calibre1">
  -Hayır, diye başını salladı ısa, olması gereken ne ise olsun. </p><p class="calibre1">
</p><p class="calibre1">
  -Yanılıyorsun, dedi yine vali, ama bu defa pek emin değildi bu ifadesinde. </p><p class="calibre1">
Mahkumun kararlılığı onu sarsmıştı. Zaten hayatını kurtarmak için inkar ve tövbeyi kabul etmesini de pek yürekten istememişti. Ve ısa onun bu düşüncesini yüzünden okudu:</p><p class="calibre1">
  -Üzülme, dedi rahat bir şekilde gülümseyerek, senin samimiyetine inanıyorum, seni anlıyorum. Elbette yaşamak isterdim. ınsan ancak ölümün eşiğine gelince hayatın değerini anlıyor. Çok sevdiğini ve hep seveceğim ama sevgimi tam olarak gösteremediğim anneme acıdım. Bununla beraber, vali bey, bilesin ki, sen bir insanın hayatını kurtarabilirdin ve bu da çok asil bir hareket olurdu. Ama benim kurtarmam gerekenler pek çok, bu çoklara bugünden sonra doğacaklar da dahildir. </p><p class="calibre1">
  -Nasıl kurtaracaksın onları? Burada olmayacaksın ki! </p><p class="calibre1">
  -Doğru, artık insanlar arasında olmayacağım. </p><p class="calibre1">
  -Neyse... Akıbetinden tek sorumlu sensin. Bu konuya artık dönmeyeceğiz. </p><p class="calibre1">
Ama son bir soruma daha cevap vermeni isterdim... </p><p class="calibre1">
  Daha fazla tartışmak istemeyen vali, böyle dedikten sonra sustu. Koltuğunun yanında, ayakta duruyordu. Sonra birden kaşlarını çatarak sordu:</p><p class="calibre1">
  -Önce bana konuşma yapacak durumda olup olmadığını söyle, değilsen, kendini boş yere zorlama, daha fazla tutmayacağım, Golgoşa Tepesinde seni bekliyorlar. </p><p class="calibre1">
  -Seni dinliyorum vali bey, emrindeyim, dedi ısa. </p><p class="calibre1">
  Parlak mavi gözlerini valiye doğru kaldırdı. Vali, işkence gerçeğini inkar eder görünen bu bakıştaki güç ve kararlılık karşısında etkilenmişti. </p><p class="calibre1">
  -Teşekkür ederim, dedi beklenmedik bir şekilde. Bu durumda, sorumu soracağım. Basit bir merakım bu benim. Serbestçe konuşabiliriz. </p><p class="calibre1">
Söyleyeceklerin beni hiçbir şekilde bağımlı kılmayacak, kararımı </p><p class="calibre1">
etkilemeyecek, yakında karşılaşacağın durumu değiştirmeyecek, sen de hiç bir şeye ve kimseye bağımlı olmayacaksın zaten. Onun için çok samimi olabiliriz... </p><p class="calibre1">
  Vali koltuğuna oturarak konuşmaya devam etti:</p><p class="calibre1">
  -Müridlerine, sana inananlara (biliyorsun ben inanmıyorum) eğer seni çarmıha gererlerse, üçüncü gün dirileceğini, sonra, kıyamete yakın bir zamanda, bugün var olanları ve bundan sonra doğacakları yargılamak için dünyaya tekrar geleceğini ve bunun, senin ikinci gelişin olacağını söyledin mi? </p><p class="calibre1">
  Pontius Pilatus'un sözü nereye getirmek istediğini anlayan ısa, tuhaf bir şekilde gülümsedi. Yere basan çıplak ayaklarını hafifçe hareket ettirdi ve bu sorunun cevap vermeye değip değmediğini kendine sorar gibi bir süre düşündü. Sonra alaylı bir şekilde:</p><p class="calibre1">
  -Bütün bunları sana Yahuda'mı söyledi, dedi, ve bunlar seni bu kadar korkutuyor mu kudretli vali? </p><p class="calibre1">
  -Ben Yahuda'yı tanımıyorum, bunları söyleyenler sizin yaşlılarınız, son derece saygıdeğer insanlar. Yoksa bu sözler asılsız mı? </p><p class="calibre1">
  -Dilediğini düşünebilirsin vali bey, seni, aklının kabul etmediği şeye inanmaya kimse zorlayamaz. </p><p class="calibre1">
  -Ama ben ciddiyim, alay etmiyorum. Yalnız düşünüyorum ki, sen ve ben, konuşmamız için başka fırsat bulamayacağız. Seni bir defa götürdüler mi, dönüşün mümkün olmayacak. Bir insanın öldükten sonra nasıl dirileceğini, hele bunun tabii bir doğum dışında nasıl gerçekleşeceğini ve sonra evrendeki bütün insanları nasıl yargılayacağını öğrenmek istiyorum. Bu yargılama nerede olacak? Gökyüzünde mi? Sana inananların ebedi huzura kavuşmaları için bu kadar uzun beklemeleri gerekecek mi? ızin verirsen evvela ben kendi görüşümü </p><p class="calibre1">
açıklayayım, senin hesabın çok basit: Herkes sağlığında ve öldükten sonra kolay ve huzurlu bir hayatı ister. Sen de onların bu özleminden, bu isteklerinden yararlanıyorsun. ınsanlar ölümlü olduklarını bilmektedirler, buna alışmışlardır, ama çok arzulayıp elde edemedikleri de her zaman vardır. ışte, güzel sözlerle bu arzuları vaadederek onları cezbetmekten daha kolay bir şey olmaz. Seni, tıpkı </p><p class="calibre1">
sadık köpekler gibi ölünceye kadar takip ederler. Farzedelim ki senin söylediklerin, öğretilerin doğrudur. Ama yine de hayatının sonuna geldin, onu, benimle konuşarak uzatmazsın... </p><p class="calibre1">
  -Daha fazla uzatmak istemem. </p><p class="calibre1">
  -O tepeye soruma cevap vermeden gitmeyeceksin. Bana göre, soruma cevap veremeden gitmek senin için ölümden beterdir. </p><p class="calibre1">
  -Seni dinliyorum. </p><p class="calibre1">
  -Diyelim ki kehanetlerin doğrudur, peki, ikinci gelişin ne zaman olacak? </p><p class="calibre1">
Söyleyebilir misin? Bekleyiş uzun olacaksa, çok uzun olacaksa, o meşhur yargılama neye yarayacak? ınsanın ömrü kadar bir zaman içinde gelmeyen şeyin insanoğlu için büyük bir önemi yoktur. Hem sonra, doğrusunu söylemek gerekirse, böylesine inanılmaz bir şeyin gerçekleşebileceğini kabul etmek de çok zor. Körükörüne, olmayacak bir şeyi beklemek mi gerekiyor? Hiç mantığı yok, faydası da yok bunun. </p><p class="calibre1">
  -şüphelerini anlıyorum, ama çok yüzeyde, çok basit düşünüyorsun. Senin Grek üstadların da böyle düşünüyorlardı. Bu tespitim canını sıkmasın. Karşında et ve kemik olarak durdukça, benimle tartışma imkanın var. Ama sen ve ben birbirimize hiç mi hiç benzemiyoruz. Ateşle su kadar farklıyız birbirimizden. </p><p class="calibre1">
Aynı şekilde düşünmüyor ve olaylara çok değişik açılardan bakıyoruz. Yine de seni düşündüren meseleye geleceğim: Haklısın, benim yeniden gelişim çok, çok uzun zaman sonra olacak. O günün ne zaman geleceğini kimse bilemez. </p><p class="calibre1">
Dünyanın geleceğinde, onun Yaratıcısı tarafından belirtilmiş bir gündür o. </p><p class="calibre1">
Bizim için binlerce yıllık bir süre, belki O'nun gözünde bir anlık bir zamandır. </p><p class="calibre1">
Ama, önemli olan bu da değil. Yaradan bize, var olabilecek en değerli şeyi vermiştir. Bu en değerli şey akıldır. Kendi irademize göre hareket ederek yaşama hürriyetini de vermiştir bize. ışle bundan dolayı, tarihin akışı, insanlığın O'nun bu lutfunu değerlendirmesine bağlıdır. şunu inkar edemezsin ki, vali bey, insanın varoluş sebebi ruhunu olgunlaştırmak, mükemmel hale getirmektir. </p><p class="calibre1">
Hayatta bundan daha yüce bir amaç olamaz. Hayatın güzelliği de buradadır: Ruhu en üst düzeye götüren sınırsız basamakları birer birer çıkmak. ınsan için en güç olan, her gün insan olarak kalmasıdır. Sana doğrusunu söyleyeyim: Benim dünyaya yeniden gelişime kadar geçecek süre, ki sen buna inanmıyorsun, tamamen insanların kendilerine bağlıdır. </p><p class="calibre1">
  Poutius Pilatus şaşırdı, ayağa kalktı:</p><p class="calibre1">
  -Sahi mi'? Dur, dur bakalım biraz! Böyle bir olayın gerçekleşme tarihi insanlara bağlı olamaz! Senin doktrinini kabul etmeyen ben, bunu da kabul edemem. Eğer biz, böylesine ilahi bir olayın tarihini öne almak ya da geriye atmak gücüne sahip olsaydık, ilahlara benzemez miydik, onlar gibi olmaz mıydık'? </p><p class="calibre1">
  -Bunda kısmen haklısın, ama, gerçekle söylentileri birbirinden ayırmak gerek. </p><p class="calibre1">
Maalesef söylentiler, dedikodular, gerçekleri daima değiştirir. Söylentiler, içine su konan bir kap gibidir. Bu kap, bir süre sonra büyük bir göl oluverir. </p><p class="calibre1">
ınsanların iyiliği için ıstıraplardan doğmuş en ışıklı, en asil fikirler, ağızdan ağıza dolaşmaya başlayınca kaçınılmaz şekilde değişikliğe uğrar ve bu da ilk çıkışındaki gerçeğin büyük ölçüde zararına olur. ışte bundandır ki, vali bey, benim doktrinimle ilgili olarak duydukların, aslından sapmış yankılardan ibarettir. Gerçek başka yerde. </p><p class="calibre1">
  -Bana bu gerçeği söyleyebilir misin? </p><p class="calibre1">
  -Evet, deneyeceğim bunu. Tartışmadan korkmuyorum. Zaten bu da öğretilerim için son fırsattır. şunu bil ki vali bey, ilahi irade asla; bir gün açık bir havada birden patlayan fırtına gibi, insanlığın başına son yargıyı getirmek değildir: Genel anlamı bu ise de, meydana gelecek olay bunun tersidir. Aslında aranıza dönecek olan, şehri geçip Golgoşa ya gidecek kadar zamanı bulunan ben değilim, ama, çok uzak gelecekteki nesiller boyunca, adalet ve ahenk içinde, ısa kanunlarına göre yaşamayı öğrenmek için, siz bana geleceksiniz. Benim gelişim işte böyle olacak. Başka bir deyişle, ben, çekeceğim ıstıraplardan sonra, insanların kalplerine gireceğim. Yeniden gelişimi onların ruhlarında, onların şahsında kutlayacağım. ışte benim öğretilerim. Ben sizin geçmişinizde doğan geleceğiniz olacağım, bu zamana kadar da binlerce yıl geçecek. Doruk noktası </p><p class="calibre1">
ıyi ve Güzel olan kaderine insanın bu yolla yükselmesi için Yüce Yaradan'ın iradesi budur. ışte gerçek budur. Söylentilere gelince, bunlar, en halis niyetleri bile bayağılaştıran masallardan başka bir şey değildir. Ama, insanların takip edeceği bu yoldan daha uzun, daha meşakkatli bir yol yoktur ve bu yüzden senin endişelerin de yersiz değildir. Bu yola girmek için ilk adım, bu kader gününde, Tanrı'nın oğlunun öldürülmesinden sonra atılmış olacaktır. Bundan sonra gelecek nesiller vicdan azabı çekecek ve herbiri, insanların günahını üzerine almak, onların gözlerini açmak ve onlarda bulunan ilahilik vasfını uyarmak için ödeyeceğim bedeli gözlerinin önüne getirerek ürperecekler. Gerçekte ben dünyaya onlara ebedi bir örnek olmak için geldim. ıçlerindeki kötülükle her gün mücadele ederek, yürekleri Tanrı sevgisiyle, yakınlarının sevgisiyle, insanlık sevgisiyle dolu olmadığı zaman ruhlarını saran kötülüğü, şiddeti, zulmü söküp atmak için ıstıraplarıyla bana gelsinler. Benden umsunlar, beni örnek alsınlar... </p><p class="calibre1">
  -Tanrı ve insanlar bir bütündür demek istiyorsun gibi geliyor bana? </p><p class="calibre1">
  -Bir bakıma öyle. Denebilir ki bütün insanlık Tanrı'nın bu dünyadaki bir imajı, bir görüntüsüdür. ınsanlık Tanrı'nın bir hypostase'ı (cevheri) dir. ınsanlık bir Gelecek-Tanrıdır. Yaradılıştan beri sunulan sonsuz imkanların Tanrısıdır. </p><p class="calibre1">
Herhalde sen de farketmişsindir ki, vali bey, arzuların hep geleceğe yöneliktir. </p><p class="calibre1">
ınsan bugün kendini olduğu gibi kabul eder, ama onun tabiatında yarın başka biri olmak vardır. Çok iyi yaşıyorsan bile, yarın çok daha iyi yaşamayı istersin. </p><p class="calibre1">
Çünkü umut hep bizimledir, bizden ayrılmaz. O, Tanrı'nın ışığı gibidir ve hiç </p><p class="calibre1">
sönmez. Gelecek-Tanrı sonsuzdur. Her şeyin esası, insanlığın bütün özlemlerinin, bütün faaliyetlerinin sonucudur. Bundan dolayı da O'nun tabiatı, iyi ya da kötü, merhametli ya da zalim, yani insanlar ne yapar, nasıl yaparsa, öyle olacak. Ne ekerlerse onu biçecekler. Gelecek Tanrısı budur. ıçlerinden her biri Hakk'ın bir parçası olduğu için, dünya tamamen onların ellerindedir. Böyle bir görüş yalnız kabul edilebilir değil, aynı zamanda zaruridir. Bu, insanlara dünyanın kaderini tayin etme hürriyeti veren Yüce Yaratan'ın iradesine de uygundur. ınsanlar, bütün günlerinin, bütün amellerinin tek sorumlusu ve yargıcıdırlar. </p><p class="calibre1">
  -Öyleyse, haber verdiğin o korkunç 'son yargı' ne oluyor? </p><p class="calibre1">
  -Son yargı... Hiç düşünmedin mi vali bey, son yargı çoktan başlamıştır ve devam etmektedir! </p><p class="calibre1">
  -Bütün hayalımızın son yargıdan başka bir şey olmadığını mı söylemek istiyorsun? </p><p class="calibre1">
  -Gerçeğe yaklaşıyorsun bay vali, Adem'in işlediği günahtan bu yana, tarih, maddi ve manevi ıstıraplarla akıp gidiyor. Yüzyıllardan beri insanlar birbirlerine zarar vermek için dövüşüp duruyorlar. Kötü kötüyü, yalan yalanı doğuruyor. Bu da, şu güneş altında yaşayan ya da yaşamış olanlar için az bir yük sayılmaz. </p><p class="calibre1">
Cennetin kapıları kapanalı beri sayısız belaların kapıları açılmadı mı? Nice nice savaşlar, haksızlıklar, işkenceler, katliamlar, adaletsizlikler ve saldırılara maruz kaldılar. Dünyanın yaradılışından beri evrensel 'ıyi'ye indirildi bütün bu darbeler, eşyanın tabiatına aykırı olarak işlenen suçlar, herhangi bir son yargının verebileceği cezadan daha mı azdır? Tarihin ilk hedefi akıl yolunda, her şeyi sevgi ve merhametten oluşan ilahi yüceliklere yaklaştırmak değil miydi? Ama insanlar yüzyıllar boyu pek çok sıkıntılar çektiler ve daha çok uzun zaman çekecekler. Çünkü kötülük beldesi, sayısız dalgaları olan deniz kadar büyüktür. </p><p class="calibre1">
Öyleyse hayat cehennemi hayal edilebilen dehşetlerin en büyüğü değil midir? </p><p class="calibre1">
  -Pekala Nasıralı ısa, sen bu kötülük tarihini durdurabileceğini sanıyor musun.? </p><p class="calibre1">
  -Tarihi durdurmak mı? Kimse durduramaz onu. Benim istediğim, insanların düşünce ve hareketlerinden kötüyü söküp çıkarmaktır. Benim tek amacım budur. </p><p class="calibre1">
  -O zaman tarih de olmayacak. </p><p class="calibre1">
  -Hangi tarih? Seni endişelendiren tarihten mi söz ediyorsun vali? Maalesef o tarihi kolektif hafızadan çıkaramayız, ama bugün hiçbir zaman olmadığı kadar Tanrı'ya yakın olabiliriz. </p><p class="calibre1">
 </p><p class="calibre1">
  -Senin görüşünü anlıyorum, ama gerçek tarih, insanlığın ruh atılımının tarihi, henüz yayılmadı. </p><p class="calibre1">
  -şimdilik benim görüşümü, görüş açımı bir yana bırakalım. ınsanları bu amaca nasıl ulaştıracağını sanıyorsun? </p><p class="calibre1">
  -Sezarların kudretine hiç ihtiyaç olmayan bir Adalet Saltanatı'nın kurulacağını </p><p class="calibre1">
ilan ederek. </p><p class="calibre1">
  -Bu yeterli olur mu? </p><p class="calibre1">
  -Herkes isterse yeterli olur... </p><p class="calibre1">
  -ışte bu çok ilginç. Pekala, senin nutkunu dikkatle dinledim Nasıralı, çok uzak görüşlü olduğunu da söyleyebilirim. Fakat, kendinden biraz fazla emin görünmüyor musun? ınsandaki imanın sağlamlığını hayal ediyor ve kalabalığın içgüdülerini unutuyorsun. Sitenin surlarından dışarı çıkar çıkmaz bunu hatırlayacaksın. Hayır, tarihin akışını değiştiremezsin, bunu kimse yapamaz. </p><p class="calibre1">
Ama yine de bir nokta zihnimi hala işgal ediyor: Üzerinde ilk defa senin yanacağın bir ateşi niçin tutuşturuyorsun? Sezarlar olmadan evren de olamaz, birinin kudreti, öbürünün itaati şarttır. Senin yeni bir düzen kurma ve yeni bir tarih meydana getirme çabaların boşunadır. Sezarların kendilerine ait ilahları </p><p class="calibre1">
vardır. Onlar senin Müstakbel-Tanrı ya da Gelecek Tanrısı dediğin soyut, belirli konturları olmayan, sonsuz geleceklerde oturan ve ayrım yapmadan herkese ait olan ve demek ki kimseye ait olmayan bir Tanrı'ya tapmazlar. </p><p class="calibre1">
Teneffüs ettiğimiz hava gibi olan bir Tanrı'nın değeri nedir ki? Herkese eşit şekilde dağıtılan bir şeyin değeri yoktur ve kimseyi ilgilendirmez. ışte bunun içindir ki Sezarlar dünyayı idare eder ve kanunlarını kabul ettirirler. Yeryüzünde hüküm süren bütün monarklar arasından yüce Tiberiüs'e ilahlar ayrıcalık tanımışlardır. Çünkü onun imparatorluğu, yani Roma ımparatorluğu, hepsinden daha büyüktür. Ve ben, Tiberiüs'ün himayesinde, Yahudi ülkesinde hüküm sürüyorum ve bunu varlığımın amacı sayıyorum, vicdanım da rahat. Çünkü, yenilmez büyüklükteki Roma'ya hizmet etmekten daha büyük şeref yoktur! </p><p class="calibre1">
  -Senin durumun bir istisna değil vali bey. Herkes, ya da hemen hemen herkes, iktidar sahibi olmak; başkalarına, kendi benzerlerinden bir tek kişi üzerinde olsa bile, hükmetmek ister. ışin fena tarafı da bu zaten. Dünyanın böyle kurulduğunu, başka türlü olmadığını söyleyeceksin. Kötü bir şey için her zaman mazeretler bulunur, ama kudret sahibi olma isteğinin, insan türünde ilk uğursuzluğu, ilk felaketi oluşturduğunu pek az kişi düşünür. Ve, pazarlardaki çöpçübaşından en kudretli imparatorlara kadar hepsi yakalanır bu hastalığa. ışte bu fenalık, fenalıkların en büyüğüdür ve insanlık bir gün bunu çok pahalı ödeme tehlikesiyle karşı karşıyadır. Daha üstün, en üstün olmak ve yeni topraklar edinme susamışlığını dindirmek için mücadele eden bütün milletler mahvolup gidecekler, birbirlerini mahvedeceklerdir... </p><p class="calibre1">
</p><p class="calibre1">
  Pontius Pilatus sinirli bir şekilde birden sözünü kesti:</p><p class="calibre1">
  -Yeter! Ben hiç bir şey söylemeden seni dinleyecek müridlerinden, hayranlarından biri değilim! Bu kadar yeter! Kırallıkları lafla devirmek kolaydır. </p><p class="calibre1">
ıstediğin kehanette bulunabilirsin, fikirlerin hükümsüz sözler olarak kalacaktır. </p><p class="calibre1">
Dünya her zaman bir kuvvetler topluluğu olmuştur ve bu hiç değişmeyecektir: Kuvvetli zayıfa hükmedecek, gelecekte de kuvvetli olanlar hükmetmeye devam edeceklerdir. Bu, değişmez bir kanundur, gökte parlayan yıldızlar kadar değişmez bir kanun. Onların konumunu kimse değiştiremez. ınsanların kaderi için bunca sıkıntıya katlanmakla ve onları hayatın pahasına kurtarmaya çalışmakla hata ediyorsun. Tapınakta söylenen hiçbir vaiz, hatta göklerde yankılanan hiçbir ses, onlara bir şey öğretemez! Çobanın peşinden giden sürü </p><p class="calibre1">
gibi yine Sezarların peşinden gideceklerdir. Yine zenginliği, kuvveti onurlandıracak, yine en acımasız, en otoriter olanı sayacaklardır. Generallere övgüler düzecek, seller gibi kan akan savaşlardan sonra galiplerin zaferini, mağlupların aşağılanmasını kutlayacaklardır. Başka hangi başarılar ruhları </p><p class="calibre1">
böylesine tutuşturabilir? Bundan daha güzeli yoktur ve bunun şöhreti de nesillerden nesillere aktarılacaktır. Ve her zaman bayraklar rüzgarda dalgalanacak, boru sesleri yankılanacak, kalpler daha hızlı, daha heyecanlı </p><p class="calibre1">
çarpacaktır. Herkes düşman önünde bir adım gerilememek için yemin edecek, millet adına savaşlar kutsal ilan edilecek ve çocuklar vatan düşmanlarına karşı </p><p class="calibre1">
nefret duygusuyla yetiştirileceklerdir. Hepsinin amacı kendi şeflerini mutlu etmek, başkalarının şeflerini mahvetmek, onlara diz çöktürmek ve milletleriyle birlikte onları köle etmek, topraklarını ele geçirmek olacaktır. ınsanlar her zaman bunun için yaşamış, bunun için ölmüşlerdir. Bunlar hayatın tadı ve manasıdır. Ve sen ey Nasıralı, sen bunları kabul etmiyor, lanetliyor, yoksul ve zayıflara saygı duyuyorsun. Bütün insanların iyi olmasını istiyorsun. Ama bizim avını kendi yakalayan canlılar olduğumuzu, çatışmadan duramayacağımızı, kan dökme zevkimizin ta içimize işlediğini ve yerleştiğini unutuyorsun. Ne büyük hatalar, yanılgılar içinde olduğunu bir düşün: Zeytin Dağı'na çıkmadan önce bunları düşünmen için son fırsattır bu. Ve sana veda niyetine şunu söyleyeceğim: Bütün kötülüklerin kökünü bizim vazgeçilmez iktidar hırsımızda ararken, milletleri tutsak edip topraklarını zor kullanarak feşetmemizi kınarken, suçunu arttırmaktan başka bir şey yapmıyorsun. Çünkü kuvvete karşı </p><p class="calibre1">
ayaklananlar yine bir kuvvete dayanırlar. Yeni bir dünyanın kurulacağını haber verirken doğrudan doğruya Roma ımparatorluğuna saldırmış oluyorsun. </p><p class="calibre1">
Hareketimizi kösteklemek, sınırlar aşırı topraklara yayılmamızı engellemek istiyorsun. Yalnız böyle bir tasarı için bile idamı üç defa hakkedersin! </p><p class="calibre1">
  -Çok cömertsin, iyi insan, sanırım bir tek idam bol bol yeter. Golgoşa'da beni sıcaktan bunalarak beklemelerine rağmen bu tartışmayı biraz daha devam ettirmek isterdim. Bu defa son arzumu tatmin için konuşacağım. Evet, vali, güçlülerin elindeki gücün gerçek güç olduğunu anlamış bulunuyorsun. Gerçekte ben de bunu söyledim sana: Başka türde de bir güç var ve bu iyi'nin gücü, iyi güç. şüphesiz bunu sezmek, anlamak daha zor, ama iyilik için mücadele de, kanlı savaşlara girişmek kadar cesaret ister. Beni dinle vali bey, beni son dinleyen sen olacaksın ve sana içimi açmak istiyorum. Yalnız, şefaat için en ufak bir ricada bulunacağımı sanma. </p><p class="calibre1">
  -Zaten şu andan sonra böyle bir şey çok gülünç olur. </p><p class="calibre1">
  -Ben de işte onun için önceden söylüyorum ki bu hususta için rahat olsun. Dün gece, önce anlamsız sandığım sıkıntılar kapladı ruhumu. Geşsemani'de hava pek boğucu değildi, zira hafif bir rüzgar esiyordu tepelerden. Ama rahat edemiyordum, sıkıntı ve üzüntü bütün vücudumu sarmıştı. Kalbimden ölüm sesleri, yas sesleri çıkıp göğe yükseliyordu sanki. Müridlerim uyanık kalmak için ellerinden geleni yaptılar ama, onların yanımda oluşu da bana bir huzur getirmedi. Kader saatinin yaklaştığını, ölümümün kaçınılmaz olduğunu biliyordum. Bu düşünce beni çok korkuttu... Çünkü bir insanın ölmesi onun için dünyanın sonu demektir. </p><p class="calibre1">
  Vali, ısa'ya, onda bir hoşnutsuzluk sezer gibi baktı:</p><p class="calibre1">
</p><p class="calibre1">
  -Nasıl olur? Peki, öbür dünyadaki hayatını ne yapıyorsun? Hayatın ölümden sonra da devam ettiğini söylemedin mi? </p><p class="calibre1">
  -Bir defa daha belli oluyor ki söylentilere çok kapılmışsın! Öbür dünyada ruh, tıpkı suların üzerinde kayan gölgeler gibi sessiz dolaşır. O, bizim maddi olmayan düşüncelerimizin bir yansımasıdır. Ama, anlaşılması pek güç olan o alemde, etten vücudun o boyutlarda var olması mümkün değildir. Orada zaman farklıdır ve o zamanın akışı bizim bildiğimiz zamanın akışına hiç benzemez. </p><p class="calibre1">
Ben sana yeryüzündeki hayattan söz ediyorum: Soyut, ölçülebilen bir hayattan, bu akşam Geşsemai'de yitireceğimi sezdiğim hayattan... Herkes tarafından terkedildiğimi hissediyordum, bir hayalet gibi şurada burada durup dinlenmeden dolaşıyordum. Sanki bu dünyada, düşünebilen tek yaratık bendim. Dünyanın üzerinde uçuyorum gibi geldi bana. Orada tek canlı bulamıyordum. Her canlı </p><p class="calibre1">
ölmüştü ve her yer muazzam yangınların külleriyle örtülmüştü. Bütün evren harabeden başka bir şey değildi. Ne ormanlar, ne tarlalar, ne deniz üzerinde gemiler... Hiç, hiç bir şey yoktu. Yalnız uzaktan uzağa, rüzgara takılmış bir inilti gibi, çok zor işitilen bir ses vınlıyordu. Toprağın derinliklerinden çıkarılan madenin yakınması gibi, kasvetli bir çan sesi gibi bir vınlama. Ben gökyüzünde ve müşiş bir önsezinin verdiği korkular içinde süzülüyordum. Kendi kendime dünyanın sonunun geldiğini söyledim. Sınırsız bunalımlar, acılarla kıvranıyordum. Nereye gitmişti bu insanlar ve ben nereye gidecektim? O zaman Tanrı'ya seslendim, ona acı acı yakardım: Herkesi bekleyen kaçınılmaz son demek, işte bu! ışte kıyamet! ışte düşünen yaratıkların sonu... Böyle bir şey nasıl olabilir? Niçin böyle son bireyine kadar yok oldular? Bütün gelecekleri ve onlardan gelecek nesiller niye tamamen yok oldular?.. Birden içimde korkunç bir his belirdi: ınsanları sevmenin, onları kurtarmak için kendimi feda etmemin cezası </p><p class="calibre1">
idi sanki bu. Zalim insanlık, kızgınlıktan kendi zehirini akıtıp intihar eden akrep gibi mi mahvolmuştu. Bu korkunç son, toplum örgüsünü oluşturan sayısız uyuşmazlıkların sonucu muydu? ınsanların kendi aralarındaki ve imparatorlukların sınırlar üzerindeki anlaşmazlıklarının, fikir uyuşmazlıklarının, hırs ve gururdan gelen anlaşmazlıklarının sonucu muydu? Tepeden tırnağa silahlı, sahte şanlarla sarhoş ve körükörüne peşlerinden gelen sadık ordularıyla yapacakları amansız savaşta kazanacakları zafere susamış kudretli Sezarların, kendi aralarındaki anlaşmazlıklarının sonucu muydu? Yeryüzünde insanların varoluşlarını anlatan kitabın son sayfası böylece kapanmış ve onlar ilahi lutuf olan akılı da beraberlerinde götürmüşlerdi mezarlarına. Tanrım! Onlara niçin akıl ve konuşma kabiliyeti verdin! </p><p class="calibre1">
  Birden ıssızlaşan, sessizleşen evrende böyle inliyor, gözyaşı döküyordum. </p><p class="calibre1">
Kaderimi lanetliyor ve şöyle sesleniyordum Tanrı'ya: Merhametinden dolayı, Senin kendi elinle yapmayacağın bir şeyi, insan kendi kendisine yaptı... </p><p class="calibre1">
  Evet, vali, bilesin ki dünyanın sonu gelecekse, bu, benim yüzümden olmayacak, kışkırtılan kızgın unsurlar yüzünden de olmayacak, size özgü iç </p><p class="calibre1">
savaşlar, büyük savaşlar yüzünden gelecek dünyanın sonu. Sizlerle o meşhur zaferlerin arası kin ve düşmanlık doludur, dünyanın sonu işte bunun için gelecektir. Ama sen, kudret seni kör ettiği için, bu zaferlere çok değer veriyorsun... </p><p class="calibre1">
  ısa derin bir nefes aldıktan sonra konuşmaya devam etti:</p><p class="calibre1">
  -Geçen gece Babam'ın bana gösterdiği görüntüler işte bunlardı. O gece gözümü kırpmadan dua ederek ruhumu güçlendirdikten sonra bunları </p><p class="calibre1">
müridlerime açıklamak istedim. Ama tam işte o sırada büyük bir kalabalık göründü. Yahuda da onlarla beraberdi. Bana yaklaştı, soğuk dudaklarını yüzüne değdirdi ve şöyle dedi: Sevin üstadım, sevin!. Daha önce, kendisiyle gelenlere, öpeceği kişiyi yakalamalarını söylemişti. Ve onlar da beni yakaladılar. Ve işte karşındayım Romalı vali. Golgoşa Tepesi'ne gitmem gerektiğini biliyorum. </p><p class="calibre1">
Bana nazik davrandın ve ben ölmeden önce, Gesşemani de gördüklerimi birine anlatabildiğim, duyurabildiğim için mutluyum. </p><p class="calibre1">
  -Bütün bu saçmalıklara inandığımı mı sanıyorsun? </p><p class="calibre1">
</p><p class="calibre1">
  -Bu seni ilgilendirir vali bey, inanır ya da inanmazsın. ınanmamış olman mümkündür, çünkü birbirimizden çok farklıyız. Ama beni sonuna kadar dinledin, hiçbir şey işitmediğini söyleyemezsin, söylediklerim üzerinde düşünmeden de edemezsin. Ben de, bu son vahyin benimle beraber kaybolmayacağını bilerek teselli bulacağım. Artık vicdanım rahat. </p><p class="calibre1">
  -Söyle bana Nasıralı, pazar yerlerinde hiç kışkırtıcılık yapmadığından emin misin? </p><p class="calibre1">
  -Hiç yapmadım, niçin sordun? </p><p class="calibre1">
  -Oynadığın oyunu anlamıyorum: ışkence ile gerçekten alay ediyor ve hiç </p><p class="calibre1">
korku duymuyor musun? Senin için bunları söylemek, seni dinleyecek birinin bulunup bulunmaması bu kadar önemli mi? Madem ki öleceksin, neye yarayacak bunlar? Bu bir övüngeçlik, hiç yararı olmayan bir serap değil midir? </p><p class="calibre1">
  -Öyle deme, asla övünme değil. Ölümün eşiğinde söylenmiş düşünceler doğrudan Tanrı'ya ulaşır. Başka yaratıklardan üstün yarattığı bir kimsenin ölmek üzere iken ne düşündüğü O'nun için önemlidir. Son düşünceler saf, samimi, riyadan uzak olurlar. Herkesin gerçeği yalnız onlardadır. Hayır, seni temin ederim ki vali, oyun oynadığımı sanıyorsan yanılıyorsun. Çocukluğumda oynadım, ama o kadar. ışkenceden korkup korkmadığıma gelince, bunu saklamaya hiç gerek görmüyorum: Sana daha önce de söylediğim gibi, acı </p><p class="calibre1">
çekmekten korkuyorum, çok korkuyorum! Ve Tanrı'ya, Rahim ve Rahman olan Babam'a, bana acılara dayanma gücü vermesi, bir hayvan gibi bağırmamı </p><p class="calibre1">
önlemesi, beni bu utançtan esirgemesi için dua ediyorum... </p></body>
</html>
