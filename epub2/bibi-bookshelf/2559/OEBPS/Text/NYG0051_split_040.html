<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_41">Ölçüyü Elden Bırakma</h1>

  <p class="normalnesililk">HORASANLI İKİ ARKADAŞTILAR, birbirlerini çok severlerdi. Öyle severlerdi ki, aralarından su sızmazdı. Her dâvete birlikte gider, her seyahate beraber çıkarlardı.</p>

  <p class="normalnesil">Onları birbirlerinden ayıran en dikkat çekici özellikleri dış görünüşleriydi. Biri çok zayıftı. İki gecede bir iftar eder, Davud Peygamberin tuttuğu gibi günaşırı oruç tutardı.</p>

  <p class="normalnesil">Diğeri ise çok şişmandı. En büyük zevki yemekti. Her öğün tıka basa yerdi. Sadece öğünlerle yetinse, o da iyiydi. Ancak o, bunun dışındaki zamanlarda bulduklarını da affetmez, hiç düşünmeden hemen gövdesine indirirdi.</p>

  <p class="normalnesil">Bir gün iki arkadaş, ticaret amacıyla komşu bir ülkeye gitmek üzere yola çıktılar. Günler sonra yolları bir hana düştü. Orada konakladılar. Sonunda sıra yemeğe geldi. Siparişlerini verip sofralarını çeşitli yemeklerle donattılar. O sırada başka sofrada oturan biri karşısındakine sordu.</p>

  <p class="normalnesil">"Günde ne kadar yemeli?"</p>

  <p class="normalnesil">Giyinişinden âlim olduğu anlaşılan öbürü cevap verdi.</p>

  <p class="normalnesil">"Üç yüz gram yetişir."</p>

  <p class="normalnesil">Bunu söylerken sesini biraz yükseltmiş, sözünü şişman adama da duyurmak istemişti. Şişman, lafın kendisine dokundurulduğunu anlayarak söze atıldı:</p>

  <p class="normalnesil">"Bu kadar şey, insana ne kuvvet verir ki?"</p>

  <p class="normalnesil">Âlim gülerek, "Bu kadarı seni taşır, bundan fazlasını ise sen taşırsın. Bu kadar gıda senin ayakta durmana yeter. Sen buna ne eklersen, artık onun hamalı olursun!" dedi. "Yemek, yaşamak ve Allah’ın adını zikretmek içindir. Yaşamanın, yemek için olduğu sanılmasın!"</p>

  <p class="normalnesil">Şişman adam:</p>

  <p class="normalnesil">"Fakat, açlık insanı öldürür. Sen, âlimlerin ‘Açlığı çekmektense, toklukla ölmek iyidir’ sözünü işitmedin mi?"</p>

  <p class="normalnesil">Âlim devam etti:</p>

  <p class="normalnesil">"Ölçüyü elden bırakma. Ne ağzından taşasıya çok, ne de zayıflıktan ölesiye az ye. Eğer insansan, oburluk etme. Köpek bu yüzden çok hakaret görür."</p>

  <p class="ortayazi">* * *</p>

  <p class="normalnesil"><span class="idebold">Yemek nefsin zevkidir, ama sınırı aşınca acı vermeye başlar.</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">İnsanın gönlü bir sandık gibidir. Dil, kulak, o sandığın anahtarlarıdır.</p>

  <p class="normalnesil">Eğer dile söylemek özelliğini vermeseydi, gönlünün sırrını anlatmak nasıl mümkün olurdu?</p>

  <p class="normalnesil">Eğer kulağın bilgi toplamak özelliği olmasaydı, akıl sultanına nasıl haber erişirdi?</p>

  <p class="ortayazi">* * *</p>
</body>
</html>
