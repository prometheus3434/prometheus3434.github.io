<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_64">Acem Şahının Çıbanı</h1>

  <p class="normalnesililk">ACEM ŞAHLARINDAN birinin ayağında, iplik çıbanı çıkmıştı. Bu çıban ona büyük acı veriyordu. Hastalığı sebebiyle adeta iğne ipliğe dönmüştü. Öylesine zayıflamıştı ki, emri altındakilerin sağlığına özenir olmuştu.</p>

  <p class="normalnesil"><span class="ideitalik">Satranç oyununda şah, her ne kadar anlı şanlı da olsa, zayıf düşünce piyondan aşağı düşer.</span></p>

  <p class="normalnesil">Adamlarından biri hükümdarın huzurunda yer öperek:</p>

  <p class="normalnesil">"Padişahım, Allah saltanatınıza zeval vermesin! Bu şehirde çok mübarek bir zat var, takvada onun gibisine az rastlanır. Başı darda kalan ona gider. Onun kapısını çalıp da derdine derman bulamayan, dileğine kavuşamayan olmamıştır. Ferman buyurun da, bu gönlü açık, duası makbul zatı çağıralım, size de dua etsin. Belki Allah acır da bu sıkıntılı hastalıktan kurtulursunuz."</p>

  <p class="normalnesil">Hükümdar, adamlarına emrederek, bu ayağı uğurlu ihtiyarı davet etmelerini istedi.</p>

  <p class="normalnesil">Gittiler, çağırdılar ve mübarek ihtiyar geldi. Bu zat, basit, ucuz bir kıyafet giyinmişti. Fakat içindeki insan pek değerliydi.</p>

  <p class="normalnesil">Adamın geldiğini şaha duyurdular.</p>

  <p class="normalnesil">Sultan, ihtiyarı kabul etti ve ardından derdini anlattı:</p>

  <p class="normalnesil">"Bana bir duada bulun, ey akıllı zat! İplik çıbanı illetine yakalandım ve çok acı çekiyorum!" dedi.</p>

  <p class="normalnesil">İki büklüm ihtiyar bu sözleri dinledikten sonra sert bir sesle şunları söyledi:</p>

  <p class="normalnesil">"Cenab-ı Allah, ancak adaletli kimselere şefkat gösterir. Sen merhamet et ki, Allah da sana merhamet etsin! Zavallı mazlum esirler zindanlarda, zincirler altında inlerken, benim yapacağım duanın sana ne faydası dokunabilir? Sen halkına acımazsan, tahtında nasıl huzur bulabilirsin. İnsan, önce yaptığı hatalardan tövbe etmeli, sonra salih insanlardan himmet istemeli. Ardında zulüm görenlerin bedduaları dururken, iyilerin duası senin elinden tutar mı?"</p>

  <p class="normalnesil">Hükümdar bu sözleri dinledikten sonra, utandı, kızdı, üzüldü. Fakat içinden:</p>

  <p class="normalnesil">"Kızmamalıyım, bu sözler doğru. Gerçekleri saklamak bir şey kazandırmaz" dedi.</p>

  <p class="normalnesil">Vezirlerini çağırıp emirler verdi.</p>

  <p class="normalnesil">Zincirde, hapiste kim varsa salıverdiler.</p>

  <p class="normalnesil">Bundan sonra Allah dostu, iki rekat namaz kılıp ellerini yüce Rabbine kaldırdı:</p>

  <p class="normalnesil">"Ey yeri göğü yaratan Rabbim! Kötülüğü yüzünden ona dert verdin, iyilikleri için de kendisini bağışla" diye yalvardı.</p>

  <p class="normalnesil">İhtiyar, daha elini indirmemişti ki, hükümdar sağlığına kavuştu. Ayağını tuzaktan kurtaran bir kuş gibi sevincinden neredeyse uçacaktı. Emretti, hazinesinde ne kadar elmas, zümrüt varsa, onun önüne serdiler, başına altınlar saçtılar. Fakat mübarek zat, bunların hiçbirisini kabul etmedi. Yalnız dedi ki:</p>

  <p class="normalnesil">"Bâtıl uğruna hakkı gizlemek doğru değil, ben sadece görevimi yaptım. Yalnız, bir daha iplik çıbanı çıkarmamak istersen, zulüm ipinin ucuna yapışma. Bir defa düştün, dikkatli ol, ayağın bir daha kaymasın."</p>

  <p class="ortayazi">* * *</p>

  <p class="normalnesil"><span class="idebold">Düşen kimse, her vakit kalkamaz!</span></p>

  <p class="ortayazi">* * *</p>
</body>
</html>
