<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_133">Çelimsiz Şehzade</h1>

  <p class="normalnesililk">BİR HÜKÜMDARIN kısa boylu, çelimsiz gösterişsiz bir şehzadesi vardı. Kardeşlerinin hepsi uzun boylu, geniş omuzlu ve güzel yüzlüydüler.</p>

  <p class="normalnesil">Bir gün babası, bu kısa boylu ve gösterişsiz oğluna, onu beğenmediğini gösteren mânâlı bir bakış fırlattı. Bu incitici bakış, zeki şehzadenin gözünden kaçmadı. Babasının kendisini küçümsediğini anlamıştı. Dudaklarında anlamlı bir tebessüm belirdi.</p>

  <p class="normalnesil">Babasına saygı ifade eden sözler sıraladıktan sonra, şöyle dedi:</p>

  <p class="normalnesil">"Kıymetli babacığım! Kısa boylu, çelimsiz fakat akıllı bir adam, uzun boylu, iri yapılı lâkin akılsız ve cahil kimselerden daha üstündür. Boyca uzun ve vücutça iri olan, her zaman daha değerli değildir. Koyun küçüktür ama, temizdir. Fil iridir ama, murdardır.</p>

  <p class="normalnesil">"Yeryüzündeki en küçük dağ Tur’dur. Ama Allah katındaki derecesi bütün dağlardan ileridir. İlim sahibi bir zayıfın, şişman bir akılsıza, ‘Arap atı ufak tefektir ama, bir ahır dolusu eşekten iyidir!’ dediğini işitmedin mi?"</p>

  <p class="normalnesil">Şehzadenin konuşmasına hükümdar güldü. Devlet büyükleri ise beğendiler. Fakat bu sözleri kardeşlerinin hiç hoşuna gitmedi.</p>

  <p class="normalnesil"><span class="ideitalik">"İnsan sustukça, ayıbı da, hüneri de gizli kalır. Sen, her ormanı boş zannetme, olur ki içinde bir kaplan uyuyordur."</span></p>

  <p class="normalnesil">Aradan bir süre geçti. Kuvvetli bir düşman padişaha isyan edip savaş ilân etti. İki ordu karşılaştıklarında savaş meydanına atını ilk süren, bu çelimsiz şehzade oldu. Düşman saflarına doğru şöyle haykırdı:</p>

  <p class="normalnesil">"Heeey! Ben savaş günü düşmana sırt çeviren korkaklardan değilim!"</p>

  <p class="normalnesil">Şehzade sözünün şiddetini arttırdı:</p>

  <p class="normalnesil">"Başımın kan ve toprak içinde kalacağını da bilsem, karşınızdayım!"</p>

  <p class="normalnesil">Meydan okumasını şu öğütle bağladı:</p>

  <p class="normalnesil">"Düşmana saldıran kendi başıyla oynar, toprağı kendi kanıyla sular. Fakat düşmandan kaçan, ordunun başıyla oynar."</p>

  <p class="normalnesil">Şehzade bunları söyledikten sonra, kuvvetli bir nara patlatarak düşman safları arasına daldı. Dev yapılı yiğitlerden nicesini yere serdi. Bir ara babasının huzuruna geri döndüğünde yer öptü, söz istedi:</p>

  <p class="normalnesil">"Sevgili babacığım, Bedenim sana küçük görünmüş, gözün beni tutmamıştı. Sakın iriliği marifet sayma. Savaş meydanında ince belli Arap atı işe yarar, besili öküz değil!"</p>

  <p class="normalnesil">Savaş bütün hızıyla devam ediyordu. Düşman çok, bunlarsa az idiler. Aralarından korkup kaçmak isteyenler çıktı. Bunun üzerine şehzade var gücüyle bağırdı:</p>

  <p class="normalnesil">"Ey yiğitler! Sabredin ve savaşın. Korkak kadınlar gibi kaçmayın."</p>

  <p class="normalnesil">Bu söz askeri gayrete getirdi, hevesini arttırdı. Kaçmayı düşünenler bile, cesarete gelip ileri atıldılar.</p>

  <p class="normalnesil">Güneş batıp ortaya akşam kızıllığı çöktüğünde düşman yenilmiş, savaş meydanı cesetlerle dolmuştu.</p>

  <p class="normalnesil">Padişah, şehzadesinin başını, gözünü öpüp onu tebrik etti, sevgiyle bağrına bastı. O günden sonra da oğluna olan bakışı değişti, ilgisi arttı. Sonunda küçümsediği şehzadesini veliaht yaparak onu tahta ortak etti.</p>

  <p class="normalnesil">Babasının bu kararına öbür şehzadeler çok içerleyip veliaht şehzadeyi ortadan kaldırmayı planladılar. Bir gün yemeğine zehir katarak onu öldürmeye niyetlendiler. Durumu son anda haber alan gözü kara şehzadenin kız kardeşi, elini tam yemeğe uzattığı sırada ona yetişerek kendisine engel oldu.</p>

  <p class="normalnesil">Şehzade kaşlarını çatarak ayağa fırladı:</p>

  <p class="normalnesil">"Zeki, kabiliyetli ve becerikli kimseler ölsün de, yerlerini beceriksiz ve hünersizler kapsın. Bu olmayacak bir şey!" dedi.</p>

  <p class="normalnesil">Dünyada hümanın<sup class="calibre2"><a href="../Text/NYG0051_split_161.html#footnote-5740-27" id="footnote-5740-27-backlink">[27]</a></sup> nesli tükense bile, kimse baykuşun gölgesine sığınmaz.</p>

  <p class="normalnesil">Olup biteni hemen hükümdara ulaştırdılar. Sultan, şehzadenin kardeşlerini huzuruna çağırarak onları sert bir dille azarladı. Sonra da ülkeyi, her birinin memnun kalacağı biçimde çocukları arasında bölüştürdü. Bu suretle düşmanlık yatıştı, tartışma sona erdi.</p>

  <p class="ortayazi">* * *</p>

  <p class="normalnesil">İlim sahipleri demişler ki:</p>

  <p class="normalnesil">"On derviş bir kilimde uyur da, iki sultan bir iklime sığmaz!"</p>

  <p class="normalnesil">"Allah dostu ekmeğinin yarısını yerse, öbür yarısını fakirlere dağıtır. Halbuki bir hükümdar, yedi iklime sahip olsa, diğerinin sevdasındadır."</p>

  <p class="normalnesil"><span class="idebold">Düşmana saldıran kendi başıyla, düşmandan kaçan, ordunun başıyla oynar.</span></p>

  <p class="ortayazi">* * *</p>
</body>
</html>
