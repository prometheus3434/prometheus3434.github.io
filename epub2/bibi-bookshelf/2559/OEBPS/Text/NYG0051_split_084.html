<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_85">Hoca Efendinin Eziyeti</h1>

  <p class="normalnesililk">MISIR TARAFLARINDA bir hoca tanıdım. Asık suratlı, acı sözlü, gönül kırıcı, sert tabiatlı, hasılı huysuz bir adamdı. Öyle ki, yüzünü görenin o gün işi rast gitmezdi.</p>

  <p class="normalnesil">Sınıfındaki çocuklar baskı altında bunalır, sanki küçük birer köle muamelesi görürlerdi.</p>

  <p class="normalnesil">Onun dersinde hiç kimse ne konuşabilir, ne de gülebilirdi. Aradan gün geçmezdi ki, birinin kulağını çekmesin ya da birini tokatlamasın.</p>

  <p class="normalnesil">Kız erkek bütün sınıfın, onun korkusundan gıkı bile çıkmazdı.</p>

  <p class="normalnesil">Günün birinde duydum ki, merhametsizliğini bütün veliler anlamışlar ve kendisine ağır sözler söyleyerek okuldan uzaklaştırmışlar.</p>

  <p class="normalnesil">Birkaç gün içinde okula yeni bir hoca bulundu. Bu adam, halim selim, yumuşak huylu, güler yüzlü biriydi. Gerekmedikçe konuşmaz, dövmek sövmek değil, ağzından gönül kırıcı tek söz çıkmazdı.</p>

  <p class="normalnesil">Çocuklar bu hocanın melek gibi ahlâkına alıştıkça, eski hocanın korkusu zihinlerinden kısa zamanda silindi. Onun yumuşaklığından cesaret alarak çalışmayı bıraktılar, dersleri bir tarafa attılar. Artık çoğu zaman oyuna dalıyor, ellerindeki yazı tahtalarını birbirlerinin başında parçalıyorlardı. Sınıf savaş alanına dönmüştü.</p>

  <p class="normalnesil">Çocuklar sevinçli, veliler şaşkındı.</p>

  <p class="normalnesil"><span class="ideitalik">Hoca kendini saydırmayı beceremez, öğrencisini yerinde ve zamanında azarlamayı bilemezse, çocuklar sınıfın harabeye çevirirler.</span></p>

  <p class="normalnesil">İki hafta sonra yolum okula düşmüştü. Bir de ne göreyim? Sınıfta çıt yok! O asık suratlı, acı sözlü, sert tabiatlı hoca yine orada. Elimde olmadan gülümsedim.</p>

  <p class="normalnesil">Veliler, hocadan özür dileyip sınıfın başına yeniden getirmişlerdi. Gülümseyerek mırıldandım:</p>

  <p class="normalnesil">"Şeytan yine meleklerin başında!"</p>

  <p class="normalnesil">Kendisini sonradan fark ettiğim, gün görmüş, tecrübeli bir ihtiyar bu sözümü duymuş, gevrek gevrek gülmüştü.</p>

  <p class="normalnesil">"Evlât, sen şu hikâyeyi duydun mu?" diye söze başladı:</p>

  <p class="normalnesil">Hükümdarın biri, çocuğunu okula yazdırıp, hocaya teslim etmiş. Koltuğunun altına da gümüşten bir yazı tahtası sıkıştırmış. O tahtanın baş tarafında altın harflerle şu sözler yazılıymış:</p>

  <p class="normalnesil"><span class="idebold">Hocanın eziyeti, babanın sevgisinden hayırlıdır!</span></p>

  <p class="ortayazi">* * *</p>
</body>
</html>
