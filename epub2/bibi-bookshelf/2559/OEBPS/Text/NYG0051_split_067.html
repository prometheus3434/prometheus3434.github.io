<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_68">Üç Günlük Saltanat</h1>

  <p class="normalnesililk">KUDRETLİ BİR HÜKÜMDAR, fakir bir Allah dostuna çok kırılmıştı. Güya dervişin dilinden sert bir söz kaçmış, padişah da gururuna kapılarak ona öfkelenmişti.</p>

  <p class="normalnesil">Sultanların bileği kuvvetlidir. O da dervişi zincire vurdurup zindana gönderdi.</p>

  <p class="normalnesil">Bu zavallıya dostlarından biri şöyle haber gönderdi:</p>

  <p class="normalnesil">"Böyle söylemen doğru değildi!"</p>

  <p class="normalnesil">Derviş şöyle cevap verdi:</p>

  <p class="normalnesil">"Allah’ın emrini bildirmek ibadettir. Ben zindandan korkmam, çünkü bir saat sürer."</p>

  <p class="normalnesil">Bu sözler gizli söylenmişti ama, yine de hükümdarın kulağına gitti. Padişah acı acı tebessüm ederek:</p>

  <p class="normalnesil">"Bunlar onun boş hayalleri. Bilmiyor ki o artık zindanda ölecek!"</p>

  <p class="normalnesil">Kölelerden biri bu sözü dervişe duyurdu. Derviş tebessüm etti:</p>

  <p class="normalnesil">"Ey köle, sultanına söyle, gönlümde ne üzüntü var, ne de sevinç. Çünkü bu dünya bir saatten fazla sürmez. Ne elimi tutsa sevinirim, ne kafamı koparsa üzülürüm. Şimdi o kudret ve fermanıyla dilediğini yapıyor, bense azap içinde âciz bulunuyorum. Lakin kabir kapısından girdiğimizde, ikimiz de aynı oluruz."</p>

  <p class="normalnesil">Derviş öğüdünü sürdürdü:</p>

  <p class="normalnesil">"Bu üç beş günlük saltanata gönül verme, vücudunu ateşlere atma! Senden öncekiler senden daha kudretliydiler ve zulümleriyle cihanı yaktılar. Ne oldu? Sen öyle yaşa ki, takdirle ansınlar, öldüğün zaman beddua etmesinler!</p>

  <p class="normalnesil">"Kötülüğü âdet haline getirmek doğru değildir. Bir gün gelir, ‘Bu âdeti çıkarana lânet olsun!’ denir. İstersen zorla üste geçmiş ol, sonunda mezarın toprağı seni alt etmeyecek mi?"</p>

  <p class="normalnesil">Bu sözleri duyan zalim hükümdar, dervişe daha çok kızdı, ona işkence yapılmasını, dilinin koparılmasını emretti.</p>

  <p class="normalnesil">Derviş şöyle karşılık verdi:</p>

  <p class="normalnesil">"İşkenceden de, dilsiz kalmaktan da korkmam. Sonum hayra çıktıktan sonra çektiğim acılar bana zor gelmez!"</p>

  <p class="ortayazi">* * *</p>

  <p class="normalnesil"><span class="idebold">Eğer sonu mutluysa, matemler düğün olur.</span></p>

  <p class="ortayazi">* * *</p>
</body>
</html>
