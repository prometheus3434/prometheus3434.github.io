<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_67">Cariyenin Cesareti</h1>

  <p class="normalnesililk">ABBASİ HALİFESİ ME’MUN, halifelik sırası kendisine gelince güzeller güzeli bir cariye satın aldı. Öyle ki, yüzü güneşler gibi parlak, boyu gül fidanı gibi inceydi. Cilvesi ve edası en soğuk erkeğin bile aklını başından alırdı. Kendisini Allah’ a adamışları baştan çıkaracak kadar güzel bir âfetti.</p>

  <p class="normalnesil">Lakin bu bebek yüzlü huri, kendisini Me’mun’un kucağına teslim etmedi. Halife öfkeyle yanıp tutuşuyor, keskin kılıcıyla cariyenin kafasını bir anda ikiye ayırmayı düşünüyordu.</p>

  <p class="normalnesil">Dilber cariye şöyle dedi:</p>

  <p class="normalnesil">"İşte başım, benimle yatma da, istersen onu kılıcınla paramparça et!"</p>

  <p class="normalnesil">Me’mun şaşırarak sordu:</p>

  <p class="normalnesil">"Bana neden bu kadar kin ve nefret duyuyorsun, benden ne kötülük gördün, neyi mi beğenmiyorsun?"</p>

  <p class="normalnesil">Cariye şöyle karşılık verdi.</p>

  <p class="normalnesil">"İster öldür, ister işkence et! Ağız kokun bana ıstırap veriyor. Yiğidin kılıcı insanı bir kere öldürür. Lakin ağzının kokusu her an öldürüyor."</p>

  <p class="normalnesil">Cihan padişahı hükümdar bu sözleri işitince büsbütün köpürdü. Yüzündeki mutluluk kedere dönüştü, gururu fena incindi. Cariyeyi kovdu.</p>

  <p class="normalnesil">Fakat bütün gece uyuyamadı. Sabah olur olmaz, şehrin dertten anlayan bütün hekimlerini toplayıp, birer birer konuştu ve onlardan derdinin dermanını öğrendi.</p>

  <p class="normalnesil">Cariyenin sözü kalbine ok gibi saplanmıştı ama, derdinin dermanını öğrenip bu dertten kurtulmuştu. Ağzı artık mis gibi güzel kokmaya başladı. O peri yüzlü cariye ile dost olmayı da başardı.</p>

  <p class="normalnesil">Sevgili cariyesine şöyle söyledi:</p>

  <p class="normalnesil">"Kusurumu çekinmeden yüzüme karşı kim söylerse, benim sevdiğim odur!"</p>

  <p class="ortayazi">* * *</p>

  <p class="normalnesil">İyiliğini isteyen, yolunda diken olduğunu söyleyebilendir.</p>

  <p class="normalnesil">Yolunu kaybedene, ‘"İyi yolda gidiyorsun" demek zulümdür.</p>

  <p class="normalnesil">Kusuru kendisine söylenmeyen kimse, yaptığını marifet zanneder.</p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Düşmanı tâciz için, kale çevresine demir diken dökecek yerde, altın dök. Çünkü ihsan, keskin dişi kesmez eder.</p>

  <p class="normalnesil">Tedbir ile, yüze gülerek dünyayı yenmek mümkündür. Isıramadığın eli öp!</p>

  <p class="normalnesil">Düşmana iyi davran, ona iltifat et, kendine dost yap. Fakat sonra, fırsat bulduğunda derisini yüz!</p>

  <p class="normalnesil">Düşman az bile olsa ihtiyatlı bulun, Çünkü sel suyu, damla damla yağmurun toplanmasından meydana gelir.</p>

  <p class="ortayazi">* * *</p>
</body>
</html>
