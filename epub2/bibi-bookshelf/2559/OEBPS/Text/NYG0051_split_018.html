<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">İhtiyarın Ümidi</h1>

  <p class="normalnesililk">İHTİYARIN BİRİ sabaha kadar ibadet ve zikirle meşgul olduktan sonra, seher vakti elini kaldırıp Allah’tan yardım istedi. O sırada kulağına gayptan şöyle bir nida çalındı:</p>

  <p class="normalnesil">"İster defol git, ister yalvarıp yakarmana devam et, dilediğin olamaz. Bu kapıda senin duan kabul edilmez. Boşuna uğraşma, başının çaresine bak!"</p>

  <p class="normalnesil">Gönlü Allah sevgisiyle dolu olan adam, ertesi geceyi de zikir ve ibadetle geçirdi. Allah dostlarından biri onun bu halinden haberdar oldu:</p>

  <p class="normalnesil">"A efendi, görüyorsun ki dileğin kabul edilmiyor, bu kapı sana kapanmış. Boş yere ne dua edip duruyorsun?"</p>

  <p class="normalnesil">Yaşlı adamın gözlerinden üzüntü içinde kanlı yaşlar boşandı:</p>

  <p class="normalnesil">"Evladım, eğer bundan daha iyi bir kapı görseydim, buradan ümidimi keser, oraya giderdim. Dilenci, bir kapıdan mahrum dönse de, gideceği başka bir kapı varsa merak etmez, öteki kapıya ümitle gider. Gayptan işittim ki, bu semte yolum kapalıymış. Ama başka kapı yok ki oraya gideyim!"</p>

  <p class="normalnesil">İhtiyar bu sözü söyledikten sonra, bütün varlığıyla Allah’a yönelip başını secdeye koydu.</p>

  <p class="normalnesil">O sırada kulağına derinden bir ses geldi:</p>

  <p class="normalnesil">"Bize lâyık bir marifeti yoksa da, kabul ettik. Çünkü bizden başka sığınacak yer tanımıyor!"</p>

  <p class="ortayazi">* * *</p>
</body>
</html>
