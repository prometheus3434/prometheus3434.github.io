<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_106">Çirkin Sesli Müezzin</h1>

  <p class="normalnesililk">ADAMIN BİRİ Sincar mescidinde, Allah rızası için, her vakit ezan okuyordu.</p>

  <p class="normalnesil">Fakat öyle kulak tırmalayıcı, öyle çirkin bir sesi vardı ki, duyanlar hemen oradan uzaklaşır, yüzünü buruşturup bir yerlere savuşurlardı.</p>

  <p class="normalnesil">Mescidi inşa eden ve hizmete açan varlıklı kişi, gönül kırmaktan hoşlanmayan, güzel huylu, iyi kalpli birisiydi. Durumu görüyor, fakat müezzinin kalbini kırmak istemiyordu.</p>

  <p class="normalnesil">Ama sonunda dayanamadı. Bir gün müezzini çağırıp şöyle söyledi:</p>

  <p class="normalnesil">"Ey yardımsever dostum, bu mescidin eski müezzinleri ayda beş dinar ücret alırlardı. Gel ben sana on dinar vereyim, sen artık başka bir mescitte ezan oku, orada müezzinlik yap!"</p>

  <p class="normalnesil">Teklifi kabul eden müezzin, hizmeti bırakarak mescitten ayrıldı.</p>

  <p class="normalnesil">Aradan bir süre geçtikten sonra müezzin geri döndü. Canı sıkkındı, hemen mescit sahibi zenginin yanına geldi:</p>

  <p class="normalnesil">"Beyim," dedi. "Bana karşı büyük bir haksızlık etmişsiniz. Hatırlarsınız bana 10 dinar verip başka bir mescide göndermiştiniz. Şimdi ise, bir başka mescide gitmem için bana tam 20 dinar teklif ediliyor."</p>

  <p class="normalnesil">Adam tebessüm ederek:</p>

  <p class="normalnesil">"Sakın kabul etme! Sen okumana devam et, inanıyorum ki, onlar 50 dinara bile razı olurlar."</p>

  <p class="ortayazi">* * *</p>
</body>
</html>
