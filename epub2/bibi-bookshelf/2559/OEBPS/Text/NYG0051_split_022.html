<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">Yükselmenin Yolu</h1>

  <p class="normalnesililk">SOYU SOPU TEMİZ, dürüst ve akıllı bir genç, bindiği gemiyle Anadolu’nun şirin bir kasabasına gelmişti. Oradaki müminler, onun faziletli, akıl ve anlayış sahibi, temiz bir delikanlı olduğunu anlayıp, kendisini misafir etmek istediler. Eşyalarını alarak, onu temiz bir dergâha götürdüler.</p>

  <p class="normalnesil">Delikanlı orada yedi içti, itibar gördü. Misafirlik süresi bittikten sonra, Şeyh Efendi delikanlıya şöyle söyledi.</p>

  <p class="normalnesil">"Oğul, şu mescit tozlandı. Ötesinde berisinde çerçöp birikti, onu sil süpür temizle!"</p>

  <p class="normalnesil">Genç yolcu bu sözü işitir işitmez savuşup gitti. Bir daha da izini gören olmadı. Şeyh efendinin müritleri, misafirin görünmemesini, hizmetten kaçtığına, yahut elinden hizmet gelmediğine vererek şöyle dediler:</p>

  <p class="normalnesil">"Zavallı çocuk, demek ki hizmet işine gelmedi!"</p>

  <p class="normalnesil">Aradan birkaç gün geçti. Şeyh efendinin hizmetkârlarından biri ona çarşıda rast geldi.</p>

  <p class="normalnesil">"Ey kendini beğenmiş genç! Şunu iyi bil ki, insanlar hizmet ederek yükselir, ancak bu şekilde bir makam sahibi olurlar. Dergâhtan kaçarak iyi bir şey yapmadın!"</p>

  <p class="normalnesil">Genç yolcu, içi yanarak ağlamaya başladı, bir yandan da şöyle söylüyordu:</p>

  <p class="normalnesil">"Ey cana can katan, gönüller aydınlatan dostum! Emri aldığım gibi mescidi temizlemeye gittim. Fakat baktım ki orada ne toz var, ne de toprak, her yer tertemiz. O tertemiz yerde kirli olan ancak bendim. Ayağımı ister istemez oradan çektim. Çünkü ben gidince mescit temizlenmiş olacaktı!"</p>

  <p class="ortayazi">* * *</p>

  <p class="normalnesil"><span class="idebold">Derviş için biricik yol, kendini küçük görmektir. Yükselmek mi istiyorsun, gönülsüz olmaya bak! O damın bundan başka merdiveni yoktur.</span></p>

  <p class="normalnesil"><span class="idebold">Meyveli dal başını aşağılara uzattığı gibi, akıllı insan da mütevazı olur.</span></p>

  <p class="ortayazi">* * *</p>
</body>
</html>
