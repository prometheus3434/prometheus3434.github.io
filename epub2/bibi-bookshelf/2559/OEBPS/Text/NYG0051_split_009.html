<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">Salih Derviş</h1>

  <p class="normalnesililk">ÂRİFLERDEN BİR ZAT, eski elbiseler giyer, bir harabede otururdu. Dostlarından biri kapısından geçerken kulağına bir köpek havlaması geldi. Kendi kendine söylendi:</p>

  <p class="normalnesil">"Allah Allah, burada salih bir derviş oturur, köpeğin burada ne işi var?"</p>

  <p class="normalnesil">Sonra da o mübarek adamın hatırını sorma düşüncesiyle eve girdi. Her yana baktı, ama hiçbir yanda, orada köpek bulunduğunu gösteren bir belirtiye rastlamadı. İçeride kimsecikler yoktu. Utandı, mahcup oldu ve geldiği gibi sessiz sedasız geri dönmek istedi. Bu sırada, adamın ayak sesini işiten ârif ona şöyle seslendi:</p>

  <p class="normalnesil">"Ey gözümün nuru, burada köpek var sanma! Köpek gibi seslenen benim. Baktım ki yerlerin ve göklerin sahibi olan Allah, ona karşı aczimizi anlayıp zaafımızı hissetmemizden hoşlanıyor. Ben de başımdan kibir ve gurur tacını attım. Köpekten daha mütevazı bir varlık da düşünemediğim için, Rabbimin kapısında köpek gibi havlamaya başladım!"</p>

  <p class="ortayazi">* * *</p>

  <p class="normalnesil"><span class="idebold">Yüksek bir makama ulaşmak istiyorsan, bu makama tevazu inişinden çıkabilirsin. Mütevazı insan, Allah huzurunda büyük makamlara kavuşur.</span></p>

  <p class="normalnesil"><span class="idebold">Şelale azametle aktığı için, yukarıdan aşağıya yuvarlanır. Çiğ ise küçük ve âciz olarak düştüğü için güneş onu muhabbetle yukarılara çıkarır.</span></p>

  <p class="ortayazi">* * *</p>
</body>
</html>
