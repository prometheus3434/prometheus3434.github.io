<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_21">Nimete Şükretmeli</h1>

  <p class="normalnesililk">BİR AV ESNASINDA hükümdar atından düştü. Öyle oldu ki, boyun kemikleri birbirine geçti, boynu fil boynu gibi bedenine battı. Öyle ki vücudunu çeviremeden başını döndüremez oldu. Bu duruma hiçbir hekim çare bulamadı.</p>

  <p class="normalnesil">Aradan günler geçti. Şehre başka illerden bir yabancı geldi. Bu adam hünerli bir hekimdi. Durum kendisine anlatılınca, saraya gelerek şahı görmek istedi. Marifetli parmaklarıyla boyun adalelerini gevşetti, damarlarını yerine yerleştirdi. Sultan kısa zamanda sağlığına kavuştu, başını eskisi gibi kolayca çevirmeye başladı. Allah, eğer o yabancıyı göndermeseydi ömür boyu sakat kalacaktı.</p>

  <p class="normalnesil">Yıllar sonra, yabancı hekimin yolu yeniden aynı ülkeye düştü. Saraya uğramak, hükümdara saadetler dilemek istedi. Lâkin mağrur padişah, ona yüz vermedi. Yaşlı hekim üzüldü, başını önüne eğdi ve bir şey söylemeden saraydan sessizce ayrıldı.</p>

  <p class="normalnesil">Şahın yanından ayrılırken şöyle mırıldanmıştı:</p>

  <p class="normalnesil">"Eğer, ben onun boynunu çevirip sağlığına kavuşturmasaydım, o bugün yüzünü benden çevirmeyecekti!"</p>

  <p class="normalnesil">Saraydan ayrılırken vezirlerden birine bir tane tohum verdi.</p>

  <p class="normalnesil">"Şahımız, bunu buhurdana koyup yaksınlar, faydalı bir tütsüdür!" diye tavsiyede bulundu.</p>

  <p class="normalnesil">Hükümdar, şifa olur düşüncesiyle tütsünün dumanına girince, arkası kesilmeyen bir aksırık nöbetine yakalandı. Aksırıkların şiddetinden başı tekrar eski haline döndü, yeniden sakat kaldı.</p>

  <p class="normalnesil">Sultanın adamları yabancı hekimi her yerde aradılarsa da bir daha bulamadılar.</p>

  <p class="ortayazi">* * *</p>

  <p class="normalnesil"><span class="idebold">Boynunu Cenab-ı Hakka şükürden çevirme ki, kıyamet günü eli boş kalmayasın!</span></p>

  <p class="ortayazi">* * *</p>
</body>
</html>
