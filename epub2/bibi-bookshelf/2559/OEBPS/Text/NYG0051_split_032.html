<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">Sofra Nöbeti</h1>

  <p class="normalnesililk">GENÇLİĞİMDE, o nimetlerin bolluk çağında bir gece birkaç delikanlı toplanmıştık. Hepimiz bülbüller gibi şakrak, güller gibi tazeydik. Kahkahalarımız mahalleyi gürültüye boğuyordu. Yanıbaşımızda gün görmüş, yılların tecrübesiyle saçının gecesi gündüze dönmüş bir ihtiyar oturuyordu. Biz dudaklarımızı fıstık gibi açarak gülerken, onun ağzı fındık gibi kapalı duruyordu.</p>

  <p class="normalnesil">Arkadaşlarımızdan biri ona yaklaştı:</p>

  <p class="normalnesil">"Bey amca, niçin bir köşede dertli dertli oturuyorsun? Şu üzüntüyü başından at, bizlere katıl, gönlün açılsın!" dedi.</p>

  <p class="normalnesil">Yaşlı adam yavaşça başını kaldırdı. İhtiyarlara yakışan bir olgunlukla şöyle konuştu:</p>

  <p class="normalnesil">"Gül bahçesinde sabah rüzgarı estiği zaman salınmak genç fidanlara yakışır. Tazeyken, ekin de salınır; fakat sararıp solunca kırılır. İlkbaharda kokulu söğütler filizlenirken, kocamış ağaçlar kuruyan yapraklarını döker.</p>

  <p class="normalnesil">"Ah oğlum, gençlerle gezinmek bize yakışmaz. Çünkü yüzümde yaşlılığın izleri görünüyor. Ruhum bedenimi terk etmek için çareler arıyor. Biz yiyip içtik, kalktık; şimdi sofraya oturma nöbeti sizin.</p>

  <p class="normalnesil">"Bakın, vaktiyle kuzgun kanadını andıran saçıma şimdi karlar yağmış; gayrı bülbül gibi bağlarda gezmek bana yakışır mı? Tavus kuşu ne güzel cilvelenir. Fakat kanadı yolunmuş doğandan bir şey beklenir mi?</p>

  <p class="normalnesil">"Bizim gülistanımızın tazeliği geçti, solmuş güllerden kim demet yapar?</p>

  <p class="normalnesil">"Şimdi ben değneğe dayanıyorum. Artık hayata dayanmak benim için hatadır. Sekerek, sıçrayarak yürümek gençlere özgüdür. Oysa ki zavallı ihtiyarlar elleriyle tutunarak kalkarlar.</p>

  <p class="normalnesil">"Benim yüzüm de vaktiyle gül pembe iken, bugün sarı altına dönmüştür. Güneş bir kere sarardı mı, batması yakındır. Gençlerin hevese kapılması, ihtiyarlarınki kadar çirkin olamaz.</p>

  <p class="normalnesil">"Artık bana çocuklar gibi yaşamak değil, günahlarımdan utanarak çocuklar gibi ağlamak yakışır."</p>

  <p class="ortayazi">* * *</p>

  <p class="normalnesil"><span class="idebold">"Hiç yaşamamak, yıllarca hata içinde yaşamaktan iyidir!" diyen Lokman Hekim ne kadar güzel söylemiş.</span></p>

  <p class="normalnesil"><span class="idebold">Hem sermayeyi, hem de kârı kaybetmektense, dükkanın kapısını sabahtan kapamak daha faydalıdır.</span></p>

  <p class="normalnesil"><span class="idebold">Gençliğin siyahlığı aklanıncaya kadar, ihtiyarın saçındaki beyazlık onu mezara götürür.</span></p>

  <p class="ortayazi">* * *</p>
</body>
</html>
