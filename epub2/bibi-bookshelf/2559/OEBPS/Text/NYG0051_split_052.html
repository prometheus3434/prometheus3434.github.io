<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_53">Sadakanın Defettiği Belâ</h1>

  <p class="normalnesililk">ZAVALLI BİR İHTİYAR, gencin birinden küçük bir sadaka istemiş, o da vermişti.</p>

  <p class="normalnesil">Bir süre sonra bu genç, işlediği küçük bir suç sebebiyle yakalandı ve hükümdarın huzuruna çıkarıldı. Sultan onun boynunun vurulmasını emretti. Cezası ağırdı, fakat yapabileceği bir şey yoktu. Cellatlar onu, idamın yapılacağı meydana götürdüler.</p>

  <p class="normalnesil">Meydanı, cellatların bağırıp çağırması, toplanan ahali ve kapılardan, damlardan bakan halkın gürültüsü doldurmuştu. Bu kargaşa içinde, gencin kendisine sadaka verdiği perişan ihtiyar oradan geçmekteydi. Zavallı delikanlıyı cellatların elinde ölüme mahkum görünce, kalbi sızladı, içi acıdı. Onun vaktiyle kendisine yaptığı iyiliği düşündü. Gencin kurtulması için bir şeyler yapmalıydı. Cellat baltasını kaldırdığı sırada bütün gücüyle bağırmaya başladı:</p>

  <p class="normalnesil">"Ağlayın dostlar, dünya iyisi padişahımız öldü! O güzel huylu insan gitti, dünya artık boş kaldı!"</p>

  <p class="normalnesil">İhtiyar ağlayarak saçlarını yoluyor, acı feryatlar koparıyordu. İhtiyarın ağlayıp dövündüğünü gören halktan da ah u vahlar, çığlıklar yükselmeye başladı. Herkes ıstırap içinde dövünüyor, inleyip sızlıyordu.</p>

  <p class="normalnesil">Muhafızlar, askerler, atlılar, baltasını indirmeye hazırlanan cellatlar, bu çığlığı duydular. Gencin idamını bırakıp, yumruklarını başlarına vurarak son hızla sarayın kapısına doğru koşmaya başladılar. Fakat, baktılar ki hükümdar sarayında oturuyor.</p>

  <p class="normalnesil">Fakat kargaşa sırasında delikanlı ortadan kaybolmuştu. Muhafızlar, hemen ihtiyarı yakalayıp sultanın huzuruna çıkardılar. Hükümdar gazaba geldi. Gözlerini öfkeyle açarak, korkunç bir tavırla sordu:</p>

  <p class="normalnesil">"Ey akılsız ihtiyar, söyle bakalım. Benim gibi temiz ahlâklı, adaletli bir hükümdarın ölümünü neden istedin? Benim güzel huylu olduğumu bağırıp duruyormuşsun, madem ben iyi ve doğru imişim, niye benim ölümümle halkın fenalığını diledin?"</p>

  <p class="normalnesil">Cesur ihtiyar akıllıca söze başladı. Önce şöyle dua etti:</p>

  <p class="normalnesil">"Sultanım! Hükmün cihana yürüsün, saltanatın ebedî olsun!" Sonra da:</p>

  <p class="normalnesil">"Yüce Padişahım, benim ‘Sultan öldü!’ yalanımla sana bir şey olmadı. Fakat bu sözle bir can kurtuldu" dedi ve hikâyeyi anlattı.</p>

  <p class="normalnesil">Hükümdar bu hikâyeden o kadar memnun oldu ki ihtiyarın suçunu bağışladı ve kendisini affetti.</p>

  <p class="normalnesil">Öte yanda, ölüm meydanından kaçan zavallı delikanlı, canını derdinden düşe kalka koşuyor, şehirden kaçmaya çalışıyordu. Tanıyanlardan biri yanına yaklaşıp sordu:</p>

  <p class="normalnesil">"Hey delikanlı! Canını nasıl kurtardın?"</p>

  <p class="normalnesil">Delikanlı onun kulağına eğilerek şöyle dedi:</p>

  <p class="normalnesil">"Canımı küçük bir sadakayla kurtardım."</p>

  <p class="ortayazi">* * *</p>

  <p class="normalnesil"><span class="idebold">Yere tohum ekenler, meyvesinden faydalanmak için ekerler.</span></p>

  <p class="normalnesil"><span class="idebold">"Ey akıl sahipleri, koca bir belâyı, bir arpa miktarı gümüş defeder!"</span></p>

  <p class="normalnesil"><span class="idebold">Sevgili Peygamberimiz bir hadisinde şöyle buyurmuştur:</span></p>

  <p class="normalnesil"><span class="idebold">"Bir sadaka bin belâyı defeder!"</span></p>

  <p class="ortayazi">* * *</p>
</body>
</html>
