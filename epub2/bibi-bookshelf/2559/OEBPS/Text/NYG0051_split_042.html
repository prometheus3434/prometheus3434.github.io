<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_43">Kapıdan Kovulan Adam</h1>

  <p class="normalnesililk">FAKİR BİR ADAM, varlıklı birine giderek, iş bulup çalışamadığını, dar günleri için bir köşesine ayırdığı üç kuruşun tükendiğini, çoluk çocuk açlığa mahkum olduklarını sızlanarak anlattı. Durumunun kötüleştiğinden şikayet edip, ağlayıp inleyerek biraz yardımda bulunmasını istedi.</p>

  <p class="normalnesil">Kara ve katı yürekli adam ona hiçbir yardımda bulunmadı. Ayrıca öfkelendi.</p>

  <p class="normalnesil">"Ben, paramı senin için mi kazanıyorum?" diye bağırdı.</p>

  <p class="normalnesil">Onun hakaret ve eziyetiyle fakirin gönlü bir kat daha daraldı. Başını kederle kaldırarak:</p>

  <p class="normalnesil">"Bağırıp çağırmanız da ne oluyor? Benim durumuma düşmekten, dilenmenin ruhu ezen acısından korkmuyor musunuz?" dedi.</p>

  <p class="normalnesil">Yoksulun verdiği cevap karşısında öfkesi daha da artan zengin, fakiri yeniden azarladı. Sonunda, "Defol kapımdan!" diyerek hizmetkârlarına kovdurdu.</p>

  <p class="normalnesil">Allah’a şükretmediği, malının zekat ve sadakasını vermediği için, bir müddet sonra kader ondan yüz çevirdi, şansı döndü. Gurur ve kibirle herkesi küçük görmesi başına felaketler getirmeye başladı. Felek onu sarımsak gibi soydu. Ne malını kurtarabildi, ne de hayvanını. Allah, yoksullukla onun başına da toprak saçtı.</p>

  <p class="normalnesil">Aradan uzun bir süre geçti. Şehirde gönlü aydınlık, ahlâkı temiz, cömert bir zengin vardı. Bu zat, perişan durumda birini görünce mala kavuşan yoksul gibi çılgınca sevinirdi.</p>

  <p class="normalnesil">Bir akşam üstü bu adamın kapısına bir fakir geldi, sızlanarak derdini döktü ve bir lokma ekmek istedi. Çok acı çektiği her halinden anlaşılıyordu. Üstü başı perişandı. Dizlerinin dermanı kesilmişti.</p>

  <p class="normalnesil">Temiz kalpli, merhametli ve cömert biri olan zengin, hizmetkârına emretti: "Bu adama yardım et!"</p>

  <p class="normalnesil">Hizmetkâr, harika yemeklerle donatılmış zengin bir sofra hazırlayarak adamın önüne koydu. Fakat aynı anda elinde olmayarak bir çığlık kopardı. Koşarak, büyük bir acı içerisinde efendisinin yanına döndü. Gözyaşları yanaklarından süzülüyordu. Güzel huylu efendisi acı bir tebessümle sordu:</p>

  <p class="normalnesil">"Ne oldu, sana kim eziyet etti? Neye ağlıyorsun?"</p>

  <p class="normalnesil">Köle sesi titreyerek cevap verdi:</p>

  <p class="normalnesil">"Bu ihtiyarın başına gelenlerden gönlüm darmadağın oldu. Çünkü vaktiyle ben onun hizmetindeydim. O ise mal, para ve büyük bir servetin sahibiydi. Günün birinde böyle her şeyini yitirip, itibarını kaybederek acınacak bir duruma düşeceği, kapıları dolaşarak dilencilik yapacağı hiç aklıma gelmemişti."</p>

  <p class="normalnesil">Efendi acı acı gülümsedi:</p>

  <p class="normalnesil">"Oğlum, bu ona eziyet sayılmaz. Bu adam, hani o asık suratlı, gurur ve kibrinden başı göklere değen tüccar değil miydi? Ben de onun, bir gün kapısından kovduğu yoksul adamım. Allah’ın takdiri, onu bugün benim durumuma getirdi. Bana da talih gülümsedi, yüzümden kederin acısını sildi."</p>

  <p class="ortayazi">* * *</p>

  <p class="normalnesil">Yüce Allah, eğer hikmetiyle bir kapıyı kaparsa, rahmetiyle başkasını açar. Nice azıksız fakirler doymuşlar, nice zenginlerin yolunda giden işleri altüst olmuştur.</p>

  <p class="normalnesil">Sen insanlara karşı yumuşak davran ki, yarın da Allah sana sert davranmasın! Düşkünlerin elinden tutan kimse, bir gün elden ayaktan yoksun kalırsa, acının esiri olup kalmaz.</p>

  <p class="normalnesil">Hizmetkarına inciterek emir verme. Gün olur o da sana emir verebilir. Kudretin ve makamın devam ettikçe, halkın zayıflığına karşı zorbalık etme. Satrançta vezirin birdenbire piyade olması gibi, yoksulun da kudrete erdiği çok görülür.</p>

  <p class="normalnesil">Öğüt dinleyen ve ileriyi gören insanlar, hiçbir kalbe kin tohumu ekmezler. Saman toplayan bir fakire kafa tutan bir harman sahibi zarar eder.</p>

  <p class="normalnesil">Acaba Yüce Yaratıcının, bir gün nimeti fakire vereceğinden ve gam yükünü de fakirden alıp kendi gönlüne koyacağından korkmazlar mı? Nice zorlu kimseler düşer ve nice düşkünlere talih yardım eder.</p>

  <p class="normalnesil"><span class="idebold">Emrin altında bulunanların kalbini kırma, günün birinde sen de emir altında girebilirsin.</span></p>

  <p class="ortayazi">* * *</p>
</body>
</html>
