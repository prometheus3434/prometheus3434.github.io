<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_135">Mutluluğun Değeri</h1>

  <p class="normalnesililk">ZENGİN BİR TÜCCAR, ticaret amacıyla yola çıkmıştı. Kölesiyle beraber bir gemiye bindiler. Fakat köle, hiç deniz yolculuğu yapmamış, fırtına sıkıntısı görmemişti. Gemi küçük bir dalgayla sarsıldığında bile, köle ağlayıp inliyor, korkusundan tir tir titriyordu. Tecrübeli tayfalar, onu sakinleştirmek için ne kadar dil döktüler, ne kadar gayret gösterdilerse boşa çıkıyordu.</p>

  <p class="normalnesil">Kölenin her fırsatta sızlanması tüccarın da keyfinin kaçırmış, huzurunu bozmuştu. Kaptan bile çaresizdi.</p>

  <p class="normalnesil">O sırada, yolcular arasında bulunan orta yaşlı bir adam, yavaşça zengin tüccarın yanına yaklaştı.</p>

  <p class="normalnesil">"İzin verirseniz, onu sustururum!" dedi.</p>

  <p class="normalnesil">Tüccar, "İzin veriyorum" anlamında başını sallayınca, yabancı adamla tayfalar arasında kısa bir fısıldaşma geçti.</p>

  <p class="normalnesil">Az sonra geminin dört tayfası, köleyi apar topar kucaklayıp feryatlarına kulak vermeksizin, güverteden aşağı, denize atıverdiler. Zavallı köle, bir yandan sulara batıp çıkıyor, öte yandan "İmdat!" diye bağırarak, var gücüyle yardım istiyordu.</p>

  <p class="normalnesil">Birkaç dakika içinde, tayfalardan ikisi denize atlayıp köleyi saçından yakaladılar. Az sonra güverteye çıkarılan köle, artık sakinleşmiş görünüyor, sessizce uslu uslu oturuyordu. Ondaki deniz korkusu geçmiş, fırtına endişesi ruhunu terk etmişti.</p>

  <p class="normalnesil">Yabancı yolcunun bu garip davranışı tüccarı hayrete düşürmüştü:</p>

  <p class="normalnesil">"Ey yabancı, yaptığın bu işin hikmeti nedir?" diye sordu.</p>

  <p class="normalnesil">Yolcunun gözleri parladı, gülümseyerek şöyle dedi:</p>

  <p class="normalnesil">"Köle, suda boğulmanın sıkıntısını hissedemiyor, gemideki huzurun değerini anlayamıyordu. İşte huzur ve saadet böyledir. Bir felâkete uğramayan, onun kıymetini bilemez!"</p>

  <p class="ortayazi">* * *</p>

  <p class="normalnesil">Ey tok adam! Arpa ekmeği sana güzel görünmez. Halbuki sana güzel gelmeyen o ekmek, benim için güzeldir.</p>

  <p class="normalnesil">Biri sevdiğini sinesine sarmış, öbürü "Yâr gelir mi?" diye gözlerini kapıya dikmiş. Bu ikisi aynı olur mu?</p>

  <p class="normalnesil">"Araf<sup class="calibre2"><a href="../Text/NYG0051_split_166.html#footnote-5740-32" id="footnote-5740-32-backlink">[32]</a></sup> Cennet hurileri için Cehennem, Cehennem halkı için Cennettir, derler."</p>

  <p class="ortayazi">* * *</p>

  <p class="normalnesil"><span class="idebold">Bir felâkete uğramayan, huzur ve saadetin değerini bilemez!</span></p>

  <p class="ortayazi">* * *</p>

  <div class="calibre1" id="calibre_pb_136"></div>
</body>
</html>
