<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_114">Karaya Bürünen Güzel</h1>

  <p class="normalnesililk">HER DELİKANLININ başına geldiği gibi, gençliğimde ben de bir güzele gönül vermiştim. Öyle parlak bir yüzü vardı ki, ayın on dördü gibiydi. Sesinin güzelliği ise sular gibi çağlıyordu. Canı şeker tadı çekenler onun dudaklarına bakarlardı.</p>

  <p class="normalnesil">Bir gün ruhuma uymayan bir davranışını gördüm ve ondan ayrılmaya karar verdim. Sevgi defterini kapattım, yolumu değiştirdim.</p>

  <p class="normalnesil">Bir zaman sonra kendisine rastladığımda:</p>

  <p class="normalnesil">"Artık nasıl istersen öyle hareket et, davranışların beni ilgilendirmiyor" dedim.</p>

  <p class="normalnesil">Benden uzaklaşırken şöyle söyleniyordu:</p>

  <p class="normalnesil">"Yarasanın güneşten hoşlanmaması, güneşin kıymetini düşürmez!"</p>

  <p class="normalnesil">Sonradan, onun başka bir şehre yerleştiğini işittim. Ama aradan bir süre geçince pişmanlık duymaya başladım. Ondan ayrılmak bana zor gelmişti.</p>

  <p class="normalnesil">İnsanlar belâ ve sıkıntıya uğramadıkça, elindeki güzelliğin değerini bilmiyor.</p>

  <p class="normalnesil">"Sevgilim, istersen beni öldür ama geri gel, senin yanında ölmek, sensiz yaşamaktan çok daha güzel" diye tutturdum.</p>

  <p class="normalnesil">Rabbime şükürler olsun ki, bir müddet sonra geri geldi. Yüreğim yana yana ona koştum. Ama bir de ne göreyim? O şiirimsi sesi bozulmuş, o eşsiz güzelliği çıkıp gitmişti. Beni görünce, kendisini kucaklayacağımı sandı. Bense, bir zamanlar gözümü ayıramadığım âşığıma bakamıyordum bile.</p>

  <p class="normalnesil"><span class="ideitalik">Ey taze bahar, yaprağın sararmış. Artık salınıp kibirlenme. Eski halini hayal etme. Seni kim dilerse, artık onun yanına git, ona naz yap!</span></p>

  <p class="normalnesil">Ona şöyle sordum:</p>

  <p class="normalnesil">"Yüzünün güzelliğine ne oldu?"</p>

  <p class="normalnesil">Sorumu şöyle cevapladı:</p>

  <p class="normalnesil">"Sanırım gönlümün mâtemini çekerek karalara büründü!"</p>

  <p class="ortayazi">* * *</p>
</body>
</html>
