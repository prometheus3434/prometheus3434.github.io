<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_90">Tecrübe Kazanır</h1>

  <p class="normalnesililk">BİR SENE BELH’TEN Şamiyan’a gitmem gerekiyordu. Yolda eşkıya tehlikesi vardı. Akıllı bir delikanlı, kılavuz olarak kafilemize katıldı. Güçlü kuvvetli, bileği bükülmez birine benziyordu. Bir çekişte gerdiği yayı, çelik pazılı on yiğit geremezdi. Silahşördü, yaman kılıç savurduğunu, kalkan oynattığını söylediler. Sanırım dünyada sırtını yere vuracak pehlivan yoktu. Acı bir kuvvete sahip olduğunu hepimiz görüyorduk.</p>

  <p class="normalnesil">Tek kusuru şuydu. Naz içinde büyümüş, nimetler içinde yüzmüş, gölgede beslenmişti. Seyahat etmemiş, dünyayı tanımamıştı.</p>

  <p class="normalnesil">Savaş meydanlarının kös<sup class="calibre2"><a href="../Text/NYG0051_split_145.html#footnote-5740-11" id="footnote-5740-11-backlink">[11]</a></sup> gümbürtüsünü işitmemiş, süvari kılıçlarının parıltısı gözlerini kamaştırmamıştı. Düşman eline esir düşmemiş, çevresine ok yağmamıştı.</p>

  <p class="normalnesil">Kafilemizde bu genç önümde yürüyor, yolumuza çıkan her engeli bileğinin kuvvetiyle devirip geçiyordu. Önümüzü kesen ulu bir ağaç görse, bileğinin gücüyle kökünden söküyordu.</p>

  <p class="normalnesil">Ara sıra şöyle naralar attığını işitiyorduk:</p>

  <p class="normalnesil">"Bu meydanda fil yok mu? Gelsin de bilek görsün!"</p>

  <p class="normalnesil">Delikanlının az sonra yeniden bağırdığını duyduk:</p>

  <p class="normalnesil">"Ey pençesi bükülmez aslan! Gel de yiğit pençesi gör!"</p>

  <p class="normalnesil">Kafilemiz güle oynaya yola devam ediyordu.</p>

  <p class="normalnesil">Yüksekçe bir tepeyi yeni aşmıştık ki, karşımızda birden iki Hintli belirdi. Cılız çocuklardı ama, gözleri çakmak çakmaktı. Öfke doluydular. Niyetlerinin iyi olmadığı ilk bakışta fark ediliyor, hallerinden eşkıya oldukları anlaşılıyordu.</p>

  <p class="normalnesil">Biri elindeki kalınca sopayı tehditle sallıyor, öteki koltuğunun altına sıkıştırdığı ağır tokmağı gösteriyordu.</p>

  <p class="normalnesil">Durumu iyi görmedim. Hemen aslan yapılı delikanlıya döndüm:</p>

  <p class="normalnesil">"Haydi evlât, ne duruyorsun? İşte yiğitliğin tam zamanı. Kahramanlık ve cesaret adına ne hünerin varsa göster! Meydan senin, düşmanın mezarına ayağıyla geldi!"</p>

  <p class="normalnesil">Baktım, delikanlının yüzü sapsarı olmuştu, titriyordu. Elindeki ok ve yay düşüverdi.</p>

  <p class="normalnesil">Okuyla zırh delen, kılıcıyla kalkan parçalayan her adam, gözü kara kimselerin karşısında direnemez.</p>

  <p class="normalnesil">Baktık ki çaresi yok. Eşyamızı, silahımızı, giyimimizi, kısacası her şeyimizi Hintlilere teslim edip canımızı ellerinden güç belâ kurtardık.</p>

  <p class="ortayazi">* * *</p>

  <p class="normalnesil"><span class="idebold">İri pençeli aslanın üstüne, tecrübeli kimseler gönder ki, onu kemendinin halkasına düşürsün.</span></p>

  <p class="normalnesil"><span class="idebold">Tecrübesiz adam, her ne kadar bileği kuvvetli, vücudu fil gibi de olsa, düşmanıyla karşılaşınca korkudan dizinin bağı çözülür.</span></p>

  <p class="normalnesil"><span class="idebold">"Savaşı, savaş görenler bilir."</span></p>

  <p class="ortayazi">* * *</p>
</body>
</html>
