<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_58">Sultanın Yüzüğü</h1>

  <p class="normalnesililk">HALİFE ÖMER İBN ABDÜLAZİZ, cömertliği, alçakgönüllülüğü ve adaletiyle tarihte iz bırakmış, Emevî Devletinde üç yıl halifelik yapmış, (717-720) ırkçılık ve kabilecilik siyasetinden ziyade, İslâmî bir siyaset takip ettiğinden, genç yaşta zehirlenerek öldürülmüştür.</p>

  <p class="normalnesil">İşte bu âdil halifenin parmağında öyle kıymetli bir yüzük taşı bulunuyordu ki, sarraflar bu yüzüğe değer biçmekten aciz kalmışlardı.</p>

  <p class="normalnesil">Öyle ki; dünyayı aydınlatan o yıldızı geceleyin görenler, onu gündüz aydınlığından yapılmış bir inci sanırlardı.</p>

  <p class="normalnesil">Günün birinde memlekette büyük bir kıtlık baş gösterdi. Halkın parlak bir mehtabı andıran aydınlık yüzü, ince hilale dönüştü. Âdil halife, halkında rahat ve huzur göremeyince, tek başına kudret içinde keyif sürmeyi, insanlığına yediremedi.</p>

  <p class="normalnesil">İnsan halkının damağındaki zehir görür de, boğazından tatlı su geçer mi?</p>

  <p class="normalnesil">Yüce hükümdar fakir ve yetimlere acıdı. Emir verdi, yüzüğünü gümüş para karşılığında sattırdı. Elde ettiği paranın tamamını da dervişlere, yoksullara, muhtaçlara dağıttı.</p>

  <p class="normalnesil">Halifenin bu değerli yüzüğünün satıldığını duyanlar, onun hakkında tuhaf şeyler söylediler, dedikodu yaptılar, hatta onu ayıpladılar:</p>

  <p class="normalnesil">"Böyle kıymetli bir taş bir daha ele geçmez. Halife hata etti, o değerli yüzüğü satmayacaktı!" dediler.</p>

  <p class="normalnesil">Halife Ömer, bunu duyunca ağladı. Gözyaşları, balmumu gibi sararan yanağından aşağı süzülürken şöyle dedi:</p>

  <p class="normalnesil">"Halkın kalbi yoksullukla perişan iken, sultanın süs hevesinde bulunması çirkin bir davranıştır. Ben taşsız bir yüzük takabilirim. Ama halkımın acı çekmesine gönlüm razı değil."</p>

  <p class="ortayazi">* * *</p>

  <p class="normalnesil"><span class="idebold">Halkının rahatını, kendi rahatına tercih eden kimseye ne mutlu!</span></p>

  <p class="normalnesil"><span class="idebold">Vicdanlı insanlar, başkalarını üzerek elde edilen zevklere rağbet etmez.</span></p>

  <p class="normalnesil"><span class="idebold">Sultan yatağında rahatça uyurken, fakirin huzurla yatacağını zannetme. Aksine o gecelerini uyanık geçirirse, halk rahat ve huzurla uyur.</span></p>

  <p class="ortayazi">* * *</p>
</body>
</html>
