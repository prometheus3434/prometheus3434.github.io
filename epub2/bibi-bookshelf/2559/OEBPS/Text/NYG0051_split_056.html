<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_57">Çobanın Nasihati</h1>

  <p class="normalnesililk">NAMI DÜNYAYA YAYILMIŞ Fars hükümdarlarından Dârâ, bir av esnasında askerinden bir hayli uzaklaşmıştı. At çobanlarından biri âniden önüne çıkarak, koşa koşa kendisine yaklaşmaya başladı. Sakin bir huya sahip bulunan padişah kendi kendine düşündü:</p>

  <p class="normalnesil">"Bu adam, benimle savaşmaya gelen bir düşman olmalı, şunu yanıma yaklaştırmamalıyım. Hemen bir okla haklayayım!"</p>

  <p class="normalnesil">Hemen yayını gerip nişan aldı, bir vuruşta o yaklaşan adamı öldürmek istedi.</p>

  <p class="normalnesil">Dârâ’nın yayını kurduğunu, okunu atmaya hazırlandığını gören çoban, korkuyla haykırdı:</p>

  <p class="normalnesil">"Ey İran’ın ve Turan’ın sahibi, kaderin kötü gözü senden uzak olsun. Ben sultanımın atlarını besleyip büyüten, onları yetiştiren çobanım. Çayırda bu görevle bulunuyorum. Düşman değilim, beni öldürmeyin!"</p>

  <p class="normalnesil">Çobanın bağırması üzerine hükümdar kendine geldi:</p>

  <p class="normalnesil">"Hey kafasız çoban, ölümden döndün! Sana mutlaka melekler yardım etti. Yoksa yayı germiştim" diye güldü.</p>

  <p class="normalnesil">Otlağın bekçisi çoban da gülümsedi ve şöyle cevap verdi:</p>

  <p class="normalnesil">"Sultanım, insanlar iyiliklerini gördükleri kimselere doğru yolu göstermek zorundadır. Beni bağışlayınız, haddim olmayarak söylüyorum.</p>

  <p class="normalnesil">"Bir hükümdarın dostunu düşmanından ayırt edememesi, o hükümdar için asla beğenilecek bir durum değildir. Büyükler öyle yaşamalıdırlar ki, her küçüğün kim olduğunu bilmelidirler. Siz beni kaç kere huzurunuzda görmüş; atlardan ve otlaklardan sormuştunuz. Şimdi yanınıza yine sevgi ve saygılarımı arz etmek için yaklaşıyordum ki, beni düşmandan fark edemediniz.</p>

  <p class="normalnesil">"Halbuki ben çoban kulunuz, istenilen bir atı, yüz bin atın içinden bile derhal bulup çıkarırım. Demek ki çobanlığım akıl ve fikirledir. Siz de benim gibi olunuz ve sürünüzü muhafaza ediniz!"</p>

  <p class="normalnesil">Dârâ, çobandan bu öğüdü dinledikten sonra onu ödüllendirmiş ve "Bu öğüdü insan kalbine yazmalı" demiş.</p>

  <p class="normalnesil">Şunu unutmamak gerekir ki:</p>

  <p class="normalnesil">"Bir ülkede hükümdarın tecrübesi çobandan aşağı olursa, o saltanat tehlikededir."</p>

  <p class="ortayazi">* * *</p>
</body>
</html>
