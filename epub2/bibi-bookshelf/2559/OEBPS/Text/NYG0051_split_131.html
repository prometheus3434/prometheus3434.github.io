<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_132">Fitne Çıkaran Doğru</h1>

  <p class="normalnesililk">DUYDUM Kİ HÜKÜMDAR, yabancı ülkeye mensup bir suçsuzun öldürülmesini emretmiş.</p>

  <p class="normalnesil">Zavallı adam canından ümidini kesince, kendi lisanıyla sultana sövmeye, onun hakkında çirkin sözler sarf etmeye başlamış.</p>

  <p class="normalnesil"><span class="ideitalik">Zaten ârifler, "Canından ümidini kesen, ağzına geleni söylemekten kaçınmaz!" demişler.</span></p>

  <p class="normalnesil"><span class="ideitalik">"Ölmüş eşek, kurttan korkmaz."</span></p>

  <p class="normalnesil"><span class="ideitalik">"Kaçmaya imkan kalmayınca; el, keskin kılıcın ağzına yapışır."</span></p>

  <p class="normalnesil"><span class="ideitalik">"Çaresiz kalan kedinin köpeğe saldırması gibi, insan ümitsizliğe düşünce dilini uzatır."</span></p>

  <p class="normalnesil">Hükümdar, yabancının bir şeyler söylediğini duyunca, vezirine sormuş:</p>

  <p class="normalnesil">"Bu ne söylüyor?"</p>

  <p class="normalnesil">İyi kalpli vezir:</p>

  <p class="normalnesil">"Cennet, öfkelerini yenen ve insanların kusurlarını affeden takva sahipleri için hazırlanmıştır, diyor sultanım."</p>

  <p class="normalnesil">Hükümdar bu söz üzerine, merhamete gelip onun canını bağışlamış.</p>

  <p class="normalnesil">Bu sırada, konuşmalara kulak misafiri olan başka bir vezir söze karışmış:</p>

  <p class="normalnesil">"Bizim gibilere, padişah huzurunda yalan söylemek yakışmaz. Bu mahkum size sövüp hakaret etti. Ağır ve çirkin sözler söyledi" demiş.</p>

  <p class="normalnesil">Bu doğru sözlü vezirin konuşması üzerine hükümdarın yüzü asılmış:</p>

  <p class="normalnesil">"Bana onun yalanı, senin söylediğin şu doğrudan daha güzel geldi. Çünkü onun yalanı iyilik amacıyla söylenmişti, seninki ise kötülüğe dayanıyor."</p>

  <p class="ortayazi">* * *</p>

  <p class="normalnesil">Ârifler şu sözü ne kadar güzel söylemiş:</p>

  <p class="normalnesil">"İyilik için söylenen yalan, fitne çıkaran doğrudan hayırlıdır."</p>

  <p class="normalnesil">Her sözü hükümdar tarafından dikkate alınan kimse, iyilikten başka bir şey tavsiye etmesin. Eğer hayrı söylemeyecekse sussun, yoksa ona yazıklar olsun.</p>

  <p class="normalnesil">Tanınmış bir hükümdar, sarayının kemerine süslü nakışlarla şu sözü yazdırmış.</p>

  <p class="normalnesil">"Ey dostum, şu dünya kimseye kalmaz. Gönlünü şu cihanı yaratan Rabbine bağla! Dünya malına güvenme, Çünkü şu dünya, senin gibi niceleri besleyip öldürmüştür.</p>

  <p class="normalnesil">"Temiz olan can, mâdem bir gün çıkıp gidecektir; ha taht üzerinde ölmüşsün, ha toprak üzerinde!"</p>

  <p class="ortayazi">* * *</p>

  <p class="normalnesil"><span class="idebold">İyilik için söylenen yalan, fitne çıkaran doğrudan hayırlıdır.</span></p>

  <p class="ortayazi">* * *</p>
</body>
</html>
