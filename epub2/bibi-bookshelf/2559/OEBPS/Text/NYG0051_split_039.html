<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_40">Sarhoş İhtiyarın Ümidi</h1>

  <p class="normalnesililk">YAŞLI BİR SARHOŞ, hurma şarabının verdiği hararetle, mescidin bir odasına sığındı. Rabbinin huzurunda yalvarıyor:</p>

  <p class="normalnesil">"Allah’ım! Beni Cennetin en yüce tabakasına götür" diyordu.</p>

  <p class="normalnesil">Müezzin yetişip adamın yakasına yapıştı:</p>

  <p class="normalnesil">"Bana bak, hey akıl ve dinden gafil adam! Köpeğin mescitte ne işi olabilir? Sen Rabbine lâyık ne iş gördün ki Cenneti istiyorsun?"</p>

  <p class="normalnesil">Müezzin böyle söyleyince sarhoş ağlamaya başladı:</p>

  <p class="normalnesil">"Doğru söylüyorsun, ben bir sarhoşum! Ancak, bir günahkârın Cenâb-ı Allah’tan lütuf beklemesini çok mu çirkin buluyorsun? Tövbe kapısı açık, Onun affı karşısında günahımı büyük sayıyor ve yüce Rabbimin lütfundan utanıyorum!</p>

  <p class="normalnesil">"Yaşlılığı yüzünden kuvvetten düşmüş olanın elinden tutmazsan yerinden kalkamaz. İşte dermanı tükenmiş olan o ihtiyar benim!</p>

  <p class="normalnesil">"Rabbimden bana mevki ve zenginlik vermesini değil, aczimi hoş görmesini, günahımı bağışlamasını istiyorum.</p>

  <p class="normalnesil">"Yüceliğinle elimden tut ey kâdir Mevlâm!</p>

  <p class="normalnesil">"Dostlarımdan biri minicik bir kusurumu görse, akılsızlığımı dillere destan eder. Sen her kusurumuzu görürken, biz yine de birbirimizden korkarız. Çünkü Sen günahlarımıza perde çeker, biz ise o perdeyi yırtarız. Halk dışarıdan coşup taşar; Sen, kulunla perdenin içinde olduğun halde, ona perde tutarsın.</p>

  <p class="normalnesil">"Cahilliği sebebiyle köleler serserilik ederse, efendileri hatalarını görmezlikten gelir.</p>

  <p class="normalnesil">"Ey Allah’ım! Sen yardım edersen, ben de bir makama erişirim. Fakat huzurundan atarsan beni kimse kaldırmaz. Senin yâr olduğuna kim zorluk gösterebilir? Senin kurtardığını kim atabilir?</p>

  <p class="normalnesil">"Bazen, ‘Tanrım ak saçlarımdan utanır’ derim, gönlümde ümitler belirir. Fakat ben kendi günahlarımdan utanmıyorken, O benden utanırsa hayret ederim.</p>

  <p class="normalnesil">"Aziz Rabbim! Sen bu sermayesiz kulunu affeyle! Kimse benden daha günahkârını görmemiştir, biliyorum. Senin merhametine beslediğim ümitten gayrı beğenilecek yanım yok!</p>

  <p class="normalnesil">"Allah’ım, ben ümitten başka sermaye getirmedim; affına bağladığım ümidi kırma!"</p>

  <p class="ortayazi">* * *</p>
</body>
</html>
