<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_74">Cimrinin Duası</h1>

  <p class="normalnesililk">ŞEHRİMİZDE, mal ve servetinin hesabı bilinmeyen, çok zengin biri yaşardı.</p>

  <p class="normalnesil">Hâtem-i Tâî nasıl cömertliğiyle isim yapmışsa, bu adam da cimriliğiyle ünlenmişti. Dünyanın bütün nimetlerine sahip olmasına rağmen, cimrilik ruhuna o kadar yerleşmişti ki, Ebu Hureyre’nin<sup class="calibre2"><a href="../Text/NYG0051_split_136.html#footnote-5740-2" id="footnote-5740-2-backlink">[2]</a></sup> kedisini görse, bir lokmayla sevindirmez, Ashab-ı Kehf’in<sup class="calibre2"><a href="../Text/NYG0051_split_137.html#footnote-5740-3" id="footnote-5740-3-backlink">[3]</a></sup> köpeğine rastlasa bir kemik atmazdı.</p>

  <p class="normalnesil">Birinin canı kurtulacağını bilse, dudağına su vermez, kimsenin yarasına merhem olmazdı. Kısacası, onu yıllardır kimse kapısını açık, sofrasını serili görmemişti.</p>

  <p class="normalnesil">Fakirler, yemeğinin sadece kokusunu duyar; kuşlar, sofrasından tek kırıntı toplayamazdı.</p>

  <p class="normalnesil">Bir gün işittim ki, Mısır’a gitmek üzere büyük bir gemiyle denize açılmış. Gözlerinden, Firavun’un Kızıldeniz’in tuzlu sularına gömülünceye kadar sürdürdüğü, kibir okunuyordu.</p>

  <p class="normalnesil">Rüzgar her zaman gemiye göre esmez ki! Akdeniz’in ortalarına geldiklerinde, birden müthiş bir fırtına patlak verdi.</p>

  <p class="normalnesil">Koca gemi azgın dalgaların şiddetiyle, suların üzerinde ceviz kabuğu gibi sallanıp, ağır ağır batmaya hazırlanırken, cimri adam çaresizlik içinde Rabbine duaya başladı. Feryat ve yakarışları gökleri dolduruyordu.</p>

  <p class="normalnesil">Fakir el açtığında göğüste bağlanan eller, sıkıntı zamanında dua için çözülüp ortaya çıkarsa, bu duanın faydası olur mu?</p>

  <p class="normalnesil"><span class="ideitalik">Sahip olduğun servetinle yaralı gönülleri dinlendir, yoksulların acılarını dindir. Böylece sevap kazanırsın.</span></p>

  <p class="normalnesil"><span class="ideitalik">Bir kerpici altın, öbürü gümüşten de olsa, bilesin ki bu dünya harikası evi, bir gün sen de terk edeceksin.</span></p>

  <p class="normalnesil">Akdeniz’in dev dalgaları arasında boğulup giden bu cimri zenginin, meğer ki Mısır’da fakir akrabaları varmış. Ondan kalan mirasla, hepsi büyük bir servete konup bir anda zengin oldular. Eski elbiseleri atıp yünlüler, ipekliler giymeye başladılar. Artık ömürlerini has bahçeli konaklarda sürdürüyorlardı.</p>

  <p class="normalnesil">Geçen gün onlardan birini gördüm. Ardında kölesi, rüzgar gibi bir atın üzerinde bir anda uçup gitti.</p>

  <p class="normalnesil">Kendi kendime şöyle mırıldandım:</p>

  <p class="normalnesil">"Şu ölen cimri dirilip mirasçılarının arasına dönseydi; onlara kondukları mirası geri vermek, amcalarının ölümünden daha zor gelirdi."</p>

  <p class="normalnesil">Birkaç gün sonra rastladığımda, mirasçısına şöyle söyledim:</p>

  <p class="normalnesil">"O zavallı adam topladı, ama yemedi. Sen akıllı ol da ye!"</p>

  <p class="ortayazi">* * *</p>
</body>
</html>
