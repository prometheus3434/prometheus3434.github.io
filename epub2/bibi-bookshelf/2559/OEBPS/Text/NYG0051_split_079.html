<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_80">Karıncanın Kanadı</h1>

  <p class="normalnesililk">MUSA PEYGAMBER Tur’a çıkıyordu. Yolda bir fakir gördü. Giyecek bir şey bulamadığı için, boğazına kadar kumun içine gizlenmişti. Peygamberi görünce seslendi:</p>

  <p class="normalnesil">"Ya Musa! Ne olur, benim için Rabbine dua et. Cenab-ı Hak bana el içine çıkacak kadar giyecek, karnımı doyurmaya yetecek kadar yiyecek versin. Yoksa artık canımdan bile usandım!"</p>

  <p class="normalnesil">Musa Peygamber yoksulun haline acıdı ve niyazının içine onu da kattı. Duaları kabul edilmiş, Allah fakiri bütün sıkıntılarından kurtarmıştı.</p>

  <p class="normalnesil">Bir zaman sonra Hz. Musa, Tur’daki münâcâtından geri dönüyordu. Fakirin bulunduğu yere gelince hayretler içinde kaldı. Artık durumu düzelen o adam, birkaç kişi tarafından yakalanmış, elleri arkasından bağlanmıştı. Çevresine toplanan halk ona nefretle bakıyordu.</p>

  <p class="normalnesil">Hz. Musa merakla sordu:</p>

  <p class="normalnesil">"Neler oluyor?"</p>

  <p class="normalnesil">Halk şöyle cevap verdi:</p>

  <p class="normalnesil">"Biraz para bulunca şarap içip sarhoş oluyordu, az önce de biriyle kavga etmiş ve onu öldürmüş."</p>

  <p class="normalnesil">"..."</p>

  <p class="normalnesil">"Yakalayıp bağladık. Şimdi de cezalandırmak için kısasa<sup class="calibre2"><a href="../Text/NYG0051_split_141.html#footnote-5740-7" id="footnote-5740-7-backlink">[7]</a></sup> götürüyoruz."</p>

  <p class="normalnesil">Âlemlerin yaratıcısı olan Allah, herkese lâyık olduğunu vermiştir. Eğer kedinin kanatları olsaydı, dünyadan serçenin tohumunu kaldırırdı. Öyle kimseler vardır ki, eline kudret geçer geçmez, zayıflara zulme başlar.</p>

  <p class="normalnesil">Bunun üzerine Hz. Musa, Rabbinin adaletine bir daha iman edip bu atılganlığı sebebiyle Ondan af diledi.</p>

  <p class="ortayazi">* * *</p>

  <p class="normalnesil"><span class="idebold">"Eğer Allah, rızkı kullarına lüzumundan fazla verseydi, yeryüzünde ne azgınlıklar yaparlardı."</span><sup class="calibre2"><a href="../Text/NYG0051_split_142.html#footnote-5740-8" id="footnote-5740-8-backlink">[8]</a></sup></p>

  <p class="normalnesil"><span class="idebold">Ey kendini beğenmiş, mağrur adam! Seni hangi şey bu hâle getirdi ki, helâk oldun?</span></p>

  <p class="normalnesil"><span class="idebold">İnsanın âdisi, makama kavuşup zenginliğe konduğunda, ensesi de tokada kaşınır.</span></p>

  <p class="normalnesil"><span class="idebold">Ünlü Yunan filozofu Eflatun’un şu sözü ne kadar anlamlıdır: "Karıncanın kanatlı olmaması hayırlıdır."</span></p>

  <p class="normalnesil"><span class="idebold">Seni zengin etmeyen Allah, sana lâyık olanı senden iyi bilir.</span></p>

  <p class="ortayazi">* * *</p>
</body>
</html>
