<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_50">Tembelin Hülyası</h1>

  <p class="normalnesililk">TEMBEL ADAMIN BİRİ kötürüm bir tilki gördü. "Böyle elden ayaktan mahrum bir şekilde nasıl yaşayabiliyor?" diyerek, Allah’ın lütuf ve kudretine hayran kaldı.</p>

  <p class="normalnesil">O böyle bakınırken, gözlerinden ateşler saçan bir aslan çıkageldi, pençesinde bir çakal vardı. Adam bir köşeye saklandı. Koca gövdeli ve iri pençeli aslan zavallı çakalı parçalayarak oracıkta yedi. Ondan artan şey tilkiyi doyurmaya yetmişti.</p>

  <p class="normalnesil">Herkesin rızkını ulaştıran Allah, ertesi gün başka bir sebep yaratarak tilkinin yiyeceğini yeniden gönderdi.</p>

  <p class="normalnesil">Gördüğü manzara adamın dikkatini çekmişti. Hemen bir mescide çekilerek Allah’a sığınmaya, Ona tevekkül etmeye karar verdi.</p>

  <p class="normalnesil">"Allah, elsiz ayaksız, kötürüm bir tilkinin bile rızkını ayağına gönderiyor. İyisi mi bundan sonra ben de, örümcekler gibi bir köşeye çekilip rızkımı bekleyeceğim."</p>

  <p class="normalnesil">Postunu mescide serdi. Bundan sonra, lütufkâr olan Allah’ın kendisine gayptan rızk yollamasını bekliyordu. Böylece günler geçti. Fakat kendisiyle ne eşi dostu, ne de başkaları kaygılandı. Gün geçtikçe öyle zayıfladı ki, bir deri bir kemik haline geldi. Güçten, kuvvetten düşüyor, sabrı tükeniyordu.</p>

  <p class="normalnesil">Bir gece, mihrabın duvarından kulağına bazı sesler geldi:</p>

  <p class="normalnesil">"Hey tembel adam! Neden kendini tilki gibi aciz ve kötürüm görüyorsun? Git, yırtıcı bir aslan kesil. Öyle çalış çabala ki, aslan gibi senden de başkalarına bir şeyler kalsın. Tilkiye benzeyip artıklarla beslenmeyi düşünme!"</p>

  <p class="ortayazi">* * *</p>

  <p class="normalnesil"><span class="idebold">Aslan gibi ensesi kalın olan insan, tilki gibi düşkünleşirse, köpekler dahi ondan üstün olur. Uğraş, didin ve başkalarının artığına göz dikme. İmkan bulduğun sürece elinin emeğiyle geçin.</span></p>

  <p class="normalnesil"><span class="idebold">Aklı başında olan insan, cömertliği âdet edinir. Çünkü gayreti az olanlar, içsiz kabuğa benzerler.</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Bir âmâyı görürsün. Giderken yolu kuyudan fark etmez. Onu görüp de sen gözlü olduğuna şükretmelisin.</p>

  <p class="normalnesil">Şayet şükretmeyecek olursan sen de kör sayılırsın.</p>

  <p class="normalnesil">Aklı fikri sana hoca öğretmedi. Senin çamurunu Cenab-ı Hak bu sıfatlarla yoğurdu.</p>

  <p class="normalnesil">Eğer Cenab-ı Hak sana hakkı kabul edecek kalp vermeseydi; hak ve hakikat, kulağına batılın tâ kendisi gibi gelirdi.</p>

  <p class="ortayazi">* * *</p>
</body>
</html>
