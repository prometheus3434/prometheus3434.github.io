<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_38">Ölüme Sevinen Adam</h1>

  <p class="normalnesililk">İKİ KİŞİ HER RASTLADIKLARI yerde münakaşa ediyorlardı. Kibir ve öfkeden birbirlerine aslan kesilmişlerdi. Yüz yüze gelmekten o derece ürküyorlardı ki, âdeta yeryüzü onlara dar geliyordu.</p>

  <p class="normalnesil">Bir gün ecel celladı geldi ve bunlardan birini alıp götürdü. Adamcağız hayata veda etti.</p>

  <p class="normalnesil">Düşmanının içini sevinç kaplamıştı. Bir süre sonra, ölenin kabrine uğradı. Zafer kazanmış kumandan edasıyla mezarın başucuna yanaştı ve ağzını yayarak güldü:</p>

  <p class="normalnesil">"Ne mutlu, düşmanı öldükten sonra yaşayıp sevdiğinin koynunda yatana! Düşmanından bir gün fazla yaşayan kimsenin ölümüne ağlanmamalı!" diye böbürlendi.</p>

  <p class="normalnesil">Sonra, o adamın mezar tahtalarından birini hınçla kopardı. Baktı ki, vaktiyle ipek sarıklar giyen bu baş, toprakta çukur içinde yatıyor.</p>

  <p class="normalnesil">Dünyayı gören gözlerine topraklar dolmuş, bedeni kabir zindanına esir olmuş, gövdesini kurtlar kemirmiş, karıncalar yağma etmiş. Kemiklerinin içini toprak öylesine tıkamış ki, sanki içine sürme doldurulmuş fildişi sürme kutusuna dönmüş.</p>

  <p class="normalnesil">Sağlığında dolunayı andıran yüzü hilâle çevrilmiş, serviyi andıran gövdesi çöp gibi incelmiş. Aradan aylar geçince kolunun kuvvetli kemikleri lime lime erimiş, pençesi çözülmeye başlamış.</p>

  <p class="normalnesil">Düşmanının cesedini seyreden adamın kalbini, birdenbire öyle bir acıma duygusu kapladı ki, ağlamaktan mezar toprağını çamura döndürdü. Onun için söylediklerine büyük pişmanlık duydu. Hüzün içinde oradan ayrıldı ve ölümünden sonra mezar taşına şöyle yazmalarını vasiyet etti:</p>

  <p class="normalnesil">"Kimsenin ölümüne sevinme. Kader seni de fazla tutmayacaktır!"</p>

  <p class="ortayazi">* * *</p>

  <p class="normalnesil">Bu öyküyü işiten akıllı biri, olanları duyunca şöyle söyledi:</p>

  <p class="normalnesil">"Ey her şeye kudreti yeten Allah’ım! Şu ölüye düşmanı bile acıdı ve mezarında ağlayıp inledi. Düşmanı dahi kendisi için yana yakıla ağlayan şu adama, sen merhamet buyurmaz mısın?"</p>

  <p class="normalnesil"><span class="idebold">Evet, başımız er geç öyle bir hale gelecek ki; görenler, ‘Bu başta hiç göz yokmuş!’ diyecekler!</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Cenab-ı Hak önce kulunun gönlüne sevgi bırakır, sonra o kul ibadete başlar.</p>

  <p class="normalnesil">Eğer Cenab-ı Allah, bir kulunun gönlüne iyilik yapmak için, bir arzu ihsan etmeseydi, o kuldan kimseye hayır gelmezdi!</p>

  <p class="ortayazi">* * *</p>
</body>
</html>
