<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_117">Filler de Kayar mı?</h1>

  <p class="normalnesililk">HARZEMŞAH HÜKÜMDARI Sultan Muhammed, Hıtaylarla<sup class="calibre2"><a href="../Text/NYG0051_split_151.html#footnote-5740-17" id="footnote-5740-17-backlink">[17]</a></sup> barışa karar vermişti. Anlaşma için beni de heyete katarak Kâşgar’a gönderdi. Ünlü Kâşgar medresesini gezerken, nur yüzlü bir gence rastladım. Uzun boyu, aydınlık yüzü, delici bakışlarıyla yakışıklı bir Türk delikanlısıydı.</p>

  <p class="normalnesil">Elinde Zemahşerî’nin "Mukaddeme-i Nahiv"i vardı. "Zeyd Amr’ı dövdü"<sup class="calibre2"><a href="../Text/NYG0051_split_152.html#footnote-5740-18" id="footnote-5740-18-backlink">[18]</a></sup> diye tekrarlayıp duruyor, dilbilgisi çalışıyordu.</p>

  <p class="normalnesil">Gülerek gence takıldım:</p>

  <p class="normalnesil">"Harzemle Hıtay bile barıştılar. Ama, Zeyd’le Amr’ın düşmanlıkları hâlâ sürüyor!"</p>

  <p class="normalnesil">Delikanlı başını kaldırıp tebessüm etti ve:</p>

  <p class="normalnesil">"Nerelisiniz?" diye sordu.</p>

  <p class="normalnesil">"Şiraz’danım!" diye cevap verdim.</p>

  <p class="normalnesil">"Sadî’nin sözlerinden ne biliyorsunuz?" dedi.</p>

  <p class="normalnesil">Arapça bir kıta okudum. Yakışıklı genç, biraz düşündükten sonra şöyle söyledi:</p>

  <p class="normalnesil">"Ülkemizde onun Farsça şiirleri bilinir. Eğer Farsça bir şey söylerseniz daha kolay anlaşılır! Efendimiz (s.a.v.) buyurmuşlar ki: ‘İnsanlara akılları derecesinde söz söylemeli."</p>

  <p class="normalnesil">Allah’ın özenerek yarattığı bu çok güzel ve akıllı gence şöyle cevap verdim:</p>

  <p class="normalnesil">"Dilbilgisi zordur, sen ise naziksin. Doğrusu senin için endişe ediyorum."</p>

  <p class="normalnesil">Birkaç gün sonra, geri dönüş vaktimiz gelmişti. Yola çıkmamız gerekiyordu.</p>

  <p class="normalnesil">Gün doğarken akıllı gencin koşarak bize doğru geldiğini gördüm.</p>

  <p class="normalnesil">Meğerse kervanımızda biri, kendisine benim Sâdi olduğumu söylemiş. Büyük bir nezaket ve saygı gösterdi. Ayrılıp gideceğim için üzülüyordu.</p>

  <p class="normalnesil">"Bu kadar zamandır niçin kendinizi gizlediniz? Neden Sâdi olduğunuzu söylemediniz? Niçin ‘O benim!’ demediniz? Sizin gibi büyüklerimize, lâyık olduğu şekilde hizmet etmeye çalışırdık."</p>

  <p class="normalnesil">Kendisine bir mısra ile cevap verdim.</p>

  <p class="normalnesil">"Senin olduğun yerde, ben ‘benim’ diyemedim!"<sup class="calibre2"><a href="../Text/NYG0051_split_153.html#footnote-5740-19" id="footnote-5740-19-backlink">[19]</a></sup></p>

  <p class="normalnesil">Gencin yüzü bulutlandı:</p>

  <p class="normalnesil">"Ne olurdu şehrimizde birkaç gün daha istirahat buyursaydınız da, yüksek huzurlarınızdan istifade etseydik!"</p>

  <p class="normalnesil">"Bu mümkün değil, peri yüzlü genç" dedim. Ve ona şu hikâyeciği anlattım:</p>

  <p class="normalnesil">"Dağdaki bir mağarada gönül dostu bir adam yaşarmış. Ona:</p>

  <p class="normalnesil">"Azizim, neden şehre inmiyorsun? Gel de biraz gönlün açılsın!’ demişler.</p>

  <p class="normalnesil">"Şehirde pek çok gül yüzlü güzel var, belki birine tutulurum, diye korkuyorum’ demiş. Çünkü çamur çok olunca filler bile kayar!"</p>

  <p class="normalnesil">Gülümsedi. Birbirimizle kucaklaşarak ayrıldık.</p>

  <p class="ortayazi">* * *</p>

  <p class="normalnesil"><span class="idebold">Ayrılık kapıdayken, dostun yüzünü öpmenin ne faydası var?</span></p>

  <p class="normalnesil"><span class="idebold">Denilir ki elma bile, dostlarına veda etmiştir. Çünkü yüzünün bir yanı kırmızı, öbür yanı sarıdır.</span></p>

  <p class="normalnesil"><span class="idebold">Eğer ayrılık günü kederden ölmezsem, beni gönülden seven biri sanmayınız!</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Kadın bir gonca güldür; onu tatlı söz güldürür, açar.</p>

  <p class="normalnesil">Kendi çocuğunun namuslu kalmasını istiyorsan, başkalarının çocuklarına kötü gözle bakma.</p>

  <p class="normalnesil">Her sabah karşında başka bir bülbül bulunan güle heves etmek, akıl kârı değildir.</p>

  <p class="normalnesil">Bir kimseyi kötü bir kadına düşmüş görürsen ayıplama.</p>

  <p class="ortayazi">* * *</p>
</body>
</html>
