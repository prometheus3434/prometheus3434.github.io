<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_119">Kimseye Gönül Bağlama</h1>

  <p class="normalnesililk">FAKİR BİR DERVİŞLE hac kervanında beraberce yolculuk ediyorduk. Arap reislerinden biri, çoluk çocuğuna harcamak üzere ona yüz altın vermişti.</p>

  <p class="normalnesil">Yağmacı olan Hafâce kabilesinin eşkıyaları âniden kafilemizi basarak, ne var ne yok her şeyimizi alıp götürdüler.</p>

  <p class="normalnesil">Kafiledeki tüccarlar ağlayıp sızlamaya, boş yere bağırıp çağırmaya başladılar.</p>

  <p class="normalnesil"><span class="ideitalik">İster yalvar, ister bağır çağır. Hırsız aldıklarını geri getirmeyecektir!</span></p>

  <p class="normalnesil">Kervan halkı böyle acıklı bir halde iken, o derviş hiç neşesini bozmamış, onda hiçbir değişiklik olmamıştı.</p>

  <p class="normalnesil">Ben, ister istemez şaşırmıştım.</p>

  <p class="normalnesil">"Yoksa hırsızlar, senin o mâlum parana dokunmadılar mı?" dedim.</p>

  <p class="normalnesil">Derviş gülümsedi:</p>

  <p class="normalnesil">"Hayır, onu da alıp götürdüler. Fakat, ben paraya alışık olmadığım için, gitmesine de üzülmedim. Hiçbir şeye gönül bağlamamalı, sonra gönlü ondan ayırmak zor olur."</p>

  <p class="normalnesil">Başımı, "Anladım" der gibi salladım:</p>

  <p class="normalnesil">"Senin bu söylediğin benim halime tıpatıp uyuyor. Gençliğimde ay yüzlü bir güzele vurulmuştum. Onu o derece severdim ki, gözümün kıblesi onun güzel yüzü, ömrümün sermayesi ona kavuşmaktı. Dünyadaki hiçbir insan onun kadar güzel olamazdı. Onun gibi güzel yüzlü bir başkası, olsa olsa gökteki bir melek olabilirdi.</p>

  <p class="normalnesil">"Başkasını sevmek artık bana haram olmuştu. Sevdiğimin başına yemin ederim ki, bundan sonra onun gibi birisi yaratılmayacaktı.</p>

  <p class="normalnesil">"Ne yazık ki, varlığının ayağı âniden ecel çamuruna batıverdi, kabilesinden acı ve keder çığlıkları yükseldi.</p>

  <p class="normalnesil">"Bense onun mezarını yurt edindim. Orada günlerce yattım. Onun ayrılığının hasretiyle ağıtlar söyledim:</p>

  <p class="normalnesil">"Senin ayağına ecel dikeninin battığı gün, keşke felek ölüm kılıcını benim boynuma çalaydı da, bugün gözüm dünyayı sensiz görmeyeydi. Ey gönül verip sevdiğim! İşte mezarının başındayım, toprağım başıma saçılsın.</p>

  <p class="normalnesil">"O güzel ki, yatağına gülle nesrin saçılmadıkça rahat edemez, uyuyamazken, şimdi kaderin sillesi yüzünün gülünü döküverdi. Toprağının üstünde ocak ocak dikenler bitti.’</p>

  <p class="normalnesil">"Onun ayrılığından sonra, artık dünyada yaşadıkça, nefsimin gelip geçici arzuları peşinde koşmamaya karar verdim."</p>

  <p class="ortayazi">* * *</p>

  <p class="normalnesil"><span class="idebold">Denizin faydası çok olurdu, eğer dalga korkusu olmasaydı! Gülün sohbeti güzel olurdu, eğer diken endişesi bulunmasaydı!</span></p>

  <p class="normalnesil"><span class="idebold">Dün ona kavuştuğum bahçede tavus gibi salınıyor, gururla geziniyordum. Bugünse sevgilinin acısıyla yılan gibi kıvrılıyorum.</span></p>

  <p class="normalnesil"><span class="idebold">Hiçbir şeye gönül bağlamamalı, sonra gönlü ondan ayırmak zor olur.</span></p>

  <p class="ortayazi">* * *</p>
</body>
</html>
