<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_60">Merhametli Zengin</h1>

  <p class="normalnesililk">BİR DEFASINDA Şam’da öyle bir kıtlık oldu ki, âşıklar aşkı unuttu. Gökyüzü yeryüzüne öyle cimri davrandı ki, ekinler dudaklarını ıslatamıyor, pınarlar bile birer birer kuruyordu. Sonuçta ortada yetimlerin gözyaşlarından başka bir şey kalmamıştı.</p>

  <p class="normalnesil">Bir pencereden göğe doğru bir duman yükselecek olsa, bu duman ancak dul bir kadının âhı olabilirdi.</p>

  <p class="normalnesil">Ağaçların yaprakları dökülmüş, zavallı ağaçlar çıplak fakirlere dönmüştü.</p>

  <p class="normalnesil">Pazısı kuvvetli olanlar dahi güçten kesilmişlerdi. Ne dağlarda yeşillik, ne bağlarda balçık kalmıştı. Bostanları çekirgeler, onları da insanlar yiyordu.</p>

  <p class="normalnesil">O günlerde dostlarımdan biri bana uğradı. O da bir deri bir kemik kalmıştı. Çok hayret ettim. Hali vakti yerinde, zengin, hem de güçlü kuvvetli birisiydi. Kendisine sordum:</p>

  <p class="normalnesil">"Güzel dostum, söyle bakalım sen ne felâkete uğradın?"</p>

  <p class="normalnesil">Dostum kızdı, bağırdı ve şöyle dedi:</p>

  <p class="normalnesil">"Senin aklın yok mu, durumu görmüyor musun? Sonra devam etti:</p>

  <p class="normalnesil">"Felâket son haddini buldu. Ne gökten yere rahmet iniyor, ne de âh edenlerin feryadı göğe çıkıyor!"</p>

  <p class="normalnesil">Ona şöyle cevap verdim:</p>

  <p class="normalnesil">"İyi ama, senin korkmana bir sebep yok! Zehir, ancak panzehirin bulunmadığı yerde adam öldürür. Senin her şeyin var. Başkası yokluktan helâk olsa bile bundan sana ne, dünyayı seller kaplasa kaza ne?"</p>

  <p class="normalnesil">İlim sahibi dostum, beni mânidar bakışlarla süzdükten sonra, kırgın kırgın konuştu:</p>

  <p class="normalnesil">"Dostum, insan sahilde bile olsa, dostları denizde batarken rahat edemez. Benim yüzüm yoksulluktan sararmadı, onu fakirlerin kederi sararttı. Akıllı insan ne kendi uzvunda, ne de başkalarında yara görmek istemez. Rabbime şükürler olsun ki yaram yok, fakat başkalarında yara görünce, bütün bedenim titriyor. Hasta yanında oturan insan, sağlıklı dahi olsa, keyifli ve neşeli olabilir mi? Zavallı yoksulun bir şey yemediğini görünce yediğim her lokma zehir oluyor."</p>

  <p class="ortayazi">* * *</p>

  <p class="normalnesil">Dostları zindanda olan kimse, gül bahçesinde eğlenebilir mi?</p>

  <p class="ortayazi">* * *</p>
</body>
</html>
