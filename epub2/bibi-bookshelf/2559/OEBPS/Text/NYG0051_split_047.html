<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_48">Kör Adamın Duası</h1>

  <p class="normalnesililk">KENDİNİ BEĞENMİŞ kibirli bir zengin, kapısına gelen bir fakire bir şey vermediği gibi, hakaret ederek kapıyı yüzüne kapadı. Zavallı adam bitkin halde bir köşeye oturdu. Ağlıyor, dertleniyor, yanık yanık "ah" ediyordu.</p>

  <p class="normalnesil">Oradan geçmekte olan kör bir adam onun iniltisini duydu. Yanına gelerek üzüntüsünün sebebini sordu. Fakir, o kendini beğenmiş adamdan gördüğü hakareti anlatıp ağlamasını sürdürdü.</p>

  <p class="normalnesil">Kör adam onu teselli ederek, acısını hafifletmek istiyordu:</p>

  <p class="normalnesil">"Üzülme kardeşim, gel bu akşam birlikte iftar edelim" dedi.</p>

  <p class="normalnesil">Onu kolundan yakaladı ve iltifatlar edip gönlünü alarak evine götürdü. Fakir, önüne sofralar serilip karnı güzelce doyunca sevinmiş, rahatlamış, yüzü aydınlanmıştı.</p>

  <p class="normalnesil">"Her şeye kadir olan Allah seni de nura kavuştursun, gözlerini açsın!" diye dua etti.</p>

  <p class="normalnesil">Gece olunca âmânın gözlerinden birkaç damla yaş geldi. Sonra da gözleri birden açıldı, görmeye başladı.</p>

  <p class="normalnesil">Bu haber, kısa zamanda bütün şehirde çalkalandı. Sonunda, fakiri kapısından kovan, taş yürekli adamın kulağına da gitti. Bu duruma bir anlam veremeyen zengin, adamlarını hemen gözü açılan kör adama gönderdi ve onu köşküne dâvet etti.</p>

  <p class="normalnesil">"Senin ne güzel talihin var! Anlat bakalım, bu dertten nasıl kurtuldun? Bu dünyayı aydınlatan kandili, sende kim yaktı?" dedi.</p>

  <p class="normalnesil">Gözü açılan kimse şöyle cevap verdi:</p>

  <p class="normalnesil">"A zalim, öyle mübarek bir fakiri azarlayıp hakaret ettin ki, onun duası beni aydınlığa çıkardı. Sen ise, onun yüzüne kapını örtmüştün. İyilerin bastığı toprak mübarektir. O toprak göz açar, o toprağı öpmek lazımdır. Ama senin gibi, gönül gözü kapalı olanlar, bu lütuftan mahrumdurlar, onun kıymetini bilemezler."</p>

  <p class="normalnesil">O kibirli zengin, bu sözleri işitince, hayretle parmağını ısırdı. "Çok yazık etmişim. O bir devlet imiş, ama bana değil sana nasip oldu" dedi.</p>

  <p class="ortayazi">* * *</p>

  <p class="normalnesil"><span class="idebold">"Dişini sıçan gibi hırsa batırmış olan, koca bir doğanı nasıl avlayabilir?"</span></p>

  <p class="ortayazi">* * *</p>
</body>
</html>
