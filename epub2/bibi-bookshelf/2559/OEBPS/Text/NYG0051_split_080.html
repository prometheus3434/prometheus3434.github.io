<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_81">Bir Torba İnci</h1>

  <p class="normalnesililk">BASRA’DA, cevahircilerin toplantısında göçebe bir Arap, hatıralarını naklediyordu:</p>

  <p class="normalnesil">"Seneler öncesiydi. Bir gün çölde yolumu kaybetmiştim. Yanımda yiyecek namına hiçbir şey kalmamıştı. Artık bu ıssız çölde, tek başıma öleceğime kanaat getiriyor, Rabbime beni kurtarması için yalvarıyordum. Ümitsizce sağa sola saldırdığım bir sırada, ayaklarıma irice bir torba takıldı. Kendimi bir anda kumlar üzerine yuvarlanmış buldum. Öyle sevinmiştim ki, o anımı hiç unutamam. İçinde kavrulmuş buğday bulunduğunu hayal ederek, torbayı açtığımda ne gördüm dersiniz? Bir torba dolusu inci. Torba ağzına kadar inci doluydu! Bunu görünce öyle üzüldüm, öyle büyük bir acı duydum ki anlatamam.</p>

  <p class="normalnesil">"Çölde rüzgarla yer değiştiren kum yığınlarının ortasında, aç susuz kalmış bir kimse, inci bulsa neye yarar, sedef bulsa neye yarar? Kumda açlıktan soluğu kesilen adamın kemerinde ha altın bulunmuş, ha taş, ne fark eder?"</p>

  <p class="normalnesil">Göçebenin gözleri daldı, uzun uzun düşündü, sonra şöyle devam etti:</p>

  <p class="normalnesil">"Yine bir defasında, kabilemin yiğitlerinden bir genç, şu uçsuz bucaksız çölde yolunu kaybetmiş, oradan geçmekte olan bir kervan, günler sonra, bir kum yığınının dibinde kurumuş cesedine rastlamıştı. Kervancılar, onun su ve yiyeceğinin tükendiğini, orada acı içinde ölmüş olduğunu söylediler. Kemerindeki altınları yerinden çıkarıp başucuna dizmiş, son bir gayretle kumlar üzerine parmağıyla şu sözleri yazmıştı.</p>

  <p class="normalnesil">"Parası saf altın da olsa, çölde susuz kalan adamın ne işine yarar? Kumlar arasında kavrulmuş biri için, haşlanmış şalgam som altından iyidir."</p>

  <p class="ortayazi">* * *</p>
</body>
</html>
