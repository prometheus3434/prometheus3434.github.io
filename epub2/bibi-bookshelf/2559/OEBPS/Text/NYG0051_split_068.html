<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_69">Cansız Kelle</h1>

  <p class="normalnesililk">ÜLKELERİN BİRİNDE tuttuğunu koparan, yiğit bir genç yaşardı. O kadar kuvvetliydi ki bileği bükülmezdi. Lakin kısmeti kapalı, rızkı kesikti. Ne akşam yemeği bulabiliyordu, ne de kuşluk yiyeceği. Yiğitlikle geçinmesi mümkün olmadığından, karnını doyurmak için sırtında toprak taşırdı. Daima gönlü üzüntülü, hayatı perişandı.</p>

  <p class="normalnesil">Kah zayıfları ezen bu dünya ile savaşıyor, kah kötü talihini düşünüp suratını asıyordu. Bazen başkalarının mutlu ve huzurlu hayatını görünce, boğazında bir şeyler düğümleniyor; bazen de "Benden beteri yok!" diye ağlayarak, bu acınacak halinden şikayet ediyordu.</p>

  <p class="normalnesil">"Başkaları bal içer, kuzu yer; benim ise ekmeğim katık yüzü görmez. Kedinin bile kürkü varken, ben çırılçıplağım. Bu nasıl adalet? Ne olur, şu çamur işinde çalışırken ayağım, gönlümün dilediği bir hazineye batsa? Ah, keşke kader yüz gösterse de elime bir define geçse, üzerimdeki sıkıntı bulutları biraz olsun dağılsa!"</p>

  <p class="normalnesil">Bu yiğit delikanlı, günün birinde yine toprağı kazarken çürük bir çene kemiği buldu. Yer yer erimiş, bağları çözülmüş, inci dişleri dökülmüştü. Fakat bu cansız kelle, dilsiz olduğu halde ona türlü öğütler veriyor, çok sırlar açıyordu:</p>

  <p class="normalnesil">"Efendi, sen yokluğa razı ol. İster şeker yemiş, ister dudağının kanını emmiş olsun, toprağın altında ağzın alacağı şekil sonunda bu değil midir? Sen zamanın döndüğüne üzülme, dünya bizden sonra da dönecektir."</p>

  <p class="normalnesil">İçine bu mânâlar doğar doğmaz, delikanlının yüreğindeki sıkıntı uçup gitti.</p>

  <p class="ortayazi">* * *</p>

  <p class="normalnesil"><span class="idebold">Ey düşüncesiz, tedbirsiz ve akılsız nefis! Sen yoksulluğun yükünü sabırla çek, ama kendini üzüntüyle öldürme. Bir kul, ister başının üzerinde yük taşısın, isterse başı yüceliklere değsin, dünyayı terk ettiği anda ikisi de sona erer.</span></p>

  <p class="normalnesil"><span class="idebold">Dünyadan kalan şey, taç taht, para pul değil, kötülüklerin karşılığıdır. Şu halde ihsanda bulun, senden de bu ihsan kalacaktır. Servetine ve şöhretine güvenme, bunlar senden önce de vardı, senden sonra da olacak!</span></p>

  <p class="normalnesil"><span class="idebold">Akıl sahibi âhiretini düşünür. Dünya nasıl olsa geçiyor. Eğer saltanatının alt üst olmasını istemiyorsan, ahiret korkusuyla saltanat endişesini beraber düşün!</span></p>

  <p class="normalnesil"><span class="idebold">Altın saç, çünkü dünyayı bırakıp gideceksin!</span></p>

  <p class="ortayazi">* * *</p>
</body>
</html>
