<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28">Huysuz ve Çirkin Köle</h1>

  <p class="normalnesililk">FAZİLETLİ, İYİ AHLÂKLI, ilim sahibi meşhur bir adamın, huysuz mu huysuz bir kölesi vardı.</p>

  <p class="normalnesil">Ayrıca bu köle çok da çirkindi. Saçları diken gibi dimdik, yüzü kevgir gibi delik deşik, dişleri yılan dişi gibi zehirliydi. Öyle ki şehirde ondan çirkin biri gösterilemezdi. Koltuk altlarından etrafa soğan gibi, ağır ve iğrenç bir koku yayılır, damarları görünen patlak gözlerinin suyu durmadan yüzüne akardı.</p>

  <p class="normalnesil">Bununla kalsa iyiydi. Yemek yapacağı zamanlar kaşlarını çatar, asık suratıyla onu pişirdiğinde efendisinin yanı başında sofraya çökerdi. Her yemeğe beraber oturdukları halde, adamcağız ölecek olsa, dudağına bir yudum su vermezdi.</p>

  <p class="normalnesil">Kendisine ne söz kâr ediyordu, ne de sopa. Bu yüzden evlerinden gece gündüz patırdı eksik olmazdı.</p>

  <p class="normalnesil">Çer çöp süprüntü, ne bulursa yollara saçar, gördüğü tavukları acımadan kuyulara atardı.</p>

  <p class="normalnesil">Bir işe gönderildiğinde çabucak dönmez, yüzüne bakıldığında insanların içine korku düşerdi.</p>

  <p class="normalnesil">Dostlarından biri o büyük zata dedi ki:</p>

  <p class="normalnesil">"Ey mübarek adam! Bu huysuz ve ahlâksız köleden ne bekliyorsun? Terbiyesizliğine mi, çirkinliğine mi, yoksa beceriksizliğine mi âşıksın? Bu berbat adamın çilesini neden çekiyorsun? Bu köleyi hemen bir esirciye sat! Sana bir kuruş bile veren olursa hiç durma, ver. Hatta parasız versen dahi, yine pahalıya satmış olursun! Onun yerine ben sana güzel ahlâklı ve güzel yüzlüsünü hemen bulabilirim."</p>

  <p class="normalnesil">Mübarek adam, söylenenleri sabırla, hiç sesini çıkarmadan dinledikten sonra, tebessüm ederek:</p>

  <p class="normalnesil">"Bak dostum, elbette ki sen haklısın! Bu köle dediğin gibi huysuzun biridir. Fakat onun yüzünden benim huyum güzelleşiyor. Ben onun çirkin hallerine sabrettikçe, başkalarının verdiği sıkıntılara daha kolay katlanıyorum. Böylece iyi huylar bende tabiat haline geliyor."</p>

  <p class="ortayazi">* * *</p>

  <p class="normalnesil"><span class="idebold">Sabır, insana önce zehir gibi görünür. Fakat ruhuna kök salınca bala dönüşüyor.</span></p>

  <p class="ortayazi">* * *</p>

  <p class="solbaslik">KADINLARLA İLGİLİ SÖZLER:</p>

  <p class="normalnesililk">Ahlâkı güzel olan kadının, kendi güzel olmasa da önemi yok. Çünkü güzel ahlâkı kusurlarını örter.</p>

  <p class="normalnesil">Allah’ın emrini tutan, söz dinleyen kadın, fakiri padişah yapar.</p>

  <p class="normalnesil">Çirkin, fakat ahlâkı güzel kadın, peri yüzlü fakat ahlâkı çirkin kadından daha hayırlıdır.</p>

  <p class="normalnesil">İyi huylu kadın odur ki, kocasının elinden sirkeyi helva gibi yer. Kötü huylu kadın odur ki, helvayı yerken suratı sirke satar.</p>

  <p class="ortayazi">* * *</p>
</body>
</html>
