<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_56">Kalpleri Ölü Kimseler</h1>

  <p class="normalnesililk">ANADOLU’NUN TEMİZ BİR ŞEHRİNDE maneviyatı kuvvetli bir zatın bulunduğunu işittim. Ben ve gönül ehli birkaç arkadaşım merakla onu ziyarete karar verdik. Evine vardığımız zaman başımızı, gözümüzü öptü. Hepimize olağanüstü saygı gösterip iltifatlar etti, baş köşelere oturttu. Sonra kendisi de ağırbaşlı bir eda ile karşımıza oturdu.</p>

  <p class="normalnesil">Gördüm ki bu zatın parası, ekini, malı mülkü, hizmetçileri var; lakin meyvesiz bir ağaç gibi mürüvveti yoktu. Yani evlât sahibi olamamıştı.</p>

  <p class="normalnesil">Evet, yumuşak huylu ve uysal biriydi. Ne çare ki mutfağının ocağı sönüktü!</p>

  <p class="normalnesil">Misafir kaldığımız bütün bir gece, o tesbih ve tehlilden (Sübhanallah ve Lâilâhe illallah zikrinden), bizlerse açlıktan uyuyamadık.</p>

  <p class="normalnesil">Seher vakti kolunu paçasını sıvayıp kapımızı açtı. Yine iltifat etmeye, hatır sormaya başladı. Bizimle beraber o konakta misafir bulunan, şakacı, ince nükteler yapan, gönül dostu bir zat da misafir bulunuyordu. Bu duruma daha fazla dayanamadı:</p>

  <p class="normalnesil">"Üstad, bizi öpüp, okşayıp iltifatlar edeceğine, yiyecek içecek bir şeyler ikram et. Allah dostları ellerinde olandan bol bol dağıtmakla ilerlemişlerdir. Onlar, gecelerini uykusuz geçirdikleri halde, kalpleri ölü olan kimselerden değildiler. Keramet cömertliktedir."</p>

  <p class="ortayazi">* * *</p>
</body>
</html>
