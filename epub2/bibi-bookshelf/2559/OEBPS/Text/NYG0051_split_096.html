<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_97">Cimri Hükümdar</h1>

  <p class="normalnesililk">HÜKÜMDARLARDAN BİRİ ülke idaresine gereken ilgiyi göstermiyor, halkının rahat ve huzuru için gayret etmiyor, ordusu ve askeri için hiçbir harcamada bulunmuyordu.</p>

  <p class="normalnesil">Günün birinde güçlü bir düşmanla karşı karşıya gelince, asker kendisinden yüz çevirdi.</p>

  <p class="normalnesil"><span class="ideitalik">Padişah, hazinesini askerinden esirgerse, asker de ondan kılıcına el vurmayı esirger!</span></p>

  <p class="normalnesil"><span class="ideitalik">Cepleri boş, işi sıkıntı ve belâ olan kimse, savaş zamanı kahramanlık gösterebilir mi?</span></p>

  <p class="normalnesil">Sultanlarına vefasızlık eden subaylardan biriyle, biraz dostluğum vardı. Kendisine sitem ederek şu sözleri söyledim:</p>

  <p class="normalnesil">"Şartların azıcık bozulmasıyla, ülkesine ve sultanına sırt çeviren ve bunca yıl yediği nimeti göz ardı edip unutan kimse, nankördür, âdidir, hatta o kimse insan bile değildir!"</p>

  <p class="normalnesil">Subay dostum şöyle cevap verdi:</p>

  <p class="normalnesil">"Halimi anlatırsam, sanırım bana hak verirsin. Atımın arpasız kalması, eyer keçesinin rehine düşmesi doğru mudur? Padişah, askerine karşı cimrilik ederse, askerin ona canıyla cömertlik etmesi mümkün müdür?</p>

  <p class="normalnesil">"Askere hazineni ver ki, o da senin için başını versin. Eğer askerin başı sıkıntıya girerse, o da başını alır, başka diyarlara gider. Karnı tok olan şiddetle saldırır, aç olan ise şiddetle kaçar!"</p>

  <p class="ortayazi">* * *</p>
</body>
</html>
