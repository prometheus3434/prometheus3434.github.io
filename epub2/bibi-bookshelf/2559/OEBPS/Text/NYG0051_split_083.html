<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_84">Hayırsız Evlât</h1>

  <p class="normalnesililk">FAKİR BİR ADAMIN ömrü boyunca hiç çocuğu olmamıştı. Karısı bir gün hamile kaldı. Doğum yaklaştığında Allah rızası için bir adak adadı ve şöyle mırıldandı:</p>

  <p class="normalnesil">"Eğer Allah bana bir oğlan çocuğu nasip ederse, sırtımdaki hırkamdan başka neyim varsa, fakir fukaraya dağıtacağım."</p>

  <p class="normalnesil">Kadının günü geldiğinde, kader hükmetti ve nur topu gibi bir oğlan çocuğu dünyaya getirdi. Fakir adam sevincinden havalara uçmuş, dünyalar onun olmuştu. Sözünde durup adağını yerine getirdi. Karınca kararınca sofralar kurdu, tanıdık tanımadık kimi gördüyse yedirdi, içirdi. Elinde avucunda neyi varsa dağıttı.</p>

  <p class="normalnesil">O sıralarda ben de o şehirden ayrılıp Şam taraflarında bir yerlere yerleşmiştim.</p>

  <p class="normalnesil">Aradan yıllar geçti, doğduğum yerleri özlemiştim. Her şeyimi satıp geri dönmeye karar verdim. Döndüğümde içimde, o fakir adamla oğlunu görme arzusu belirdi. Oturduğu mahalleye uğrayıp halini hatırını sorayım, dedim. Fakat onları yerinde bulamadım.</p>

  <p class="normalnesil">Mahalleli dediler ki:</p>

  <p class="normalnesil">"O adam şimdi zindanda yatıyor."</p>

  <p class="normalnesil">Öylesine iyi bir insandı ki, duyduğuma şaşırmıştım.</p>

  <p class="normalnesil">"Neden?" diye hayretle sordum.</p>

  <p class="normalnesil">"Oğlu bir gün şarap içip kavga etti, sonra da birinin canına kıyıp şehirden kaçtı. Onu bulamayınca babasını yakaladılar. ‘Saklandığı yeri biliyorsun’ diye sıkıştırdılar. Şimdi boynunda zincir, ayaklarında prangalar var!"</p>

  <p class="normalnesil">Başımı üzüntüyle önüme eğdim.</p>

  <p class="normalnesil">"Demek ki zavallı adam bu belayı, yıllarca yalvarıp kendi istemiş!"</p>

  <p class="ortayazi">* * *</p>

  <p class="normalnesil"><span class="idebold">Ey anlayışı yüksek, sevgisi yüce insan! Akıllının gözünde, hamile kadınların yılan doğurması, hayırsız evlat doğurmasından hayırlıdır.</span></p>

  <p class="ortayazi">* * *</p>

  <p class="solbaslik">ÇOCUK TERBİYESİYLE İLGİLİ SÖZLER:</p>

  <p class="normalnesililk">Çocuğun yaşı onu geçince, ona söyle. Namahrem kadınların yanında oturmasın.</p>

  <p class="normalnesil">Pamuğun yanında ateş yakmak caiz olmaz. Kıvılcım sıçrar, pamuk yandığı gibi ev de yanar.</p>

  <p class="normalnesil">İtibarının yerinde kalmasını istersen, çocuğuna ilim ve hüner öğret. Onu akıllı yetiştir.</p>

  <p class="normalnesil">Baba çocuğunu çok nazik beslerse, o çocuk çoğu zaman sıkıntı ve zorluk çeker.</p>

  <p class="ortayazi">* * *</p>
</body>
</html>
