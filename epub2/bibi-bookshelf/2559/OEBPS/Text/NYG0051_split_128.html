<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_129">Sadakatli Genç</h1>

  <p class="normalnesililk">BİR DELİKANLININ Semerkand’da bir sevdiği vardı. Ağzından söz yerine sanki şeker dökülür, güzellikte hurileri geride bırakır, işvesiyle gönülleri ateşlerdi. Yüce Allah bu dilberi öyle güzel yaratmıştı ki, o yürürken gözler ardında kalır, sevenlerin kalbi onun yolunda feda olurdu.</p>

  <p class="normalnesil">Nitekim âşığı da kendisini gizlice seyrediyor, ona baktıkça kendinden geçiyordu.</p>

  <p class="normalnesil">Bu dünyalar güzeli, bir keresinde âşığını sertçe azarladı:</p>

  <p class="normalnesil">"Ey şaşkın delikanlı! Ardımda ne koşup duruyorsun? Ben, senin tuzağına düşecek birine benziyor muyum? Seni bir daha peşimde görürsem; hiç acımam, düşmanım sayar, kılıcımla başını uçururum!"</p>

  <p class="normalnesil">Durumu bilen biri, âşık delikanlıya şöyle öğüt verdi:</p>

  <p class="normalnesil">"Artık aklını başına al, başını kurtarmaya bak! Olmayacak heveslerin peşine düşme. Bu aşkında isabet yok, hayatını mahvetme, başka birisini sev. Gönlünün arzusu uğruna başından olma!"</p>

  <p class="normalnesil">Aşkına sadık olan genç, bu gönül yaralayan sözleri işitince acı bir feryat kopardı.</p>

  <p class="normalnesil">"Bırak beni âşığımın kılıcı yaralasın, başımı onun kılıcı düşürsün. Bedenim çamurlarda yuvarlansın. Yeter ki dostum düşmanım, ‘Bu adam onun uğrunda, onun kılıcıyla öldü’ desinler. Ben, sevdiğimin peşinden ayrılmayı düşünmüyorum.</p>

  <p class="normalnesil">"Ey öğüt veren dostum, bana dokunma! Sevdiğim ne yaparsa yapsın, bana yine güzel gelir. Ben onun sevgisiyle her gece yanıp kül olduğum halde, seher vakti saba rüzgarı onun kokusuyla beni yeniden diriltiyor.</p>

  <p class="normalnesil">"Eğer bugün onun yakınında ölürsem, kıyamet gününde çadırımı yine onun yanında kurarım."</p>

  <p class="ortayazi">* * *</p>

  <p class="normalnesil"><span class="idebold">Aşk savaşında gücün yettiği kadar dayan, kaçma. Sadi diridir, çünkü onu aşk öldürdü.</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Aşk beni yakar, kül eder, toprak eder diye korkma. Aşk seni helâk ederse, ebedî olursun.</p>

  <p class="normalnesil">Sende benlik oldukça, kendine yol bulamazsın. Bu sözü benliğinden geçmiş olanlar anlarlar.</p>

  <p class="normalnesil">Eğer sende aşk varsa, yürüyen hayvanların ayaklarından çıkan ses de sazdır.</p>

  <p class="normalnesil">Bir sinek bir âşığın yanında kanatlarını çırpınca, âşık vecde gelir, elini sinek gibi başına vurmaya başlar.</p>

  <p class="normalnesil">Âşık için sazın gereği yoktur. Âşık bir kuşun ötmesiyle de inler. Âlem sazla doludur, fakat ne çare ki her kulak açık değildir.</p>

  <p class="ortayazi">* * *</p>
</body>
</html>
