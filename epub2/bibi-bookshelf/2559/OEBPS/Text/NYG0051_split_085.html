<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_86">Hazıra Dağ Dayanmaz</h1>

  <p class="normalnesililk">BİR DELİKANLININ ELİNE amcasının mirasından yüklü bir servet geçmişti. Gencin ahlâkı kısa zamanda değişti. Elindeki serveti har vurup harman savurmaya, hesapsız harcamaya başladı. Her geçen gün yeni huylar ediniyor, günahın her türlüsüne batıp çıkıyordu. Kısa sürede, işlemediği haram, yapmadığı kötülük kalmamıştı. Kurduğu sofralarda her türlü içki sular seller gibi akıyordu.</p>

  <p class="normalnesil">Rahmetli amcası çok yakın dostumdu. Hem ona, hem de yeğenine acıdım. Rastladığımda kendisine bir şeyler söylemeye karar verdim.</p>

  <p class="normalnesil">Bir dost meclisi dönüşünde, delikanlıyı birden karşımda görüverdim. Usulca yanına yanaşarak:</p>

  <p class="normalnesil">"Oğlum, gelir akan bir sudur. Zevk ve safa ise dönen bir değirmen. Hesapsız harcayabilmen için gelirinin de hesapsız olması lâzım. Madem bu miras dışında bir gelirin yok, israfı bırakıp, harcamalarını azaltmalısın!" dedim.</p>

  <p class="normalnesil">Delikanlı dinleyince devam ettim:</p>

  <p class="normalnesil">"Gemicilerin şöyle bir sözü vardır: Eğer dağlara yağmur yağmazsa, Dicle bir yıl içinde kurur, cılız bir dere olur."</p>

  <p class="normalnesil">Delikanlı cevap vermeden dinliyor, fakat ikna olmuş da görünmüyordu. Sözümü şöyle bağladım:</p>

  <p class="normalnesil">"Aklını başına al, kendine gel, nefsine uyma! Hazır servet çabucak tükenir, sonu olmayan eğlenceleri bırak. Sonradan aklın başına gelip, pişman olsan da, faydası yok. Şeytana uymaktan vazgeç! İş işten geçmeden doğru bir karar ver."</p>

  <p class="normalnesil">Delikanlı, oyun ve eğlencenin keyfine öylesine dalmıştı ki, sözlerim bir kulağından giriyor, ötekinden çıkıyordu. Bildiği yoldan dönmeyeceğini anlamıştım.</p>

  <p class="normalnesil">Ben sözümü bitirince, o şöyle dedi:</p>

  <p class="normalnesil">"Mutlu yaşayan, saadetler süren bir insan, gelecekteki sıkıntıların korkusuyla şimdiki keyfinden vazgeçer mi? Git sen de eğlen ve yaşamana bak bey amca, beni dert etme. Yarınların üzüntüsünü, bugünden çekmek bize göre değil!"</p>

  <p class="normalnesil">Doğrusu bu kadarını beklemiyordum. Ben başımı öne eğince o devam etti:</p>

  <p class="normalnesil">"Kaldı ki ben, cömertlik merdiveninin son basamağındayım. Herkesin ağzında benim adım dolaşıyor. Şehir benim ihsan ve yardımlarımı konuşuyor. Herkes benden bahsediyor. Cömertliğiyle şöhret bulmuş birine harcamalarını kısmak yakışır mı?"</p>

  <p class="normalnesil">Gördüm ki delikanlı söz dinlemiyor. Benim sıcak nefesim, onun soğuk demirini eritecek gibi değil. Sırtımı dönüp yanından uzaklaştım</p>

  <p class="normalnesil">Âriflerin şu sözü hatırıma geldi:</p>

  <p class="normalnesil">"Sen üzerine düşeni söyle, kabul etmezlerse sana ne?"</p>

  <p class="normalnesil">Zaten ben de öyle yapmıştım.</p>

  <p class="normalnesil"><span class="ideitalik">Dinlenilmeyeceğini bilsen bile, bildiğin kadarıyla ve yumuşaklıkla öğüt ver. Çok geçmeden o söz dinlemeyen akılsızın, iki ayağıyla tuzağa düştüğünü görür ve "Yazık ettim, keşke dinleseydim!" diye dövünüp hayıflandığını duyarsın.</span></p>

  <p class="normalnesil">Az zaman sonra, tahmin ettiğim felaket aynen gerçekleşti. Mirasyedi delikanlı, bütün servetini tüketerek beş parasız kalmış, dilenecek duruma düşmüştü. Perişandı. Bu zavallı haline içim üzüldü. Ona kırıcı, ağır sözler söylemeyi, yarasını kanatıp üzerine tuz serpmeyi kendime yakıştıramadım.</p>

  <p class="normalnesil">Görmezlikten gelip yanından uzaklaşırken şunları mırıldandım:</p>

  <p class="normalnesil">"İnsan sarhoşluğun sınırına vardı mı, darlık gününü düşünmüyor."</p>

  <p class="ortayazi">* * *</p>

  <p class="normalnesil"><span class="idebold">Baharda, çiçeklerini sonuna kadar saçıp savuran ağaç, yazın elbette meyvesiz kalır.</span></p>

  <p class="ortayazi">* * *</p>
</body>
</html>
