<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_124">Ne Ekersen Onu Biçersin</h1>

  <p class="normalnesililk">VAKTİYLE DİYARBEKİR’DE bir ihtiyarın evine misafir olmuştum. Bu yaşlı adamın büyük bir serveti, güzel yüzlü, yakışıklı bir de oğlu vardı.</p>

  <p class="normalnesil">Bir gece bana başından geçen bir olayı anlattı.</p>

  <p class="normalnesil">"Hayatım boyanca başka evladım olmadı. Bu benim tek dayanağım. Köylerimizin birinde mübarek sayılan bir ziyaretgâh var. İnsanlar arzu ettikleri bir şeyi dilemek için oraya gider ve orada Allah’a dua ederler. Herkes gibi ben de nice geceler o ziyaretgâhın dibinde Allah’a niyaz edip gözyaşı döktüm, yalvarıp yakardım. Sonunda dualarım kabul oldu. Rabbim bana bu evladı ihsan buyurdu."</p>

  <p class="normalnesil">Sonraki günler, şehirdeki başka dostlarımı ziyaret ettiğimde işittim ki, bu çocuk arkadaşlarına, kimsenin duymamasını tembih ederek şöyle söylüyormuş:</p>

  <p class="normalnesil">"Ne olurdu, o ziyaretgâhın nerede olduğunu bileydim de, babamın ölmesi için orada dua edeydim!"</p>

  <p class="normalnesil">Yaşlı adam, "Oğlum akıllıdır!" diye seviniyor, oğlu ise babasına, "Babam bunaktır!" diye söz dokunduruyor.</p>

  <p class="ortayazi">* * *</p>

  <p class="normalnesil"><span class="idebold">Ey vefasız ihtiyar! Üzerinden yıllar geçti, babanın mezarına bir defacık olsun uğramadın.</span></p>

  <p class="normalnesil"><span class="idebold">Sen babana ne hayırda bulundun ki, oğlundan kendine hayır bekliyorsun?</span></p>

  <p class="ortayazi">* * *</p>
</body>
</html>
