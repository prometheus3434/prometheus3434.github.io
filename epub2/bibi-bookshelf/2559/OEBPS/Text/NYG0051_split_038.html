<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_39">Boş Çevrilmeyen Eller</h1>

  <p class="normalnesililk">BİR ATEŞPEREST, kendini bir putun hizmetine vermiş, dünya ile ilgisini kesmişti. Aradan birkaç yıl geçince ateşperest adam, büyük bir sıkıntıyla karşılaştı. Derdini bir türlü çözemiyor, kimse ona derman olamıyordu. Zavallı adam, bir faydasını göreceği ümidiyle putunun ayaklarına kapandı, mâbedinin toprağına yüz sürdü.</p>

  <p class="normalnesil">"Âciz kaldım, canımdan bıktım, bana merhamet et, elimden tut ey mâbut!" diye ona yalvardı.</p>

  <p class="normalnesil">Taştan bir heykelin huzurunda defalarca ağlayıp yakardı, gözyaşı döktü. Fakat işleri bir türlü yoluna girmiyor, büsbütün karışıyordu.</p>

  <p class="normalnesil">Sineğini kovmaktan âciz bir taş parçası, insanın işlerini nasıl düzene koyar?</p>

  <p class="normalnesil">Bunun üzerine ateşperest adam öfkelendi:</p>

  <p class="normalnesil">"Ey akılsız put, sana kaç yıldır boşuna mı taptım? Senin huzurunda boşuna mı eğildim? Ya şu işimi halledersin, yahut gider, arzularımı Allah’a arz ederim!"</p>

  <p class="normalnesil">Daha puta ettiği secdenin toprakları yüzünden dökülmemişken, yüce Mevlâ muradını veriverdi.</p>

  <p class="normalnesil">Bu hali kalp gözü ile keşfeden bir Allah dostu hayret etti. Aklı karışıp fikri bulandı.</p>

  <p class="normalnesil">"Daha bâtılın önündeki secdeden yüzünü kaldırmamış, başı puthanenin şarabıyla sarhoş, gönlü inkardan, eli hıyanetten çekilmemiş şu sersem adama, yüce Rabbim muradını nasıl verdi?" diye düşünmekten, gönlü müşkülün içine dalıp gitmişti.</p>

  <p class="normalnesil">O anda gönül kulağına gayptan bir haber ulaştı:</p>

  <p class="normalnesil">"Putun önünde o akılsız ihtiyar çok şeyler söylemiş, fakat dileği kabul edilmemişti. Şayet bizim dergâhımızdan da reddedilseydi sanemle Samed arasında ne fark kalırdı?"</p>

  <p class="ortayazi">* * *</p>

  <p class="normalnesil"><span class="idebold">Bak dostum! Dünyadaki her şey puttan daha âcizdir. Şu halde insan, kalbini ebedî olan Yüce Yaratıcıya, Allah’a bağlamalıdır.</span></p>

  <p class="normalnesil"><span class="idebold">Sen bu kapıya baş koyduktan sonra murad için açılan elin boş dönmez.</span></p>

  <p class="normalnesil"><span class="idebold">"Allah’ım! Huzuruna biz noksan amel getirdik. Elimiz boş, lâkin ümitle geldik."</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">İnsanın gözü marifet tahsili için (ilim öğrenmek) bir kapıdır. Bu kapıyı, gökleri, yerleri seyretmek için kim açmıştır.</p>

  <p class="normalnesil">Cenab-ı Hak, eğer sana bu kapıyı açmasaydı inişi yokuştan nasıl fark ederdin?</p>

  <p class="normalnesil">Cenab-ı Allah kulunu, yokluktan var etti. Eline cömertlik, başına secde etme kabiliyeti verdi.</p>

  <p class="normalnesil">Eğer Allah sana bu kabiliyetleri vermeseydi, el nasıl cömertlik yapar, baş nasıl secde ederdi?</p>

  <p class="ortayazi">* * *</p>
</body>
</html>
