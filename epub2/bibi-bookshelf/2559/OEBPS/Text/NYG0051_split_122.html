<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_123">Yaşlı Adamla Genç Karısı</h1>

  <p class="normalnesililk">YAŞLI BİR ADAM, başından geçen bir olayı şöyle anlatıyordu:</p>

  <p class="normalnesil">"Genç bir kızla evlenince, yatak odamızı çiçeklerle süsledim. Başbaşa kalınca ona en tatlı sözlerle iltifat ettim. Gözümü, gönlümü ona bağlamıştım. Geceler boyu uyumaz, çekinmesin, alışsın, diye onu neşelendirecek şakalar yapardım."</p>

  <p class="normalnesil">Bir gece kendisine şunları söyledim:</p>

  <p class="normalnesil">"Ne kadar şanslı bir kız imişsin ki, benim gibi tecrübeli, hayatın iyisini kötüsünü denemiş, sevgiyi aşkı bilen, sevgili kıymetinden anlayan, şefkatli, iyi huylu, tatlı dilli, seni canından çok seven birine düştün!"</p>

  <p class="normalnesil">Beni sessizce, başı önünde dinlediğini görünce konuşmaya devam ettim:</p>

  <p class="normalnesil">"Senin için her şeyi yaparım. Elimden geldiğince sana güzel muamele ederim. Sen beni üzsen dahi, ben seni asla kırmam, incitmem. Eğer senin tek gıdan, papağanlar gibi şeker dahi olsa, seni beslemek için tatlı canımı vermeye hazırım."</p>

  <p class="normalnesil">Başını yavaşça kaldırıp bir an için yüzüme baktı ve hafifçe tebessüm etti. Sözlerimden mutlu olduğunu hissediyordum.</p>

  <p class="normalnesil">"Çok şükür ki, kendini beğenmiş, dik başlı, kararsız, her dakika başka bir havaya giren, her an başka hevese kapılan, nerede sabah orada akşam, her gece başka bir kapıda uyuyan, her gün başka bir dost tutan, hercai, kadir kıymet bilmez, sorumsuz, bir gencin eline düşmedin!</p>

  <p class="normalnesil">"Gençler her ne kadar, yakışıklı ve çekici olsalar da vefalı değildirler. Sen bülbüllerden vefa bekleme. Onlar her an, başka bir gülün dalında öterler. Ama yaşlılar, gençler gibi cahillik ve acemilikle değil, akılları ve mantıklarıyla hareket eder.</p>

  <p class="normalnesil">"Hayatta her zaman kendinden değerlisini ara ve onu bulmaya çalış. Bulduğunda ise, bunu fırsat bil ve değerlendir. Kendin gibi birisiyle vaktini harcama, zamanına yazık edersin!"</p>

  <p class="normalnesil">Genç ve güzel eşime, bu anlamda çok sözler söyledim. Beni hiç cevap vermeden dinliyordu. Sandım ki, gönlü tamamen bana bağlandı. Gözü artık benden başkasını görmüyor.</p>

  <p class="normalnesil">Birden derinden bir, "Ah!" çekti. Başını iki yana üzüntüyle salladı:</p>

  <p class="normalnesil">"Bu kadar diller döktün. Bu kadar güzel sözler söyledin. Öğütlerini aklımın terazisinde, büyükannemden duyduğum tek bir cümle ile karşılaştırdım. Onun ağırlığını tutmadı. Büyükannem şöyle diyordu:</p>

  <p class="normalnesil">"Genç bir kadının koynunda pîr (yaşlı) yatacağına, tîr (ok) yatsın, daha iyidir."</p>

  <p class="normalnesil">Neticede, bu genç hanımla üç ay zor oturduk, sonunda ayrıldık. İddeti bitince<sup class="calibre2"><a href="../Text/NYG0051_split_159.html#footnote-5740-25" id="footnote-5740-25-backlink">[25]</a></sup> onu bir gençle evlendirdiler. Delikanlı kaba, aksi, ters, nezaketsizin biriydi. Ayrıca hem huysuz, hem de züğürttü.</p>

  <p class="normalnesil">Eski eşimin ondan eza cefa çektiğini, sıkıntı ve sefalet içine düştüğünü işittim. Gel gör ki şükrediyor, "Cenab-ı Hakka sonsuz şükürler olsun ki, o yaşlı adamın işkencesinden kurtulup bu büyük nimete kavuştum.</p>

  <p class="normalnesil">"Bu kadar eziyetin, kabalığın ve görgüsüzlüğünle beraber nazını çekerim, çünkü gençsin, yakışıklısın. Cehennemde seninle birlikte azap çekmek, yaşlı biriyle Cennette bulunmaktan iyidir."</p>

  <p class="normalnesil">"Güzel yüzlü, yakışıklı birinin ağzından çıkan soğan kokusu, çirkin ve yaşlı birinin elindeki gülden yayılan gül kokusundan daha nefistir" diyerek mutluluk içinde söyleniyormuş.</p>

  <p class="ortayazi">* * *</p>
</body>
</html>
