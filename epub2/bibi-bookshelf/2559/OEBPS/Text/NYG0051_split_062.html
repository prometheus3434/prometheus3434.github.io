<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_63">İhtiyar Neden Güldü?</h1>

  <p class="normalnesililk">ŞÖYLE BİR OLAY NAKLEDERLER. Bir gün veli bir ihtiyar, Emevî Halifesi Abdülmelik’in veziri zâlim Haccac’a hürmet göstermiyor, hatta onun fikirleriyle mücadele ediyordu. Öyle ki Haccac, ihtiyara karşı kendisini savunacak tek söz bulamıyordu.</p>

  <p class="normalnesil">Sonunda Haccac hiddet gösterdi ve celladına dönerek emretti:</p>

  <p class="normalnesil">"Al şu saygısızın kellesini, dök şu âsi ihtiyarın kanını!"</p>

  <p class="normalnesil"><span class="ideitalik">Zalim olanlar söz ile başa çıkamazsa, suratını asıp kavgaya başlar.</span></p>

  <p class="normalnesil">İhtiyar önce güldü, sonra ağladı.</p>

  <p class="normalnesil">Bunun üzerine taş yürekli Haccac, onun önce gülüp sonra ağladığına anlam veremeyip şaşırdı.</p>

  <p class="normalnesil">"Ey zavallı ihtiyar, neye güldün, neye ağladın?" dedi. İhtiyar şöyle cevap verdi:</p>

  <p class="normalnesil">"Ağladım, çünkü dört küçük çocuğum var. Güldüm, çünkü toprağa zalim olarak değil, mazlum olarak gireceğim."</p>

  <p class="normalnesil">İnsaf sahibi bir adamı Haccac’a şöyle dedi:</p>

  <p class="normalnesil">"Ya Emir, bu ihtiyardan ne istiyorsun? Bırak onu gitsin. Birçok insan, onu seviyor, sayıyor, ondan fayda görüyor. Bu yaşlı insanı öldürmek tedbir sayılmaz. Bir büyüklük yap, affeyle! Kendisine acımıyorsan bile evlâtlarına acı! Sen böyle ateşinle gönülleri yaktıkça, kıyamet günü çok ceza görürsün!"</p>

  <p class="normalnesil">Fakat kaderin fermanından kim kaçabilir?</p>

  <p class="normalnesil">Haccac söz dinlemedi ve ihtiyar velinin kanını döktü.</p>

  <p class="normalnesil">Gönül ehli biri bu acı hadiseden büyük üzüntü duyarak, o akşam bu ihtiyarı düşünerek hüzün içinde yattı. Aynı gece rüyasında ihtiyarı gördü. Halini hatırını sordu:</p>

  <p class="normalnesil">"Çok acı çektin mi?" dedi.</p>

  <p class="normalnesil">İhtiyar gülümseyerek şöyle cevap verdi:</p>

  <p class="normalnesil">"Onun zulmü benim üzerimde sadece bir an devam etti. Halbuki Haccac bu zulmünün cezasını kıyamete kadar çekecek!"</p>

  <p class="ortayazi">* * *</p>

  <p class="normalnesil"><span class="idebold">Mazlum uyumaz. Onun bedduasından kork. Onun gece vakti içi yanarak Allah’a el açıp yalvarmasından çekin!</span></p>

  <p class="ortayazi">* * *</p>

  <p class="solbaslik">İBRETLİ SÖZLER:</p>

  <p class="normalnesililk">Dünya ebedi kalır bir mülk değildir.</p>

  <p class="normalnesil">İdarecilerin toplayıp bıraktıkları değil, beraber götürdükleri (hayır için harcadıkları) şeyler işe yarar.</p>

  <p class="normalnesil">İnsanların acıları karşılığında mutlu olan insanlar, şu yaşadıkları üç beş gün içinde ne kadar safa sürebilirlerse onunla kalırlar.</p>

  <p class="ortayazi">* * *</p>
</body>
</html>
