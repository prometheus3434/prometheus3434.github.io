<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_111">Sultan Kızı</h1>

  <p class="normalnesililk">SULTAN KIZINA, yiğit bir delikanlının, kendisine âşık olduğunu söylediler. Dediler ki:</p>

  <p class="normalnesil">"Bu cesur genç, her sabah gelip sarayınızın bir köşesinde ağlıyor. Ne kadar korkuttuk, ne kadar tehdit ettikse bundan vazgeçmedi, canını hiçe saydı. Tatlı dilli, temiz yüzlü, güzel huylu birine benziyor. Ondan nice mânâlı söz, nice duyulmamış nükte, nice zarif lâtife dinliyoruz. Öyle anlaşılıyor ki başında bir sevda, kanında bir ateş dolaşıyor. Arada bir de ‘Ah!’ ederek inliyor!"</p>

  <p class="normalnesil">Sultan kızı, delikanlının kendisine gönül verdiğini, onun için tutuştuğunu anladı. Hemen atına atlayıp yanına koştu.</p>

  <p class="normalnesil">Yiğit delikanlı, sultan kızının kendisine doğru geldiğini görünce inleyerek şöyle seslendi:</p>

  <p class="normalnesil">"Beni öldüren sevgili şimdi yanıma geliyor. Galiba onun da kurbanına gönlü yandı!"</p>

  <p class="normalnesil">Sultan kızı gülümsedi:</p>

  <p class="normalnesil">"Nerelisin, adın ne?"</p>

  <p class="normalnesil">Genç adam şaşkındı. Sevda denizinin derinliklerine öylesine dalmıştı ki, değil konuşmaya, nefes almaya bile gücü kalmamıştı.</p>

  <p class="normalnesil"><span class="ideitalik">Kur’an’ı baştan sona ezbere bilsen de, eğer aşktan yana gönlün perişansa, elif’i be’den ayıramazsın!</span></p>

  <p class="normalnesil">Kızın gülümsemesi sürüyordu:</p>

  <p class="normalnesil">"Benimle niçin konuşmuyorsun?"</p>

  <p class="normalnesil">Delikanlı, başını sevda dalgalarının arasından çıkararak güçlükle konuştu:</p>

  <p class="normalnesil">"Şuna şaşıyorum ki, senin bulunduğun yerde, ben hâlâ yaşıyorum. Sen söze başladığın zaman, bende hâlâ konuşmaya güç kalıyor!"</p>

  <p class="ortayazi">* * *</p>

  <p class="normalnesil"><span class="idebold">Sevda çadırının kapısında ölene değil, oradan sağ çıkana şaşılır!</span></p>

  <p class="ortayazi">* * *</p>

  <p class="solbaslik">ÇOCUK TERBİYESİYLE İLGİLİ SÖZLER:</p>

  <p class="normalnesililk">Keseler dolusu altının, gümüşün bile olsa biter, tükenir; fakat sanatkârın kesesi hiç boş kalmaz.</p>

  <p class="normalnesil">Ustanın sıkıntısını çekmeyen çocuk, hayatta sıkıntı çeker.</p>

  <p class="normalnesil">Çocuğunu rahat ettir, sefil bırakma. Kimsenin eline göz dikmesin!</p>

  <p class="normalnesil">Bir baba çocuğunun ihtiyaçlarını düşünmezse, o çocuğu başkaları düşünür; onu baştan çıkarır.</p>

  <p class="normalnesil">Daha yüzünde tüy bitmeden ahlâksızlığa başlayan kimseden kötüsü yoktur, o hayırsızdan uzak durmalıdır.</p>

  <p class="normalnesil">Böylesi ölse dahi acıma! Babasının yerini tutmayacak çocuk, babasının önünde ölmelidir.</p>

  <p class="ortayazi">* * *</p>
</body>
</html>
