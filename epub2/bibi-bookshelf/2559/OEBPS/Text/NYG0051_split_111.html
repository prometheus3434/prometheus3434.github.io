<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_112">İnsan Sevdiğinden Usanır mı?</h1>

  <p class="normalnesililk">ILIK BİR İLKBAHAR SABAHIYDI. Şehrin meşhur hekimlerinden Fazıl’a rastladım. Güzeller güzeli birinin aşkına tutulmuş, alev alev yanıyordu. Bu sırrı her tarafta duyulmuş, aşkı herkesin diline düşmüştü. Çektiği acı, yüzünden okunuyor, fakat buna sonsuz bir sabır gösteriyordu.</p>

  <p class="normalnesil">Tebessümle yanına yaklaşıp şaka yollu şöyle söyledim:</p>

  <p class="normalnesil">"Biliyorum, sen bu kızı temiz bir aşkla seviyorsun. Sevgin hiçbir kötü amaca dayanmıyor. Fakat kendini insanlara sanki suçlu gibi gösterip seviyesiz bir takım kimselerin suçlamalarına maruz kalman ilminin şerefine yakışmıyor."</p>

  <p class="normalnesil">Başını hüzünle önüne eğip şöyle cevap verdi:</p>

  <p class="normalnesil">"Bak dostum, sitem etmekten vazgeç. Halimi ayıplama. Bu dediğini ben kaç kere düşündüm. Haklı olan sensin, bunu biliyorum. Lâkin büyüklerin şöyle doğru bir sözü vardır:</p>

  <p class="normalnesil">"Gönlün üzüntüde kalması, gözü sevgiliden ayırmaktan kolaydır!’</p>

  <p class="normalnesil">"Bana onun acısına katlanmak, yüzünü görmemekten daha kolay geliyor. Gönlünü bir güzele kaptıran, sakalını başkasının eline vermiş demektir. Boynu bağlı bir ceylan başka bir yere gidebilir mi?</p>

  <p class="normalnesil">"Onsuz yaşayamayan bir kimse, onun her cefasına sabretmelidir. Bir gün sıkılmış, ‘Nedir çektiğim senin elinden?’ diyerek isyan etmiştim. Bu sözümün ardından pişman olup, kaç defa tövbe ettim. Artık onun iradesine bağlıyım. İster lütfedip beni yanına çağırır, isterse hakaret edip beni kovar."</p>

  <p class="ortayazi">* * *</p>

  <p class="normalnesil"><span class="idebold">Dost, dostundan aman etmez.</span></p>

  <p class="ortayazi">* * *</p>
</body>
</html>
