<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_122">Yüz Elli Yaşındaki İhtiyar</h1>

  <p class="normalnesililk">ILIK BİR BAHAR SABAHIYDI... Şam’daki Beni Umeyye Camiinde bir kısım âlimlerle fikir alışverişinde bulunuyordum. Birden kapıdan bir delikanlı girdi.</p>

  <p class="normalnesil">"Aranızda Farsça bileniniz var mı?" diye bağırdı. Hocalar beni işaret ettiler.</p>

  <p class="normalnesil">"Hayırdır inşüaallah!" dedim.</p>

  <p class="normalnesil">Genç, heyecan içinde şöyle söyledi:</p>

  <p class="normalnesil">"Yüz elli yaşında bir ihtiyar, ruhunu teslim etmek üzere! Farsça bir şeyler mırıldanıyor, fakat anlayamıyoruz. Zahmet edip gelirseniz, büyük sevaba girersiniz. Sanırım bazı şeyler vasiyet ediyor."</p>

  <p class="normalnesil">Hemen kalkıp gencin arkasına takıldım.</p>

  <p class="normalnesil">Eve gelip, ihtiyarın başucuna vardığımda, şunları söylüyordu:</p>

  <p class="normalnesil">"Şu ölümlü dünyada, gönlümce bir iki nefes yaşayayım, dedim. Ne çâre ki, nefesim daraldı. Hayatın türlü nimetlerle dolu sofrasında, ne yazık ki az bir zaman yiyip içtik. Fazlasına bırakmayıp, ‘Yeter bu kadar!’ dediler."</p>

  <p class="normalnesil">Bu sözlerin anlamını Şamlılara Arapça anlattım. Ömrünün uzunluğuna rağmen, hayattan bu derece üzüntüyle ayrılmasına hayret ettiler.</p>

  <p class="normalnesil">İhtiyara doğru eğilip:</p>

  <p class="normalnesil">"Nasılsın?" diye sordum.</p>

  <p class="normalnesil">Gözlerini güçlükle aralayarak:</p>

  <p class="normalnesil">"Ne söyleyeyim?" dedi. "Ağzından dişini çıkardıklarında, bir insanın nasıl acı çektiğini görmediniz mi? Bedeninden canı çekilen bir kimsenin ne halde olacağını ona göre kıyas edin!"</p>

  <p class="normalnesil">"Ölüm düşüncesini hayalinden çıkar, kuruntuya kapılma!" dedim.</p>

  <p class="normalnesil">İhtiyarın gülümsediğini görünce de devam ettim:</p>

  <p class="normalnesil">"Feylesoflar demişler ki: ‘Bedenin ne kadar sağlam olursa olsun ölmeyeceğini sanma, sağlığına güvenme. Buna karşılık, hastalığın ne kadar korkunç olursa olsun, kesin olarak ölüme delil zannetme.’ Emredersen bir hekim çağıralım da sana ilâç versin. Bir de bakarsın iyi olursun."</p>

  <p class="normalnesil">İhtiyarın yüzünde alaycı bir gülümseme belirdi:</p>

  <p class="normalnesil">"Heyhat, sen köşkün kemerini süslemeyi düşünüyorsun, halbuki onun temelleri kaymış! Hekim bana ne yapsın? Olsa olsa ellerini ovuşturur."</p>

  <p class="normalnesil">Bunu söyledikten sonra, ihtiyar daldı. Can verirken inliyor, karısı kendisine gül suyu karıştırılmış güzel kokular sürüyordu.</p>

  <p class="ortayazi">* * *</p>

  <p class="normalnesil"><span class="idebold">İnsanın sağlığı bir kere bozulmaya görsün, artık ne büyü kâr eder, ne de ilâç!</span></p>

  <p class="ortayazi">* * *</p>
</body>
</html>
