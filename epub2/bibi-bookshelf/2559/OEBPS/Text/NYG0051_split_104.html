<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_105">Doğru Sözlü Adam</h1>

  <p class="normalnesililk">ÇİRKİN SESLİ BİR HATİP, sesinin güzel olduğunu zannederek, orada burada nutuk atar, durmadan konuşurdu. Öyle ki sesini işiten, yanından usulca sıvışırdı.</p>

  <p class="normalnesil">Çünkü o konuştuğu zaman, ya uğursuz bir karganın bağırdığını sanır ya da eşeğin anırmasını hatırlardı.</p>

  <p class="normalnesil">"Seslerin en çirkini, eşeğin anırmasıdır" âyeti sanki bu adam için nâzil olmuştu.</p>

  <p class="normalnesil">Bu eşekler şahının, öyle kulak tırmalayıcı ve öyle gür bir sesi vardı ki, İran’ın en sağlam kalelerinden olan Istahr’ı bile bir anırışta yıkardı.</p>

  <p class="normalnesil">Şehir ahalisi, makam ve itibarını göz önüne alarak derdine katlanır, kendisi hakkında sağda solda söz söylemeyi asla uygun görmezlerdi.</p>

  <p class="normalnesil">Bir gün, herkes gibi bu adamı sevmeyen, fakat sözünü de esirgemeyen biri onu ziyarete geldi.</p>

  <p class="normalnesil">Kendisine:</p>

  <p class="normalnesil">"Hayırdır inşaallah! Bu gece seni rüyamda gördüm" dedi.</p>

  <p class="normalnesil">Çirkin sesli hatip:</p>

  <p class="normalnesil">"Nasıl gördün?" diye meraklandı.</p>

  <p class="normalnesil">"Güzel bir sesin varmış ve bütün insanlar seni dinlemekten büyük bir mutluluk duyuyorlarmış!"</p>

  <p class="normalnesil">Çirkin sesli adam, bu söz üzerine hiçbir şey söylemeden derin bir düşünceye daldı ve meslektaşının gördüğü rüyayı değerlendirmeye koyuldu. Sonunda:</p>

  <p class="normalnesil">"Bu ne güzel bir rüya ki bana yanlışımı hatırlattı. Anladım ki sesim çirkinmiş ve vaazım cemaati rahatsız ediyormuş. Şimdiye kadar bunu anlayamadığım için çok pişmanım. Artık konuşsam bile en azından bağırmam, yavaş sesle konuşurum.</p>

  <p class="normalnesil">"Dostlarım için üzülüyorum, çünkü onlar kötü huylarımı bana söylemiyor, kusurumu marifet, dikenimi gül diye takdim ediyorlar. Oysa ki ben doğru sözlü, mert düşmanlarımı daha çok seviyorum, çünkü onlar bana ayıplarımı gösteriyor."</p>

  <p class="ortayazi">* * *</p>

  <p class="solbaslik">ÇOCUK TERBİYESİYLE İLGİLİ SÖZLER:</p>

  <p class="normalnesililk">Çocuğunu çok seviyorsan, onu nazlı yetiştirme!</p>

  <p class="normalnesil">Çocuğun küçük iken onu okut, ara sıra azarla! İyi şeyler için mükafat sözü ver, kötü şeyler için korkut!</p>

  <p class="normalnesil">Yeni öğrenenler için güzel söz, okşama ve iltifatlar, hocanın uyarması ve korkutmasından daha faydalıdır.</p>

  <p class="normalnesil">Karun kadar hazinen olsa bile, evlâdına sanat ve hüner öğret! Çünkü ne bilirsin ki, zamanın dönüşü kulunu diyar diyar gezdirir.</p>

  <p class="normalnesil">Servetine güvenme; olur ki o servet elde kalmaz. Eğer çocuk bir sanat edinmişse, kimseye ihtiyaç için elini uzatmaz, muhtaç olmaz.</p>

  <p class="ortayazi">* * *</p>
</body>
</html>
