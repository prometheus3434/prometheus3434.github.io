<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_94">Müsrif Dilenci</h1>

  <p class="normalnesililk">PADİŞAH, bir sabah mutlu bir şekilde kalktı. Öyle ki, penceresini açıp baktığında soğuk kış rüzgârından bile etkilenmedi. Kendi kendine şöyle mırıldanıyordu.</p>

  <p class="normalnesil">"Dünyada şu andan daha değerli bir an yoktur. Ne iyiyi düşünüyor, ne de kötüyü dert ediyorum. Kimse için kaygı duymuyor, tasalanmıyorum."</p>

  <p class="normalnesil">Sultanın bu fısıltısı, rüzgârın da yardımıyla saray civarında, soğukta çıplak yatan bir fakirin kulağına kadar gitti.</p>

  <p class="normalnesil">Yoksul söyleniyordu:</p>

  <p class="normalnesil">"Ey kudretli sultanım! Diyelim ki kendin için kaygı duymuyorsun, bizim gibiler içinde mi endişelenmezsin?"</p>

  <p class="normalnesil">Yoksulun sözleri, sultanın yüreğini yumuşattı. Hemen içinde bin altın bulunan büyükçe bir keseyi sarayın penceresinden sarkıtarak:</p>

  <p class="normalnesil">"Neredesin?" diye bağırdı. "Gel ve eteğini aç!"</p>

  <p class="normalnesil">Az sonra fakirin sesi duyuldu:</p>

  <p class="normalnesil">"Eteği nereden bulayım, giyecek elbisem mi var?"</p>

  <p class="normalnesil">Bu söz üzerine, sultanın merhameti daha da arttı. Altın kesesine bir de güzel kaftan ekledi ve yoksula gönderdi.</p>

  <p class="normalnesil">Aradan az bir zaman geçince, fakir adam sarayın kapısına yeniden geldi. Bu parayı kısa zamanda tüketmişti.</p>

  <p class="normalnesil">Kalburda su, âşığın gönlünde sabır durmadığı gibi dünyaya kıymet vermeyen kimsede de para durmaz.</p>

  <p class="normalnesil">Fakat yoksul adam, bu defa saraya öyle bir zamanda gelmişti ki, sultanın onunla konuşmaya değil, hatırını sormaya bile zamanı yoktu. Saray teşrifatçıları, yoksulun geldiğini ve huzura çıkmak için izin istediğini sultana arz ettiler.</p>

  <p class="normalnesil">Padişah öfkelendi. Kaşlarını çatıp yüzünü ekşitti.</p>

  <p class="normalnesil"><span class="ideitalik">Tecrübeli kimselerin şöyle bir sözü vardır:</span></p>

  <p class="normalnesil"><span class="ideitalik">"Hükümdarlar çoğu zaman vakitlerini, ülkenin ve halkın önemli işlerini çözmekle geçirir, gayretlerini büyük meselelere sarf ederler. Basit işlere ayıracakları fazla zamanları olmaz. Hatta böyle zamanlarda, halkın kendilerini meşgul etmesine çok kızar, çok öfkelenirler."</span></p>

  <p class="normalnesil"><span class="ideitalik">Önemli kimselerle görüşmek için uygun zemin gözetilmeli, müsait zaman kollanmalıdır. Yoksa, hem değeriniz hiçe iner, hem sözünüz boşa gider.</span></p>

  <p class="normalnesil">Padişaha yoksulun hali anlatılınca, çok sinirlendi:</p>

  <p class="normalnesil">"Onca parayı, az bir zamanda tüketen bu müsrif ve yüzsüz dilenciyi hemen kovun! Devlet hazinesi gerçek fakirlerindir. Şeytanın kardeşleri olan müsriflerin çiftliği değildir" diye köpürdü.</p>

  <p class="normalnesil"><span class="ideitalik">Güpegündüz kâfûrî mum</span><sup class="calibre2"><a href="../Text/NYG0051_split_148.html#footnote-5740-14" id="footnote-5740-14-backlink">[14]</a></sup> <span class="ideitalik">yakan sersem, gece kandiline koyacak yağ bulamaz!</span></p>

  <p class="normalnesil">Padişahın vezirlerinden akıllı biri şöyle söyledi:</p>

  <p class="normalnesil">"Sultanım, bence bu gibi kimselere, günlük azar azar yardımda bulunmak daha isabetlidir; ta ki harcarken israf etmesinler. Terbiye için dahi olsa, bu gibilerini kovmak ve hiçbir şey vermemek uygun değildir. Çünkü böyleleri, davranışınızı cimrilikle yorumlayıp hakkınızda yanlış bir kanaate varabilirler."</p>

  <p class="normalnesil">Sultan tebessümle başını salladı:</p>

  <p class="normalnesil">"Sözün bitti mi?"</p>

  <p class="normalnesil">Vezir kaldığı yerden devam etti:</p>

  <p class="normalnesil">"Birini lütufla ümitlendirmek, arkasından onun ümitsizlikle gönlünü kırmak, cömert ve yardımsever kimselerin büyüklüğüne yakışmaz. İnsan ya lütuf ve ihsan kapısını açarak kimseyi hırsa düşürmemeli; ya da açtıktan sonra, kaba ve kırıcı bir biçimde yüzlerine kapamamalıdır."</p>

  <p class="ortayazi">* * *</p>

  <p class="normalnesil"><span class="idebold">Kâbe yolunda susayanların, acı su etrafında toplandıkları görülmemiştir. İnsanlar, kuşlar ve karıncalar nerede bir pınar bulurlarsa onun çevresinde toplanırlar.</span></p>

  <p class="normalnesil"><span class="idebold">Kuşlar darı olan yere gelir, boş bir sahraya kim gelir?</span></p>

  <p class="normalnesil"><span class="idebold">Önemli kimselerle görüşmek için uygun zemin gözetilmeli, müsait zaman kollanmalıdır. Yoksa, hem değeriniz hiçe iner, hem sözünüz boşa gider.</span></p>

  <p class="ortayazi">* * *</p>
</body>
</html>
