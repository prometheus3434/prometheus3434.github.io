<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_79">Ahlâksızın Sofrası</h1>

  <p class="normalnesililk">İSKENDERİYE’DE, müthiş bir kuraklığın ardından büyük bir kıtlık baş göstermiş, halkın dayanacak sabrı kalmamıştı. Yerdekilerin feryadı göklere yükseliyordu; lakin göğün kapıları yerlere kapanmıştı.</p>

  <p class="normalnesil">Öyle bir zaman geldi ki; kurtlardan kuşlara, balıklardan karıncalara kadar, açlıktan feryadı göğe çıkmayan hiçbir canlı kalmadı.</p>

  <p class="normalnesil">Hayret vericiydi ki, halkın gönlünün dumanı toplanarak bulut haline gelmiyor, sel gibi akan gözyaşları o bulutun yağmuru olamıyordu.</p>

  <p class="normalnesil">İşte böyle acıklı bir zamanda, şehirde gayet zengin, fakat aşağılık bir adam yaşıyordu. Öylesine sefih, öylesine bayağı birisiydi ki, onu anlatmak için söylenecek söz bulunamazdı.</p>

  <p class="normalnesil">Fakat onu tarif için söyleyecek hiçbir şey bulamamak, güçsüzlüğüme, korkaklığıma ve ifademin kıtlığına verileceğinden, onu tanıtabilmek için, bir beyit olsun söyleyeyim:</p>

  <p class="normalnesil">"Bilirsiniz bir şeyin azı bile, o şeyin bütünü hakkında insana bir fikir verir. Bazen bir avuç şey, bir eşek yükünün örneği değil midir?"</p>

  <p class="normalnesil">"Öyle ki, eğer bir Moğol serserisi o ahlâksızı öldürecek olsa, o Moğol’a kısas<sup class="calibre2"><a href="../Text/NYG0051_split_140.html#footnote-5740-6" id="footnote-5740-6-backlink">[6]</a></sup> gerekmez."</p>

  <p class="normalnesil">İşte bu kıtlık zamanında, o sarhoş adamın ambarları her türlü yiyecek, konakları ise her çeşit içecekle ağzına kadar doluydu. Fakat şu var ki, adamın yaşayışı sefih olmakla beraber, fakire yardım eder, yolcuya ve misafire sofrasını açardı.</p>

  <p class="normalnesil">Dervişler bile, yoksulluğun derdi içinde, canlarından geçecek hale düşmüşler, çaresizlik içinde bu adamın davetlerine katılıp açlıktan kurtulmayı düşünür hale gelmişlerdi.</p>

  <p class="normalnesil">Bir gün hep birlikte yanıma geldiler ve sordular:</p>

  <p class="normalnesil">"Ya şeyh, sen bu fikrimize ne dersin?"</p>

  <p class="normalnesil">Onlara bu düşüncelerini uygun bulmadığımı söyledim:</p>

  <p class="normalnesil">"Aslanlar mağaralarında açlıklarından ölürler de, köpeklerin artıklarını yemezler. Açlığa ve yokluğa razı olun, bir alçağa avuç açmayın, onun önünde eğilip küçülmeyin. Serveti ne olursa olsun, aşağılık birisini insandan saymayın!"</p>

  <p class="ortayazi">* * *</p>

  <p class="normalnesil"><span class="idebold">Lâyık olmayanın üzerindeki ipek elbise, duvara sürülmüş parlak boya veya yaldız gibidir.</span></p>

  <p class="ortayazi">* * *</p>
</body>
</html>
