<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0051.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_92">Zalim Hükümdar</h1>

  <p class="normalnesililk">İRAN HÜKÜMDARLARINDAN BİRİ halkın malına el uzatmaya, kendi ahalisine eziyet etmeye başlamıştı. Zaman içinde bu zulüm o derece arttı ki, sonunda halk onun kötülüğünden usanıp, şerrinden korunabilmek için çareyi ülkesinden kaçmakta buldu.</p>

  <p class="normalnesil">Halkı azalan bir ülkenin kudret ve kuvveti de azalır. Gelir seviyesi düşmeye, hazine boşalmaya başladı. Fırsat bekleyen düşmanlar, ülkenin sınırlarını her yandan zorluyorlardı.</p>

  <p class="normalnesil"><span class="ideitalik">Kim dar gününde yardımına koşacak birilerini görmeyi istiyorsa, bol gününde cömert olmaya çalışmalıdır. Parayla satın aldığın kulağı halkalı bir köleye bile iyi davranmazsan, kaçıp gider. Sen iyi davran ki, yabancılar bile kulağı halkalı kölen olsunlar.</span></p>

  <p class="normalnesil">Bir gün hükümdarın huzurunda "Şehname"<sup class="calibre2"><a href="../Text/NYG0051_split_146.html#footnote-5740-12" id="footnote-5740-12-backlink">[12]</a></sup> okunuyordu. Sıra, "Dehhak<sup class="calibre2"><a href="../Text/NYG0051_split_147.html#footnote-5740-13" id="footnote-5740-13-backlink">[13]</a></sup> saltanatının sona ermesi ve Feridun’un tahta çıkması" bölümüne gelmişti.</p>

  <p class="normalnesil">Vezir şahına sordu:</p>

  <p class="normalnesil">"Feridun’un hazinesi, malı mülkü, ordusu, adamları yokken, nasıl oldu da tahta erişebildi?"</p>

  <p class="normalnesil">Şah, mânâlı bir şekilde baktı ve şöyle dedi:</p>

  <p class="normalnesil">"Biliyorsun ki bir kısım halk, ısrarla ona yardım ettiler. Çevresine toplanıp kendisine destek oldular."</p>

  <p class="normalnesil">Vezir, her şeyi göze alarak taşı gediğine koydu:</p>

  <p class="normalnesil">"Saltanata sahip olmanın halkın desteğiyle olduğunu kabul ediyorsunuz da, neden halkınızı dağıtıp komşu ülkelerde perişan ediyorsunuz? Yoksa tahttan vazgeçmeyi mi düşünüyorsunuz? Akıllı bir sultanın, ordusunu ve halkını bütün cânıyla sevmesi ve her zaman onların arkasında olması lazımdır. Çünkü sultan, askeri ve halkının gücü sayesinde kudretini yürütür."</p>

  <p class="normalnesil">Hükümdar dersini almış görünüyordu:</p>

  <p class="normalnesil">"Peki vezir, dağılan asker ve halkımın yeniden toplanması için ne yapmam gerekiyor?"</p>

  <p class="normalnesil">Vezir hemen cevap verdi:</p>

  <p class="normalnesil">"Sultan cömert, eli açık, kerem sahibi olmalıdır ki, halkı onun çevresinde toplanabilsin. Merhametli olmalıdır ki, herkes onun sayesinde ülkesinde rahat ve huzur içinde yaşayabilsin. Sizin yönetiminizde bunların ikisi de yok! Nasıl ki kurdun elinden çobanlık gelmezse, zalim adam da hükümdarlık yapamaz. Saltanatının temelini zulüm üzerine atan padişah, kendi tahtının temelini yıkmış olur."</p>

  <p class="normalnesil">Birden, şahın kaşları çatıldı, yüzü sarardı, gözleri büyüdü. Vezirin sözleri canını sıkmıştı. Adamlarına büyük bir öfke içinde bağırdı:</p>

  <p class="normalnesil">"Susturun şu haini!"</p>

  <p class="normalnesil">Adamları, veziri kıskıvrak bağlayıp zindanın yolunu tuttular.</p>

  <p class="normalnesil">Aradan çok zaman geçmedi. Sultanın amca çocukları saltanat dâvâ edip isyan ettiler. Ordu hazırlayıp tahtı istediler.</p>

  <p class="normalnesil">Şahın zulmünden usanıp komşu ülkelere dağılan halk, koşarak yeni orduya katılmaya başladı. Şahın gücü azalırken, düşmanları güç kazanıyordu. Sonunda sultan yenilerek tacı da, tahtı da kaybetti.</p>

  <p class="ortayazi">* * *</p>

  <p class="normalnesil"><span class="idebold">Bir hükümdar kendi halkına eziyet ederse, dar gününde dostu bile onun en amansız düşmanı kesilir.</span></p>

  <p class="normalnesil"><span class="idebold">Sen halkınla güzel geçin ki, düşmanının saldırısından korkmayasın. Çünkü adaletli bir sultan için halkının hepsi askerdir.</span></p>

  <p class="normalnesil"><span class="idebold">Kim dar gününde yardımına koşacak birilerini görmeyi istiyorsa, bol gününde cömert olmalıdır.</span></p>

  <p class="ortayazi">* * *</p>
</body>
</html>
