<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-10.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:916c45f1-578c-48c4-b81e-540f7ab639ca" name="Adept.expected.resource"/>
	</head>
	<body>
		<div id="x5-10.html" xml:lang="tr-TR">
			<div class="Basic-Text-Frame">
				<p class="split"></p>
				<p class="arabaslik-orta">Victoria Döneminde Pornografi</p>
				<p class="paragbas">Oxford İngilizce Sözlüğü’ne göre ‘pornografi’ kelimesi ilk kez 1850’lerde kullanılmıştır; fahişeler (ya da <span class="char-style-override-1">pornoi</span>) tarafından ya da onların hakkında yazılan yazılar anlamına gelir. Bu tür yazıların daha önceden de var olduğu bilinir. Rönesans İtalya’sından Aretino’nun eserlerini hatırlamak bile yeterli olacaktır. 1857’de muzır neşriyatı denetlemek üzere çıkarılan yasayla İngiltere’de edebiyatta sansür sıkılaştı ve yargıçlar ahlaksız bulunan herhangi bir yayının (“satmak ya da dağıtmak üzere bulundurulan herhangi bir müstehcen yayın”) yok edilmesine karar verme yetkisine sahip oldular. Bu kanun, kitapları, dergileri ve kitapçıkları kapsıyordu. Aslında bu yasa, ülkeye kaçak yollarla sokulan ve bitmek tükenmek bilmeyen bir ilgi gören Fransız pornografisinin pazarını hareketlendirdi. </p>
				<p class="arabaslik-orta para-style-override-11">Paris’te Bir İngiliz</p>
				<p class="paragbas">Sefahate özel bir ilgi besleyen bir ordu komutanı olan Frederick Hankey, emekliliğinden sonra keyif çatmak için Paris’e taşındı. Hevesli İngiliz okurlarına iç gıcıklayıcı kitapçıklar ve Fransa’ya özgü erotik hikayeler için yanıp tutuşuyordu. Hakkında anlatılanların tümü, Hankey’nin pek hoşa gitmeyen bir kişiliğe sahip olduğunu doğrular. Dostu Victoria dönemi pornografi koleksiyoncusu Henry Spencer Ashbee bile onun için “akıldan yoksun ikinci bir Sade” yorumunda bulunmuştur. </p>
				<p class="paragraf-1">Yazar ve eleştirmen olan Edmond ve Jules de Goncourt kardeşler 1862’de Paris’ten tanıdıkları bu adamı pek de övgüyle anmazlar: “Aşağı yukarı otuz yaşında bir genç, şakakları portakal gibi şişkin, gözleri berrak ve delici bir mavi, derisi aşırı ince ve damarlarının oluşturduğu ağlar görülebiliyor...” Genç adamın sapkın zevklerine de laf eder; ondan “bir deli, bir canavar, şu boşlukta salınan adamlardan biri... özgürlüğünün tadını ancak kadınlara acı çektirerek çıkarabilen bir adam” olarak bahsederler. </p>
				<p class="paragraf-1">Kardeşler, Hankey’nin kaşif Sör Richard Burton’a verdiği garip bir siparişi de yazar: Hankey, Afrika seyahatlerinden bir kadının -büyük ihtimalle kitap kaplamak ve ciltlemek için kullanacağı- derisini getirmesini rica etmiştir. Burton bu isteği yerine getirmez. İngiltere’ye yasadışı yollarla sokacağı pornografik yayınlar basmanın yanı sıra, Hankey kendi geniş sadomazoşist malzeme koleksiyonuna sahiptir. 1882’de öldükten sonra bu koleksiyon Henry Spencer Ashbee’ye kalır.</p>
				<p class="arabaslik-orta para-style-override-11">Henry Spencer Ashbee </p>
				<p class="paragbas">Ashbee bir kitapsever, yazar ve gezgindir, aynı zamanda da Victoria döneminin en önemli porno koleksiyoncularındandır. Farklı dillerde binlerce yayın biriktirmiştir. Bu konuda Pisanus Fraxi mahlasıyla yazdığı üç ciltlik kapsamlı bir araştırması da vardır. 1900’de öldüğünde 15.299 pornografik kitaptan oluşan koleksiyonunu British Museum’a miras bırakmıştır. Müze yetkilileri bu mirası kabul etmekte çok gönülsüzlerdir, fakat erotik hikayelerin yanında Ashbee’nin koleksiyonunda Cervantes’in <span class="char-style-override-1">Don Kişot</span>’unun farklı çeviri ve baskıları da vardır. Ashbee, müze yetkililerini, tüm ömrünün eseri olan koleksiyonu parçalamamaya, dolayısıyla erotik edebiyatı da kabul etmeye bir şekilde ikna etmiştir.</p>
				<p class="arabaslik-orta para-style-override-11">İngiliz Ahlaksızlığı</p>
				<p class="paragbas">Kırbacın erotik taraflarıyla ilgilenenler, 18. Yüzyıl’dan itibaren Edmund Curll’un Latince’den çevirdiği, Alman fizikçi Johann Heinrich Meibom tarafından 1639’da yazılmış olan “Kırbaçlamanın Kullanımı Üzerine Bir İnceleme” (“A Treatise on the Use of Flogging”) adlı eseri okumuşlardır. </p>
				<p class="paragraf-1">Kitap o dönemde bir hayli etkili olmuş, teorilerini klasik eserlere verdiği referanslarla destekleyerek dayak ve kırbaçlamanın etkilerine dair ayrıntılı fizyolojik açıklamalar sunmuştur. Meibom şöyle yazar: “Dayakla okşandıkça zevkin doruğuna çıkan ya da her darbede şehvet ateşiyle tutuşan kimseler vardır ve bizi erkek yapan o kısmın kamçı vuruşlarının büyüsüyle uyandırılması gerekir.”</p>
				<p class="paragraf-1">Cinsel haz için kamçılama, “İngiliz ahlaksızlığı” olarak bilinir. Devlet okullarındaki bedensel cezalarla beslenen bu merak özellikle üst sınıftan, mevki sahibi erkekler arasında yaygındır. Detaylar farklı olsa da asıl senaryo erkeğin (ya da kimi zaman kadının) kötü bir davranışta bulunması ve kırbaç ya da şaplakla cezalandırılmasıdır. </p>
				<p class="paragraf-1">Kırbaçlı pornografi Victoria dönemi İngilteresi’nde kara borsada sağlam bir yer edindi. Binlerce kitap ve broşür basıldı ya da ülkeye gizli yollarla sokuldu. Edebiyatın yanı sıra bazı genelevler de acıdan keyif alanlara özel olarak hizmet veriyordu. Bunların en popüler olanı, Londra’nın Fitzrovia bölgesinin göbeğinde, Charlotte Sokağı 28 numarada Bayan Theresa Berkley tarafından işletiliyordu. Berkley burada sadece hevesli müşterilere ceza dağıtmakla kalmıyor, yanında -eğer beyefendilerin arzusu bu yöndeyse- kırbaçlanmaya gönüllü olan kızlar da çalışıyordu. Bunların bir listesini 1877’de “Venus Schoolmistress”i yazan Mary Wilson yapmıştır: “Bayan Ring, Hannah Jones, Sally Taylor, Tek Gözlü Peg, Kel Amcıklı Poll ve Ebony Bet adında siyah bir kız.” Ters çevrilmiş bir ‘v’ harfi oluşturan iki merdiven gibi görünen “Berkley Atı”, kırbaçlamaya yardımcı olması için geliştirilmişti. </p>
				<p class="paragraf-1">Bayan Berkley dominatriks<span class="dipp"><a class="footnote-link" href="#footnote-225-17" id="footnote-225-17-backlink">17</a></span> olarak öyle başarılıydı ki erkek kardeşine 10.000 pound’un üzerinde bir miras bıraktı; bugün neredeyse bir milyon pound edecek küçük bir hazineydi bu. Ancak Berkley’in adanmış bir misyoner olan erkek kardeşi, bu mirası reddetmeyi kendine görev bildi. </p>
				<p class="arabaslik-orta para-style-override-11">Liberal Viktoryalı</p>
				<p class="paragbas">Henry Havelock Ellis İngiliz bir doktor, yazar, toplumsal reformcu ve cinsel davranış konusunda öncü bir araştırmacıydı. Liberal bir idealist olarak eşcinsel haklarını ve kadınların doğum kontrol hakkını ilk defa açıkça destekleyenlerden oldu.</p>
				<p class="paragraf-1">Ellis’in kendine has bir eğilimi vardı. Çocukluğunda annesiyle Londra Hayvanat Bahçesi’ne gitmiş ve kazara kadını işerken görmüştü. Büyüdüğünde de bu eylemi kadınlara duyulan ilgi ve heyecan gibi duygularla bağdaştırmaya başladı. Sevgililerinin “altın duş”larını<span class="dipp"><a class="footnote-link" href="#footnote-225-18" id="footnote-225-18-backlink">18</a></span> izlemeyi sever, bunu çeşmelerin ardındaki ilham kaynağı olarak görürdü. Aynı zamanda Rembrandt’ın da 1654’da yaptığı bir tabloda bunu anlattığını ancak idrar akışının tablodan çıkarıldığını düşünüyordu. Ellis, kadınların idrarlarıyla ilgili birkaç bilimsel araştırma yürütmüş ve bunlar Amerikan Dermatoloji Dergisi’nde (<span class="char-style-override-1">American Journal of Dermatology</span>) 1902’de yayınlanmıştır. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-17-backlink" id="footnote-225-17">17</a>  Dominatriks: Sadomazoşist, dominant kadın. (e.n.)</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-18-backlink" id="footnote-225-18">18</a>  Altın Duş: Partnerin üzerine işeme eylemi. (ç.n.)</p>
					</div>
				</div>
			</div>
		</div>
</body>
</html>