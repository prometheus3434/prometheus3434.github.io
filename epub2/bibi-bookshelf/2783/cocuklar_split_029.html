<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">Tekeşlilik dünyayı ütülüyor</p><br class="chapter"/>
              <p class="normal1">“Dünya öldüre öldüre daha iyi bir yer olacak” demişti sanki ben sormuşum da önüne bakıp düşünmüş gibi birden başını kaldırıp bana bakarak, ona bir şey sormadığım halde sormuşum gibi yaparak, ki ben de sanki cevabını dinliyormuş, o düşünürken beklemişim gibi yaparak, konuya oradan dalarak. Daha doğrusu o daldı konuya oradan.</p>
              <p class="normal1">“Yani herif mafya olduğu için öldürdün onu?”</p>
              <p class="normal1">“Sevdiğim için öldürmüş olamaz mıyım?”</p>
              <p class="normal1">“Yuh” deyip gülümsedim. Ben gülümseyince rahatladı. </p>
              <p class="normal1">“Sevdiğim için öldürmüş olmalıydım herhalde” diye tekrarladı.</p>
              <p class="normal1">“Onun için başka birini öldürebilecek noktaya gelmemek için onu öldürmüş olmalıydım” diye başladı tekrar. Korktum. Bunu da açıklayabilmesinden korktum.</p>
              <p class="normal1">“Eğer onun için birini öldürsem, bırak öldürmeyi, öldürebilecek noktaya gelsem dünya biraz daha kötü bir yer olurdu. Ama beni kendisi için başka birini öldürebilecek noktaya getirebilecek kadar sevdiğim birisini öldürdüğümde dünya daha iyi bir yer olurdu. Hiç öldürmeye teşebbüs etmeyip onu bir başkasıyla ya da birkaç kişiyle aldatsam da olurdu belki, çünkü dünya sevgilini, karını, kocanı aldattığında da daha iyi bir yer olur ama yine de bu pek güvenli bir yol değildir. Yani reddedersin, inkâr edersin, iyiliği kötülükmüş gibi kabul ediyormuş gibi yaparsın, yaptığının bir faydası olmaz dünyaya. Oysa dünya ancak tekeşlilikten kurtulursak daha güzel bir yer olacak. Yani tekeşlilikten vazgeçmedikçe dünya ne kadar olsa da iyi bir yer olamaz. Bütün tekeşlilikler dünyaya kötülük yayıyor. Dünya o kadar kötü bir yer oluyor ki tekeşlilik yüzünden.</p>
              <p class="normal1">Tekeşlilik dünyadan kendini sıyırmak gibi bir şey. Öyle, öyle. İşlediğin bir suçtan ellerini yıkayıp sıyrılmak, kenara çekilip olanları seyretmek gibi bir şey. Dünyanın bu hale gelmesine neden olup sonra da tekeşliliğin masumiyetine sığınmak.</p>
              <p class="normal1">Tekeşlilik sorumluluk almak gibi görünse de aslında sorumluluk almamaktır. Birinin sorumluluğunu almış olma mazeretiyle bütün diğer sorumluluklardan sıyrılmak. Nasıl bir riyakârlık. Ne yaparsan yap sorumluluğunu almış gibi yaptığın kişinin sorumluluğunu almış olman hasebiyle hoş görülecek yani. Tekeşlilik aslında herkesin suçunu örtmek için kullandığı bir yöntem olduğu için böyle tuttu. Tekeşliliği sürdürdüğünü iddia eden her çift herhangi biri için kötü düşünebilir; eşinden başka kimseyi sevmek zorunda olmadığı, hatta sevmemesi tercih edilen bir durum olduğu için bunu yapması, yani herhangi birisi için kötü düşünmesi edepli bir durumdur. Yani tekeşlilikte edep, eşin dışındaki herkes için kötü düşünmektir. İyi düşünmek edepsizliktir.</p>
              <p class="normal1">Tekeşlilik dünyayı düzleştiriyor. Dünya yuvarlak olmaktan çıkıyor tekeşlilik yüzünden. Ortada dünya sahne gibi. Etrafında ikişerli koltuklardan tribünler ve ‘o olmamış, bu olmamış, bak o ne yaptı, bak şu ne yaptı’ diye birbirine fısıldayan ya da hiç çekinmeden yüksek sesle söyleyen, çığlık çığlığa haykıran çiftler. Dünya tekeşli ikililer yüzünden mütecessis çığlıklarla dolu bir dünya olmuştur. Düz bir dünya. Oysa dünya yuvarlaktır değil mi? Öyle çokbilmiş tekeşli çiftlerin olanı biteni bilirmiş gibi yapabileceği bir yer değil. Ufuk çizgisine bakarsın en fazla, en uzak, ne geleceği de belli değil işte. Tekeşli çiftler dünyayı sırayla ütülüyor. Dünya ütü istemez ama değil mi?</p>
              <p class="normal1">Sonra işin politik tarafını da gözden kaçırma diyeceğim ama senin umurunda değildir herhalde. Ama benim umurumda. Milliyetçilikten nefret ederim ki, milliyetçiliğin temelinde de tekeşlilik yatar. Haliyle faşizmin de. Ya tekeşlilik milliyetçi yapıyor insanları ya da milliyetçilik tekeşliliği öğretiyor. Oysa dünya öyle bir yer mi? Bir dolaşsan, her ülkede ne hayatlar var. Ama değil, tekeşliler nasıl kapılarını yeni ilişkilere kapıyorsa, nasıl yeni bir ilişkiyi zararlı, tehlikeli, uygunsuz addediyorsa milliyetçiler de başka ülkelerdeki insanlara öyle burun kıvırıyor, düşman oluyor.</p>
              <p class="normal1">Düşünsene bir, düşünsene karın seni nasıl kötü bir insan haline getirdi. Sen de karını nasıl kötü bir insan haline getirdin. Siz böyle miydiniz ya? Şimdi birbirinizden nefret bile etseniz, yine de ortak çıkarlarınız sizi karşıdan baktığınız dünyaya düşman bir halde tutuyor. Tekeşlilik bu belki de. Dünyaya düşmanlıkta birleşen iki kişi.”</p>
              <p class="normal1">“Çocuklar peki?” dedim. Baktı önce. Sonra “Sizler için pek fark etmez” dedi.</p>
              <p class="normal1">Karımı düşündüm, kendimi düşündüm, kötülüğümüzü düşündüm ve hiç yakıştıramadım çocuklarımı o ortama. Bütün bunları dinledikçe Sarp Kaya’ya hem öfkeleniyor hem de çaresizce hayran kalıyordum.</p>
              <p class="normal1">Perşembepazarı’na gidip baltayı almaya sanırım o zaman karar vermiştim, çocuklarımızı düşününce, çocuklarımı, sonradan fark ettim.</p>
              <p class="normal1">Kötü biriydim ama, çocuklarım benim için fark ediyordu. “Karımı çocuklarım için öldürdüm” diyebilirdim.</p>
              <p class="normal1">Ama Sarp Kaya o mafya müsveddesini sevgiden öldürmemişti elbette. Sonradan çözdüm.</p>
             </div>
<div class="calibre1" id="calibre_pb_30"/></body>
</html>