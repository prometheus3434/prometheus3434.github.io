<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">İnsan sadece iyi olmak ister</p><br class="chapter"/>
              <p class="normal1">Bir ara sessizleştiğimizde ona baktım uzun uzun. Buna saygı duydu ve o da benim ona baktığım ölçüde sustu. Susması benim onun hakkında düşündüklerime saygı duyduğunu, önem verdiğini gösterdiği için suskunluğundan hoşnut kaldım. Hatta gurur duydum. O kadar kararlı ve düşünceli bir ifadeyle sustu ki ben de bu süreyi layıkıyla değerlendirme kararı aldım. Öyle “cinayeti neden işledi”, “nasıl işledi”, “niye teslim oldu” türünden, sıradan, alışık olduğum, aslında cevaplarıyla da pek ilgilenmediğim, bir an önce zanlının eline öylesine bir ifade tutuşturup savcılığa göndermeden ve sonra da bir demli çay içip, o gün artık başka bir dosyanın kapağını kaldırmama kararıyla camın önüne yerleşip tespih çekerek dışarıdaki hareketliliği sıkıntıyla seyretmeye koyulmadan önce cevaplarını aramaktan vazgeçtiğim sorulardan vazgeçtim, uzak durdum. Ve çok daha önemli bir şey için onun yüzüne baktım. Uzun. Uzun. Sarp Kaya, o yani, kötü biri miydi? Kötü bir insan mıydı?</p>
              <p class="normal1">Bu soruyu bulduğumda, ama cevabını bulamayacağımdan da hemen emin olduğumda, hem sorunun zorluğu karşısında cesaretimi kaybederek hem de karşımdakinin bir yazar olması hasebiyle cesaretlenerek bu soruyu ona sormaya karar verdim. Bu soruyu soracak cesareti bulmamın nedeni onun bir yazar olması hasebiyle bu soruyu da kolayca cevaplayacağını düşünmem değil, böyle zor bir soruyu ona sorarak ona meydan okumuş olacağımdı. Ona meydan okuma isteği beni cesaretlendirmişti. Meydan okumak için cesaret gerekliydi çünkü. Cesareti buldum alışık olduğum üzere ve soruyu çekip çıkardım: “Sen kötü bir insan mısın?”</p>
              <p class="normal1">Yüzü aydınlandı, koltuğunda hevesle hareketlendi. “Acaba ne düşündü aniden, neden bu kadar heveslendi?” diye meraklandım. Demek ki iyi bir soru, onun kalibresine denk bir soru sormuştum.</p>
              <p class="normal1">“Vay, nasıl bir soru bu?” dedi kibirli bir ifade ve tonlamayla.</p>
              <p class="normal1">Kızdım.</p>
              <p class="normal1">“Yanlış anlama, çok iyi bir soru da, senin sorman tuhaf” diyerek yetişti öfkeme. “Yani iyi soru ama bunca cinayet çözmüş senin gibi biri cinayet işlemenin iyilikle, kötülükle ilgisi olmadığını bilmeli, biliyordur. Öyle değil mi?”</p>
              <p class="normal1">“Ben öylesine sormuştum” diye karşılık verirken utandım ve iyice kızdım, çünkü anlamıştı sanki benim ona hoşluk olsun diye bu soruyu sorduğumu, naza çekecek gibiydi kendisini.</p>
              <p class="normal1">Sonra galiba beni üzdüğünü fark etti ki anlatmaya başladı:</p>
              <p class="normal1">“İnsan kötü olamaz. Elinde olmadan kötü şeyler yapabilir ama elinde olmadan yaptığı kötü şeyler için de bir insana kötü denemez. Çünkü, dedim ya, insan kötü olamaz. Çünkü insan kötünün anlamını bilir, yani kötünün kelime anlamını. Ve insan böylelikle, insanın kötü olmasının kötü bir şey olduğunu da bilir, insanın kötü olmasının içindeki kötünün, kötü kelimesinin kötü anlamına geldiğini bildiği için. İnsanın kötü olmasının kötü bir şey olduğunu bilen bir insan kötü olması durumunda kötü olacağını bildiği için kötü olmaktan uzak durmak ister. Aksi halde kendisine kötülük yapacaktır kötü olarak. Kendisini kötü bir insan yapacaktır. Kendisini kötü bir insan yapmaya hiçbir insanın egosu izin vermez. Ne kadar kötü bir şey yaparsa yapsın bir insan yine de aslında kötü değil, iyi bir insan olmak ister. İnsan sadece iyi olmak ister. Çünkü insan iyinin kelime anlamını bilir. İnsan iyi olmak ister, çünkü insanın iyi olmasının, içindeki iyinin iyi olduğunu bilir. Cinayetten önüne getirilen insanların nasıl utandığını, nasıl üzüldüğünü, iyi oldukları konusunda nasıl acılı bir iddia içinde olduklarını fark etmiyor musun? Bunun pişmanlık olduğunu mu sanıyorsun ya da küstahlık? Öyleler aslında.”</p>
              <p class="normal1">“Dur biraz ya” dedim.</p>
              <p class="normal1">Başım döndü. </p>
               
</div>
<div class="calibre1" id="calibre_pb_23"/></body>
</html>