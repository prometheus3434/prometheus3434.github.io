<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_3"><br class="calibre3"/>
              <br class="calibre3"/><br class="calibre3"/>Parçalanmış ifade 2</h1>
<br class="chapter"/><p class="normal2">Dayak </p><br class="chapter"/>
              <p class="normal1">Komodini çekti ve beni duvarın yatakla –yatağın başucuna denk gelen kısmıyla– pencerenin arasında kalan kısmına yüzüm dönük dayadı. Gidip gelmeye başladığında arada sırada ellerini birbirine çarpıyor, kalçasına vuruyor, kollarına vuruyor, soyunurken yatağın üzerine fırlatıp attığı kemeri almış, arada sırada yerde şaklatıyor ve “Canın yanıyor mu?”, “İyi oluyor mu?” diye fısıldayarak soruyordu. Bir kere galiba kendi suratına tokat bile attı. Ben bana hiç vurmadığı halde onun, yan dairedeki ağabeyinin, binbir imayla sorduğumda yıllardır konuşmadığını anlattığı ağabeyinin, bana vurduğunu sanmasını istediğini artık anladığım için haykırıyor, “Vurma” diyordum. Ben bunu dedikçe hareketleri hızlandığı için, böylelikle acıdan çok zevke konsantre olabildiğim için, ben “vurma” dedikçe girişleri ile çıkışları arasındaki zaman iyice azaldığı ve böylelikle sanki uzayan ve bütünlenen acı hissedilmez, umursanmaz, en azından daha kolay katlanılabilir, bunun yanı sıra başka bir şey de, başka şeyler de hissedilebilir olduğu için, zevk alınabilir olduğu için daha çok haykırmaya, daha sık “vurma” demeye başlamıştım. Birkaç kez üstüme yığılır gibi olmuş, yığılmış, bu halde duvarı yumruklamış, benim amorsumdan duvara kafa da atmıştı.</p>
              <p class="normal1">Duşta, vurduğu yerlerin kızarmış olduğunu fark ettim. Kolundaki bir ısırık izi ve baldırından başlayan uzun bir kızarıklık –kemer gelmiş olmalıydı– özellikle dikkatimi çekti. </p>
              <p class="normal1">Yatağa uzandığımızda ona “Neden?” diye sordum. “Sana vuramam ben. Sana kıyamam” dedi. Ama ben inanmadım, hatta böyle deyince başka bir nedeni olması gerektiğine iyice ikna oldum böyle yapmasının. Beni döver gibi kendisini dövmesinin, kendisinde beni ya da bende kendisini dövmesinin başka bir nedeni olmalıydı.</p>
              <p class="normal1">Ertesi gün o daha işteyken apartmana girdim. Merdivenleri çıkarken ağabeyi dairesinin kapısını açtı. “Bir gelebilir misin?” dedi. Mecburen kabul ettim teklifini, çünkü ilk kez bana laf atıyordu. Girdim dairesine. Koluma girip beni götürürken, mutfağında esrar içen adamlarını gördüm. Bazıları bana baktı.</p>
              <p class="normal1">Odaya, yani yatak odasına girdiğimizde soyunmaya başladı. Soyunurken “Demek dayak yiyerek becerilmeyi seviyorsun” dedi. Tuzağa düşmüş insanların boyun eğişi, kabullenişiyle sustum ve ben de soyunmaya başladım. Suratıma bir yumruk, sonra da karnıma bir tekme atarak beni yere yıktı. Isırdı, tokatladı, hatta yumrukladı. En şiddetli tokatları sanki boşalırken attı. Boşalırken ürperdi, kasıldı, inledi ama yine de şiddetle tokatladı. Burnum kanamıştı. Suratıma bir peçete attı, ben yerden ona bakarken. Çıktı gitti odadan sonra.</p>
              <p class="normal1">Adamları art arda gelmeye başladılar ben orada, yerde, birkaç dakika öyle kaldıktan sonra. Birkaç tanesi daha üstüme uzandı. Ama ne vurdu ne konuştu. Sırtımı okşayanlar bile oldu. Şişmiş, morarmış yerlerime elden geldiğince az değmeye çalışanlar bile oldu.</p>
              <p class="normal1">Giysilerimin giyebildiğim kadarını giyip daireyi terk ettim. Sevgilimin yatağına attım kendimi uzun uzun işedikten sonra. Belim gelivermişti işemek için elimi attığımda.</p>
              <p class="normal1">Uyandığımda bana bakıyordu.</p>
              <p class="normal1">“Ağabeyim, değil mi?” diye sordu.</p>
              <p class="normal1">Nasıl baktıysam artık, gözlerini kaçırdı.</p>
              <p class="normal1">Elindeki ilaçlı bezle şişleri, morlukları ıslatır ve ıslatmadan önce eğilip öperken, neler olduğunu dehşetle fark ettim. Hem yan dairede hem burada.</p>
              <p class="normal1">Ben o baltayı, bir keresinde o evde yokken bozduğum bir musluğu tamir etmek için ingilizanahtarını aradığımda gördüğüm baltayı hatırlamışken, düşünürken artık, o, o izleri ağabeyinin ellerini öper gibi öpüyordu. Herhalde.</p>
              <p class="normal1">Yanımda uyudu. Sessizce.</p>
               
<div class="calibre1" id="calibre_pb_16"/></body>
</html>