<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">Her çocuk daha doğduğunda bir rehinedir</p><br class="chapter"/>
              <p class="normal1">“Sadece çocuklar canavarlara bile ihtiyaç duyarlar. Hatta çocuklar canavarlara ihtiyaç duyarlar. Canavar hikâyelerini, canavar oyuncaklarını düşünsene. Çocukların yalnızlık korkusu, yalnız kalma korkusu o denli ağır bir şeydir ki canavarlara bile ihtiyaç duyar onlar. Bazen sokakta bir adamın elini tutmuş, güven içinde yürüyen bir çocuk gördüğümde sorarım kendime: ‘Acaba bu adam evde nasıl biridir? Acaba bu çocuğun annesine neler yapıyordur? Yapıyor mudur?’ Çocuğun bu memnun ve güvenli hali hiçbir şey söylemez adama ilişkin. Çocuk baştan bilir, kaçabileceği bir yer yoktur. Çocuk bilinçlendiği anda rehine olduğunu da bir şekilde fark eder. Fark etmiştir. Yani her çocuk aslında kaçırılmış bir çocuktur. Çocuklar çocuk kaçırma hikâyelerinden tam da bu nedenle çok etkilenir, korkarlar. Çünkü çok iyi deneyimlemişlerdir bunu, rehin alınmanın anlamını çok iyi bilirler. Çoğu çocuğun anne, özellikle de baba sevgisi Stockholm Sendromu’ndan başka bir şey değildir. Çocuk annesini döven, hatta öldüren babasıyla bile uzlaşmaya hazırdır yalnız kalmaktansa. Çocukluk böyle bir şeydir.”</p>
              <p class="normal1">Ciddiye aldığım halde, bir güvence aradığım halde söylediklerinde, gülümsemiştim o zaman, yani katılmıyor da, hoş görüyormuşum, oyalanmak için dinliyormuşum gibi bu söylediklerini. Ama hayır bir güvence bulmuştum söylediklerinde. Çocuğu olmak harika bir şeydi.</p>
              <p class="normal1">O gün o görüş odasına giderken bu söylediklerini hatırlamıştım. Doğruydu söyledikleri. İşte evlatlarım beni, babalarını ziyarete gelmişlerdi.</p>
              <p class="normal1">Odaya girip de onları karşımda gördüğümde katıla katıla ağlamaya başladım. Yüzlerindeki üzüntüyü gördüğümde kısa sürede sevinç gözyaşlarına dönüştü bu ağlamam. Çocuk sahibi olmak nasıl harika bir şeydi. Analarını öldürmüştüm, yalnız büyümek zorunda kalmışlardı, yani anasız babasız, ama onlar benim gibi bir babaları olmasını hiç olmamasına tercih etmişlerdi işte. Belki de beni ana babayla, yani ikisiyle, ikisiyle de büyüyen çocukların babalarını sevdiğinden daha çok seviyorlardı. Bana iki defa ihtiyaç duyuyorlardı, duymuşlardı. Böyle düşününce “Niye ‘benim gibi bir baba’ diyorum ki” dedim kendi kendime. “Ben de bir babayım işte diğer babalar gibi” dedim. Babalara meşruiyeti çocuklar kazandırıyormuş, anladım. Böyle düşününce hem çocuklarımın karşısında rahat ettim, okul durumlarını sorabildim, hem de ilk kez sanki bu çukurda tutulmamın adaletsizlik olduğunu, benim de diğer babalardan, senelerdir çocuklarının okul-aile birliği toplantılarına aksatmadan katılan babalardan pek de bir farkım olmadığını hissettim. Görüş dönüşü koridorda gardiyanlarla kavga çıkardım. Koğuşa dönünce de firarımızın nasıl olacağını bir kez daha düşünmeye başladım.</p>
               
</div>
<div class="calibre1" id="calibre_pb_42"/></body>
</html>