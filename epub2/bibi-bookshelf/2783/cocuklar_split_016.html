<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">Aptes alarak dünyadan kendini kurtarmak</p><br class="chapter"/>
              <p class="normal1">Aptes alıp da dönerken apayrı duygular içindeydim artık. Yine. Sarp Efendi’ye karşı. Ama sonra başka şeylere karşı da apayrı duygularım olduğunu fark ettim. Dünyaya karşı. Bunun için, dünyaya karşı apayrı duygularım olduğunu fark etmem için, aynı kişiye karşı bu kadar farklı hissetmem gerekiyormuş aptesten önce ve aptesten sonra. Aptessizken ve aptesliyken. Yani, aslında aptes alıp da dönerken sorguya çektiğim ya da sorguya çekeceğim bütün heriflere karşı ne hissedersem Sarp Efendi’ye ya da yazar efendiye karşı da onu hissediyordum. Ama bunu şimdi yadırgıyor olmam ve buna seviniyor olmam bana sanki tam da bir uçurumun kıyısına gelmiş, aşağı bakmış, düşecek gibi olmuşken, tam düşüyorken birisi tutmuş gibi bir şey hissettirdiği için aptesin gücünü de fark ediyordum. Aptessizken dünyaya karşı başka bir şey, aptesliyken başka bir şey hissettiğimi fark ediyordum. Aslında evet, bunu da hissediyordum. Önce hissediyordum, sonra fark ediyordum.</p>
              <p class="normal1">Uçurumun kıyısından dönmüş gibi bir duyguyla dönüyordum aptesten.</p>
              <p class="normal1">Bir el tutmuştu beni aptes alırken.</p>
              <p class="normal1">Çekip kurtarmıştı uçuruma düşmekten.</p>
              <p class="normal1">Yürürken duygum böyleydi.</p>
              <p class="normal1">Şimdi o duyguyu yeniden hissedip, aptes üzerine düşünüyordum.</p>
              <p class="normal1">Ben her apteste dünyanın kir olduğunu düşünürmüşüm meğer. Her aptes alışımda. Aptes alırken kendime tam olarak dokunduğumu hissedermişim meğer. Şimdi yine düşünüyordum bunu. Dünya kirmiş meğer. Başka hiçbir zaman ben kendime dokunmazmışım meğer. Kimse bana dokunmazmış. Bana değil kire, bana değil dünyaya dokunurlarmış meğer. Şimdi bunu düşünüyordum. Bana dokunurlarken bunun için başımı yan çevirir, yatağın kenarından yere bunun için bakarmışım. Her sarıldıklarında bunun için gözümü kaparmışım diye düşünüyordum şimdi.</p>
              <p class="normal1">“Yüzüme bak” diye yalvarırdı karım evliliğimizin ilk yıllarında ben onu becerirken. Sonra vazgeçmişti. Arkasını dönüyor, arkası dönük veriyordu artık. Ben gözüm her defasında sırtında bir türlü iyileşmeyen, şişmanladıkça sanki daha da kızaran, bazen sulu bir uç veren sivilceye takılmış onu becerirken, o da öyle yere bakıyor gibi oluyordu. Ben yüzüne bakmadığım için yüzü bana dönük, dudaklarını dudaklarıma dayamış, üstümde debelenerek, hırs yaparak sevişirken daha çok tecavüze uğruyormuşum gibi geliyordu bana. O zaman onu öyle hafifçe itiyordum işte, hop arkasını dönüyordu.</p>
              <p class="normal1">Aptes alırken kendime dokunduğumu hissettiğime göre, aptes alırken dokunmanın ne olduğunu hissettiğime göre, aptes beni dünyadan uzaklaştırıyordu. Dünyadan kurtarıyordu. Dünya benimle bana dokunan el arasına öyle hemen giremiyordu eğer aptes alıyorsam, aptesliysem. Aptesimi kaçırmaya hazırlanana kadar dünyada değilmişim gibi oluyordu. Çünkü dünya kirdi, dünya sevişme zorunluluğuydu. Ve ben aptesliydim.</p>
              <p class="normal1">İnsan ancak dünyada değilse, dünyadan kurtarmışsa kendini, kendisine dokunulduğunu hissediyor. Beni kimse dünyadan kurtarmadı. Kendimden başka. Aptes alırken, banyoda, duşta, cami avlusunda, musluk başında aptes alırken ben kurtardım hep kendimi dünyadan.</p>
              <p class="normal1">Çocuklarım evet. Evet, onlar sarılır, öperdi. Ama onlar çocuktu. Onlarınki başka. Melek gibi onlar. Şimdi onlar da kirleniyor. Dünyanın eline düştü onlar da. Ben de yanlarında olamadım. Nasıl büyüdüler. Nasıl büyüdüler sahiden? </p>
              <p class="normal1">Aptes alıp da dönerken hem gidip ona bir an önce haddini bildirmek ve bir an önce sorguya yönlendirmek, sorguya hazır etmek istiyordum hem de ayaklarım geri geri gidiyordu. İlk defa bir suçlunun yanına giderken aptesim bozulacakmış gibi geliyordu bana. Dünya suçmuş, suçluymuş gibi. Dünya suçmuş demek. Sarp Kaya’nın yanında kendimi suçlu hissedecekmiş gibi hissediyordum. Sarp’a doğru yürürken dünyaya yürüyormuşum gibi geliyordu bana. Sarp dünyaymış gibi geliyordu. Onu kalorifer borusuna bağladığım kelepçeyi açıp da arkasına geçip onu arkadan kelepçelerken yeniden, sanki yeniden o uçurumun kıyısında duracakmışım gibi hissediyordum.</p>
              <p class="normal1">Aptes almaya giderken ona karşı duygularımla aptes alıp da dönerken ona karşı duygularım arasındaki fark büyüdükçe dünya da büyüyor, kaybolacakmış gibi oluyordum.</p>
              <p class="normal1">Bodrum katındaki terziye inip oradan bedenime uygun bir üniforma almaya karar verdim. Kendi odamda soyunup giyinemezdim şimdi. Ama her dakika aptes alamayacağıma göre gidip üniformamı giymeli, üzerimdeki bu çok sevdiğim yeşil kazaktan, bu kadife pantolondan kurtulmalıydım.</p>
              <p class="normal1">İndim, bedenime uygun bir üniforma buldum ve giydim. Giydim öyle çıktım yukarı.</p>
              <p class="normal1">Uçurum yoktu. Uçurum falan yoktu.</p>
              <p class="normal1">Aptesli olmak ve aptessiz olmak diye bir şey söz konusuydu benim hayatımda. Hayatımda bir uçurum falan yoktu.</p>
              <p class="normal1">Eğer bir uçurum olsaydı hayatımda, aptesliyken durduğum yer uçurumun kıyısıysa, aptessizken durduğum yer de diğer kıyı olurdu.</p>
              <p class="normal1">Ya bu her iki kıyı ya da uçurum dünya olurdu.</p>
              <p class="normal1">Uçurumun ne kadar derin olduğunu, dünyanın ne kadar büyük olduğunu düşündüğümde korkuyordum şimdi. Aptesli halimle aptessiz halim arasındaki uçurumu düşünmekten korkuyordum.</p>
              <p class="normal1">Emniyetin koridorlarında ilk defa korka korka yürüdüm.</p>
               
</div>
<div class="calibre1" id="calibre_pb_17"/></body>
</html>