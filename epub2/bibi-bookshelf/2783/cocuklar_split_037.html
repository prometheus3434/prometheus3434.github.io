<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">Harekete geçen çamaşır makinesine saldırmak</p><br class="chapter"/>
              <p class="normal1">Sıradan bir gündü ama işte uzun süredir ilk defa iki gece arka arkaya uykumu almıştım. Uyumadan önce de iki akşam arka arkaya Dünya Kupası’ndan arka arkaya iki maç seyretmiştim. İyi şeylerin arka arkaya gerçekleşmesi durumunda insanın gerçekleşen iyi şeylerin iyi olduğuna ikna olabildiğini anladığım gündü. Sonra o, o gün iyileşmişti işte. Ayağa kalkacaktı. Ama daha kötü şeyler olmaya başlamadığı için, daha doğrusu arka arkaya iyi bir şeylerin olduğu dönem daha resmen kapanmamış olduğu için hâlâ keyifliydim henüz. Elbette iyileştiği için keyfim yakında, hemen o gün kaçacaktı ama işte yine de bu henüz olmadığı için, olana kadar, içinde bulunduğum şu ruh halinin keyfini sürmeye kararlıydım, sürüyordum, sürüyordu.</p>
              <p class="normal1">Birkaç yıl önce evdeki bazı beyaz eşyaları yenilemek için ilk kez kapısından girdiğimiz, sonrasında benim her ay taksit ödeyip senet almak için uğradığım beyaz eşyacıya gidiyordum. Şimdi kapağı şiddetle örtülen bulaşık makinesinin yerine alınacak olan bulaşık makinelerinin başında duracak, pazarlık yaptıktan sonra da onu çağıracaktım. Parası onun babasından kalmış paranın bir kısmı olacaktı. O gerçi çoktan seçmiş gibiydi makinesini, herhangi bir şey bilmiyordu seçtiği makineye ilişkin ama işte komşulardan birinde onu görmüş ve böylece seçmiş olmuştu. Onun herhangi bir şeyi seçmesi komşulardan birinde görmekti. Beni de komşulardan birinin yatağında görse yeniden arzusunu kazanmış olabilirdim. Ama böylesi iyi. Komşulardan uzak durmuş olmam iyi oldu, iyi olmuştu. Yine de ben eskisi gibi davranacağını, biraz direndikten sonra fiyat farkını gözetip benim seçtiğim makineyi almaya razı olacağını düşünüyordum. Makinelere fazla para ödenmesinden nefret ederim. Uğultuları ve tıkırtılarıyla bana sıkıcı şeylerin hep süreceğini, sıkıntının hep süreceğini düşündürürler. Masraf çıkacağını bilsem de zaman zaman çamaşır makinesinin ya da raflarında zeytinyağlıların, margarinlilerin donduğu, ısıtılıp önüme sürülecek yemeklerin olduğu buzdolabının, yazın ortasında bile, bozulmasını istediğim olmuştur. En kızdığım da ben banyo yaparken çamaşır makinesinin çalışır durumda olmasıydı, çamaşır makinesini çalışır duruma getirmesiydi. Makinenin tahliye hortumunun ucunu küvetin içine bırakırdı ve ben duş alırken çirkef ayaklarımın dibine akardı. Refleks olarak kenara sıçramaya çalıştığımda düşme tehlikesi atlattığım sıkça vakidir.</p>
              <p class="normal1">Yani o duş aldığım dakikalar o kadar önemliyken benim için, o makine orada hele sıkmaya geçtiğinde yerinden hareket eder, sanki bana doğru gelmeye başlardı ki, bir keresinde dayanamadım küvetten çıkıp bir tekme savurdum harekete geçmiş çamaşır makinesine. Tekme atmakla kalmaz, tekme tokat da girişebilirdim bu çamaşır makinesine aslında. Belki de bu yüzden tabancaları seviyorum. Yani biteviye çalışmıyorlar. Bam. O kadar.</p>
              <p class="normal1">Ben bu arada epeydir tanıdığım beyaz eşyacı gençle sohbeti koyulaştırmış, onun gelmesini bekliyordum ki geldi. Benim epey bir pazarlık sonucunda beyaz eşyacı genci makul bir indirim yapmaya ikna ettiğim bulaşık makinesine, mağazadaki bulaşık makinelerinin hepsine burun kıvırdı. Sadece makinelere burun kıvırmadı, komşusunda gördüğü markadan bulundurmadığı için, benim şahsen sempatik bulduğum beyaz eşyacı genci de aşağıladı, beyaz eşyacı genci aşağıladı, beni aşağıladı, komşusunda gördüğü markayı benim seçtiğim markayla değil de bizimle, benimle ve beyaz eşyacı gençle karşılaştırıyormuş gibi bir kibirle övdü durdu. Utandım ben. Mağazadan çıktık. Hâlâ söyleniyordu.</p>
              <p class="normal1">Bazen gece uyanıveriyordum. Yüzümü ona dönmüşüm uykumda. O da bana dönmüş uykusunda. Uykularımızda birbirimize dönmüşüz. Uykularımızda ayrı ayrı eski günlere gitmişiz de birbirimize dönmüşüz gibi oluyordu. Dönmeyecektik. Şaşkınlıkla seçerdim karanlıkta yüzünü ve nasıl çaresiz hissederdim kendimi. Nasıl hapsolmuş ona.</p>
              <p class="normal1">“Evlilik iki kişinin birbirini nesneleştirmesidir. Bu yüzden kendini hiç özgür hissetmiyorsun” demişti yağmur yine yavaşladığında. Dışarısı yine sessizleştiğinde.</p>
              <p class="normal1">“Nasıl yani?” demiştim.</p>
              <p class="normal1">“Zamanı birbirinizin üstüne atıyorsunuz siz evliler. Onun seni eskittiğini düşünüyorsun. O da senin onu eskittiğini düşünüyor. Eskimiş, defalarca bozulup tamir edilmiş, orası burası açılmış, kayışı değişmiş makineler gibi hissediyorsunuz kendinizi. Zamanın etkisini kendinize karşı, yani birbirinize karşı işlediğiniz bir suç olarak algılıyorsunuz. O yaşlandıkça senin eskittiğin bir makine. Sen yaşlandıkça onun eskittiği bir makine. Böylece sen kendini onun nesnesi, o kendisini senin nesnen hissediyor. Evliler böyledir. Sonra kendilerine yeni nesneler üretiyorlar. O güzelim çocuklar nesnelikten kurtulmak için senelerce ne mücadele veriyor, biliyor musun? Biliyor musun acaba?”</p>
              <p class="normal1">Karımın bazı akşamlar o uzun uzun anlatmaları bana nasıl da evdeki makinelerin çalışması gibi gelirdi. Bunları anlattığında bunu hatırlamıştım. Şimdi bu gece bu makineyi durduracaktım yani. Bozacaktım. Özgür olacaktım.</p>
               
</div>
<div class="calibre1" id="calibre_pb_38"/></body>
</html>