<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<br class="chapter"/><br class="chapter"/><p class="normal2">Haklılığın eylemle arana koyduğu mesafe</p><br class="chapter"/>
              <p class="normal1">Ben ki suçunu haftalarca bize anlatmaya direnen adamların ve hatta bazen kadınların bile yüzlerinden okumuşumdur gizlediklerini. Tıpış tıpış gelip suçunu itiraf ettikten sonra hiçbir şey olmamış, uzak bir şehirde ucuz bir otel odasına girmiş gibi hiç oyalanmadan uykuya geçen Sarp Kaya’da, uyandıktan sonra bir an bile hunhar cinayetinin herhangi bir emaresine, küçük bir etkisine rastlamadım, saptayamadım. Nasıl iş bu?</p>
              <p class="normal1">Yağmur şiddetlenip de dikkatimizi dağıttığında fırsat bu fırsat sordum tabii: “Yahu adamı doğramışsın resmen. Hiç mi etkilemedi seni bu yaptığın? Hiç mi etkilenmedin ya? Daha adamın parçaları soğumadı, sen nelerden bahsediyorsun? Ben de öyle kapılmış gibi sana, gidiyoruz bakalım.</p>
              <p class="normal1">Yani pişman olmadığın belli de, yine de etkilenmiş olmalısın, değil mi?”</p>
              <p class="normal1">“Etkilenmem. Yani ben fiili olarak etkilenmem, etkilenmemeliyim cinayetten. Fiili olarak etkilenmemeyi bıraksam etkilenirim, etkiler tabii, doğranmış adam, ama etkilenmemeye kararlı olmalıyım. Çünkü etkilenirsem zavallı adam son affedilme şansını da kaybeder. Etkilenmezsem ama, yani bu cinayeti orada işlendiği yerde işlenmiş olmasıyla bırakır, bundan alınmazsam, bende bir iz, bir etki bırakmasına müsaade etmezsem, bir süre sonra, hatta hemen, bu cinayetin, bu adamın bir öyküsünü yazarım, affettiririm onu kendime de, okurlara da. İstersem yani, kendimi ona borçlu hissedersem. Ama etkilenirsem bunu yapamam.”</p>
              <p class="normal1">“Neden?” diye kestim sözünü, neden bunun böyle olduğunu, yani etkilenirse neden yapamayacağını merak ettiğime artık şaşmadan.</p>
              <p class="normal1">“Çünkü bir cinayetten alınırsam, bir etkisini, bir izini taşırsam içimde, beni etkilemesine izin verirsem, ondaki, maktuldeki iyilik potansiyelini ortaya koyamam yazdığım öyküsünde. Ona objektif davranamam. Onu yazarken de kötülerim ki bu hem öyküyü bozar hem de onu affettirme çabamı sabote eder. Anlıyorsun, değil mi?”</p>
              <p class="normal1">Evet, anlıyordum ve bu, beni belli belirsiz, belli ki kıvandırıyordu.</p>
              <p class="normal1">“Sonra ben bu adamı niye öldürmüş olmalıyım? Dünyayı biraz olsun daha iyi bir yer yapmak için, değil mi? Eğer bu cinayetin bende bir travma etkisi yapmasına izin verirsem, etkilenirsem, o zaman bu olay artık bende sürecektir, yani adam bir şekilde bende bıraktığı iz, etki sayesinde benim bundan sonra yapacağım her harekette, hepsinde olmasa da birçoğunda, benim onu doğramama neden olan kötülüğüyle benim onu doğramış olmam üzerinden başkalarına, rastladığım kişilere, kimi kişilere, gittiğim kimi yerlere etkimeyi sürdürecek. Yani şeyleri düşün, mesela şu askerleri filan, askerde öldürüyor, öldürüyor, sonra post travmatik sendromlarıyla bir de terhisten sonra gelip burada öldürüyorlar. Yani yaptığın bir kötülüğü yapmışsan yaptığın yerde bırakacaksın, eğer daha da kötü olmak istemiyorsan diyelim. Şimdi sen buradan eve gittiğinde çocuklarının emniyette olması için ne yapmalısın? Yaptıklarının sende sürmesine izin vermemelisin. Çocukların emniyette mi sence sen yanlarındayken?”</p>
              <p class="normal1">Elimdeki çay bardağını suratına fırlatacaktım, fırlatmam gerekirdi, yapamadım, sıktım, sonra kırılmasından korktuğum için masaya bıraktım ve küçük düşmemek için cevap vermeyip konuşmasına müsaade ettim.</p>
              <p class="normal1">“Etkilenmememin –yani bir fiil olarak etkilenmememin– bir başka etkisi de şu olur ki, objektif olarak bir katil olsam da sübjektif olarak olmam. Sübjektif olarak katil olmam için kendimi etkiye açmam lazım. Bence bir katil ilk cinayetinde henüz katil değildir. Katledendir. Ancak bu katlin kendisini etkilemesine izin verirse katil olur. Ben katil değilim. Sen olabilirsin belki.” </p>
              <p class="normal1">“Hemen burada, şimdi mi?” diye sordum. Şakaydı tabii. Onun karşısındaki konumumu, gücümü artık ancak böyle şakalar yaparak koruyabilirdim. Söyledikleri ikna ediciydi.</p>
              <p class="normal1">“Teninle maktulün kanı arasına ancak böyle mesafe koyabilirsin. Kan içinde oturup bir de televizyon seyredersin” dedi sonra. “Haklılık yaptığın her şeyle arana çok büyük bir mesafe koymana imkân veriyor, biliyor musun?”</p>
               
</div>
<div class="calibre1" id="calibre_pb_35"/></body>
</html>