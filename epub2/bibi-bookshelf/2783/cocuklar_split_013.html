<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_2"><br class="calibre3"/>
              <br class="calibre3"/><br class="calibre3"/>Parçalanmış ifade 1 </h1>
              <br class="chapter"/>
<p class="normal2">Market</p><br class="chapter"/>
              <p class="normal1">Onunla tanışmamız sonradan olanlara, sonradan gördüklerime göre çok sıradandı. Sonradan olanlar olmasa da sıradandı ya. Sıradan gelişti her şey yani. Günler süren yağmur dinmişti, güzün ilk serin yağmurlarının ardından güzün sıcak günlerinin ilkiydi. Yüz metre kadar ilerideki marketin önüne park ettiği otomobilinden indi. Eşofmanlıydı. Bir cumartesi sabahı erkeğiydi. Çorapsız ve terlikliydi. Sporcuların soyunma odalarında giydikleri terliklerden olduğunu o mesafeden ayırt etmiştim. Adımlarımı hızlandırdım. Çıkışında onu yakından görmek istemiştim, o kadar. Küçük bir cumartesi sabahı keyfi olacaktı. Uzak bir semtte. Bu kadar.</p>
              <p class="normal1">Marketin önüne geldiğimde o hâlâ içerideydi. Çıkışını beklemeye karar verdim. Ama kararımı uygulayamadım. Dayanamadım, markete girdim. Raf labirentlerinde dolaşarak onu aradım. Sırasıyla. Ama erkeklerin alışverişlerinin, özellikle de market alışverişlerinin bildik düzensizliği, disiplinsizliği, benim arama taramamın düzenini etkisiz kılıyor olabilirdi. Son raf aralığının bir ucundan onun kasa sırasına girdiğini fark ettim. Ne olduğuna bakmadan raftan kaptığım bir ürünle arkasında yerimi aldım. Ensesini, yan dönüşlerinde yüzünü, ellerini ve ayaklarını inceledim. Çok güzeldi. Çok güzeldi. Bir spor gazetesine bakıyordu.</p>
              <p class="normal1">Elimdeki ürünün yine ne olduğunu ayırt etmeden fiyatına baktım. Bozuk parayı hazırladım. O ödemesini yapıp aldıklarını poşete dolduran çocuktan teslim alırken ben çoktan ödemeyi yapmıştım. Marketin kapısında ona pervasızca “Cumartesi keyfi, değil mi?” dedim gülümseyerek. Bunu der demez de rahatlayınca, aslında ben daha ona laf atmadan onun bana gülümsemiş olduğunun ayırdına vardım. Hem çok güzeldi hem de tam beklediğim, umut ettiğim gibi bakıyordu. “Cumartesi gecesi ateşi, değil mi?” dedi o da bana. Elimdekinin mum paketi olduğunu o zaman fark ettim. “O kadar da değil, daha o kadar yaşlanmadım” diye karşılık verdim. “Küvetin etrafına diziyorum sadece” diye açıkladım sonra. “Benim banyom ışık almıyor” diyerek beni evine davet etti.</p>
              <p class="normal1">Birbirimizi dakikalarca yıkadık. Çeşit çeşit sabunla. Geç bir kahvaltı sofrasına oturduk. Kahve içerken marketten aldığı gazeteleri okuduk. Ha bire bana elindeki spor gazetesinden okuduğu haberleri yorumluyordu ilgilenip ilgilenmediğime bakmayarak. Böyle başladı işte. </p>
               
<div class="calibre1" id="calibre_pb_14"/></body>
</html>