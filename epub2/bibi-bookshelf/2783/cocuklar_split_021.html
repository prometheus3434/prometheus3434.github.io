<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_4"><br class="calibre3"/>
              <br class="calibre3"/><br class="calibre3"/>Parçalanmış ifade 3</h1>
<br class="chapter"/><p class="normal2">Mors </p><br class="chapter"/>
              <p class="normal1">Kalçalarımla baldırlarımın birleştiği çizginin ne kadar erojen olduğunu keşfetti sonra sonra, denedi, saptadı. Uzun uzun, sık, küçük öpücükler kondurdu orama, ürperdikçe sırtım, sırtımı da öpücükleriyle ısıttı. Sonra hafifçe, sanki gizlice, sanki istemediğim bir şeyi yapacakmış gibi, canım acıyacağı için önceden kasılmayayım diye, sanki hırsızlama, sanki istemeden yapıyormuş, vücudu öyle istemeden kayıyormuş gibi, yandan doğru üstüme uzandı, uzanırken yavaş yavaş yüklenerek, girdi, gidip gelmeye başladı. Geç boşalacağı belliydi sanki. Sanki o yüzden öyle yorulmak istemiyormuş gibi, böyle keyfini daha çok çıkarıyormuş gibi, sakin sakin gidip geliyordu. Bir ara karşıdaki aynada sol tarafının biraz daha yüksekte olduğunu, kendisi ile benim aramda bir aralık bıraktığını, sol elini beline dayadığını gördüm. O da aynaya bakıyordu gururla. Oradan bana gülümsedi gururla. Ben de gururluydum. Ama hâlâ temkinli de. Başımı tekrar yastığa gömdüm.</p>
              <p class="normal1">Sonra hızını biraz artırdı ve o zaman inlemeye, ama öyle içine doğru değil, dışarı doğru, yani bayağı yüksek sesle inlemeye, söylenmeye başladı. Fısıldamaya değil. Başucumuzdaki duvara doğru inliyor, o duvara doğru sesleniyordu. Daha o zaman anlamalıydım o duvarın arkasıyla ne kadar ilgili olduğunu. Duvarın ardında ağabeyi yaşıyordu ya, onun için duvarın arkasıyla bu kadar ilgilendiğini.</p>
              <p class="normal1">Duvarın ardından duvara vuruldu birazdan. Gürültüden rahatsız olduğu için duvara vurduğunu düşündüm duvara vuranın. Yan dönüp sus işareti yaptım ona. O önemsemedi uyarımı. Duvara vurulurken, inleme sesini, söylenmelerini daha da artırdı. Sonra boşalırken duvarı yumruklamaya başladı. Çok zevk aldığını, duvarın ardındakini umursamaz durumda olduğunu ya da keyfini kaçırdığı için duvarın ardındakine öfkelendiğini ve şimdi boşalmanın keyfiyle ona fiyaka yaparak küçük, erkekçe bir intikam aldığını, o yüzden duvarı yumrukladığını sandım. Ama öyle değildi. Bir düzeni olan bu vuruşları, kafası yanımda, yüzü yanımda yastığın içine gömüldüğünde de sürdürdü. Karşıdan cevap aldı. Böyle dakikalarca mors alfabesiyle anlaştılar aralarındaki duvarı yumruklayarak. Konsantrasyonu arttı yumruklamalarını sürdürürken. Mors alfabesiyle haberleşmeyi sürdürürken. İletişimini. Artık benimle hiç ilgili değildi. Boşalmanın ardından tekrar dikkatinin bana yönelmesi için gerekli olan süre dolduktan sonra da sürdürdü bunu. Ben mors alfabesi bilmem. Ama neyin içine düştüğümü kestiriyordum artık. Duşa gittim. Yumruklamalar sürüyordu. </p>
               
<div class="calibre1" id="calibre_pb_22"/></body>
</html>