<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>cocuklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_1"><br class="calibre3"/>
		      <br class="calibre3"/><br class="calibre3"/>Açılış</h1>
		      <br class="chapter"/>
              <p class="normal1">– Nusret, tırnağım düşecek.</p>
              <p class="normal1">– Yine çıkar.</p>
              <p class="normal1">– Nusret, ilk kez tırnağım düşüyor benim.</p>
              <p class="normal1">– Dikkat et de, son kez olsun. (Kafasını önündeki faturalardan kaldırmadı.)</p>
              <p class="normal1">– Biliyor musun Nusret, ben bunu rüyamda görmüştüm. Uyandığımda hâlâ ağlıyordum. Ciğerim eziliyordu. Zaten ağlamaktan uyandım.</p>
              <p class="normal1">– Ciğerin mi ezildi? Neden? Sana ne oluyor ki?</p>
              <p class="normal1">– Nusret, parmağımı kapıya sıkıştırdığında da aynı öyle oldu. Ciğerim ezildi.</p>
              <p class="normal1">– Mübalağa etme.</p>
              <p class="normal1">– Beni bankaya veyahut vergi dairesine gönderdiğin zamanlarda da bir şeyler yaptığını biliyordum aslında. O paçavra ile.</p>
              <p class="normal1">– Terbiyeni muhafaza edersen memnun olurum.</p>
              <p class="normal1">– Buna tahammül ederdim de Nusret, ben buradayken buna teşebbüs etmen. Hemen bir duvarın arkasında o kadın ile olman. Buna dayanamadım işte.</p>
              <p class="normal1">– Onun için kapıya dayandın, öyle mi? Zuhal Hanım’ın içindeydim biliyor musun, sen açamayasın diye kapıya yaslanırken? Bunu mu duymak istiyorsun? Duy işte. Kapıya yaslanırken dibine kadar sokuyordum. Sen de parmağını geri çekilişlerimden birinde sıkıştırdın herhalde. Hadi, geçmiş olsun.</p>
              <p class="normal1">– Nusret, ben işten ayrılmak istiyorum.</p>
              <p class="normal1">– Öyle mi? Öyle mi? İşten mi ayrılmak istiyorsun? Kapı orada. (Kafasını hâlâ faturalardan kaldırmamıştı.)</p>
               
<div class="calibre1" id="calibre_pb_4"/></body>
</html>