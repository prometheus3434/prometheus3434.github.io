<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <div id="curtains"></div>

  <div id="bodyContent">
    <div id="box">
      <div id="box_inner">
        <div id="text">
          <div id="pages">
            <div class="page" id="page1">
              <div class="page_content">
                <div id="articleHeader">
                  <h1>İnsanı Hayvana Dönüştürme Cezası</h1>
                </div>

                <p>Kur’an’daki “Tanrı”, öfkesini sık sık belli eder. Kızdıklarına nasıl cezalar verdiğini, nasıl “öç” aldığını anlatır. “Ceza”ları arasında insanları hayvanlara dönüştürme de var.</p>

                <p><b>İnsanı Maymuna Dönüştürme Cezası</b></p>

                <p>“Cumartesi yasağı”na uymama cezası olarak bu ceza verilmiş!</p>

                <p>“(Ey Yahudiler!) içinizden Cumartesi günü azgınlık edenleri elbette biliyorsunuz. Onlara: <i>‘Aşağılık birer maymun olunuz!’</i> dedik. Bunu, çağdaşlarına ve sonradan geleceklere <i>bir ceza örneği</i> ve Allah’a karşı gelmekten sakınanlara ders olsun diye yaptık.” (Bakara: 65-66)</p>

                <p>İki ayetin, Diyanet çevirisindeki anlamları böyle. Anlatılan şu:</p>

                <p>– Cumartesi iş yapmak yasak.<br />
                – Cumartesi yasağı çiğnenmiş.<br />
                – Yasağa uymayanları Tanrı: “Birer aşağılık maymun olun!” diyerek maymuna çevirmiş. Bir “ceza örneği” olarak…</p>

                <p>Olay nasıl olmuş?</p>

                <p>Olay, bir başka surenin ayetlerinde anlatılıyor: A’raf Suresinin 163. ayetinin, Diyanet’in çevirisindeki anlamı şöyle:</p>

                <p>“Ey Muhammed! Onlara deniz kıyısındaki kasabanın durumunu sor. Cumartesi yasaklarına tecavüz ediyorlardı. Cumartesi balıklar sürüyle geliyor; başka günler gelmiyorlardı. <i>Biz onları</i> (kasabalıları), yoldan çıkmaları sebebiyle böylece <i>deniyorduk.</i>” Aynı surenin 166. ayetinin anlamı (Diyanet çevirisi):</p>

                <p>“Kibirlenip de kendilerine yasak edilen şeylerden vazgeçmeyince onlara: ‘Aşağılık maymunlar olun!’ dedik.”</p>

                <p>Demek ki, ayetler olayı şöyle anlatıyor:</p>

                <p>– <i>Tanrı</i>, “deniz kıyısında bulunan”, yani <i>geçimleri balıktan, balıkçılıktan olan bir kasaba halkını denemek istemiştir.</i></p>

                <p>– Bir yandan Cumartesi günleri çalışmayı, balık tutmayı yasaklarken; öbür yandan da balıkları Cumartesinin dışındaki günlerde tutulabilecek yerlerden uzaklaştırmıştır.</p>

                <p>– Kasabalılar bakarlar ki balıklar Cumartesi günleri sürüyle gelirken başka günler hiç mi hiç gelmiyor! Ne yapsınlar? Geçimleri de balıktan. Dayanamayıp yasağı çiğnerler, Cumartesi günleri balık avlarlar.<br /></p>

                <p>– İşte bunun üzerine Tanrı öfkelenmiştir. Yani Cumartesi yasağını çiğneyip balık avladılar ve sınavı kazanamadılar diye.</p>

                <p>– Tanrı, oyuna gelen kasabalıları en ağır biçimde cezalandırmış; onları “aşağılık maymunlar”a çevirmiş.</p>

                <p>Kimi Kur’an yorumcusu, durumu biraz kurtarmak için, ünlü yöntemi kullanarak “te’vil” yoluna giderler, yani “yorumlarla çözümlemeye” çabalarlar: “Maymunlara doğrudan dönüştürme” değil, “maymun karakterine dönüştürme” olduğunu savunurlar. Elmalı Hamdi Yazır da bu yolu benimseyenlerden.<sup>1</sup> Ne var ki bu görüşün tutarlı olmadığını yorumcuların çoğu kabul etmekte.<sup>2</sup> Ayetlerin sözleri, ceza verilen insanların, “birer aşağılık maymun” yapıldıklarını açıkça anlatır nitelikte.</p>

                <p><b>Domuzlara Dönüştürme Cezası</b></p>

                <p>Başka ayetlerde de, cezalandırılan insanlardan kiminin “maymunlar”a, kiminin de “domuzlar”a “dönüştürüldükleri” anlatılır.&nbsp;</p>

                <p>Diyanet’in çevirisinde, Maide Suresinin 60. ayetine şu anlam verilir:</p>

                <p>“'Allah katında bundan daha kötü bir karşılığın bulunduğunu size haber vereyim mi?' de! Allah kime lanet ve gazab ederse, kimlerden maymunlar, domuzlar ve şeytana kullar kılarsa, işte onlar yeri en kötü ve doğru yoldan en çok sapmış olanlardır.”</p>

                <p><b>Sıçanlara Dönüştürme Cezası</b></p>

                <p>İnsanların ceza olarak “sıçanlara” da “dönüştürüldükleri” hadislerde açıklanır. Muhammed şöyle der:</p>

                <p>– "İsrailoğulları’ndan bir topluluk yitiktir. Ne yaptıkları, başlarına ne geldiği de bilinmiyor. Ben bunların, kesinlikle SIÇANLARA DÖNÜŞTÜRÜLDÜKLERİ görüşündeyim. Bakıp görmez misin ki <i>sıçanların önüne deve sütü konulduğunda hiç içmezler</i> de, koyun sütü konulduğunda içerler.”<sup>3</sup></p>

                <p>Demek ki Muhammed’e göre bugün görülen sıçanlar, İsrailoğulları’ndan hayvana dönüştürülenlerden. Muhammed, sıçanların koyun sütü içtikleri halde, “deve sütü” içmemelerinden bu sonuca vardığını belirtiyor! Peki sıçanların “deve sütü”nü içmemelerini neden bu yolda bir kanıt sayıyor Muhammed? İsrailoğulları’nda “deve” (tabu olduğu için) etiyle, sütüyle haramdı da ondan. Yani: “Sıçanlar da İsrailoğulları’ndan oldukları için yasak olan deve sütünü içmiyorlar…” demek istiyor. Kimi hadiste de Muhammed’in, İsrailoğulları’nın kertenkelelere dönüştürülmüş olabileceklerini düşündüğü, bundan kuşkulandığı anlatılır.<sup>4</sup></p>

                <p>Muhammed, kendi ümmetinden de hayvanlara, örneğin maymunlara, domuzlara dönüştürülenler bulunacağını açıklar. Ve açıklamasına göre bunlar: “Zina”yı, “şarab”ı, “ipekli giyme”yi ve “çalgı çalıp eğlenme”yi “helâl” sayanlardır…”<sup>5</sup></p>

                <p><i>2000'e Doğru</i><br />
                22 Ekim 1989, yıl 3, sayı 43</p>

                <p>1&nbsp;<i>Hak Dini Kur’an Dili</i>, 1/ 378-379</p>

                <p>2&nbsp;F. Râzî, 3/111.</p>

                <p>3&nbsp;Müslim, <i>e’s-Sahih</i>, Kitabu’z-Zühd/61-62 hadis no. 2997.</p>

                <p>4&nbsp;Ebu Dâvûd, <i>Sünen</i>, Kitabu’l-Et’ıma/28, hadis no. 3795.</p>

                <p>5&nbsp;Buhari, <i>e’s-Sahih</i>, Kitabu’l-Eşribe/6: <i>Tecrid</i>, hadis no. 1892.</p>
              </div>
            </div>
          </div>
        </div>
      </div>
    </div>
  </div>
</body>
</html>
