<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1>Muhammed'den "El Merhume Ümmeti"ne Deprem ve Ötekiler</h1>

  <p><i>Bu yazı İran depremi sırasında yazılmış; ama bilinen nedenler yüzünden gününde yayımlanamamıştır.</i></p>

  <p>İran’daki son deprem, her deprem gibi üzücü. Ama "düşündürücü" de. İnanılan ’Tanrı" açısından...</p>

  <p>Bununla birlikte "Şeriat mollaları", acı olayları, "Tanrı’nın hikmetine, "deneme"sine bağlamakta güçlük çekmeyeceklerdir. Çok, çok eski bir açıklama biçimidir bu. İslam öncesi inançlardan İslam’a geçmiş bir inanca dayalı, her "felâket’’te hemen başvurulan bir gerekçe. "Tanrıı daha iyisini bilir. Öyle uygun görmüştür. Yaptığı her işte bir hikmet vardır. İlâhi takdire kimse karışamaz. Bu takdiri kimse değiştiremez. Bunlar, günahlarımız yüzündendir. Ayrıca Tanrı insanları dener. Ne ölçüde sabırlı olduklarına bakarak karşılıklar verir. Sevab ya da azab..." İran mollaları da bu türden şeyler söylemişlerdir. Üstelik ellerinde, bunu söylemelerine yarayacak nitelikte "ayet"ler ve "hadisler de vardır: Kur’an’daki "felâket", "âkıbet" ve "deneme (imti- han)"la ilgili ayetler. Muhammed de şöyle der:</p>

  <p>- "Benim ümmetim, el merhûme bir ümmettir. Ona âhirette azab yoktur. Onun azabı yalnızca dünyadadır; Fitneler (kargaşalar), depremler ve öldürme - öldürülme (katl)."<sup>1</sup></p>

  <p>"Merhûm" sözcüğü, Türk toplumuna da yabancı değildir. "Ölen" bir insandan "merhûm" diye söz edilir. Cenazelerde de: "Bu merhûmu nasıl bilirsiniz?" diye sorulur "âdab-ı İslamiyye"ye uygun olarak, "doğru -gerçek" ve "yalan" olmasına bakılmaksızın "Müslümanlara tanıklık ettirilir."</p>

  <p>"Merhûme" de "merhûmun dişilidir. Yani dişi için, kadın için söylenir.</p>

  <p>"Ümmet” de "dişil” sayıldığı için "el merhûme” denmiştir.</p>

  <p>Ne var ki, b uradaki ”el merhûme”, "Tanrı’nın rahmetine ermiş" anlamındadır.</p>

  <p>"Rahmet"in Türkçe’deki karşılığı "acıma"dır. Bu durumda Muhammed "Ümmetinin "el merhûme" olması, "Tanrı’nın acıdığı bir ümmet" anlamını içerir.</p>

  <p>Muhammed’in yukarıdaki açıklamasına göre, "ümmetine "Tanrıı acımıştır."</p>

  <p>Peki ”acımış”tır da ne yapmıştır?</p>

  <p>Yine aynı açıklamaya göre, Tanrı "acıdığı için, bu ümmeti, âhiret azabından korumuştur.” Bununla birlikte "Muhammed Ümmetinden de "cehenneme girecekler" olacağını anlatan hadisler de var. Ve yukarıdaki hadisle bu hadisler arasında bir çelişki olduğu kuşkusuz. Bunun üzerinde de durulabilir. Ama burada konu, bu değil.</p>

  <p>Muhammed'in yukarıdaki açıklamasına göre, Tanrı, "ümmetine acıdığı için "cehennem azabindan korurken "dünyadaki azab”dan korumamıştır. Dünyadaki "azab” da: "Fitneler, depremler, belalar, öldürülmeler..."</p>

  <p>Hadiste bunlar, "azab" diye nitelendiğine göre, hepsi "günah" karşılığıdır.</p>

  <p>Bu şu demektir:</p>

  <p>Tanrı, "Muhammed Ümmetinden "günah" işlemiş olanlara "gazab" edince, yani "öfkelenince":</p>

  <p>- "Fitneler" salıyor.</p>

  <p>- "Belâlar" gönderiyor.</p>

  <p>- "Öldürme-öldürülme" olayları oluşturuyor.</p>

  <p>- Ve bu arada "DEPREMLER" meydana getiriyor.</p>

  <p>Ama yine de şunun bilinmesi isteniyor ki bütün bunlar, O'nun "merhameti, "acıması" nedeniyledir. "Acımasaydı, işi âhirete bırakırdı..." demek isteniyor. "Cezası âhirete bırakılan günahlar"dan dolayı insanların "daha büyük azab ve işkence çekecekleri” bildirilmiş oluyor.</p>

  <p>Buna göre bir yorum yapılacak olursa son İran depreminden de şu sonuç çıkarılabilir:</p>

  <p>- Tanrı İranlılara acımıştır. Acıdığı için, günahlarının azabını öbür dünyaya bırakmamıştır. Hikmeti ve takdiriyle, günahlarının karşılığını bu dünyadayken vermiştir. Şimdilik bir DEPREM olarak... Daha önce de İran-Irak savaşlarında fıtneler, belâlar, katletme ve katledilmeler biçimindeydi...</p>

  <p>Yine de akla bir soru geliyor:</p>

  <p>Kimileri için "imtihan”, kimileri için de bir "azab” sayılan bu depremde ölenlerin tümü "günahkâr” mıydı?</p>

  <p>Hiç "günahsız” yok muydu? Can veren ya da öksüz kalan "çocuklar da günahkâr” sayılabilir mi?</p>

  <p>İyice bakılırsa Kur’an’da bu tür durumlar için de karşılık var:</p>

  <p>Enfal suresinin 25. ayetinin, Diyanet çevirisindeki anlamı şöyle:</p>

  <p>- ”Aranızda yalnızca zâlimlere erişmekle kalmayacak fitneden sakının! Allah’ın azabının şiddetli olduğunu bilin!”</p>

  <p>Bu ayete ilişkin yorumlar ve hadisler ne demek istendiğini açıklar: Kur’an’ın ”Tanrı”sı, kimi zaman "zâlim” olanların yanında öyle olmayanları da ”azab” içine salar.<sup>2</sup> Bu, "kurunun yanında yaşı da yakıyor" demektir.</p>

  <p>”İman”a ve ”Şeriat”a bağlı kafaların depremler, ”felâket”ler konusundaki değerlendirmeleri hep bu doğrultudadır ve böyle gidecektir.</p>

  <p>"Tanrı’ca acıma...”</p>

  <p>Belki de İranlılar "Tanrı’ca bir acıma”yı değil de, "insanca bir acıma”yı yeğ tutarlar kendileri için!</p>

  <p><i>Yüzyıl</i><br />
  12 Ağustos 1990, yıl 1, sayı 2</p>

  <p>1&nbsp;Ebu Dâvûd, <i>Sünen,</i> Kitabu’l-Fiten/7, hadis no. 4278; Ahmed îbn Hanbel, <i>Müsned</i>, 4/410, 418; Aclûnî, <i>Keşfu’l-Hafâ</i>, 1/229, hadis no. 600.</p>

  <p>2&nbsp;Muhammed Ali Sabûnî, <i>Saf-vetu’t-Tefâsîr</i>, 1/500.</p>
</body>
</html>
