<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Kur'an'daki İlk Yahudi "Maval"ı: Yaratılış Söylencesi</h1>

  <p>"Maval" için Türkçe sözlükte: "Üstün körü uydurulmuş yalanlar söylemek" denir. Bu tanım, tam doğru değildir. Daha doğru karşılığı: "Masal", "söylence (efsane)"dir. Arapça'daki "ustûre" karşılığıdır. (Bkz. Mevlut Sarı, Türkçe-Arapça Lügat, "masal" ve "maval" maddeleri.)</p>

  <p>"Ustûre" için Muhammed Ali Sâbûnî, Cevherî'ye de dayanarak "hurafe, bâtıl (boş inanç, asılsız)" anlamını veriyor. (Bkz. Muhammed Ali Sâbûnî, Safvetu't-Tefâsîr, 1/383.) Râğıb'a göre de "yalanlı-yanlışlı şey"dir. (Bkz. El Müfredât, S-T-R.) F. RÂZÎ ise, "kıssa, hikaye (öykü)" anlamını veriyor bu sözcüğe (Bkz. F.Râzî, 12/188-189.) Buradaki "kıssa", "hikaye"yle amaçlanan da "söylence (efsane)" ve "masal"dır. Kur'an'da, bu sözcüğün çoğulu olan "esâtir"e, Diyanet çevirisinde "masallar" anlamı verilmekte.</p>

  <p>Kur'an'da, inanmayanların Kur'an ve Kur’an'daki öyküler için "esâ-tiru'l-evvelîn" yani "eskilerin masalları (efsaneleri)" dedikleri anlatılır. İnanmazların böyle dedikleri tam 9 kez geçer Kur'an'da. (Bkz. En'am: 25; Enfal: 31; Nahl: 24; Mü'minûn: 83; Furkan: 5; Nemi: 68; Ahkâf: 17; Kalem: 15; Mutaffıfin: 13.)</p>

  <p>Kur'an'daki öykülerin çoğunu, Yahudi kaynaklarından, özellikle de Tevrat'tan aktarılma olanlar oluşturuyor. "Tevrat"a "Eski Ahit"i dendiği gibi "Tarih-i Kadim (eski tarih, eskilerin tarihi)" de denir. Tevfik Fikret'in dilindeki "Tarih-i Kadim” de budur işte. (Bkz. Hay-rullah Örs, Musa ve Yahudilik, İstanbul, 1966, Remzi Kitabevi, s.34).</p>

  <p>Bilindiği gibi Tevfik Fikret, "Beşerin köhne sergüzeştinden / Bize efsaneler terennüm eden..." diye başlar "Tarih-i Kadim"ine. A.Kadir de "işte der, insanoğlunun geçmiş hayatı bu. / Ve başlar bize maval okumaya." diye bugünkü dile çevirir.</p>

  <p><b>"Kutsal Kitap"taki "Maval Okuma"Iar</b></p>

  <p>"Tarih-i Kadim"in tümünü, A.Kadir’in Türkçeleştirdiği biçimiyle buraya aktarmak konumuza uygun olacaktır:</p>

  <p><i>"TARİH-İ KADİM"</i></p>

  <p><i>İşte der, insanoğlunun geçmiş hayatı bu.<br />
  Ve başlar bize maval okumaya.<br />
  Ninniler uydurup uyutur bizi,<br />
  dedelerimizin derin boşluklar içinde, uzun,<br />
  zifirî karanlık hayatında.<br />
  Gösterir bize evvel zamanı,<br />
  tek doğru, en güzel örnek, der.<br />
  Bakarsın gelecek günlerin farkı yok geçen geceden.<br />
  Senin tarih dediğin işte budur,<br />
  alnında allı bin yıllık buruşuklar<br />
  ve bir o kadar da kuşku.<br />
  Başı geçmişe, bir düşe benzer,<br />
  sürünür ayağı bomboş bir geleceğe,<br />
  bir deri bir kemik,<br />
  ayakta zorla durur.<br />
  Ben hiç tiksinmem ondan,<br />
  karşıma alırım onu arada bir,<br />
  anlat bakalım, derim şu eskilerden.<br />
  Bir parça feylesofa benzer o,<br />
  bir parça sırtlana benzer,<br />
  berbat suratıyla da bir hortlağa.<br />
  Yoklar mezarını unutulmuş gecelerin,<br />
  başlar paslı, boğuk bir sesle,<br />
  bir bir bana anlatmaya,<br />
  sırasıyla, ne olmuş ne bitmişse:<br />
  Hep yıkım üstüne yıkım,<br />
  acı üstüne acı!<br />
  Ne vakit geçse anlı şanlı bir ordu,<br />
  çöküverir ağır gölgesi bir bulutun,<br />
  kanlar yağar dört bir yana.<br />
  En başta bir kanlı bayrak.<br />
  Kanlı bir taç gelir arkasından.<br />
  Sonra araçlar sökün eder kan içinde:<br />
  Balta, topuz, yay, kılıç, mızrak,<br />
  mancınık, top, tüfek, sapan.<br />
  Arada kanlı komutanlar ve savaş birlikleri.<br />
  En son alay alay esirler geçer.<br />
  Yenen bir kişiye, yenilen on kişi,<br />
  çiğneyen haklı, çiğnenen hapı yuttu.<br />
  Yıkımlara, acılara alkış tut,<br />
  yüksekten bakanlar önünde eğil,<br />
  insafla birdir aşağılık ve namussuzluk,<br />
  doğruluk lâfta, yürekte değil,<br />
  iyilik ayaklarda, kötülük kucaklarda.<br />
  Bir gerçek var, tek bir gerçek:<br />
  Eli kolu bağlayan zincir,<br />
  bir tek şey var sözü geçen: Yumruk.<br />
  Hak güçlünün, kötünün yani.<br />
  Uzun lâfın kısası:<br />
  Ezmeyen ezilir!<br />
  Nerde bir şeref var, iğreti.<br />
  Nerde bir mutluluk var, yama.<br />
  Bir şeyin ne başına inan, ne sonuna,<br />
  Din şehit ister, gökyüzü kurban.<br />
  Her yanda durmadan kan akacak,<br />
  durmadan her yanda kan!<br />
  İşte böyle inler, sayıklar o,<br />
  anlatır insanoğlunun bu belâlı ömrü<br />
  ne yolda, nasıl sürdüğünü.<br />
  Bakarım iskeletin kanlar köpürür dişlek ağzında.<br />
  Duyarım sesinin titreyen kuyusunda<br />
  yankısını korkunç bir iniltinin,<br />
  ben de başlarım birdenbire titremeye,<br />
  toprak da tiksintiyle titremiş gibi gelir bana.<br />
  Savaşın gürültüsü patırtısı, indir artık,<br />
  indir bu acıklı sahnelerin perdesini!<br />
  Dinsin bu sonu gelmeyen karışıklık!<br />
  Sen de gelenekçi iskelet,<br />
  yazdığın kara yazılara bir son ver,<br />
  aydınlığa susadık biz, aydınlığa susadık.<br />
  Uzun karanlıklar içinde uyumak isteyen mi var?<br />
  Bizden iyi geceler onlara,<br />
  bizden onlara iyi uykular!<br />
  Kimsin ey gölge, kendinden geçmiş<br />
  koşuyorsun karanlıklara doğru?<br />
  Kanla oynamış gibisin,<br />
  kırmış geçirmişsin insanoğlunu.<br />
  Sen buna kahramanlık mı dedin?<br />
  Onun kökü kan ve hayvanlık be!<br />
  Şehirler çiğne, ordular dağıt,<br />
  kes, kopar, kır, sürükle,<br />
  ez, vur, yak ve yık.<br />
  Yalvarmalara yakarmalara boş ver,<br />
  gözyaşına, iniltilere aldırma.<br />
  Ölümle, acıyla doldur geçtiğin yeri,<br />
  ne ekin ko, ne ot ko, ne yosun.<br />
  Sönsün evler, sürünsün insanlar orda burda,<br />
  kalmasın alt üst olmayan hiçbir yer,<br />
  mezar taşına dönsün her ocak,<br />
  damlar çöksün yetimlerin başına.<br />
  Bu ne alçaklık böyle, bu ne namussuzluk!<br />
  Hey bana bak, başbuğ musun ne?<br />
  Yerin dibine bat cakanla, gösterişinle!<br />
  Her başarı bir yıkım, bir mezarlık,<br />
  işte bir yavrucak yatıyor şurda,<br />
  ey cihangir, onu gör de utan!<br />
  Devril, bağımsızlığın eskimiş tahtı, devril!<br />
  Nice acılar verdin insanlara,<br />
  inim inim inlettin insanları.<br />
  Parçalan, kararmış taç, tuz buz ol,<br />
  hep senin yüzünden yoksulluğu insanların.<br />
  Göz yaşından incilerin nerde hani?<br />
  Nasıl da yosun tutmuşlar, bi görsen!<br />
  Eski çağlar nasıl kanmış size?<br />
  Ey kan içen kargalar,<br />
  bütün karanlıklar sizinle dolu!<br />
  Artık yeter fikri susturduğunuz,<br />
  yerini hiçbir şey tutamaz bu dünyada<br />
  zincirsiz, kelepçesiz yaşamanın.<br />
  Haydi gidin, tarih korusun sizi,<br />
  -haydutlara en iyi sığınaktır gece-,<br />
  gidin, yok olun siz de o mezarlıkta,<br />
  İşte müjdelerin en güzeli,<br />
  işte en gerçek özgürlük<br />
  düşümüzdeki gelecek çağlarda:<br />
  Ne savaş, ne savaşan, ne salgın,<br />
  ne saltanat, ne yoksulluk, ne ezen, ne ezilen,<br />
  ne yakınma, ne de zulmün kahrı,<br />
  ne tapılan, ne tapan,<br />
  ben benim, sen de sen!<br />
  Ey soluyan iskelet, kimse bilmeyecek o zaman,<br />
  kimse bilmeyecek senin sayıp döktüklerini,<br />
  savaş ne, karışıklık ne, zafer ne, antlaşma ne?<br />
  Belki duyulmadık bir öykü,<br />
  belki korkunç bir masal.<br />
  Çok sürmez, köhne kitap,<br />
  fikri gören sayfaların<br />
  bugün olmazsa yarın yırtılacak.<br />
  Ama kim yapacak dersin bu işi?<br />
  Bu öyle büyük, öyle kocaman bir devrim ki,<br />
  hangi güç kalkar, ben yaparım der?<br />
  Yerlerin ve göklerin sahibi mi?<br />
  Tamam, işte oldu şimdi!<br />
  Yeri göğü elinde tutan, o kibirli,<br />
  o somurtkan ve dokunulmaz.<br />
  Bütün bu kavgalar onun yüzünden değil mi?<br />
  Gökyüzü, sen söyle!<br />
  Yüzyıllarca sel gibi akan şu,<br />
  -şimdi esrik bir ağzın türküsü,<br />
  kuru sesi zindandaki bir adamın,<br />
  iç açan bir söz ya da yakan bir söz şimdi,<br />
  bir geniş "oh!", bir derin "eyvah!",<br />
  bir yakarış, bir övgü,<br />
  şimdi tüy gibi bir rüzgâr,<br />
  şimdi azgın bir kasırga<br />
  ve topunun yukarlarda bir gökyüzü.<br />
  Topunun güneşi, ayı, yıldızları var,<br />
  ve topunun görünmez bir tanrısı.<br />
  Topunun adanan bir cenneti var,<br />
  ve topunun bir varlığı, bir yokluğu,<br />
  ve topunun saygıdeğer bir peygamberi.<br />
  Topunun cennettinde körpecik güzel kızlar yaşar,<br />
  ve topunun cehenneminde birer lokmadır insancıklar.<br />
  Tanrılar ne derse onu yapacak halk,<br />
  sabırla ve kahırla olacak iki büklüm.<br />
  Ama tanrılar ne derse onu yapacak,<br />
  inanasım gelmiyor bunların hiçbirine.<br />
  "Ne bileyim?" diyor kime sorsam.<br />
  Hepsi bir kuruntu mu bunların yoksa?<br />
  Belki aldanmak yaşamanın bir gereği.<br />
  Belki de hepsi doğrudur, kim bilir,<br />
  belki ben hiçbir şeyin farkında değilim,<br />
  karıştırmadayım "yok"la "var"ı.<br />
  Kusurum ne, kuşkuda olmak mı?<br />
  Kuşku, koşmaktır aydınlıklara doğru.<br />
  İnsan aklıdır eninde sonunda gerçeği bulacak olan.<br />
  Belki de yok olacağız bir gün topumuz birden.<br />
  Kim bilir, öbür dünya belki de var.<br />
  Madem bu beden o ölümsüzün işi,<br />
  ne diye kıvranır durur bir türlü dert içinde?<br />
  Hadi diyelim aslımız toprak bizim,<br />
  sen gel onu kederden bir çamur yap,<br />
  -her yeri kanla, göz yaşıyla dolu-<br />
  insaf be, bu kadarı da olur mu?<br />
  Sen gel hem yoktan var et,<br />
  sonra var ettiğini boz, kötüle!<br />
  Hiçbir yaradandan ummam bunu.<br />
  Yaradan yok eder, perişan etmez!<br />
  En zorlu düşmanın işte, tanrı.<br />
  Boğmak ister seni ulu katında,<br />
  çok iyi tanırsın sen o yılanı,<br />
  onun kızgın zehrinden bir vakitler bize,<br />
  bir tadımlık vermiştin hani.<br />
  Kuşku! En zalim, en güçlü düşman.<br />
  Bunu ya bildin de koydun kafamıza,<br />
  ya da bilemedin işin nereye varacağını.<br />
  "Şeytanlık, düzen, sapıklık" denen şey var ya,<br />
  bugün yerinden yurdundan edecek seni o.<br />
  Tapınağında ışıklarını söndürüyor,<br />
  elleriyle parçalıyor heykelini.<br />
  Sense, iler tutar yerin kalmamış,<br />
  göçüp gidiyorsun olanca gücünle.<br />
  Burçlarında yıkılmalar falan hani?<br />
  Nerde hani gümbürtüsü yıldırımlarının?<br />
  O kızgın soluğun hani nerde?<br />
  Ne cehennemlerinde bir kaynama var.<br />
  Ne büyük acını gören bir göz.<br />
  Ne de kulaklarda bir dokunaklı çınlama.<br />
  Oysa bir ufak parçası kopsa insanın,<br />
  bir sızlama olsun duyulur, bir ağlaşma.<br />
  Sen "yeryüzü" ve "gökyüzü"nle göç git de,<br />
  bir inilti bile duyulmasın ortalıkta.<br />
  Tam tersi, kahkahadan geçilmiyor.<br />
  Zaten yalana ağlasa ağlasa,<br />
  bir ikiyüzlüler ağlar,<br />
  bir de ahmaklar.</i></p>

  <p>Evet, bunları diyor Tevfık Fikret "Tarih-i Kadim"inde. Ne var ki "maval okuyan"lar bugün de var. Güçlülerin çıkarlarının üstüne kurulduğu ve sıkıca korunduğu görülen koyu karanlıklar içinde. Fikret'in yakındığının yok olması için güçlü, çok güçlü ışıklar istiyor bu karanlık. Bu satırlar da onun için...</p>

  <p>Bilindiği gibi Tevfik Fikret'in bir de "Tarih-i Kadim"e "zeyl"i, yani "ek"i var. Burası, onun da yeri. Anlaşılırlığı için yine A. Kadir'in Türkçeleştirmesiyle sunalım:</p>

  <p><i>"TARİH-İ KADİM"E EK:</i></p>

  <p><i>-Molla Sırât'a-</i></p>

  <p><i>Paraya hiç dayanmayan bir şairmişim,<br />
  zangoçluk edermişim proiestanlara gider.<br />
  Size edebî saygılarımı sunarım efendim,<br />
  yani yıldızlı bir kürsünün üstadına,<br />
  bilgin şairine yani İslam Dini'nin,<br />
  Molla Sırat Hazretlerine yani,<br />
  lütfen bize ne güzel,<br />
  zangoçluğu yakıştırıvermişler.<br />
  Ama aldanmış olmayasın sakın, üstadım,<br />
  müslüman oğluyum ben ne de olsa<br />
  Sen o güzel dini anlatma bana,<br />
  O dinden senin kadar ben de anlarım.<br />
  Ben de okudum o Tanrı kitabını,<br />
  yüreğe doğan o sözleri ben de dinledim.<br />
  Ben de dolaştım sizin gibi cami cami,<br />
  Tanrı önünde ben de oldum iki kat,<br />
  -açılırdı hayalimde cennet yolu, dolardı yüreğime cehennem korkusu-,<br />
  ulu Tuba'ya ben de tırmandım.<br />
  Ben de çıktım melekler katına.<br />
  Ezanı duydum mu bayılırdım,<br />
  nasıl koşardım o "Tanrı" sesine!<br />
  Ben de teşbih çektim, dua ettim,<br />
  ben de namaz kıldım, oruç tuttum,<br />
  hepsini hepsini yaptım, halt ettim!<br />
  Çünkü ne dendiyse inanmıştım,<br />
  kanmıştım senin kandıklarına.<br />
  Bağlanmıştım körü körüne,<br />
  canımı adamıştım dinime, canımı.<br />
  Tanrıyı da sevmiştim peygamberi de.<br />
  Ama onlar bugün çok uzaklarda,<br />
  anladım ben asıl gerçek ne,<br />
  Anladım Hanya'yı, Konya'yı,<br />
  bizi Hakka götüren yol başka.<br />
  Senin şu saydıkların var ya hani,<br />
  şu şaşılacak şeyler, hani doğaüstü,<br />
  onlar hep masal, hep kafadan atma,<br />
  bugün hiç durmadan arıyor insan,<br />
  gitgide görüyor işin içyüzü de,<br />
  senin hokkabazlar unutmuşlar geleceği.<br />
  İsa ile Musa, aldatılan ve aldatan,<br />
  o büyülü değnek, bir koca kuyruklu yalan.<br />
  İşte insanoğlu bir yerde böyle sapık,<br />
  kendi yapar putunu,<br />
  sonra tapar gene kendi.<br />
  ("Beşerin böyle delâletleri var;<br />
  Putunu kendi yapar, kendi tapar.")<br />
  Git ara kiliseyi, dolaş Kâbe'yi,<br />
  çan sesini duy, tekbiri dinle,<br />
  umduğun, beklediğin şeyler nerde hani,<br />
  ortada bir tek şey göreme.<br />
  Şeytanı da düzme, Allah'ı gibi,<br />
  Buda'sı düzme, Ehrimen'i düzme, Yezdan'ı düzme.<br />
  Bir korkak kuşku yaratmış bunların topunu.<br />
  Gölgeler baktım, gölgeler, gölgeler...<br />
  Sonra baktım bir karanlık uçurum.<br />
  Haydi dön geri, dön geri, dön, oğlum!<br />
  Ve beynimden vurulmuş gibi devrildim.<br />
  Şimdi benim ne cennet, ne cehennem umurumda.<br />
  Bakarım evrene, şaşar şaşar kalırım.<br />
  Ne tapılan tanırım, ne taptıran tanırım,<br />
  yaradılışın kuluyun ben artık,<br />
  ben yaradılışın kulu.<br />
  Pıtrak gibi işle gökyüzünde mescitler.<br />
  İşte onlara orda vicdanım secde eder.<br />
  İşte benim bundan böyle tapınmam bu.<br />
  İşte bundan böyle benim vaktim böyle geçer,<br />
  Artık öyle rahat, öyle rahat ki içerim,<br />
  ayırt edemem kendimi bir kayadan.<br />
  Tapınmakla biraz minnacık bir kuşla,<br />
  bir ishak kuşu da, lâilâhe illallah der,<br />
  ben de, lâilâhe illallah derim.<br />
  Ve doğruluk ve alçakgönüllülük ve sıkı dostluk,<br />
  ve el uzatma ve koruma ve insaf ve acıma,<br />
  ve sonra bir şaire zangoç dememek...<br />
  İşte buyuran bunlar benim vicdanıma.<br />
  Benim âyinim düşünüp yapmaktır,<br />
  benim dinim, insan gibi yaşamaktır.<br />
  İnanmışım: Taparım ben varlığa,<br />
  Her kanat bana bir melek sesi getirir.<br />
  Ne işim var peygamberle benim,<br />
  beni Hakka bir örümcek götürür.<br />
  Kitabım işte yeryüzü kitabı,<br />
  bendedir iyilik, kötülük tohumu.<br />
  Varırım hep böyle ta mezara dek,<br />
  yeniden dirilmek bizim nemize gerek.<br />
  Taşır insanların hem aşkını, hem acısını,<br />
  bağrımdaki şu deli, şu ince yürek.<br />
  İnsan gibi yaşamaktır bugün gerçek din,<br />
  insan gibi yaşamak.</i></p>

  <p>İslamcılar, İslam'ı "çağın dini" göstermek için oradaki buradaki Hristiyan "bilimadamları"nın sözlerini çarpıtarak kanıt diye gösterirler. Sık sık da birer "yalancı tanık" durumundaki Maurice Bucaille, W.M. Vatt, Roger Garaudy gibi başka dünyalarda ölürlerken İslam dünyasında dirilmeye yönelmiş kişilere yer verirler. Tevfik Fikretle-riyse görmezler, görmezlikten gelirler.</p>

  <p>Eski "maval"lar, "yaratılış söylencesi"yle başlar</p>

  <p>"Başlangıçta Tanrı gökleri ve yeri yarattı. Yer ıssız ve boştu. Enginin yüzü üzerinde karanlık vardı; Tanrı'nın ruhu suların üzerinde hareket ediyordu. Ve Tanrı 'Işık olsun!’ dedi; ışık oldu...” (Tevrat, Tekvin; 1: 1-3.)</p>

  <p>Tevrat, Tevfik Fikret'in deyişiyle "Tarih-i KadinT'i böyle anlatır gider. Her şeyin, "Tanrı"nm "ol!" demesiyle nasıl olduğunu, "gökleri ve yeri", tüm canlıları ve cansızları "altı günde" nasıl yarattığını bir bir anlatn. (Bkz. Tevrat, Tekvin, Bap: 1-2.) Bunların asıl kaynaklarının eski çağ toplumlarının söylenceleri olduğunu bu dizinin ("Kutsal Kitapların Kaynakları" dizisinin) Tevrat bölümünde, birlikte göreceğiz.</p>

  <p>Bunlar, şöyle ya da böyle Kur'an'a da geçmiş durumda:</p>

  <p>Kur'an'ın açıklamasına göre de, her şey, Tanrı'mn "ol!" demesine bağlı. Tanrı: "Ol!" deyince olur her şey. (Bkz. Bakara: 117; Âlu Imran: 47, 59; En'am: 73; Nahl: 40; Meryem: 35; Yâsin: 82; Mü'min: 68.)</p>

  <p>Kur'an'a göre de Tanrı, "gökleri ve yeri altı günde yaratmış"tır. (A'raf: 54; Yunus: 3; Hûd: 7; Furkan: 59; Secde: 4; Fussilet: 9-12; Kâf: 38; Hadîd: 4.) Kur'an'ın açıklamasına göre, Tanrı, yaratmayı gerçekleştirdiği "altı gün"den dördünü, YER'i (dünyayı) yaratmaya, iki günü de gökleri yaratmaya" harcamış bulunuyor. Neden? Çünkü çıplak gözle bakıldığında "gökler", Ay'ıyla, Güneş'iyle, yıldızlarıyla "YER"den (dünyadan) daha küçük görülür.</p>

  <p>Dini, bilim karşısında savunma çabasında olanlar, buradaki "gün"lerle amaçlananın, bildiğimiz haftanın günleri olmadığını ileri sürerler. Oysa Muhammed'in açıklaması var ve çok açık. Bu açıklamaya göre, buradaki günler, "pazartesi, salı, çarşamba..." gibi haftanın günleridir. Ve Muhammed, Tanrı'nın, haftanın hangi gününde neleri yarattığını açık seçik anlatıyor. Müslimin'in e's-Sahih'inde de yer alan hadise göre:</p>

  <p>- YER'i (dümdüz biçimiyle) cumartesi,</p>

  <p>- Dağlan pazar,</p>

  <p>- Ağaçları pazartesi,</p>

  <p>-"Mekruh"u (? "kötü"yü, "kötülüğü" anlatıyor olmab) salı,</p>

  <p>• "Nur"u (ışığı) çarşamba,</p>

  <p>-Hayvanları perşembe,</p>

  <p>- "Âdem”i cuma günü "yaratmıştır Tann”. (Bkz. Müslim, e's-Sahih, Kitabu Sıfatı'l-Münâfıkin/27, hadis no: 2789; Ahmed İbn Han-bel, Müsned, 2/227.)</p>

  <p>Tevrat'ta Tanrı'nın "yedinci gün dinlendiği" yazılı. (Bkz. Tevrat, Tekvin, 2:2)</p>

  <p>Kur'an'da, Tanrı'nın "yedinci gün dinlendiği" yolunda açık bir an-laum yok. Ancak, "gökleri ve yeri altı günde yarattıktan sonra Tanrı'nın ARŞ'a istiva ettiği" bildirilir. "İstiva", İslam kelâmında çok tanışılan bir sözcüktür. Kelâmcılar, Kur’an'm anlatımını akla uydurmak için "istiva"ya kendi anlamından başka türlü anlamlar vermeye çabalarlar. Bu sözcük sözlük anlamıyla "doğrulma, dayanma, bir düzeye gelme” anlamlarını içerir. Tanrı'nın "Arş'a istiva etmesi", bir çeşit "dinlenme amacıyla dayanma" biçiminde yorumlanabilir. Ne var ki, Sünnet ehli bunu kabul etmez. Kur'an'ın "Tanrı"sı da şöyle den "Andolsun ki gökleri ve yeri ve ikisinin arasında bulunanları altı günde yarattık ve Biz, bir yorgunluk duymadık." (Kâf: 38.)</p>

  <p>Bununla birlikte Muhammed'in şu açıklaması ilginç:</p>

  <p>- "Yüce tanrı, yaratıkları yaratma işini bitirince, sırt üstü uzandı. O şuada bir ayağını, öbür ayağının üstüne koymuştu. Bunun benzerini yapmak hiç kimseye uygun değildir." (Bkz. Hafız Ebu Bekr Mu-lıammed İbnü'l-Hasan İbn Fûrek, Müşkili'l-Hadis, tahkik: Dr. Abdul'mu'tî, s.42.) "Ayak ayak üstüne atmak”, Tanrı'ya özgü sayıldığı için, insanların bunu yapmaları yasaklanır. (Bkz. Müslim, e's-Sahih, Kitabu'I-Libâs/72-74, hadis no: 2099; Ebu Dâvûd, Sünen, Kita-bu'l-Edeb/35, hadis no: 2767.)</p>

  <p>'Tanrı, yaratıkları yaratma işini bitirince niçin sırt üstü uzanmış ve ayak ayak üstüne atroış"tı? Bunda, Tevrat’ta anlatılan "dinlenme" anlamı yok mu?</p>

  <p>Kaldı ki, Kur'an'm "Tanrı"sı da Yahudilik'teki "SEBT” gününe çok önem veriyor. Bu yasağa uymayanları, "aşağılık maymunlara dönüştürdüğünü" açıklıyor. (Bkz. A'râf: 163-166.) Sebt ise, bilindiği gibi, Tevrat'ta anlatılan, Tanrı'nın dinlendiği "yedinci gün''dür (Cumartesi).</p>

  <p>"Yaratılış mavalı”mn önemli bir kesitini oluşturuyor bu. Tevrat'tan yer yer değiştirilerek Kur'an'a geçirilmiş olduğu görülüyor.</p>

  <p>"Melek"ler, Kur'an'm "Efendi Tanrı"sınm (Rabb) danışmanlarıdır. Bu nedenle "Âdem'in yaratılışı" konusunda da "melek"lere danışıldığı, ama ”melek"lerin bu işe karşı çıktıkları, bununla birlikte "Tanrı"nın kararlaştırdığı işi gerçekleştirdiği, yani Âdem'i yarattığı anlatılır:</p>

  <p>Öyküyü, Bakara Suresinden izlemeye başlayalım (Diyanet'in çevirisinden):</p>

  <p>"Rabbin meleklere: 'Ben yeryüzünde bir halife var edeceğim' demişti.</p>

  <p>Melekler: 'Orada bozgunculuk yapacak, kanlar akıtacak birini mi var edeceksin? Oysa biz seni överek yüceltiyor ve seni takdis etmekte bulunuyoruz.' dediler. Allah: 'Ben şüphesiz sizin bilmediklerinizi bilirim.' dedi." (Bakara: 30.)</p>

  <p>Anlatılanlara göre: "Rabb", yani "Efendi Tanrı", "Halife" diye nitelediği Âdem'in yaratılmaya değer ve üstün nitelikli olduğunu kanıtlama yoluna gider. Bunun için bir sınav düzenler. Âdem'e de, meleklere de bir soru sorup, cevabını isteyecektir. Ne var ki Âdem'e, sorulacak sorunun cevabını öğretir. Konu: "Tüm adlar". Âdem'e bunları önceden öğrettikten sonra sınavı başlaür. Âdem’e öğrettiklerini meleklere sorar: "Eğer doğru söyleyenlerdenseniz haydi bunları bilin bakalım, bana bunların adlarını söyleyin." der. (Bkz. Ayet: 31.) Melekler o konuda bir bilgileri olmadığını, kendisinin öğrettiklerinden başka bir şeyi de bilemeyeceklerini söylerler. (Bkz. Ayet: 32.) Sonra soruyu Âdem'e yöneltir Tanrı. Daha önce kendisine öğretildiği için, Âdem istenen adları bir bir söyler. Bunun üzerine Tanrı, "Ben size demedim mi ki, göklerin ve yerin gizliliklerini ben daha iyi bilirim. Sizin açıkladıklarınızı, gizlediklerini en iyi ben bilirim." diye konuşur. (Bkz. Ayet: 33.) Böylece sınavı Âdem, daha doğrusu "Tanrı" kazanmış olur.</p>

  <p>Burada sözü edilen "adlar"la anlatılmak istenen nedir? Bunu Kur'an yorumcuları araştıradursunlar; biz asıl kaynağa, Tevrat'a baktığımız zaman ne olduğunu görebiliyoruz.</p>

  <p>"Ve Rab Allah, her kır hayvanını ve göklerin her kuşunu topraktan yaptı ve onlara ne ad koyacağını görmek için Âdem'e getirdi. Âdem, her birinin adını ne koyduysa, canlı yaratıkların adı o oldu. Ve Âdem, bütün sığırlara, göklerin kuşlarına ve her kır hayvanına ad koydu.” (Tevrat, Tekvin, 2: 19-20.)</p>

  <p>Görülüyor ki söylence (efsane), Tevrat'takinden biraz değişik olarak Kur'an'a geçirilmiştir.</p>

  <p>Peki Tanrı, Âdem'i nasıl yapmıştı?</p>

  <p>Âdem'in yaratılışı</p>

  <p>Efsaneye göre "toprak (çamur)" ve "üfürük", Âdem'in yaratılmasına yetmiştir:</p>

  <p>"Ve Rab Allah, yerin toprağından Âdem'i yaptı. Onun burnuna hayat üfürüğünü üfürdü. Ve Âdem yaşayan can oldu." (Tevrat, Tekvin, 2:7.)</p>

  <p>Bu, Tevrat'taki anlatış. Kur'an'daki de bu doğrultuda:</p>

  <p>- Âdem "toprak"tan yaratılmıştır. (Bkz. Âlu îmrân: 59.)</p>

  <p>- Bu "toprak, çamur durumuna" getirilmiştir. (Bunun anlatıldığını görmek için örneğin bkz. A'râf: 12; Mü'minûn: 12; Secde: 7; Sâd: 71, 76.)</p>

  <p>- Tanrı, bu çamura bir biçim (insan biçimi) vermiştir. (Bunun anlatıldığını görmek için örneğin bkz. Hicr: 29; Secde: 9; Sâd: 72.)</p>

  <p>- Tanrı "kendi canından üfürünce", Âdem insan olarak meydana gelmiştir. (Bkz. Hicr: 29; Secde: 9; Sâd: 72.)</p>

  <p>Demek ki özet olarak anlatılan şu:</p>

  <p>"Tanrı", önce bir "toprak" alıyor. Sonra "çamur" yapıyor. Sonra "bir insan biçimi (insan heykeli)" meydana getiriyor bundan. Ve sonra İni "çamurdan insan"a (insan heykeline) "üfürüyor”. işte o zaman "canlı bir insan" oluveriyor. Bu insan, Âdem'dir.</p>

  <p>Muhammed'in anlattığına göre, Âdem'in yapılması için gerekli ulan "toprak", yeryüzünden "avuç avuç toplanarak" elde edilmiştir. Yine onun açıklamasına göre, toprak böyle, yeryüzünün çeşitli kesimlerinden toplanmamış olsaydı, bugün insanların derilerindeki</p>

  <p>"renk farkları" meydana gelmezdi. Hadis şöyle:</p>

  <p>- "Tanrı Adem'i yaratırken tüm yeryüzünden toplayıp avuçladığı topraktan (çamurdan) (heykelini) yaptı. Tüm Âdemoğulları da (toprağının alındığı) yerin özelliğine göre özellik kazanarak gelmiştir. (Bu nedenle) kimi kızıl, kimi ak, kimi kara derili... olmuştur. (Bkz. Ebu Dâvûd, Sünen, Kitabu’s-Sünne/17, hadis no: 4693; Tirmizi, Sünen, Ki-tabu tefsiri'l-Kur'an/3, hadis no: 2955; Ahmed Ibn Hanbel, Müsned, 4/ 400,406.)</p>

  <p>Yine Muhammed'in açıklamasına göre, Âdem'in yapılması için toplanan toprağın tümü harcanmamış bu iş için. Topraktan (çamurdan) biraz artmış, bundan da "hurma ağacı" yaratılmıştır. O nedenle Muhammed, hurma ağacına, "insanoğlunun hâlâsı" olarak saygı gös ■ tcrilmesini istiyor. (Bkz. Aclûnî, Keşfu'l-Hafa, 1/195-196, 459, hadis no: 511, 1223.)</p>

  <p>Görülüyor ki, söylencenin kökü Tevrat'ta olsa da, öteki konularda olduğu gibi "Âdem'in yaratılması" konusunda da gerek Kur'an'a, gerek hadislere biraz değişik biçimiyle yansımış bulunuyor. Bu da, öteki Yahudi kaynaklarındaki ayrıntılardan, değişik anlatımlardan ve kimi zaman Muhammed'in kendisinin, kimi zaman da öğreticisi durumundaki kişilerin değişik şeyler katarak ve yer yer değiştirerek öyküye değişik bir biçim verme çabalarından kaynaklanmış olabilir.</p>

  <p>Âdem'in yukarıda anlatıldığı gibi "yaratılması" söz konusu olunca şöyle bir soru akla gelebilir:</p>

  <p>- Tanrı’nın yalnızca bir "ol!" demesiyle "her şeyin oluverdiği" anlatıldığına göre, Âdem'in yaratılması için onca işe ne gerek vardı? Tanrı, "ol!" derdi, Âdem de oluverirdi. Niye böyle olmamış?</p>

  <p>Benzer soruyu, "göklerin ve yerin altı günde yaratıldığı" anlatılırken de sormak mümkün. Ne var ki, bu tür soruların karşılığı yoktur. "Tanrı'nın yapuğmdan sorulmaz." (Bkz. Enbiya: 23.)</p>

  <p>Havva'nın "yaratılması"</p>

  <p>"MavaT'm bu kesimi de oldukça ilginç:</p>

  <p>"Ve Efendi Tanrı (Rab Allah): 'Âdem'in yalnız olması iyi değildir. Kendisine uygun bir yardımcı yapacağım.' dedi. (...) Âdem'in üzerine derin uyku getirdi. Ve o uyudu. Ve Efendi Tanrı onun kaburga kemiklerinden birini aldı. Ve onu Âdem'e getirdi. Âdem şöyle dedi: 'Şimdi bu, kemiklerimden bir kemik, etimden bir ettir. Buna NtSA denecek. Çünkü o, insandan alındı.' " (Tevrat, Tekvin, 2: 18,21-23.)</p>

  <p>Söylencenin bu kesimi bu ayrıntıyla Kur'an'da yer almıyor. Kur'an'daki anlatım biraz kapalı:</p>

  <p>Kur'an'ın "Tanrı"sı, insanlara şöyle seslenir:</p>

  <p>- "Ey insanlar! O Efendi Tanrınızdan (Rabbeküm) korkun ki, sizi bir tek candan (Âdem'den -bkz. tefsirler, örneğin Sâbûnî, Safvetu't-Tefâsîr, 1/258.) yarattı. Ondan da karısını -eşini (Havva'yı) yaptı. Ve ikisinden de çokça erkekler, kadınlar meydana getirdi..." (Nisan: 1.)</p>

  <p>Bu ayette geçen "bir tek can" diye çevirdiğimiz "e'n-nefsun vahide" ile anlatılanın Âdem; "karı-eş" diye çevirdiğimiz "zevc"le anlatılmak istenenin de Havva olduğunu anlatır Kur'an yorumcuları. İkincisinin, birincisinden "yaratıldığı" belirtildiğine göre, Havva'nın Âdem'den alınan şeyle yapıldığı anlatılıyor demektir. Yani söylencedeki Havva'nın Âdem'in kaburga kemiğinden yaratıldığına ilişkin kesiminin Tevrat'tan Kur'an'a bu anlatımla yansıdığı görülüyor. .Mu-lıammed'in "hadis"indeki açıklama da bu doğrultudadır ve Kur'an yorumlarında yer almıştır. (Örneğin, bkz. Taberî, Camiu'l-Beyân, 4/ 150; F.Râzî, e't-Tefsiru'l-Kebîr, 9/161.)</p>

  <p>Kur'an yorumlarında da yer alan Muhammed'in "hadis"lerinden biri şöyledir:</p>

  <p>- "Kadınlar konusunda yarar sağlayacak biçimde davramanızı öğütlerim. Çünkü bunlar, eğe kemiğinden yaratılmışlardır. Bu kemiğin en eğri kesimi, üst kesimidir. Onu doğrultma yoluna gidersen kırarsın. Bıraktığın zaman hep öyle kalır. Öylece kullanırsın onu." (Bkz. Buhari, e's-Sahih, Kitabu'l-Enbiya/1; Tecrîd, hadis no: 1816; Müslim, e's-Sahih, Kitabu'r-Rıdâ‘/60, 6, hadis no: 1468.)</p>

  <p>Bu bakış, Yahudi kaynaklı İslam Şcriatı’nın kadına olan bakışını da somut biçimde sergiliyor. "Kadını doğrultamazsan; ondan ne ölçüde yararlanırsan o ölçüde yararlanmaya bakmalısın." Mantık bu.</p>

  <p>Bakara suresinin 35. ve 36. ayetlerinin Diyanet çevirisindeki anlamları şöyle:</p>

  <p>- "Ey Âdem, eşin ve sen cennette kal. Orada olandan istediğiniz yerde bol bol yiyin. Yalnız şu ağaca yaklaşmayın. Yoksa zâlimlerden olursunuz; dedik. Şeytan, oradan ikisinin de ayağım kaydıntı, onları bulundukları yerden çıkardı. Onlara: 'Birbirinize düşman olarak inin, yeryüzünde bir müddet için yerleşip geçineceksiniz.' dedik."</p>

  <p>A'râf Suresinde de anlatılır bu. Bundan önce de "TanrTyla "şeytan" arasındaki bir tartışmadan söz edilir; Tanrı Âdem'i yaratınca, meleklere, ona secde etmelerini söyler. Hepsi buyruğa boyun eğip secde ederler. Ama iblis, yani şeytan karşı çıkar. Tanrı'yla iblis arasındaki tartışmanın özeti şöyle:</p>

  <p>- Sana buyurduğum halde seni secde etmekten alıkoyan nedir ey İblis?</p>

  <p>- Ben ondan daha üstünüm. Çünkü sen beni ateşten, onu çamurdan</p>

  <p>yarattın. *</p>

  <p>- Hadi oradan! In aşağı! Böbürlenmek neyine senin? Çık git Sen alçaklardan birisin.</p>

  <p>- Diriliş gününe değin bana bak, süre ver.</p>

  <p>- Haydi dediğin gibi olsun...</p>

  <p>- Beni azdırdığın için, andolsun ki ben de senin kullarını azdıracağım. Doğru yollarında oturup şaşırtacağım onları...</p>

  <p>- Defol oradan. Kınanmış ve kovulmuş olarak defol! Ben de anti-çerek söylerim ki, insanlardan sana uyanlarla birlikte topunuzu cehenneme dolduracağım! (Bkz. A'râf: 11-18.)</p>

  <p>Sonra şunlar anlatılır:</p>

  <p>- Ey Âdem, sen ve karın, cennette kalın. Dilediğiniz yerdekilerden yiyin. Ama şu ağaca yaklaşmayın. Yoksa kendisine yazık etmiş olanlardan olursunuz. (Tanrı Âdem'e böyle seslendi.) Ne var ki hemen şeytan (araya girip) açılması kötü olan yerlerini kendilerine göstersin diye ikisine de fısıldadı: "Efendi Tanrı'nızın size bu ağacı yasaklaması, iki melek oluvermenizi ya da burada temelli kalanlardan olmanızı önlemek içindir." İkisine de antiçerek söyledi. "Ben ikinize de, öğüt verenlerdenim." dedi. Böylece ikisinin de yanılmalarına yol açu</p>

  <p>(şeytan), ikisi birden ağaçtan tadınca, ikisine de açılması kötü olan yerleri göründü. Ve cennet yapraklarından oralarım örtme yoluna gittiler. O sırada ikisinin de Efendi Tanrı'sı: Ben ikinize de o ağacı ya</p>

  <p>saklamamış mıydım? Ve size dememiş miydim ki, şeytan sizin için apaçık düşmandır!' diye seslendi." (A'râf: 19-22.)</p>

  <p>Kur'an'a geçirilmiş olan söylencenin bu kesiminin Tevrat'taki aslı şöyle:</p>

  <p>"Ve Efendi Tanrı (Rab Allah), doğuya doğru Aden'de bir bahçe (cennet) dikti. Ve yaptığı adamı (Âdem'i) oraya koydu. Ve görünüşü güzel, yenmesi iyi olan her ağacı ve bahçenin ortasında yaşam ağacını, ayrıca iyiliği, kötülüğü bilme ağacını yerden bitirdi. Bahçeyi sulamak için Aden'den bir ırmak çıktı. Bölündü, dört kol oldu. Birincisinin adı Gihon'dur. (...) Üçüncü ırmağın adı Dicle'dir. (...) Dördüncü ırmağın adı Fırat'tır. (...) Ve Efendi Tanrı Âdem’e buyurup şöyle dedi: 'Bahçenin her ağacından istediğin gibi ye. Ama iyiliği ve kötülüğü bilme ağacını yemeyeceksin. Çünkü ondan yediğin gün, mutlaka ölürsün. (...) Âdem’le karısı ikisi de çıplaktılar, ama (bilmedikleri için) utanç duymuyorlardı. Ve Efendi Tanrı'nın yaptığı bütün kır hayvanlarının en hilecisi olan, yılandı. Kadına (Havva'ya) gidip şöyle dedi: 'Gerçekten Tanrı, bahçenin hiçbir ağacından yemeyeceksiniz dedi mi?' Kadın yılana karşılık verdi: 'Bahçenin ağaçlarının meyvelerinden yiyebiliriz. Ama bahçenin ortasında bulunan ağacın meyvesi hakkında, Tanrı ondan yemeyin ve ona dokunmayın ki ölmeyesiniz, dedi.' Yılan kadına şöyle konuştu: 'Hiç ölmezsiniz. Tanrı bilir ki ondan yediğiniz gün gözleriniz açılacak. Ve iyiyi kötüyü bilerek Tanrı gibi (ölümsüz) olacaksınız.' Kadın, ağacın yemek için iyi ve görünüşünün de güzel olduğunu gördü. (...) Onun meyvesinden alıp yedi. Ve kocasına da verdi, o da (Âdem de) yedi. İkisinin de gözleri açıldı. Kendilerinin çıplak olduklarını bildiler. Ve incir yaprakları dikip kendilerine önlük yaptılar. (...) Ve Efendi Tanrı Âdem'e: 'Çıplak olduğunu sana kim bildirdi? Sana yememeni buyurduğum ağaçtan yedin mi yoksa?' dedi. Âdem karşılık verdi: 'Yanıma verdiğin kadın o ağaçtan bana verdi ve yedim!' Efendi Tanrı kadına sordu: '-Bu yap-lığın nedir?' Kadın (Havva) karşılık verdi: 'Yılan beni aldattı ve yedim.' Efendi Tanrı (bu kez) yılana seslendi: 'Bunu yaptığın için bütün sığırlardan, bütün kır hayvanlarından daha lanetlisin. Kamın üzerinde yürüyeceksin. Ömrünün bütün günlerinde toprak yiyeceksin. Ve seninle kadın arasına, senden türeyenlerle ondan türeyenler arasına düşmanlık koyacağım. (...) Kadına da şöyle dedi: 'Sıkıntılarını, gebeliğini çok ağırlaştıracağım. Ağn-acıyla çocuk doğuracaksın, isteğin kocana olacak, o da sana egemen bulunacaktır.' Âdem'e şunları söyledi: 'Karının sözünü dinlediğin ve yememeni buyurduğumdan yediğin için toprak senin yüzünden lanetli oldu. Ömrünün bütün günlerinde sıkıntı çekerek ondan yiyeceksin. Toprağa dönünceye dek alnının teriyle ekmek yiyeceksin. Çünkü ondan alındın, topraksın ve toprağa döneceksin..." (Tevrat, Tekvin, 2: 8-11, 13, 14, 25; 3: 1-7, 129.)</p>

  <p>Tevrat'taki söylencenin bu kesimi de, biraz Kur'an'a, çeşitli surelere, daha çok da hadislere, yer yer değişik biçimlerle de olsa serpiştirilmiş durumdadır.</p>

  <p>Tevrat'taki "yılan", Kur'an ayetlerine "Iblis-şeytan" olarak yansımış. Bununla birlikte Kur'an yorumcuları, "yılan"ı, "îblis"in kullandığı yolunda yorumlar yapmışlardır. (Bkz. tefsirler, örneğin bkz. Tabe-rî, Camiu'l-Beyân, 1/87; Tefsiru'n-Nesefi, 1/43; F.Râzî, e't-Tefsipı'I-Kebir, 3/15.) Havva'ya ve yılana ne tür ceza verildiğine ilişkin Tevrat'ta anlatılanları da Kur'an yorumlarında buluyoruz. (Bkz. Aynı kaynaklar.) Nedeni şu: Kur'an yorumcuları biliyorlardı ki, ”maval"ın, eski çağ toplumlarından alınma aslı Tevrat'ta. Buraya başvurarak aldıklarıyla ya da aktaranlardan aktararak, ayetlere, hadislere serpiştirilmiş olan söylencenin boşluklarını doldurmaya çalışmışlardır. Yenilerini uydurmaktan çekinmeyerek... Maval içinde maval...</p>

  <p>Voltaire, ünlü Felsefe Sözlüğü'nde "Yaratılış" söylencesinin "göklerin ve yerin (içindekilerle birlikte)" yaratılmasına ilişkin kesimi için oldukça uzunca yazar. Bir yerde de şöyle der: Eski olduğu kadar da yanlış olan bu düşünceye,, gökyüzünün dünya için yaratılmış olduğu düşüncesine, bilgisiz halk arasında her zaman değer verilmiştir. Bu ('Tanrı gökleri ve Yer'i yarattı' denmesi), Tanrı'nın bütün dağları bir de kum tanesini yarattığını söylemeye benzer. Çok iyi gemici olan Fenikelilerin, iyi astronomları da vardı elbette. Ama eski önyargılar her şeye üstün tutuluyordu. Yahudilerin bütün bilgileri bu eski önyargılar olmuştur." (Voltaire, Felsefe Sözlüğü, çev. Lütfi Ay, İstanbul, 1977, 1/38.)</p>

  <p>Yahudilerin Fenikelilerden -inanç alanında- çok şey aldıkları doğrudur. Ama bu toplum, başka toplum inançlarından da almıştır. Bunu, "Tevrat" bölümünde göreceğiz. Yani başka toplumlardan Tevrat'a, Tevrat'tan da Kur'an'a...</p>

  <p>Ünlü düşünür, "Âdem" maddesine de şöyle başlar:</p>

  <p>"Dini bütün Mme Bourignon, Âdem'in, yüce Eflatun'un ilk insanları gibi HÜNSA (hem erkeklik, hem de dişilik cinsel organı sahibi) olduğundan emindi. Tanrı ona bu büyük sırrı bildirmiş; ama ben aynı bildirilere erişmediğim için bundan hiç sözetmeyeceğim." (Bkz. Vol-taire, aynı kitap, 1/10.) Yazar, "taklitçi" diye nitelediği yahudilerin "Âdem ve Havva" inancını da Hindistan'dan aldıkları görüşünden yana olduğunu belirüyor. (Bkz. Aynı yapıt, aynı yer.) "Tevrat" bölümünde bu konu üzerinde de durulacak.</p>

  <p>İşte Kur'an'a da yansıyan "maval"lardan ilkinin kimliği (ya da "ne idiği") böyle.</p>

  <p>Belgeler</p>

  <p>(*)</p>

  <p><br /></p>

  <p>Hu hadiste, Tanrı'nın, haftanın hangi gününde neleri yarattığı açıklanıyor. (Bkz. Müslim, c's-Sahih, Hadis no: 2789)</p>

  <p><br /></p>

  <p>D Tanrı'mn, yaratıklarını yaratıp bitirince sırt üstü yattığı bir ayağını da öbür ayağı üstüne koyduğu, o nedenle kimsenin aynı duruşta bulunmasının doğru olmayacağını anlatılıyor. Ayrıca "Tanrı'ya özgü oturuş” sayıldığı için ayak ayak üstüne atıp oturmanın doğru olmayacağı anlatılıyor. Ayrıca "Tanrıya özgü oturuş" sayıldığı için ayak ayak üstüne atıp oturmanın da kimse için uygun düşmeyeceği bildiriliyor.</p>

  <p>2) Aşağıdaki notta da hadisin yer aldığı öteki hadis kaynakları gösteriliyor. (Bkz. Müşkilu'l-Hadis, s.42)</p>

  <p><br /></p>

  <p>Bu hadiste, Tanrı'mn, Adem'in toprağını, yeryüzünün değişik kesimlerinden avuç avuç topladığı, insanların renklerinin ve karakterlerinin de bu yüzden değişik olduğu anlatılıyor. (Bkz. Ebu Davud, Sünen, hadis no: 4693.) Bu anlayış öylesine yerleşmiştir ki, karakteri bozuk sayılan bir kimseye "Tineti bozuk" derler. "Tinet" çamur demektir.</p>

  <p id="sigil_toc_id_1"><br /></p>

  <p>"... Ve kişinin sırt üstuyatarken ayak ayak üstüne alması da yasaklanmıştır." (Müslim, e’s-Sahih, hadis no: 2099)</p>

  <p id="sigil_toc_id_2"><br /></p>

  <p>"Hâlânız olan hurma ağacına saygı gösterin. Çünkü bu ağaç, babanız Adem'in çamurundan arta kalanla yaratılmıştır...” (Aclûni, Keşfu'l-Hafa, hadis no: Sil, 1223.)</p>

  <p>Bu hadislere ve açıklamalara göre: Adem'in toprağından arta kalanla yaratıldığı için insanların "hâlâsı" sayılan hurma ağacından, Tanrı katında daha değerli bir ağaç yoktur. Yine bu alandaki hadisler ve açıklamalarına göre: Nar ve üzüm ağaçları da ayrıca çekirgeler de Adem'in çamurundan arta kalanla yaratılmışlardır. Arapça yazılarda bunlar da var.</p>
</body>
</html>
