<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1>Kur'an'daki "İman"ın Anayurdu</h1>

  <p>Muhammed açıklıyor:</p>

  <p>- "El îmânu Yemânin."</p>

  <p>Anlamı şu:</p>

  <p>- "İmân Yemenlidir."</p>

  <p>"Imân"ın nereli olduğunu açıklamakla da en azından iki önemli şeyi dile getirmiş oluyor:</p>

  <p>- İslâm'ın "imân"ı, sanıldığı gibi "Mekkeli" ya da "Medineli" değil.</p>

  <p>- Bu "imân"ın anayurdu: Yemen.</p>

  <p>Bu, bir "itiraftır Muhammed'den. Yani, çok önemli bir şeyi, her nasılsa, saklamaktan vazgeçip açığa vurmaktır.</p>

  <p>İyi ama, Muhammed gerçekten böyle bir açıklamada bulunmuş mudur? Bu "hadis", onun ağzından çıkmış mıdır? "Uydurma" olamaz mı?</p>

  <p>Bu hadisin "uydurma" olduğu ileri sürülemez. Bu hadis, Buhari, Müslim'gibi en sağlam kabul edilen hadis kitaplarında yer almıştır.<sup>1</sup> Dahası, bu hadisi, Muhammed'den 11 arkadaşı aktarmıştır. Onun için bu hadis, sağlamlık derecesinin en üst basamağı olan "tevâtur" basamağına yükselmiş, "mutevâtır" hadisler arasında yer almıştır.<sup>2</sup></p>

  <p>Muhammedin bu açıklamayı yaptığı, tartışmasız kabul ediliyor. Ne var ki, şaşkınlığa yolaçtığı için açıklamayı örtbas etmek amacıyla birtakım çaba göstermekten de geri kalınmadığı gözleniyor. Eler zamanki kurtarıcı yola, "te'vil", yani "yorum" yoluna başvuruluyor. Zorlamalı ve komik de olsa:</p>

  <p>- " Yemen" denirken, anlatılmak istenen, "Mekke"dir. Çünkü Mekke, Tihâme'dendir. Tihâme de Yemen yöresinden sayılır.</p>

  <p>- "Yemen" denirken anlatılmak istenen, Mekke ile Medine'dir. Çünkü İslam, Mekke'de doğdu, Medine'de yayıldı.</p>

  <p>Bu ve benzeri yorumlar.<sup>3</sup></p>

  <p>Oysa:</p>

  <p>1- Muhammed, "Mekke"yi ya da "Medine"yi söylemek isteseydi, doğrudan doğruya bunların adını söylerdi; "Yemen" deyip de "Mekke"yi ya da "Medine"yi amaçlamazdı.</p>

  <p>2- Hadiste, Muhammed'in bu açıklamayı, "Yemenli"lerin onun yanına geldikleri sırada yaptığı açıklanır.</p>

  <p>3- Hadis kitaplarında da bu hadisler, "Yemenlilerin erdemi ve üstünlüklerine ilişkin ayrılan bölümde yer alır.</p>

  <p>Demek ki, hadisteki "Yemen", ne "Mekke"dir, ne "Medine"dir, ne de başka bir yerdir; herkesin bildiği "Yemen"dir.</p>

  <p>Burada iki şey önem kazanıyor:</p>

  <p>1- Muhammed'in döneminde Yemen'in durumu.</p>

  <p>2- Muhammed'in Yemen’le ilişkisi.</p>

  <p><b>Yemen</b></p>

  <p>Öteden beri, çok önemli bir merkezdi. Ticaret akışının da olduğu odaklardan. Mısır, Mezopotamya ve Pencap gibi uygarlık yuvaları arasında da hem bir köprü olarak, hem de bileşke olarak önemliydi.<sup>4</sup> Din olarak da Yahudilik ve Hıristiyanlık dinlerinin de, İslam'ın da, hem "iman", hem de "ibadet" yönünden temeli olan "yıldız tapımı", "Güneş tapımı", "Ay tapımı".hepsini içine alan Sâbiîlik<sup>5</sup> vardı. Yahudilik ve Hristiyanlık da çoktan gelip yerleşmişti.<sup>6</sup> Kısacası, din-inanç yönünden de, bugünkü gelişmiş dinlerin önemli yuvalarından biri durumundaydı Yemen.</p>

  <p><b>Muhammed'in Yemen'Ie ilişkisi</b></p>

  <p>"İslam Peygamberinin yazarı Profesör Muhammed Hamidullah, Muhammed'in daha "peygamberlik" savıyla ortaya çıkmadan önceki ticaret gezileri üzerinde duruyor. Karısı Hatice Muhammed'i göndermiştir bu gezilerdeki yerlere, yörelere. Bunların arasında Yemen dolayları var. Önemli bir fuar olan Hubâşe fuarı. Ve o yöredeki kimi kent, kasaba.<sup>7</sup></p>

  <p>Arap kabileler topluluğundan birçoğunu içine alan bir Ezd Kabilesi vardır. Muhammed'in "peygamberlik" savıyla ortaya atıldığı sırada Medine’de üstün durumda bulunan Evs ve Hazreç kabileleri de bu kabileden ayrılma. Ve bu kabile Yemen kökenli.<sup>8</sup></p>

  <p>"Ezd Kabilesi" ve bu kabileden olmak, Muhammed'in dilinde çok önemlidir.</p>

  <p>İşte sözleri:</p>

  <p>-Emânet (güven, güvenilirlik), Ezd’dedir."<sup>9</sup></p>

  <p>Hadiste, "Ezd" dendikten sonra, bu adla, "Yemen"in anlatılmak istendiği açıklanıyor.</p>

  <p>"Ezd Kabilesi'nden olanlar, Tanrı'mn yeryüzündeki aslanlarıdırlar. Onları insaılar alçaltmak isterken, Tanrı buna karşı çıkar ve onları yükseltir, insanlar öyle bir zaman yaşıyacaklardır ki, kişi hep, 'keşke babam bir Ezd'li olsaydı, keşke anam bir Ezd'li olsaydı...’ diyecek."<sup>10</sup></p>

  <p><b>Hadise göre "İslâm’ın tümü Yemenli"</b></p>

  <p>"Sahâbî"nin Muhammed'den aktardığı ve sağlamlığına kuşku duyulmayan hadiste, "îman Yemenlidir" dendikten sonra, "fıkıh da Yemenlidir, hikmet de Yemenlidir" deniyor. Bu, "İslam, tüm aldığı bilgi ve inançlarıyla, ibadet ve gelenekleriyle Yemenlidir." demekle eşanlamlıdır.</p>

  <p>Bu, "Islâm"m Muhammed'e, "Tanrı'dan, vahiyle geldiği" yolundaki savı da havada bırakmakta, kökünden işlemez duruma getirmekte.</p>

  <p>Çünkü bir "yer"i, "yurdu, anayurdu" olan bir şeyin, bir bütünün, "Tanrı'dan vahiyle geldiği" söylenemez, söylense de önemi olmaz.</p>

  <p><b>Muhammed'in "İslam"ı Aldığı Kanal</b></p>

  <p>Muhammed, "Islâm"ı, İslam'ın "iman"ını, esaslarını, aldığı yerden "doğrudan"mı, yoksa "bir kanal"dan mı almıştır?</p>

  <p>"Doğrudan" aldıkları bulunabilir. Şu kadar, bu kadar... Ama görünen odur ki, çoğunu "dolaylı yollar"dan almıştır. "Aracılar" da rol oynamıştır. ileride "Muhammed'in öğretmenleri" anlatılnken bu daha iyi anlaşılacaktn.</p>

  <p>Muhammed'in "tslam"ı aldığı anlaşılan önemli bir kanala , burada kısaca değinelim:</p>

  <p><b>"Yemame Rahman'ı"</b></p>

  <p>Müslümanlar "sahte peygamber" diye nitelerler. Adı: "Habib". "Müslim" de olabilir. Ama müslümanlar aşağılamak için "Müslimcik" anlamında "Müseylime" derler; bununla da yetinmeyip "çok yalancı" anlamında "Kezzâb"ı da eklerler. Müslümanların her zaman olduğu gibi bu konuda da belgeleri yoketmiş, her şeyi tersine çevirmiş olmaları nedeniyle, bu kişinin asıl adı, kişiliği, yolu, yöntemi ve inancı konusunda çok az şey bilebiliyoruz. Yine de bilinenler önemli.</p>

  <p>Müslüman yazarların da aktardıklarına göre, "Yemame Rahmanı" diye tanınıyordu.</p>

  <p>, Yemame: Arabistan'ın ortalarında, Bahreyn'in batısında bir yöre.</p>

  <p>"Peygamberlik" savında olan "Yemame Rahmanı" da, bu yöreyi elinde tutan Hanif kabilesinin başı, yörenin egemeni.</p>

  <p>Kur'an'da başka anlamda da olsa önemli bir yeri olan "Rahman",</p>

  <p>"Hanif" sözcükleri burada oldukça ilgi çekici. "Müslim" sözcüğü de öyle... Muhammed'in bu sözcükleri, bu kanaldan alıp edindiğini dü-şündürebiliyor. "Islâm" adıyla birlikte...</p>

  <p>Bu konuda, İbn îshak’ta önemli bir bilgi buluyoruz:</p>

  <p>Mekke'nin ileri gelenleri, toplanmışlar, Muhammed'e bir uyarıda bulunmaya karar vermişlerdir. Kararlarını uygularlar, birtakım sözler arasında şunu da söylerler:</p>

  <p>"Bize ulaşan bilgiye göre, Yemame'deki şu adam, Rahman denen kişi sana öğretiyor (müslümanlığı). Kuşkun olmasın ve Tann’ya anti-çerek söyleriz ki, biz, hiçbir zaman, Rahman'a inanmayız."<sup>11</sup></p>

  <p>"Kureyş"in "inanmazlar"ı boş bir dedikoduya mı önem vererek konuşmuşlardı? Müslümanlar bunu ileri sürebilirler, ama bu kolayca savunulamaz. Çünkü, "kabile onuru", boş bir dedikoduyu temel almaya engeldir. Muhammed'in "Yemame Rahmanı"ndan "öğrendiği" söyleniyorsa, bu, "temelsiz" sayılamaz.</p>

  <p>"Muhammed'in öğretmenleri" anlatılırken, Kureyş'çe belirlenen ve kimi Kur'an yorumlarına da yansımış olan öteki "öğretmenler" üzerinde de durulacak; ilgili ayetler, yorumlar sunulacak.</p>

  <p><i>Teori</i><br />
  Mart 1990, yıl 1, sayı 3</p>

  <p>1&nbsp;Buhârî, <i>e's-Sahih</i>, Kitabu'l- Meğâzî/74; <i>Tecrîd</i>, h. no: 1362; Müslim, <i>e's-Sahih</i>, Kitâb'l-Imân/81-82, hadis no: 51-52; Tirmizî, Kita-bu'l-Mcnâkıb/72, h. no: 3935.</p>

  <p>2&nbsp;Muhammed ebu'l Feyz Murtazâ Zcbîdî, <i>Lukatu'I-Lâi'l-Mutenâsire fi Ehâdisi'l-Mutevâüre</i>, Beyrut, 1985, s. 41, 43.</p>

  <p>3&nbsp;Tecrîd, h. no: 1362, K.Miras'ın "İzah"ı.</p>

  <p>4&nbsp;Prof. Dr. Philip K. Hitti, <i>İslâm Tarihi</i>, çev. Prof. Dr. Salih Tuğ, İstanbul, 1980, s. 1/58.</p>

  <p>5&nbsp;Eren Kutsuz = Turan Dursun, Güneş Kültü, <i>Saçak Dergisi</i>, Şubat 1988, s. 4-62.</p>

  <p>6&nbsp;Hitti, <i>age</i>, 1/95 ve öt.; Prof. Dr. Neşet Çağatay, <i>İslam Öncesi Arap Tarihi</i>, Ankara, 1971, s. 1-37.</p>

  <p>7&nbsp;Hamidullah, <i>İslâm Peygamberi</i>, çev. Prof. Dr. Salih Tuğ, İstanbul, 1980, 1/61.</p>

  <p>8&nbsp;Prof. Dr. Neşet Çağatay, <i>İslam Öncesi Arap Tarihi</i>, s. 95.</p>

  <p>9&nbsp;Tirmizî, Sünen, Kitabu'l-Menâkıb/72, hadis no: 3936; Ahmed İbn Hanbel, <i>Müsned</i>, 2/364.</p>

  <p>10&nbsp;Tirmizi, hadis no. 3937.</p>

  <p>11 <i>Siratu İbn İshak</i>, yay. Muhammed Hamidullah, Arapça, Konya, 1981, s.180, fıkra: 254.<br /></p>
</body>
</html>
