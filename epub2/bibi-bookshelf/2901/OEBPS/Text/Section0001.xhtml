<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1>Gürültücülerin Topuna Birden</h1>

  <p><b>Kurân’ın Yakılmasına İlişkin Eleştirilere Cevap</b></p>

  <p>Başlarken iki noktayı belirtme gereği duyuyorum.</p>

  <p>Birincisi: "Asıl Kurân Yakıldı" başlıklı kapağın bulunduğu sayıda düşülen önemli yanlışlar:</p>

  <p>-"Asıl Kurân Yakıldı" yerine, "Kurân’ın Aslı Yakıldı" olmalıydı. Çünkü "asıl Kurân" diye bir şeyin bulunduğu nesnel olarak ileri sürülemez. Yakılanlar, "Kurân" diye bilinenin "aslı"dır. Birinci aslı yakılmıştır. Buna, bugün yaygara koparanların hiçbirinin karşı çıkmaya gücü yetmez. Çünkü bu, İslami çevrelerce "en muteber" yani en sağlam ve geçerli sayılan, Buhari’nin "e's-Sahih"inin de içinde bulunduğu tüm kaynaklarda, açıkça belirtiliyor. İkinci aslının yakıldığı da kolayca söylenebilir. Buna ilişkin aktarma, İslam çevrelerinin en büyük'âlim'lerinin de birçok konuda kaynak alageldikleri İbn Ebi Dâvûd'un kitabında ("Kitabu'l- Mesahif'de) yer almıştır.</p>

  <p>-İkinci aslının yakıldığı anlatılırken "Halife Mervan’ın Kurân’ı neden yaktırdığı, Buhari’nin e's-Sahih'inde de aynen geçiyor." deniyor. Bu da yanlış. Çünkü bu konu, Buhari’de yoktur. Bununla birlikte, şimdi hiçbir yerde bulumayan bu aslın da yakıldığı yolundaki aktarma, gücünü yitirmemektedir. Doğaldır ki, birinci aslı nasıl yakılmışsa, ikinci aslı da öyle yakılmış olabilir. Bu, müslümanların tutumuna ters değildir. Esasen alınan kararın çok açık olan hükümlerine göre, "ikinci asıl" diye nitelediğimiz "Hafsa'daki nüsha"nm da yakılması gerekiyordu. Çünkü Buhari’nin "e's-Sahih"in de yer alan ve metninin fotokopisi dergide okunacak biçimde (Arapça) yayınlanan karar açıklanırken şöyle deniyor: "Fe ersele ilâ külli ufkin bi mushafm mimmâ nesehû ve emere bi mâ sivahu mine'l-Kurân’i fî külli sahîfetin ev mushafın en yuhraka." Türkçesi: "(Kurul,) her çevreye (önemli merkezlere) resmi Mushaftan, yani çoğalttıklarından gönderdi ve Kurân'dan bunun dışında kalan ne varsa, ister bir sahife, ister bir mushaf olsun; yakılmasını buyurdu." (Buhari, e's-Sahih, Kitabu Fedâi-'li'l-Kurân, 3 Babu Cem'il-Kurân, c.6.,. s. 99.) Bu karara göre, Hafsa'daki "Mushaf’ın da yakılması gerekiyordu. Ama Hafsa’nın kişiliği, Peygamberin karılarından biri olmasından kaynaklanan etkinliği ve ağırlığı sağlığındayken bunun olmasını engellemişti. Bu bu denli açık.</p>

  <p>İkinci nokta: Bu yazıyı ben "solculuk" adına yazmıyorum. "Solculuk" ya da "solcular" beni ilgilendirmiyor da. "Solcu" çevrelerle -yazık ki- bu tür konuların üstüne gitmek gerektiği görüşünde birleşe-miyorum. Düşünün ki, "sağcı" çevreler, "kıyametler" koparırken, "solcu" ve kendilerine "aydın" niteliğini yakıştıran çevrelerde, bu çevrelerin gazete ve dergilerinde bir suskunluk var. Dahası, bu çevrelerin kimi, "Ramazan ayı"nda, sağcı çevrelerden hiç de geri kalmıya-cak biçimde bir "din sömürüsü" yapmaktan geri durmamışlar, hele bir gazete, bir yandan "bacak", öbür yandan da "din" ticareti yaparken, "İslam’da Mucizeler" başlığı altında türlü saçmalıkları birer gerçekmiş gibi okurlara sunmuştur. Bir başka gazetenin bir yazarı da, "Asıl Kurân Yakıldı mı?" başlığı altında: "Orijinaliyle elimizdekinin farkları giderilebilseydi bu dinin ve kitabın oluşturduğu insan sevgisi ve yardımlaşma duygusu şimdikinden çok değişik mi olurdu?" diyebilmektedir. (Güneş, 5.6.1988) "İnsan sevgisi" denen şey, "din"in ve "kutsal" kitabın özünü oluşturan "cihad'la ve "din için insan öldür-me"yle bağdaşıyormuş gibi. Ve sanki dar bir çevrenin dışında "yardımlaşma duygusu" aşılanıyormuş gibi... Ben hep, "aydın"ların, İran’da olduğu gibi, karanlığa uykuda yakalanabileceklerini düşünür ve söylerim. Sonra şunu da açıkça belirtmeliyim: Bu dergiyi ya da başka dergileri çıkaranların "siyasal görüş"lerine de bağlı değilim. Şimdiye dek herhangi bir siyasal grup ya da örgütün içinde olmadım ve olmıyacağım. Bu bağımsızlığımı, özgürlüğümün vazgeçilmez gereği sayarım. Benim vurmak istediğim, yalnızca "karanlık"tır. "Şükür"cülüğün, "kaderciliğin, türlü "sömürü"nün ve "karanlıkta tezgahlanan sahteciliklerin kaynağı olan karanlığın belini kırmak ve herkesi de, en başta "insanlık" için, -yasalar çerçevesinde- çaba göstermeye çağırıyorum. Bu açıklamayı şunun için yaptım: Gürültücü çevreler, benim de falanca siyasal düşünceden, ya da filanca örgütten olduğumu, bunun için böyle yazılar yazdığımı boşuna ileri sürmesinler.</p>

  <p>Gelelim "cevap"lara:</p>

  <p>Dergide yayınlananlar nedeniyle "yalan", "iftira", "hezeyan" denip gürültü koparılıyor, bu arada tehditler de savuruluyor.</p>

  <p>Şu artık küçümsenemiyecek bir kesimde biliniyor ve daha da bilinecektir ki nice gerçekler, tarih boyunca hep böyle gürültülerle "örtbas" edilmiştir. Ama karanlığı koyulaştırma çabaları ne denli yoğun olursa olsun ve bu çabalar ne denli güçlü ekonomik kurum ve kuruluşlara dayalı bulunursa bulunsun, gerçekler üstüne tutulan ışık, karanlığı yenecektir. Düşünün ki, bir mum ışığı bile, koca bir odanın karanlığını giderebiliyor. Kitlelere yutturulagelen "yalanlar"ın, "sahte-cilik"lerin üstündeki kalınca perdeler artık dayanamıyacak, yırtılıp atılacaktır. Gürültücülerin, "kuyruklarına basılırcasına" bağırıp çığırmaları bundandır.</p>

  <p>Dergide yayınlananların hangisi "yalan", hangisi "iftira"dır?</p>

  <p>-Eldeki Kurân’ın, "orjinal"lerinin "yakıldığı"mı?</p>

  <p>Hayır. Bunu kimse ileri sürüp "yalandır" diyemez. Çünkü bu, "Bu-hari"nin "e's-Sahih"inin de içinde bulunduğu "en muteber" kaynaklarda, son derece açık biçimde vardır.</p>

  <p>-Eldeki Kurân’ın, Muhammed’in yazdırdığı ya da yazdığı "par-çalar'ınkiııden "değişik" olduğu yolunda ileri sürülenler mi?</p>

  <p>Hayır, bu da "yalan" ya da "iftira" olamaz. Din ve çıkar çevreleri, "Kurân" üstüne bir "kuşku" kondurmak istemiyorlar. Ama bu kuşkuyu önlemeye güçleri yetmez. Bu kuşkuyu yok etmek için ellerinde "kanıt" yoktur. Her şeyden önce, "Kurân’ın orijinalleri"ni göstermeleri gerekir. Bunu hiçbir yerde bulamazlar. Çünkü hiçbir yerde yoktur. Çünkü yakılıp yok edilmiştir. Kendi çevrelerince. Gerçekler ortaya çıkmasın diye..."Kurân’ın birinci ve ikinci asılları"nı göstermek şöyle dursun; Osman döneminde oluşturulan "resmi Mushaf'ların bile aslını bulmak mümkün değildir. Çünkü, İstanbul’da ya da falanca yerde, filanca yerde bulunduğu yolunda şimdiye dek ileri sürülen "yalan"lar ortaya çıkmıştır. Bunu artık İslam çevrelerinin birçok "ulema"sı da kabul ediyor. Ve artık biliniyor ki, ne İstanbul’da, ne de bir başka yerde vardır bu "Mushaf'lar.</p>

  <p>Gerçi bugün de aynı yutturmacayı "gerçek" diye ileri süren "ulema" yok değildir. İşte örnek:</p>

  <p>"Hazreti Osman zamanında 7 nüsha yazılmış ve İslam merkezlerine gönderilmiştir. (...) Elimizdeki Kurân budur. Bu nüshanın asılları da bugün İstanbul’da ve bazı dünya müzelerinde mevcuttur. Bu "iddia", Türkiye gazetesinin 31.5.1988 günlü sayısında, "Prof." olmadığı halde böyle gösterilen Doç. Dr. Ali Özek'ten alınıp yayımlanmıştır.</p>

  <p>Zaman Gazetesinde de şunları okuyoruz:</p>

  <p>"Prof. Süleyman Hayri Bolay’da, iddiaların asılsız olduğunu, Hz. Osman’ın (r.a) çoğalttığı Kurân-ı Kerim'den alınan nüshadan bugün elde iki tane bulunduğunu belirterek, bunlardan birinin İstanbul’da Türk İslam Eserleri Müzesi'nde, diğerinin de Leningrad’da bulunduğunu söyledi" (Zaman, 1 Haziran 1988)</p>

  <p>İşte "din uleması"nın "ilim" anlayışının çarpıcı örneği.</p>

  <p>Bu doçent ve profesörler bu iddiayı ileri sürerlerken, görüşlerine başvurulan "müze yetkilisi" açıklıyor: "Elimizdeki en eski Kurân parçası, 8. yüzyıla ait" (2000‘e Doğru, 5.6.1988, s. 13). Aslında sözkonu-su müzede, 8. yüzyıla ait Kurân bulunduğu da kesin değil. Bu da şişirme.</p>

  <p>Yukarıdaki "ulema"yı bu açıklama yalanladığı gibi, aynı kesimden başka "ulema" da yalanlıyor:</p>

  <p>"Asıl Kurân Yakıldı" başlıklı yazıdan dolayı gürültü koparanlardan ve "cevap" vermek için kolları "kahramanca" sıvayanlardan, Diyanet İşleri eski başkanlarından Tayyar Altıkulaç şöyle diyor:</p>

  <p>"Akla gelebilecek bir başka soru da, Mervan’ın ilk nüshayı yaktığı yolundaki rivayeti itimada şayan değilse, bu nüshanın akıbetinin ne olduğudur. Bu sorunun cevabı, maalesef şöyledir:</p>

  <p>Hz. Osman’ın çoğalttırdığı nüshaların âkıbeti ne olmuşsa, bu ilk nüshanın başına gelen de odur. Ne yazık ki müslüman nesiller, hatıraları ve manevi değerleri açısından paha biçilmez ve hâzinelere değişilmez değerde olan bu servetlerini korumakta başarılı olamamışlardır. Asırlar içinde çeşitli harpler, yangınlar ve seller..., bu hâzinelerimizin herhalde sonu olmuştur..." (Tercüman, 7.6.1988,s. 9.)</p>

  <p>"İlk nüsha" gibi, Osman döneminde "çoğaltılmış olan nüshalar"ın da bugün bulunmadığı, bu yazıda, bu molla tarafından kabul ediliyor. "Müslüman nesiller", bu "nüshalar"ı korumayı başaramamışlar. Peki bu "müslüman nesiller"in "koruyuculuk"larına, eldeki Kurân’ın "aslına uygunluğu" açısından nasıl güvenilebilir? Yani "aslına uygun olması için gerekli titizliği gösterdikleri"ne nasıl kesin güven duyabilir? Tanrı da "yangın", "sel" gibi "âfet"ler göndererek, eldeki Kurân’da "koruyacağını" bildiriyor olduğu Kurân'ını "korumamış"! Aslında "Tanrı’nın kendisi indirdiği için Kurân’ı koruyacağı" yolunda ayet var diye Kurân’ı "tahriflerden "koruyacağı", ileri sürülemez. Çünkü Kurân’da ileri sürüldüğüne göre, "Musa"ya ve "îsâ"ya da "kitap indirilmiştir", ama İslam’da benimsenen odur ki, bu "kitap"larda "tahrifler olmuştur. Yani bu kitaplar da "Tanrı katından indirilmiş kitaplar" olarak sunulduğu halde, Tanrı bu kitapları, "tahriflerden korumamıştır". Tanrı onları korumadığı halde, Kurân’ı niçin korusun?! "Nitekim" işte Kurân’ın "orijinal"lerini, yok olmaktan korumamış!</p>

  <p>Dr. Subhi e's-Salih de, "peki Osman mushafları şimdi nerede?" diye bir soru sorulabileceğini ve "şuradadır" diye kimsenin bu soruya doyurucu karşılık veremiyeceğini, daha doğrusu bu "mushaflar"m şimdi, hiçbir yerde bulunmadığını yazmaktan kendini alamıyor. (Bkz. Dr. Subhi e's-Salih, Mebâhis Fî Ulumi'l-Kurân, Beyrut, 1979, s. 87)</p>

  <p>Durum buyken, "kuşku"lar nasıl silinebilir?</p>

  <p>Burada kesin olarak söylenebilecekler var:</p>

  <p>1- Hiç kimse, kesin kanıta dayalı olarak, "Kurân" diye bilinen eldeki bütünün, Muhammed döneminde yazdırılanlara her yönden "tümüyle uygun" olduğunu kesin olarak ileri süremez.</p>

  <p>Çünkü:</p>

  <p>a) Yukarıda da belirtildiği gibi eldeki Kurân’ın "asırlarından hiçbiri, dünyanın hiçbir yerinde yoktur, bulunamamaktadır.</p>

  <p>b) "Hafız"ların "bellek"leri, kesin dayanak olmakta yeterli değildir.</p>

  <p>Değildir çünkü:</p>

  <p>-Yeterli olsaydı, "Kurân’ı derleyip yazma" girişimlerine gerek kalmazdı.</p>

  <p>-Kur’an’ın derlenişi, yazılışı sırasındaki "hafız" sayısı, önemsiz denecek ölçüde azdı.</p>

  <p>En sağlam sayılan kaynaklardan "Buhari"de de bu açıkça belirtildiği halde, İslam’ın savunurları, bu gerçeği yok saymak için büyük çabalar harcıyorlar:</p>

  <p>Buhari’nin yer verdiği ve "Tecrid-i Sarih"te 1532 no. lu hadis olarak yer alan Enes hadisi-ki bu hadis, Kâmil Miras'm "Terceme"si ve "lzah"ıyla birlikte fotokopi olarak, üzerinde gürültü koparılan yazıda yer almıştır-açıkça dile getiriyor:</p>

  <p>"Peygamberin döneminde, Kur’an’ı ezberlemiş olanların sayısı, dörttür".</p>

  <p>Bunların kimler olduğu da, hadiste, adlarıyla birlikte açıklanıyor.</p>

  <p>Ne var ki hadisin "izah"ında, her nasıl olursa olsun İslam’ı savunma ve hiçbir kesimine toz kondurmama "gayret"inde olanlardan Kâmil Miras, "adet mefhumunun ziyadeyi nefyetmiyeceği"ni, yani belirli bir sayı verilmiş olsa da, bunun, sayının daha çok olmasına engel olmıyacağını ileri sürüyor. Bu tür yorumlar, dinsel çevrelerde her zaman görülür. Buna göre "dört" denebilir, ama "aslında beş, altı, yedi... de olabilir". "Daha çok"da olabilir. Sayıyla hangi sınır konursa konsun, yoruma sınır yok. Diyelim ki, "şu anda şu evde dört kişi vardır" deniyor. Aslında "beş" kişi vardır o anda o evde. Ya da "on kişi, yüz kişi" vardır. Öyleyken "şu anda bu evde dört kişi vardır" sözü "yanlış" ya da "yalan" sayılmayabiliyor. Yorum böyle işliyor İslam'da! Bu yorumla, "hafız"ların sayısı çoğaltıldıkça çoğaltılıyor.</p>

  <p>Tayyar Altıkulaç, hemen herkesin ve bu arada Kâmil Miras’ın "ezberledi" anlamını verdiği "cemaa" sözcüğüne, durumu kurtarmak için "topladı" anlamını veriyor. Gerçekte de sözcüğün asıl anlamı bu. Ama başka çelişkilerden kurtulmak için İslam uzmanlarınca genellikle, buradaki "cem"e, "ezberleme'1 anlamı verilir. Süyûti’nin el İtkan'ında da bu belirtilir. Aynı kaynağa dayanmış görünen ve dipnotunda gösteren Altıkulaç, hadisi yorumlarken, "Kurân’ı Hz. Peygamber zamanında topladığı ve bu konuda cami oldukları ileri sürülen sahabilerin yaptığı bu işten maksat, onların Kurân’ı bütün kıraat vecihleriyle, tefsiriyle, nasih ve mensuhuyla, öğretim usuluyla ezberlemek suretiyle, bu konudaki uzmanlıklarına ve diğer sahabilere üstünlüklerine işaret etmektedir." (Tercüman, 6.6.1988) "Cümle"nin bu denli berbatlığının, Altıku-laç’ın kendini çok zorladığından kaynaklanmış olabileceğini düşünüyorum. Altıkulaç burada kendi deyimiyle bir "kurnazlık" yaparak, yorumu Süyûti'ye dayandırıyor. Gerçekteyse, bu yorum, Süyûti'deki yorumlar içinde yalnızca biridir. (Bkz. Süyûti, el İtkân, e'n-Nevu'l-Işrûn, c. 1, s. 94). Kaldı ki Altıkulaç burada bir çelişkiye de düşüyor. "Topladı" anlamını verdiği "cemaa"ya, bu kez bu yorumda "ezberledi" anlamı vermiş oluyor. Ve kaldı ki, ileri sürdüğü yorum, Süyûti'dekini de tam olarak yansıtmıyor. Üstelik, Kurân’ı, o söylediği biçimiyle "ezberlemiş" olmak mümkün de değildir. Kurân, "bütün kıraat vecihleriyle, tefsiriyle, nasih ve mensuhuyla, öğretim usulleriyle" birlikte "ezberlenemez". Bu insan doğasına aykırıdır, ken-disininde kullandığı sözcükle "muhâl"dir (yani olamaz). O nedenle de, ne Süyûti’de, ne de bir başka kaynakta, bu çapta düşünülemiyecek türden bir sav ileri sürülmüştür.</p>

  <p>Süyûti’de, sözü edilen kaynakta ve aynı yerde, "Enes hadisi"ni yorumlamak, durumu bir ölçüde de olsa kurtarmak için "yorum"cuların ne denli zorlandıkları çok açık biçimde görülüyor. Yorumlarla sayı çoğaltılırken, Kurtubî dayanak alınarak, "Yemame’de 70 kurra"nın öldürüldüğü ileri sürülüyor. "Kurra", "Kurân’ı çok okuyan, yada çok iyi okuyan, Kurân uzmanı" demektir. Bu nitelikteki biri "HAFIZ" olabilir de, olmayabilir de...</p>

  <p>Abartmalı yorumlarla "hâfız" sayısı arttırılırken, "yüz"lerceye, "bin"lerceye çıkarılıyor! "Yalan"ın sınırı yok ki çıkarılmasın! Ali Bulaç, 2000’e Doğru’da yer verilen yazısında bunu yapıyor. "Tarih"i, "bilim", "akıl", "mantık" ölçülerini umursamazcasına, "Yemame savaşında, üç bin kişinin Kurân hafızı olduğu"nu, bunlardan "700 kişinin şehid düştüğü"nü, "geriye 2300 hâfız kaldığı"nı ve "bunların Medine'ye sağ salim varmayı başardığı"nı yazıyor. (2000’e Doğru, 5.6.1988, S.16.) Oysa yukarıda belirtildiği gibi, Süyûti’de, Kur-tubî'den, "Yemame’de, 70 kurranın öldürüldüğü" aktarılırken bile gerçeği abartmasız dile getirmiyor. Bulaç’ın yazısında bu abartma, daha da şişirilerek "70" sayısı, "700"e çıkınlıyor. Dinsel çevreler neler yapabiliyor, varın düşünün!</p>

  <p>Gerçek bütünüyle başka. "Peygamber döneminde, Kurân’ı ezberlemiş olanlar"ın sayısının "dört" olduğunu açıklayan "Enes hadi-si"ndeki sayı bile, gerçeğinden daha abartmalıdır. Yani gerçekteki sayının bundan daha az olduğu bile savunulabilir. Peygamber döneminde Kurân tamamlanmış değildi daha. Onun için, Peygamberin döneminde "Kurân hâfızı vardı" demek bile, bugünkü anlamına pek uymaz. Neden ki bugünkü anlamıyla "hâfız","Kurân’ı tümüyle ezberlemiş kimse"dir. "Kur’an okuyan"ların sayısı kuşkusuz, giderek artmıştır. Ama eskilerin "hâfız" diye nitelediklerinin tümünü, bugünkü anlamıyla "hâfız" diye almak yanlıştır. Kurân'dan bir parça ezberlemiş olan kimseye de "hafız" denirdi. Bugünkü anlamıyla "hâfızlık" geleneği, çok sonraki yüzyıllarda başlamıştır. Kurân’ın derlendiği dönemlerde bu gelenek, yok denecek ölçüde önemsizdi. Kurân’ı baştan sona ezberlemek, kimsenin kolay kolay katlanacağı iş değildi. Müslüman olanların çoğu, "müellefetü'l-kulûb (kalbleri çıkarlarla İslam’a kazandırılmış olanlar)" denenlerden, yani "rüşvetle müsüman olanlar"dan oluşuyordu. Kısacası: O dönemlerde, "hâfız" diye öne sürülenlerin "ezber"leri, eldeki Kurân’ın "hiç değişmeden korunabildiğinin kanıtı" olacak güçte değildir.</p>

  <p>c) Kurân’ın bize"mütevatır" olarak geldiği yolundaki sava da gü-venilemez. Çünkü:</p>

  <p>-Kaynaklar, "Kur’an’ı ilk derleme işi"ne, Zeyd İbn Sâbit’in tek başına giriştiğini aktarmakta birleşir. Bu durumda da "tevatür" basamağı oluşmaz. Bilindiği gibi, uzmanlarına göre, bir metnin, bir bilginin "mütevatır" niteliğine kavuşabilmesi için, "yalanda birleşmeleri düşünülemiyecek kadar çok kimse" tarafından iletilmiş olması gerekir. İletme, birçok kanaldan olmalıdır. Uzmanlarınca verilen sayıya göre, en az on kanal gereklidir. Zeyd İbn Sâbit’in başvurduu söylenen iki tanık yalnızca Zeyd’i ilgilendirir. Yani ayrı kanal sayılmazlar daha berideki alıcılar için. Bunlar hesaba katılsın diyelim, kanal üçe ulaşır; "tevatür" oluşması için bu da yetmez. Metnin sonradan şu kadar kişiye, bu kadar kişiye "onaylattırılması" da durumu kurtarmaz. Çünkü temeli yalnızca Zeyd’e, bir de hesaba katarsak başvurduğu iki tanığa dayanıyor. Kaldı ki Osman dönemindeki kurulda görev aldığı bildirilen kişilerin sayısı da "mütevatır" olmak için yeterli olmuyor. Ve kaldı ki, tüm Kurân metinlerinin birinci aslının da, ikinci aslının da, dahası Osman dönemindeki "resmi Mushaf’ın da "orijinal"leri elde bulunmadığı için "mütevatır" lık iyice suya düşüyor. Gerçi "müteva-tır" olmadığı halde öyle sayılanlar ("hükmen", "manen" mütevatır olanlar) vardır. Ama bunun da koşulları vardır. Konuyu daha başka alanlara taşırmamak ve uzatmamak için geçiyorum.</p>

  <p>Kısacası, özellikle "usûlü'l-fıkh (İslam hukuku)" yazarlarınca ileri sürülen "Kurân’ın mütevatırlığı" savı da işe yaramıyor.</p>

  <p>Demek ki, "elde bulunan Kurân, her yönden ve tümüyle aslına uygundur" diyebilmek, bunu bilimsel bir gerçeklik ve kesinlikte söyleyebilmek için dayanaklar yeterli değildir. Tutunulan ne varsa, biraz incelenince, çürüklüğü yüzünden dağılıp gidiyor.</p>

  <p>2- Tersine "eldeki Kurân, aslına göre birçok yönden değişmiştir" demek için çok, pek çok neden var:</p>

  <p>a) Sözlük anlamıyla "değişik okunuş biçimleri" demek olan "kıraat vecihleri (vücûhu'l-kıraat)": Yazının sınırı, bu konuyu burada geniş olarak almaya elvermez. Kısaca şu belirtilmeli ki, bugün eldeki Kur’an’ın metni, yazısı ne olursa olsun; kimi sözcükler, cümleler, kimi yerde anlamları bile değiştirecek nitelikte değişik biçimde okunuyor uzmanlarınca. Ve bu"okumuş"ların çok önemli bir kesimi sağlam kabul edilir. Yani bunlara karşı çıkılmaz.</p>

  <p>Bunlardan kiminde yalnızca "hareke" değişikliği vardır. Örneğin Mûidc Suresinin 6. ayetindeki bir sözcük, eldeki Kurân’ın sünniler kesimindeki haıekelinişine göre "ercüleküm" okunuyor. Buna göre anlam: "Ayaklarınızı da yıkayın!"dır. İbn Kesir, Ebu Amr, Hamza ve Ebubekir’in okuyuşuna göre "ercüliküm" biçimindedir. O zaman anlam değişiyor, "ayaklarınızı da meshedin!" oluyor. Bu nedenle bir kesim (özellikle sünniler), abdestte "ayaklar"ın "meshedilemiyece-ği"ni, "yıkanması" gerektiğini ileri sürerken, kimileri "meshetme"nin yeterli olacağım savunur. (Bu konudaki vecihler ve hükümler için bkz. Abdurrahman Ebu Zer’a, Huccetu'l-Kurân, Beyrut, 1984 s. 219-221.)</p>

  <p>Sormak gerekir: Muhammed döneminde bu sözcük nasıl okunuyordu? "Ercüliküm" biçiminde mi, "ercüleküm" biçiminde mi? İkisi birden olamaz.</p>

  <p>Kiminde "illet harfleri"nde değişiklik vardır. Bu da pek çoktur.</p>

  <p>Kiminde sözcük "tekirken, kimi okuyuşta "çoğul"dur. Buna da pek çok rastlanır.</p>

  <p>İsmail Cerrahoğlu şöyle der:</p>

  <p>"Kıraat meselesi İslam’da en çok tecavüze uğramış, hatta bu işin neticesi olarak Kurân’da yanlışlıklar olduğu söylenmiş, müsteşrikler için bir ganimet olmuştur." (Cerrahoğlu, Tefsir Usulü, Ankara, 1971, s. 98).</p>

  <p>Cerrahoğlu, konu üzerinde duran doğubilimcilerin (müsteşriklerin) kimilerinin adlarını veriyor. Bunlardan yakınıyor. Gerçekte doğu-bilimciler, birçok yönden İslam propagandacılarına yandımcı bile olmuşlardır. Kimi konularda ki fazla "yansızlık" çabaları nedeniyle öyle şeyler de söylemişlerdir ki, İslam propagandacıları yalnızca o yanları alarak "Batı bilim adamları"nm da "Kurân’ı takdir ettikleri" yolundaki palavrayı piyasaya süregelmişlerdir.</p>

  <p>b) Söz ve sözcük değişikliği</p>

  <p>"Asıl Kurân Yakıldı" başlıklı yazı üzerine "yaygara" koparan ve bu yöntemleriyle herkesi sindirmeye, gerçekleri bastırmaya çalışan "bil cümle" gürültücüler, aşağıdaki örnekleri iyice bir görsünler:</p>

  <p>Fotokopisi* görülen hadise göre, (Peygamberin karılarıdan) Aişe’nin azadlısı Ebu Yunus anlatıyor:</p>

  <p>Âişe -Tanrı kendisinden hoşnut olsun- bana, bir MUSHAF (Kurân) yazmamı buyurdu. Ve: 'Şu ayete (Bakara Suresinin 238. ayetine) gelince, bana haber ver!' dedi. (Ayet: Hâfizû ale's-Salavati ve's-salavati’l-vustâ= Koruyun namazları! Ve (özellikle) vustâ (orta) namazını...!1 diye başlıyor). Bu ayete gelince haber verdim. O zaman ayeti bana şöyle yazdırdı: 'Hâfizû... ve salati'l-asri= Ve ikindi namazını (koruyun). Ve kûmu lillahi kânitîn=Ve Tanrı’ya boyun eğerek ayağa kalkın (namaza durun)!1 (Âişe) şunu da söyledi: ’Tanrı’nın rahmet ve selâmı üzerine olsun, Peygamberden de bu âyeti ben böyle duymuştum.'</p>

  <p>Aynı konu, Hafsa'dan da böyle aktarılır.</p>

  <p>Ebu İsâ: "Bu hadis, 'hasen'dir (güzel), 'sahih'tir (sağlam)" dedi. (Hadis için bkz. Tirmizi, Sünen, Kitabu Tefsiri'l-Kurân, c. 5 s. 217, Bab: 3, hadis no: 2982)</p>

  <p>Hadiste yer alan ayetteki "ve salâti’l-asri" sözü, elimizdeki Kurân’da yoktur.</p>

  <p>"E's-Selâtu'l-vustâ"nm bir "tefsir"i, bir açıklaması diye ileri sürülürse, de bu sözcükler, hadiste, açıkça, "ayetten bir parça" olarak yer alıyor.</p>

  <p>Bu konuda bir çok örneğin de, Süyûti’nin el îtkân'ında yer aldığı görülür. (Bkz. el İtkân, e'n-nevu's-Sâbiu ve'l-Erbaûn, c.l., s. 28, 32-34)</p>

  <p>Eldeki Kurân’da bulunmadığı halde, Kurân ayetleri arasında yer aldığı belirtilmiş ve Kurân bilirlerince okunagelmiş olan sözlere, sözcüklere; İslam’ın savunurlarından görünen Cerrahoğlu da, kitabında, örnekler vermek zorunda kalıyor. (İşte fotokopisi., 2-3)</p>

  <p>Mâide Suresinin 89. ayetinde, "ant bozma kurtulmalığı (yemin keffareti)" anlatılırken, "üç gün oruç"tan sözediliyor, ama bu orucun nasıl tutulacağı açıklanmıyor. Kaynaklarda belirtildiğine göre, Übeyy İbn Ka'b’ın (bkz.İmam Malik İbn Enes, el Muvatta' Kitabu's-Sıyâm, hadis no: 49) ve İbn Mes'ud'un belirlemelerine göre, ayette bir de, "ard arda" demek olan "mütetabiâtin" yer almaktadır. Bu sözcük, ayette var kabul edildiği için İslam hukukunda, "keffaret orucu" olarak tutulan oruç günlerinin "ard arda" olması "şart" görülmüştür. Yani eldeki Kurân’da bulunmayan bir sözcük, İslam hukukunda uyulması gereken biı hilkilm oluşturmuştur (Bkz. Sadru'ş-Şerîa- Sa'duddin Teftazânî, tcnkilıu'-Usûl, e't-Tavdîh, e't-telvih, İstanbul, 1310, s. 490; İbn Melek, Şeıhu'l-Menâr, İstanbul, 1308, s 247)</p>

  <p><b>"7 Harf"</b></p>

  <p>"Kurân 7 harf üzerine inmiştir" gerekçesi altında "özr"e bağlanmak istenen değişiklikler:</p>

  <p>Ömer’i küplere bindiren olay:</p>

  <p>Fotokopisi görülen hadise göre, Ömer şöyle anlatıyor:</p>

  <p>"Hâkim Oğlu Hişam’ın, Peygamberin yaşadığı dönemde, Furkan Suresini okurken dinledim. Öyle birçok harflerle okuduğunu dinliyordum ki, Peygamber o sureyi bana o harflerle okutmamıştı. Neredeyse namazdayken .yakalayıp ara verecektim. Ama, selam verene (namazı bitirene) dek katlandım. Sonra hemen giysisinden yakalayıp konuştum:</p>

  <p>-Bu sureyi sana böyle dinlediğim biçimde kim okuttu (öğretti)?!</p>

  <p>-Peygamber okuttu!</p>

  <p>-Yalan söylüyorsun! Çünkü Peygamber bu sureyi, senin okuduğundan başka bir biçimde okuttu bana!</p>

  <p>Sonra adamı sürükleyip Peygambere götürdüm. Konuştum:</p>

  <p>- Ey Tanrı Elçisi!-Bu adamı Furkan Suresini, senin bana okuttuğundan başka tür harflerle okurken dinledim.</p>

  <p>-Bırak onu!</p>

  <p>Hişam’a:</p>

  <p>-Haydi Hişam oku!</p>

  <p>(Peygamberin buyruğu üzerine) Hişam Sureyi okudu. Benim daha önce dinlediğim biçimde. Bunun üzerine Peygamber şöyle dedi:</p>

  <p>-Sure böyle (adamın okuduğu biçimde) inmiştir.</p>

  <p>Sonra: Ömer, bir de sen oku! dedi. Ben de sureyi bana okuttuğu gibi okudum. Peygamber yine öyle dedi:</p>

  <p>-Sure böyle (senin okuduğun gibi) inmiştir.</p>

  <p>(Ekledi:)</p>

  <p>-Kurân, 7 harf üzerine inmiştir. Ondan, hangisi kolaysa o biçimiyle okuyun!" (Buhari, e's-Sahih, Kitabu Fezaili'l-Kurân/5, c. 6, s. 100) (Fotokopi 4, aynı belge 34. sayfada da veriliyor.)</p>

  <p>Görülüyor ki, hadiste adları geçen (halife) Ömer’in öğrendiği Furkan Suresi başka, Hâkim Oğlu Hişam’ın öğrendiği başkaydı.</p>

  <p>Şimdi bir soru: Bu başka başka olan iki biçimden hangisi, bugün elde bulunan Kurân’da yer alıyor? İkisi birden olamaz. Çünkü Kurân’ın yazılış biçimi, yalnızca birine elverişli. Ömer’in okuduğu bu eldeki Kurân’a geçmişse öbürü kalmıştır. Öbürü geçmişse, beriki yok demektir. Yani ikisinden biri eksiktir. Bu bile, "Kurân’da eksik yoktur" denemiyeceğini ortaya koymaya yeter.</p>

  <p>Bir başka soru: Hadiste, "Kurân’ın 7 harf üzere indiği” belirtiliyor. Bu ”7 harfin ne olduğu tartışmalıysa da, "her birinde değişik söz ve anlatımlar" bulunduğu kabul ediliyor. Cerrahoğlu da bunu kitabında dile getiriyor. (2,3 ve 5 no.lu fotokopilere bkz.) Bu 'T'den, bugün eldeki Kurân’da hangisi vardır? Yazılış biçimi, yalnızca birinin bulunmasına elverişli olduğuna göre, "6"sı, eldeki Kurân’ın dışında kalıyor demektir. Başka türlüsü düşünülebilir mi? (İşte fotokopisi, 5)</p>

  <p><b>"7 Lehçe”</b></p>

  <p>Hemen tüm kaynaklar, Osman döneminde "resmi Mushaf' meydana getirme girişiminde,"çeşitli kıraat ve lehçe (şive, ağız)" farklarını atıp yalnızca birine, Kureyş lehçesine, en doğru sayılan kıraate yer verme gereğinin duyulmasının rol oynadığını belirtir. Dolayısıyla çok iyi anlaşılıyor ki, Osman döneminde oluşturulan "resmi Mushaf", sonraki İslam propagandacılarının ve şimdiki gürültücülerin ileri sürdükleri gibi: "aslından aynen çoğaltılmış” değildir.</p>

  <p>Tayyar Altıkulaç, Tercüman gazetesinde, "Tahrif İddiasına İlmin Verdiği Cevap" başlığı altındaki yazısında, kendi "ulema"sına bile ters düşüyor ve "değişik şive ve lehçeler"in, Osman dönemindeki "nüsha"larda değil, bu nüshaların aslı olan nüshada (hafsa'dakinde) bulunduğunu ileri sürüyor. Hem "ilm"i, hemde çağdaş "bilim"i torbaya korcasına. Şöyle diyor:</p>

  <p>"Ancak Zeyd’in ilk çalışması, Kurân’ın iki kapak arasında cem edilerek korumaya alınması gayesiyle sınırlıdır. Bu yüzden bu ilk nüsha, resm-i hat ve imlâ bakımından, bizzat Hz. Peygamberin, okunmasına izin verdiği kıraat farklılıklarının (değişik şive ve lehçelerin) hepsinin icrasına yetmemiştir. Daha sonra Zeyd’in de içinde bulunduğu 4 kişilik komisyonun çalışması sırasında ashabın hepsinin Hz.</p>

  <p>Peygamber tarafından okunmasına izin verilen bu şive ve lehçelerinin icrâ ve edasına cevap vermek üzere Mushafın yazı ve imlası geliştirilmiş, Yüce Kitab’a tarihin en büyük hizmeti yapılmıştır." {Tercüman, 7.6.1988, s. 9)</p>

  <p>Altıkulaç'm bu iddiası, hiçbir kaynakta yoktur. Ve de gerçekten mantık dışıdır. Düşünün, eldeki Kurân'daki yazı, Osman dönemindekinden daha da gelişmiş olduğu halde, "değişik şive ve lehçelerin icra ve edasına" elverişli midir? Kuşkusuz "hayır"! Altıkulaç, burada sözümona bir "görüş sahibi" rolünü oynuyor, ama tutmuyor. Eldeki Kurân’da, "değişik şive ve lehçeler"in bulunmadığı açık. Kaynakların verdiği bilgiye göre, "lehçe farkları", Osman dönemindeki "resmi Mushaf'ta da yoktu, çıkarılmıştı çünkü. İlk derlemede vardı. Altıku-laç’ın şaşılası savına göreyse, bunun tersi sözkonusu! Altıkulaç bilgiçlik taslıyayım derken, kedi "ulema"sını da çıkmaza sokuyor. Çünkü bu durumda onların, Osman dönemindeki "resmi Mushaf' oluşturma gerekçesini de yok ediyor.</p>

  <p>Her neyse, "lehçe farkları", birinde var, öbüründe yok. Onun için de birinde bulunan, ötekinde yok demektir. Eldeki Kurân’da "fark"lar bulunmadığına göre, "eksikler" bulunduğu bir gerçek olarak bir kez daha ortaya çıkıyor.</p>

  <p>c) Eldeki Kurân’da bulunmayan ayetler:</p>

  <p>Müslim’in e's-Sahih'inde de yer alan bir hadise göre, Âişe anlatıyor:</p>

  <p>"Kurân’da, ’aşru radaâtin mâlûmâtin yuharrimne= (bir kadın memesinden) belli olan on kez emme, (emişenlerin süt kardeşliklerinden dolayı evlenmelerini) haram kılar' (sözü), indirilen ayetlerdendi. Sonra ’hamsu radaâtin mâlûmâtin= belli olan beş kez emme (haram kılar)' denerek hüküm değiştirildi. Peygamber öldüğü sırada bu ayet, Kurân'dan bir parça olarak okunuyordu." (Müslim, e's-Sahil, Kita-bu'r-Rada'/24-25, hadis no: 1452, c.2,s,1075)</p>

  <p>Anlatılan şudur: "süt kardeşliği"ni oluşturan "emme"yi önce "on kez" olarak bildiren, sonra bu hükmü "beş kez" diye değiştiren âyet, Peygamber ölünceye dek, Kurân’da vardı. Şimdiyse yok. Yani burada sözü edilen ayet, eldeki Kurân’da bulunmamaktadır. (Fotokopi 6)</p>

  <p>Yine Müslim’in kitabında yer alan bir hadise göre, "Bir'ru Maûne"de savaşta öldürülen müslümanların (öldükten sonra) neler dediklerini anlatan bir ayet de Kurân'dan bir parça olarak okunurken sonradan okunmaz olmuştu. Bu ayette şu sözler vardı:</p>

  <p>"En belliğû Kavmena. En kad lakînâ Rabbenâ. Fe radiye annâ ve radînâ anhu.= Toplumumuza bildirin ki biz Tanrı'mıza kavuştuk. O bizden hoşnut oldu; biz de O'ndan hoşnut olduk." (Müslim, e's-Sahih, Kitabu'l-Mesâcid/297, hadis no: 677, c.l, s. 468) (Fotokopi 7) Kaynaklar (İslam’da en güvenilir kaynaklar) daha nice, eldeki Kurân’da yer almamış olan "ayet"lerden, Kurân parçalarından söz ediyor ve örnekler veriyor. Süyûti de el İtkan'ında bunların bir çoğunu sıralıyor, (bkz. Süyûti, el İtkân, c.2, s. 32-34)</p>

  <p>Süyûti’nin aktardığı bir hadise göre, Ebu Yunus'un kızı şunları söylüyor:</p>

  <p><b>"Osman Mushafları Tağyir Etmezden Önce"</b></p>

  <p>"Babam 80 yaşındayken, Âişe’nin Mushafında bana şunları okumuştu. (Burada Ahzab Suresinin 56: ayetini okuyor. Sonra burada bulunmayan şu parçayı okuyor:)... Ve alellezine yusallûne'es- sufûfe'l-evvele= ve birinci saflarda namaz kılanlara da (tanrı ve melekleri salat eder). Bu ayeti, Osman mushafları tağyir etmezden önce böyle okuyorduk." (Bkz. Süyûti, el İtkân c. 2, s. 32-33) (Fotokopi 8)</p>

  <p>Burada, "Osman’ın, mushafları 'tağyir' ettiği" açıkça belirtiliyor.</p>

  <p>Âişe’nin tanıklığı da bu doğrultuda:</p>

  <p>Âişe de, Osman’ın "resmi mushaflar"ı yazdırma olayından önce, Ahzab Suresinin 200 ayetken, bu olaydan sonra 73 ayete düştüğünü çok açık biçimde dile getiriyor, (bkz. Süyûtu, el İtkân, 2/32.) (Fotokopi 9)</p>

  <p>Yani iki kadın da, birçokları gibi, Kurân surelerindeki ayet sayısının, Osman döneminde "değiştiği "ni, açıkçası "tahrif' edildiğini belirliyor.</p>

  <p>Yine Siiyûti’de, ünlü Übeyy İbn Ka'b ile Zerr İbn Habiş arasında şu konuşmanın geçtiği aktarılır:</p>

  <p>-Ahzab Suresini kaç ayet sayarsın?</p>

  <p>-72-73 ayet.</p>

  <p>-Hayır, bu sure ayet sayısı yönünden Bakara Suresine denkti. (Bakara Suresinin eldeki Kurân’da ayet sayısı: 286), (Bkz. Süyûti, el Itkân, 2/32) (Fotokopi 10)</p>

  <p>Açıkça görülüyor ki, eldeki Kurân'daki "eksiklikler" küçümsenmeyecek boyutta: Yalnızca Ahzab Suresindeki eksiklik bile, Peygamberin karılarından Âişe’nin tanıklığına göre 127, Übeyy İbn Ka'b tanıklığına göre 213 ayettir.</p>

  <p>Şimdi gürültücü İslamcı ve Şeriatçı çevreler buyursunlar, bunu da "inkâr" etsinler, bunun için de "iftira" deyip gürültü koparsınlar.</p>

  <p>10 no'lu fotokopideki parçada görüldüğü gibi Übeyy İbn Ka'b, Ahzab Suresinde ne denli eksiklik olduğunu belirtirken, bu surede bir de "Recm Âyeti" bulunduğu belirtiyor ve bu ayetin metnini veriyor.</p>

  <p>"Recm" yani evliyken zina eden suçlulara "taşlıyarak öldürme cezası" uygulaması İslam hukukunda bulunduğu halde, eldeki Kurân’da yer almayan bu "Recm Âyeti", son derece ünlüdür ve en sağlamları da içinde bulunmak üzere tüm hadis kaynaklarında geçmektedir, (bkz. Buhâri, Kitabu'l-Hudûd/30; Müslim, Kitabu'l-Hudûd/15, hadis no: 1691; Ebu Dâvûd, Kitabu'l-Hudûd/23, hadis no: 4418; Tifmizi, Kita-bu'l-Hudûd/7, hadis no: 1431)</p>

  <p>İslam hukukçuları, Özellikle Hanefi kesim, "recm cezası" için bu ayeti,yani Kurân’da bulumayan, ama "hükmünün geçerli olduğu" belirtilen "Recm Âyeti"ni dayanak alırlar. (Bkz. Sadru'ş-Şeria-Teftazânî, Telvih, Tavdîn, 2/487)</p>

  <p>Süyûti’de, eldeki Kurân’da bulunmayan ayet ve Kurân parçalarına verilen örneklerden: (Fotokopi 11)</p>

  <p><b>İbn Ömer, "Kurân’ın Çoğu, Eksilip Gitmiştir" Diyor</b></p>

  <p>(Fotokopi 12) görülen parçanın Türkçesi aynen şudur:</p>

  <p>"Bu türün (yani hükmü geçerli olduğu halde sözleri eldeki Kurân’da bulunmayan Kurân parçalarının) örnekleri çoktur: Ebu Abîd dedi ki: İbrahim Oğlu İsmail Eyyub'dan, o da Nâfi'den, o da İbn Ömer'den aktarmış olarak bize haber verdi. İbn Ömer şöyle dedi:</p>

  <p>'Sakın herhangi biriniz Kurân’ın tümünü elimde tutuyorum (elde eltim) demesin! Tümünün ne (ne kadar) olduğunu bilemez. Kuşku yok ki Kur'aıı'dan çoğu (yok olup) gitmiştir. Onun için herhangi biriniz yalnızca görünürde olanı aldım desin.'" (Süyûti, el İtkân, e’n-Nevu's-Sfıbiu ve'l-Erbeûn, 2/32)</p>

  <p>Gürültücü çevreler, buyursunlar, İbn Ömer’e de "iftira ediyor" desinler!</p>

  <p>Bu çevreler, "gürültü"lerle, "tehdit"lerle, herşeyi bastırabilecekle-ıini ve gerçekleri sonsuza dek örtebileceklerini sanıyorlar. Zaman /.aman da, her gün laikliği ve yasaları çiğnedikleri halde, yasa uygulayıcılarını kendi yanlarına çekme çabalarına giriyorlar. Oysa çabaları hoşunadır. Kol-kanat gerdikleri karanlığın ömrü de, ışığa kadardır. Tutulan ışığı ve gücünü önleyemezler.</p>

  <p>Eldeki Kurân’da "eksiklik"ler bulunduğu gibi, ilk asıllarına göre "ekleme"ler de vardır. Bunun sayılamıyacak kadar kanıtlarından biri de, eldeki Kur’an’da pek çok görülen "çelişki"lerdir.</p>

  <p>Rastgele bir örnek:</p>

  <p>Kurân’da kimi ayetlerde, Muhammed’in ve Kurân’ın "nâs"a, yoruma göre insanlığa gönderildiği bildirilirken, En'am Suresinin 92. ve ,’jürâ Suresinin 7. ayetlerine göre, yalnızca "Ümmü’l-Kura" yani Mekke ve çevresine gönderildiği bildiriliyor. Hiçbir tanrı inancında dışlanamaz ki, "Eksiksiz", "Bilgisi Sonsuz" diye nitelenen bir Tanrı, birini önce bir yere, dar bir çevreye Peygamber olarak göndersin, sonra da "şimdi seni tüm insanlığa Peygamber yaptım!" desin.</p>

  <p>Bu anlatılanlar ne yalan, ne iftira, ne de "hakaret"tir. Olguları, gerçekleri dile getirmektir.</p>

  <p>"Mervan" Hafsa’nın Mushafı'm yaktırdı" dendi ve bu kaynağından aktarıldı diye basılan "yaygara"lara dönelim:</p>

  <p>Bu yaygaralara hiç gerek yok. Çünkü, bugünkü Diyanet İşleri Başkanı Mustafa Sait Yazıcıoğlu da sözkonusu Mushafın yakıldığını kabul etmek zorunda kalıyor. Üstelik, "komisyon"un yaktığını söylüyor. Şöyle diyor: "Hz. Osman’ın zamanında aynı komisyonca çoğaltılarak İmam adı verilen nüshası Osman’ın yanında alıkonulmuş; diğer nüshalar muhtelif merkezlere gönderilmiş; (komisyon) Hz. Hafsa nüshasını alıp yakmıştır..." (Milli Gazete, 3.6.1988; Kenajans 3.6.1988) Bundan daha açık "itiraf' olur mu?</p>
</body>
</html>
