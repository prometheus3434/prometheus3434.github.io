<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <div id="curtains"></div>

  <div id="bodyContent">
    <div id="box">
      <div id="box_inner">
        <div id="text">
          <div id="pages">
            <div class="page" id="page1">
              <div class="page_content">
                <div id="articleHeader">
                  <h1>Kur’an’ın Tanrısı Nerede?</h1>
                </div>

                <p>Mülk Suresi'nin 16. ve 17. ayetlerinin, Diyanet’in resmî çevirisindeki anlamı şöyle:</p>

                <p>“GÖKTE OLAN’ın, sizi yerin dibine geçirmesinden güvende misiniz? O zaman, yer sarsıldıkça sarsılır. GÖKTE OLAN’ın, başınıza taş yağdırmasından güvende misiniz? Benim uyarmamın nasıl olduğunu yakında bileceksiniz.”</p>

                <p>Ayetlerin başında, “men fi’s-Semâ” yer alıyor. "Gökte olan" anlamında.</p>

                <p>"Gökte Olan"ın:</p>

                <p>- İnsanları yerin dibine geçirebileceği,</p>

                <p>- İnsanların başına taş yağdırabileceği,</p>

                <p>- O'nun verebileceği bu tür cezalara karşı kimsenin GÜVENCEDE olamayacağı anlatılıyor.</p>

                <p>Bu "Gökte Olan" kim?</p>

                <p>Kuşkusuz, anlatılmak istenen, “Tanrı”.</p>

                <p>Demek ki bu ayetlerde, “Tanrı”nın gökte olduğu, çok açık biçimde anlatılmakta.&nbsp;</p>

                <p>“Tanrı” için “GÖKTE OLAN” denmesi, birçok konuda olduğu gibi şaşkınlığa ve bocalamalara yol açmış Müslüman yorumcular arasında. Bir kesimi, buna da dayanarak şöyle demişlerdir:</p>

                <p>- Tanrı'nın yeri yurdu vardır. (Tanrı'nın yeri, göktür.)<sup>1</sup></p>

                <p>Ne var ki buna karşılık şu sorular sorulmuş:</p>

                <p>- Tanrı, "gök"te olsa, "Tanrı"nın "gök"ten daha küçük olması gerekir. Böyle bir şey nasıl düşünebilir?</p>

                <p>- "Tanrı"nın "gök"te olduğu düşünülürse, varlığının ve varlığını sürdürebilmesinin, bir başka şeye bağlı olduğunu da düşünmek gerekir. Bu nasıl olabilir?<sup>2</sup></p>

                <p>Kuran yorumcularından, “gökte olma” yı , “yerinin yurdunun olması”nı, “Tanrı” ya, “Tanrı” kavramına yakıştırmayanlar pek çok. Ne var ki, Kur’an’ın kendisinin, bunu “Tanrı”ya yakıştırdığı ve öyle anlattığı da bir gerçek. Yorumcular, zorlamalı yorumlara sapsalar da, bu gerçeği değiştirememekte. "İlkel"ler de, “Tanrı”yı gökte görmezler miydi ve “çağdaş ilkeller” de öyle görmüyorlar mı? Ebu Müslim de, ayetlerde Tanrı için “GÖKTE OLAN” denmesini, Arapların, Tanrı’yı gökte görmelerine bağlıyor.<sup>3</sup></p>

                <p>Bakara Suresinin 210. ayetinde de şöyle denir:</p>

                <p>“Onlar, Tanrı’nın ve meleklerin, gölgeli bulutlar (ya da buluttan gölgeler) içinde gelmesini beklerler yalnızca. Ve işin bitirilivermesini…İşler, Tanrı’ya döner.”</p>

                <p>Diyanet çevirisinde “Allah’ın azabının ve meleklerin tepelerine binip…” biçiminde bir anlam veriliyor. Ayetin sözleri, böyle bir anlama elverişli değil. Ayette, “Allah’ın azabının gelmesinden değil; KENDİSİ'nin "bulutlar içinde" gelmesinden söz ediliyor. Ayette açıkça yer aldığı halde, "Tanrı"nın bulutlar içinde gelmesi Tanrı’ya yakıştırılmadığı için, çeviriye yorum katılıyor ve “Allah’ın azabının…” deniliyor. Bu yorum, kimi Kur'an yorumlarında da var.<sup>4</sup></p>

                <p>“Tanrı”nın bulutlar içinde gelmesi Tevrat’ta da var. Kaynak da zaten orası. Şunları okuyoruz Tevrat’ta:</p>

                <p>“Ey Efendi Tanrım (Rab Allah), çok büyüksün! (…) Sensin <i>bulutları kendine araba eden…</i>” (Tevrat, Mezmurlar, Mezmur 104: 1-3.)&nbsp;</p>

                <p>“İşte Efendi Tanrı (Rab), <i>hızlı bir buluta binmiş olarak</i> Mısır’a gidiyor. Onun bulunmasından Mısır’ın putları titreyecek…” (Tevrat, İşaya, Bap 19: 1.)</p>

                <p>Bununla birlikte Kur'an’ın Tanrı’sının da, Tevrat’ın Tanrı’sının da asıl yeri, “Tahtı-sarayı” demek olan “arş”ı, “göklerin üstünde”dir. Kur'an’da, yeri ve gökleri yarattıktan sonra “arşa dayandığı” bildirilir (A'râf Suresi, 54. ayet; Yunus Suresi, 3. ayet; Ra'd Suresi, 2. ayet; Tâ-Hâ Suresi, 5. ayet ve öteki sureler.) Hadislerde de “ARŞ”ı, göklerin üstünde bulunduğu bildirilir. "ARŞ"a ve "Tanrı"nın üzerinde bulunduğu bildirilen “sekiz dağ keçisi” ne ilişkin ayet ve hadisler sunulduğunda ayrıntılar görülecektir. Ayrıca unutmamak gerekir ki, Muhammed’in de, “Tanrı’yla görüşüp konuşmak" için "göklerin ötesine", O’nun “ARŞ”ına gittiği bildirilir (Mirac olayı). Tevrat’ta da şu tür anlatımlar göze çarpar: “Göklerin göğü üstüne binmiş olana ezgiler söyleyin!” (Tevrat, Mezmurlar, 68:33.) “Efendi Tanrı (Rab), kutsal tapınağındadır. <i>O’nun TAHT'ı, GÖKLERDE'dir...</i>” (Mezmurlar, Mezmur 11: 4.) “Efendi Tanrı, TAHTINI GÖKLERDE KURDU.” (Mezmurlar, Mezmur 103: 19.) İlk çağların ilkellerinin de, çağdaş ilkellerin de “TANRI”larının yeri, "gökler"dir. Bu, mitolojilerde ve araştırlamarda açıkça görülür.</p>

                <p>"Tanrı’nın asıl yeri"nin "gökler"de olduğu bildiriliyor. Ama bu, Tanrı’nın o yerden, zaman zaman "inmesi"ne engel değil. Tevrat'ta şöyle denir: "Ve gökleri eğip indi. Ve ayakları altında kara bulutlar vardı." (Mezmurlar, Mezmur 18: 9.) Kur'an’da da Tanrı’nın “kıyamet günü, meleklerle birlikte geleceği” (Fecr Suresi, 22. ayet); “TAHTI’nı taşıyan 8 melekle (tahtının üzerinde) geleceği” (Hâkka Suresi, 17. ayet) bildirilir. Hadisçilerce tartışmasız sağlamlıktaki bir hadiste de Muhammed, şöyle der:</p>

                <p>“<i>Efendi Tanrımız</i> (Rabbuna), her gece, gecenin son üçte biri kaldığında, DÜNYA GÖĞÜNE İNER…”<sup>5</sup></p>

                <p>Tanrı’nın dünya göğüne (birinci kat göğe) inmesini Tanrı’ya yakıştıramayan Müslüman yorumcular, “te’vil” yoluna sapıp yorumlarla durumu kurtarmaya çabalarlar. Ama İbn Teymiyye gibi bu yola karşı çıkanlar, sözlerden ne anlaşılıyorsa öyle almak ve anlamak gerektiğini savunurlar.<sup>6</sup></p>

                <p><i>2000'e Doğru</i><br />
                20 Ağustos 1989, yıl 3, sayı 34</p>

                <p>1 F. Razi, <i>e’t -Tefsiru’l-Kebir</i>, 30/69</p>

                <p>2 Elmalılı Hamdi Yazır, <i>Hak Dini Kur’an Dili</i>, 7/5233</p>

                <p>3 F. Râzî, 30/70</p>

                <p>4 Örneğin bkz. Tefsiru’n -Nesefi, 1/105; Tefsiru’l-Celaleyn, 1/31;Taberi, <i>Camiü’l-Beyân</i> ,2/191-192; F.Razi, 5/215</p>

                <p>5 Bkz. Buhari, e’s -Sahîh, Kitabu’t-Tehaccüd/14; Sahîh-i Buhârî Muhtasarı Tecrîd-i Sarîh Tercemesi ve Şerhi, hadis no. 590; Müslim, e's-Sahîh, Kitabu Salati'l-Müsafirîn/168-172, hadis no. 758 ve öteki kitaplar.</p>

                <p>6 Bkz. İbn Teymiyye, Der’u Tearuzi’l-Akli ve’n -Nakl Arapça,1971, 1/15</p>
              </div>
            </div>
          </div>
        </div>
      </div>
    </div>
  </div>
</body>
</html>
