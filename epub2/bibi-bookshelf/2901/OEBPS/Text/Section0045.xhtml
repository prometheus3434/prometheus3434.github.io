<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1>Kur'an'ın Birinci Kaynağı: Yahudi Kaynakları</h1>

  <p>Kur'an'ın temel kaynakları şöyle sıralanabilir:</p>

  <p>1- Tevrat ve "şerh"leri gibi yahudi kaynakları,</p>

  <p>2- "incirler,</p>

  <p>3- Çeşitli yaşamıyla, edebiyatıyla eski Arap geleneği,</p>

  <p>4- O zamanki (Muhammed dönemindeki) Arap yaşamı,</p>

  <p>5- Muhammed'in özel yaşamı,</p>

  <p>6- Kur'an'm çağdaşı olan inanç akımları,</p>

  <p>7- Muhammed'le Kur’an için işbirliği etmiş olanlarca tasarlananlar,</p>

  <p>8- Muhammed'in kendi tasarladıkları,</p>

  <p>9- Muhammed'in "en yakın çevresi"ni oluşturanlarca tasarlananlar,</p>

  <p>10- Muhammed'den sonraki dönemlerdeki gelişmeler. (Bu dönemlerde Kur'an'a önemli sokuşturmalar olmuştur.)</p>

  <p>Bunları bir bir sunmaya çalışacağım.</p>

  <p><b>Tevrat'ın "tahrif edildiği" bir uydurma</b></p>

  <p>"Tevrat'ta ve İncil'de, Muhammed'in peygamberliğine ilişkin haberlerin yer aldığı ayetler bulunduğu için, bunlar yokedilmiş ya da değiştirilmiştir. Ayetlerle birlikte gerçeği saklamak için..." "Ünlü Kur'an yorumcusu F.Râzî de, kimi yerde, örneğin Yunus Suresinin 94. ayetinin yorumunda bu görüşü benimser nitelikte sözler yazıyor.<sup>1</sup> Ne var ki aynı Râzî, başka yerlerde de bu görüşü benimsemediğini belirtiyor. Örneğin, Ali İmrân Suresinin 78. ayetinin yorumunda (Arapçasmdan aynen çeviriyorum) şunları yazmakta:</p>

  <p>"2. soru: Halk arasında bunca yaygın ünü varken Tevrat'ta tahrif yapılmış olması nasıl mümkün olabilir?</p>

  <p>Cevap: Belki de bunu yapan çok az kişidir. Bunların çevresinde tahrifte birleşilmiş olabilir; sonra da bunlar, bir kesim halka, o tahrif edilmiş biçimi sürüp sunmuş olabilirler. Bu görüşe göre, bu türden bir tahrif mümkün.</p>

  <p>Ama benim görüşüme göre ayetin yorumunda bir başka görüş daha doğru. O da şudur:</p>

  <p>Tevrat'taki Muhammed'in peygamberliğine ilişkin kanıt sayılacak ayetler, üzerinde durulup düşünmeye, inceleme ve yoruma muhtaç türdendir. Yahudi toplumundan ilgililer, konuya ilişkin kuşku yaratıcı sorular ve karanlık itirazlar yöneltiyorlardı. Bu da işitenlerde bulanık duygular doğurucu izlenimler oluşturuyordu. Ve yahudiler şöyle diyordu: '(Ey müslümanlar!) Bu ayetlerle Tanrı'mn anlatmak istediği, hiç de sizin söylediğiniz şey (Muhammed'in peygamberliği) değildir.' işte 'tahrif denirken anlatılmak istenen ve dillerde dolaşan budur. Ve bu, şuna benzer: Hani zamanımızda da, Tanrı'mn Kitabı'ndan (ftur'an'dan) bir ayeti, herhangi bir kimse haklı olarak herhangi bir şeye kanıt diye gösterdiğinde, yanlış yolda olan kimse kalkıp ona ilişkin sorular yöneltir, kuşkular gündeme getirir ve şöyle konuşur: 'Tanrı'mn bu ayetle amaçladığı, hiç de senin söylediğin değildir...' İşte Tevrat'ta sözü edilen tahrif biçimi de böyle.”<sup>2</sup></p>

  <p>Kısacası: F.Râzî'nin görüşüne göre, Kur'an'da kimi ayetlerde de geçen "tahrifle amaçlanan, bilinen anlamı değildir. Yapılan "yanlış yorum"lara, "tahrif'adı verilmiş. Yine Râzî'nin görüşüne göre, aynı türden "tahrif', Kur'an ayetlerinden kimileri ele alınırken de kimileri tarafından yapılıyor. Çünkü kimileri, Kur'an'dan kimi ayetlere anlam verirken, "yanlış yorum"lara sapıyorlar.</p>

  <p>Bu görüşe göre şöyle denebilir:</p>

  <p>-"Yanlış yorum", eğer "tahrif diye nitelenirse, Kur'an'dan kimi ayetlerde de "tahrif yapıldığını kabul etmek gerekir.</p>

  <p>Nisa Suresinin 46., Maide Suresinin 13. ve 41. ayetlerinde, yahu-dilcrden kimilerin, kitaplarından kimi sözlerinin yerini "tahrif ettikleri anlatılır. F.Râzî, bu üç ayetten ilk ikisinin yorumunda da "tahrife ilişkin aynı görüşünü, yani "tahrif'in "sözlerin, sözcüklerin kendilerini "değiştirme-bozma" anlamında olduğunu savunur.<sup>3</sup> "Tahriften bir de Bakara Suresinin 75. ayetinde sö-zedilir. Râzî, bu ayetin yorumunda da "tahrifin, "yanlış yorum" anlamında olduğunu düşündüğünü belli eder.<sup>4</sup></p>

  <p>"Tahrifi, "sözlerin değiştirilmesi, bozulması" anlamında alıp da -ki bilinegelen anlamı budur- "Tevrat'ta (ya da İncil'de) tahrif vardır." diyen, "Tevrat'ın (ve İncil'in) tahrif edildiğini" ileri süren müslüman-lar, hem gerçeği dile getirmemiş olurlar, hem de çelişkiye düşerler:</p>

  <p>Gerçeği dile getirmemiş olurlar çünkü:</p>

  <p><b>"Tevrat'ın tahrif edildiği" neden ileri sürülemez:</b></p>

  <p>Yukarıda da belirtildiği gibi "tahrif savı, "Tevrat'ta Muhammed'in peygamber olarak geleceğini anlatan ayetler vardı. Bu anlaşılmasın diye ayetler tahrif edilmiş (yani sözler bozulmuş, değiştirilmiştir)." savıyla birlikte ileri sürülegelmiştir.</p>

  <p>Şöyle bir soru sorup karşılığını aramak, gerçeği ortaya koymaya yeter:</p>

  <p>Tevrat "tahrif edildiyse ne zaman yapılmıştır bu?</p>

  <p>Eğer Muhammed'den önce, Muhammed'in söz konusu olmadığı dönemlerde olmuşsa, bunun hiçbir anlamı olamaz. Zaten bu da ileri sürülmüyor.</p>

  <p>Eğer Muhammed'in "peygamber" olarak ortaya çıktığı dönemde yapıldıysa, yani bu ileri sürülüyorsa bu da olamaz.</p>

  <p>Olamaz çünkü: .</p>

  <p>1- Tevrat’ın bugünkü durumunu alması, Muhammed'in dönemi şöyle dursun, milattan önceki dönemlerde gerçekleşmiştir.</p>

  <p>Lut Gölü Tomarları, bir başka adıyla Kumran Yazıtları, bu gerçeği gözler önüne seren kanıtlardan biridir:</p>

  <p>Yıl: 1947. Filistin. Eriha'nın (jericho) 12 km. güneyinde, Kumran Yıkıntılan'nın bulunduğu bir kesim. Yıkıntılara 4, Lut Gölü'ne iki km. uzaklıkta gölden 300 m. yükseklikte bir yer. Ve köylü bir Arap. Kuzusunu yitirmiştir. Ararken bir mağaraya rastlar. Mağara 8 m. uzunluğunda, 3 m. genişliğinde, 2.5-3 m. yüksekliğinde, işte burada kimi kırık, kimiyse olduğu gibi sapasağlam duran birkaç küp bulunuyordu. içlerinde de, bezle kaplı, en üstü ziftlenmiş MEŞİN TOMARLAR. Köylü Arap nereden bilecekti ki bunlar, soluk kesecek ölçüde önemli. Bunlardan en iyi korunmuş olanlarını, bir antikacı aracılığıyla götürdü; Kudüs'teki Süryani St. Marc Manastırı Metropolidi Mar Atanas Yeşue Samuel'e sattı. Birkaç kuruş karşılığında. Tomarlar, önceleri pek ilgi görmemişti; ama bunların ne denli önemli olduklarının anlaşılması uzun sürmemişti. Daha o yıl önem anlaşıldı; gereken ilgi gösterildi, izleyen yıllarda, aynı mağarada araştırmalar yapılarak başka önemli parçalar elde edildi. Kimi buluntular da, Kumran'ın tarihini ortaya koymaya yaradı. 1974'de bulunan elyazma-lan arasında, Tevrat'ın çok önemli bir bölümünü oluşturan IŞAYA da var. Bu kopyalar, İSA’DAN ÖNCEKİ DÖNEMLERE AlT. Bugüne değin bilinen metinlerin en eskileridir. Ve yine Tevrat bütününden Hababuk (Habakkuk). M.Ö. 6. yy.'da kaleme alınmıştır.<sup>5</sup></p>

  <p>Lut Gölü Tomarları ve önemi üstüne, kongrelerde çeşitli bildiriler sunulmuştur. Ve özellikle şunlar dile getirilmiştir:</p>

  <p>- Bu tomarlar Milattan Önceki zamana aittir.</p>

  <p>- Bu tomarlar içinde bulunan Tevrat bölümlerine ait metinler, Tevrat'ın Milattan Önceki metinlerine uygunluğunu ortaya koymuştur.</p>

  <p>XXII. Uluslararası Doğubilimciler Kongresi'nin çalışmalarında da bunun yansıtıldığı görülür. 1951 yılında İstanbul Üniversitesi Hukuk ve Iktisad Fakülteleri binalarında toplanan bu kongreye sunulan tomarlara ilişkin bildirilerden Ord. Prof. Dr. Zeki Velidi Togan, uzun uzun sözeder.</p>

  <p>- Tomarların çoğunun M.Ö. III. yy .'a ait olduğu belirtilmiştir.</p>

  <p>Bir de aynen şöyle dendiği görülür:</p>

  <p>- "Bu tomarların Tevrat'ın Işaya bölümüne ait olanları Masora tefsirleri tesiriyle değiştirilen noktalardan ayrılmakta, yani Tevrat'ın Grekçe'ye çevirisinden önceki şeklini ortaya koymaktadır, işte tomarların asıl değeri de buradadır. îslamlar (müslümanlar) Tevrat'ın iııhriflere uğradığını ileri sürdüklerinden, Lut Gölü Tomarları'nın incelenmesine, bir gün onlar da katılırlar."<sup>6</sup></p>

  <p>Hayrullah Örs de şunları yazar:</p>

  <p>- "M.Ö. 300'e doğru da Tarihler, Ezra ve Nohemya bölümleri. Bu son tarihten sonra Eski Ahd'in (Tevrat'ın) artık şimdiki şeklinde kaldığı, hatta BlR HARFiNİNBlLEDEĞIŞTİRiLMEDİĞIbir gerçektir...”<sup>7</sup></p>

  <p>Tevrat, M.Ö. 300'e doğru aldığı biçimiyle hiç değişmediğine göre, Muhammed döneminde bu kitabın "tahrif edildiği" hiçbir biçimde düşünülemez.</p>

  <p>2- Tevrat, sayılamayacak kadar çok inanırlarınca okunmuş, saklanmış ve korunagelmiştir. Bir yerdeki nüshasında değişiklik yapılmış olsaydı, başka yerlerdeki nüshaları bu değişiklikten uzak kalırdı. Çünkü her yerde aynı değişikliğin yapılmış olabileceğini hiçbir akıl ve mantık kabul etmez.</p>

  <p>Bu nedenledir ki Kur'an yorumcularından kimileri, örneğin F.Râzî, şöyle demek zorunda kalmışta:</p>

  <p>- "Sözlerin değiştirilmesi biçiminde bir tahrifin olamayacağı yolundaki görüş daha doğrudur. Çünkü TÜMÜNÜN YALAN ÜZERİNDE BİRLEŞMELERİ MÜMKÜN OLMAYAN BlR TOPLULUKÇA AKTARILAN BlR KİTABIN SÖZLERİ DEĞİŞTİRİLMİŞ OLAMAZ."<sup>8</sup></p>

  <p>Kaldı ki, "Tevrat tahrif edilmiştir, değiştirilmiştir." diyenlerin, "aslı"m da ortaya koymaları gerekir. Bunu yapamamışlarda ve hiçbir zaman da yapamayacaklarda. Çünkü ileri sürdükleri biçimde "aslı", hiç olmamıştır.</p>

  <p><b>Müslümanlar "Tevrat tahrif edilmiştir" derken çelişkiye düşüyorlar:</b></p>

  <p>1- Hicr Suresinin 9. ayetinin Diyanet çevirisindeki anlamı şöyle:</p>

  <p>- "Doğrusu Kitab'ı (Kur'an'ı) Biz indirdik; onun koruyucusu, elbette Biziz."</p>

  <p>Bunu, Kur'an'ın "Tanrı"sı söylüyor. "İndirdiği Kitab'ı kesinlikle koruyacağını" açıkça belirtiyor. Yani "Kur'ari'ı, "kendisinin indirmiş olması" nedeniyle "koruyacağını" açıklıyor. Demek ki bir "kitabı indirmiş olması, o kitabı korumasını" da gerektiriyor. Kur'an, Tevrat'ı da "Tanrı'nın indirdiğini" açıkladığına göre, "Tanrı"nın Tevrat'ı da "koruması" gerekir. Müslümanların bir yandan "Tevrat'ın da Tanrı'nın indirdiği kitap olduğuna" inanırlarken, öbür yanda bu kitabın "tahrif edildiğini, sözlerinin değiştirildiğini" söylemeleri bir çelişkidir. Müslümanlar şu soruya cevap veremezler:</p>

  <p>- İnancınıza göre, Tevrat'ı da "Tanrı gökten indirmiştir". Öte yandan bu kitabın "tahrif edildiğini" ileri sürüyorsunuz. Tanrı, kendi indirdiği kitap diye Kur'an'ı koruyor da, yine kendi indirdiği kitap olan Tevrat'ı niye korumamış?</p>

  <p>2- Kur'an'da, "Kur'an'ın, Tevrat'ın ve İncil'in MUSADDIK'ı olduğu" açıklanır. (bkz. Bakara: 41, 91, 97; Âlu îmran: 3; Nisâ: 47; Mâide: 48; Fâtır: 31, Ahkaf: 30.) "Musaddık" sözcüğüne, Kur'an'dan önceki kitapların "tahrif edildiklerini" ileri süren Islâmcılar, belki de "çclişki"ye düşmemek çabasıyla "tasdik edici" anlamının yanında bir de "doğrultucu" anlamını verirler.<sup>9</sup> Oysa "musaddık"ın tam karşılığı: "doğrulayıcı"dır. Demek ki Kur'an, Tevrat ve İncil'i "doğrultucu" değil, "onaylayım, doğrulayıcı" olarak kendisini tanıtıyor. Müslümanlar bir yandan Kur'an'ın bildirdiklerine inanırlarken, bir yandan da bu konudaki açıklamasına aldırmayıp "Tevrat (ya da İncil) tahrif edilmiştir." savında bulunurken çelişkiye düşüyorlar.</p>

  <p><b>Tevrat'ın kapsamı:</b></p>

  <p>"Tevrat" bölümünde ayrıntılarıyla görülecektir ki, Tevrat, Kur'an'ın ileri sürdüğü, inanırlarının inandığı gibi "gökten inme (Musa'ya indirilmiş) bir kitap" değildir. Yahudilerin yaşamı ve edebiyatıyla geleneklerini, oradan buradan aldıkları hukuku, söylenceleri, çeşitli ilişkileri yansıtan söylence biçimindeki açıklamaları kapsar. Tarihsel olgularla çelişen, akıl ve bilimle bağdaşmayan anlatımlarla dolu. Ne var ki, bilindiği gibi Yahudiler, bu kitabı "kutsal kitap" ola-ınk inanıp koruyagelmişlerdir. Ve kuşkusuz, müslümanların ileri sürdüğü gibi bir "tahrif'hiç olmamıştır.</p>

  <p><b>Tahrif, Kur'an'dadır:</b></p>

  <p>Tevrat'ta olanlardan Kur'an'a yansıyanlar, aktarılanlar incelendiğinde şu görülür:</p>

  <p>Tevrat'tan Kur'an'a yansıyan ya da aktarılanlar, genellikle şu ya da bu biçimde geçmiştir, geçirilmiştir. Kur'an oluşturulurken Muham-med'in öğreticileri durumundaki kişilerden, kimi zaman da Muham-med'den kaynaklanmıştır bu. "Değişiklik”, kimi zaman, Tevrat'ın kapsamının kimi öğretici ya da Muhammed tarafından yeterince bili-nememiş olmasından ileri gelmiştir. Kimi zamansa birtakım gerçekleri saklamak ya da ters yüz etmek amacıyla ve özellikle yapılmıştır. Bu gerçek "Muhammed'in Öğreticileri"nin yer aldığı bölümde daha açıklıkla görülecektir.</p>

  <p>Tevrat, son biçimini aldığı Milattan Önceki zamandan bugüne değin, olduğu gibi ve değiştirilmeden geldiğine ve bu, bilimsel yollardan (araştırmalarla) kanıtlandığına göre, "sözleri değiştirme, bozma (kapsamı genişletme ya da daraltma)" biçimindeki bir "tahrif, ileri sürüldüğünün tersine, "Tevrat"ta olmamış, "Kur'an"da olmuştur. Tevrat'ta olanların, Kur'an'da "değişik biçim ve kapsamda" görülüyor olması karşısında bunu kabul etmek zorunludur. Kur'an'daki başka tür "tahrifleri de ilgili bölümlerde göreceğiz.</p>

  <p><b>Kur’an'daki "Yahudilik":</b></p>

  <p>"Tefsir"lerde, yani Kur'an yorumlarında, biraz "abartılı", "akıl ve bilim dışı" anlatımlar, öyküler olup da aklı ve bilimi ölçü alanlarca eleştirildiğinde ya da eleştirileceği anlaşıldığı zaman, "İslam'ı kurtarma" çabasında olanlar hemen şunu söylerler:</p>

  <p>- "Bu, Kur'an'da yok. Kur'an'da olan böyle değil. Bu, Israiliyyat-tır."</p>

  <p>Bu çabayla kitaplar da yazılmıştır. Bu türden olan, Diyanet işleri Başkanlığı yayınlarından da var.<sup>10</sup></p>

  <p>"Israiliyyafm ne olduğunu, çoğu "aydın" kişiler bile bilmez ya da yeterince bilmez. İslam'ı kurtarma çabasında olanlar da bu bilgisizlikten yararlanırlar. Sıkıştıkları zaman, "eleştiri konusu" yapılan şeyler oldu mu, "Israiliyyattır" deyip geçiştirirler; "Kur'an'da îsrailiyyat yokmuş gibi" gösterirler.</p>

  <p>Onun için "îsrailiyyat" nedir, İslam'da, İslam’ın temeli olan "Kur’an"da "îsrailiyyat" var mıdır, yok mudur, ne ölçüde vardır; iyi bilinmelidir.</p>

  <p>"İsrailiyyat", sözlük anlamıyla, "İsrail'le ilgili, İsrail konusunda olanlar" demektir.</p>

  <p>"İsrail" sözcüğü, Arapça değildir.<sup>11</sup> Müslüman olan ve olmayan tüm uzmanlar, "Israil"in, yahudi "peygamber"lerinden Yakup olduğunda görüş birliği ederler. Müslüman yorumcuların kimine göre sözcük "îbranca"dır.<sup>12</sup> Anlamına gelince: Fahruddin Râzî, şunları yazar:</p>

  <p>"Tefsirciler İsrail'in, İbrahim Oğlu Ishak Oğlu Yakub olduğunda birleşirler ve şöyle derler: 'İsrail'in anlamı:' Abdullah'tır (Tanrı'nın kulu). Çünkü 'Isra', onların (yahudilerin) dilinde 'kul' (abd), 'îl'de 'Allah' demektir. 'Cebrail', 'Mikâil'de 'Tanrı kulu' anlamındadırlar. Kaffâl'sa şöyle der: Kimilerine göre 'Isra', İbranca'da, 'insan' anlamına gelir. 'Tanrı adamı' demiş oluyor İsrail' denirken."<sup>13</sup></p>

  <p>Tevrat inanırları kesimindeyse, "Israil"e "Tanrı'yla uğraşan" anlamı verilir. Ve Yakub'un bu adı nasıl aldığı da bir öyküyle anlatdır. Tevrat'ta şunları okuyoruz:</p>

  <p>"Ve Yakub yalnız başına kaldı. Ve seher sökünceye dek bir adam onunla güreşti. Ve yenmediğini görünce adam, Yakub'un uyluğunun başına dokundu. Ve Yakub'un uyluk başı incidi. (...) Adam: 'adın nedir?' dedi. Yakub karşılık verdi: 'Yakub'. Ve adam şöyle dedi: 'Artık sana: Yakub değil, İsrail (Tanrı'yla güreşen, Tanrı'yla uğraşan) denecek. Çünkü Tanrı'yla ve insanlarla uğraşıp yendin." (Tevrat, Tekvin, 32: 24-25, 27-28.) Yakub'un "görüştüğü adam" da meğer "Tanrı" imiş (!) (Bkz. Aynı bap, ayet: 30.)</p>

  <p>Bu öyküye göre, "Israil"in Yakub'a ad olarak verilmesinin nedeni: Yakub'un "Tanrı'yla güreşmiş olması"dır.</p>

  <p>"îsrailiyyat", "İsrailoğulları'na ait" her şeyi dile getirir.</p>

  <p>Kur'an'da "İsrailoğulları'ndan pek çok söz edilir. Bu toplumun huşlarına gelenlerden, "kitaplarından, hukuklarından, inançlarından, gelenek ve göreneklerinden... Kur'an'ın Tevrat'tan aktarılma "Tanrı"sı, sık sık "Ey İsrailoğulları!" (Ya Benî Israile!) diyerek bu topluma seslenir. "İsrailoğulları" demek olan "Benû İsrail" deyimi, Kur'an'da tam 42 kez geçer. (Bkz. Bakara: 40, 47, 83, 122, 211, 246; Âlu İmran: 49, 93; Mâide: 12, 32, 70, 72, 78, 110; A'raf: 105, 134, 137, 138; Yunus: 90 (iki kez), 93; îsrâ: 2, 4, 101, 104; Meryem: 58; Tâhâ: 47, 80, 94; Şuara: 17, 22, 59, 197; Nemi: 76; Secde: 23; Mü'min: 53; Zuhruf: 59; Duhan: 30; Câsiye: 16; Ahkâf: 10; Sâff: 6, 14.) Öyküsüyle, inancıyla, "İsrailoğulları’na ilişkin olanlar", Kur'an'ı neredeyse baştan sona kaplamış durumda.</p>

  <p>Demek ki, "îsrailiyyat Kur'an'da var mı?" sorusuna "var" demek yetmez; "Kur'an'ın başından sonuna dek var, çok var." demek gerekir. Kur'an, "lsrailiyyat"la dolup taşıyor, ama Tevrat'taki biçiminden değişik anlatım biçimleriyle...</p>

  <p>"Tefsir'de lsrailiyyat"ın yazarı Dr. Abdullah Aydemir, şöyle diyor:</p>

  <p>"İslam'a düşmanlıkta en ileri giden, yahudilcrdi. Çünkü onlar, KENDİ KURUNTULARINA GÖRE, ALLAH'IN SEÇKİN BlR KAVMl’dirler."<sup>14</sup></p>

  <p>Oysa Kur'an'ın "Tanrı"sınca da bu böyledir. Yani "Yahudiler (Isra-iloğullan), en seçkin, en üstün bir toplumdur" Kur'an'a göre de. Kur'an'ın "Tanrı "sı bakın nasıl sesleniyor bu topluma (Diyanet çevirisiyle):</p>

  <p>- "Ey İsrailoğulları! Size verdiğim nimeti ve sizi DÜNYALARA ÜSTÜN KILDIĞIMI hatırlayın!"</p>

  <p>Bu anlamdaki sözler Kur'an'da, Bakara Suresinin hem 47., hem de 122. ayeti olarak yer alıyor.</p>

  <p>Demek ki, "yahudiler"in "dünya toplundan içinde EN ÜSTÜN TOPLUM" olduğu inancı, yalnızca yahudilerde değil, Kur'an'ın "Tanrı"sı da bu görüşte. Bu "Tanrı"', A'raf Suresinin 140. ayetinde de aynı şeyi söylüyor; İsrailoğulları’nı (Yahudilerin) "tüm dünya top-lumlarından daha üstün kılındıklarını" duyuruyor. Kur'an'da bu ayetler varken, kalkıp "Yahudiler, kendi kuruntularına göre Allah'ın seçkin bir kavmidirler." demek, bir "müslüman" olarak bunu ileri sürmek oldukça gülünç oluyor. Ama ne kadar kimse bunun farkında?</p>

  <p>Kur'an'ın "Tanrı"sının "İsrailoğulları" için böyle bir nitelemede bulunması, bu "Tanrı"nın "Tevrat kaynaklı" oluşundandır. Tevrat'a da, ilgili bölümünde görüleceği gibi, başka kaynaklardan geçmedir.</p>

  <p>Ayrıca İslam Şeriatı da çok önemli bir kesimiyle "Yahudi Şeria-tı"ndan gelmedir. Bu düşünüldüğü zaman da, "İsrailoğulları’nın üstünlüğü"nden söz ediliyor oluşunun doğallığı görülür.</p>

  <p><b>"İsrailiyyat" tefsirlerde neden var?</b></p>

  <p>1- "İslam'ı kurtarma rolü"nde olanlara göre:</p>

  <p>"israiliyyat, İslam'ın düşmanı, İslam'ı içten yıkmaya yönelmiş dış güçler, Yahudiler eliyle tefsirlere sokulmuştur."</p>

  <p>"İslam kurtarıcıları"mn bu konudaki görüşleri böyle özetlenebilir.<sup>15</sup></p>

  <p>Bu görüş benimsenirse, Muhammed'in yakın arkadaşlarından tutun da tarih boyunca gelmiş geçmiş olan tüm "tefsir sahiplerinin İslam için kötülük düşünmüş ya da İslam düşmanlarına araç olmuş kimseler olarak görülmeleri gerekir. Buna göre bir Ibn Abbas (ölm. 687-688.) böyle bir kimsedir. Bir Ebu Hureyre (ölm. 678.) böyle bir kimsedir. Bir Amr İbnü'l As'm oğlu Abdullah (ölm. 684-685.) böyle-dir. Çünkü Muhammed'in "Ashab"ının ileri gelenlerinden olan bu kişilerin, "tefsirde lsrailiyyat"a kaynaklık ettikleri ünlüdür. Buhari (810-870) ve Müslim (ölm. 875.) gibi, İslam dünyasında "en sağlam hadis kitaplarını yazmış hadisçiler olarak kabul edilen hadis uzmanları da böyledir. Çünkü bunların kitapları da "Israiliyyat"la doludur. Dahası, Muhammed’in kendisini de bu kesime sokmak gerekir. Çünkü onun sözleri olarak "sahih" (sağlam) diye belirlenmiş olan nice hadisler de, "Israiliyyat''ı içerir. Yeri gelince örnekleri görülecektir.</p>

  <p>Bugün İslam dünyasında kaynak olarak başvurulan ve güvenilen hangi tefsirler varsa, hep Israiliyyat'la doludur. O zaman, bunları yazanları da İslam düşmanı ya da düşmanların aracı saymak gerekir aynı düşünceye göre.</p>

  <p>2- Gerçek olan:</p>

  <p>Gerçek şu ki, "tefsirde israiliyyat”, bir zorunluktan doğmuştur. Kimi politikacı vardır, üzerinde durulan bir olaydan, bir konudan öyle söz eder ki; bir türlü yakalanamaz. Çünkü somut bir şey söylemez.</p>

  <p>Söylediği şeyler yuvarlaktır, yalnızca bir değinmedir, şöyle bir değinip geçmedir. Anlamı yönünden de her yana çekilebilir niteliktedir. Kur'an'da da bu türden değinmeler vardır. Değinilen olayın içyüzü anlatılmamış olsa, hiçbir şey anlaşılmaz. İşte tam bu sırada, "tefsirci" devreye girer. Değinilen konu Tevrat'ta ya da Tevrat'ın şerhlerinde varsa oradan aktarır ya da aktarılmış olanı aktarır; böylece bir boşluğu doldurmaya çalışır. Yoksa Kur'an'daki sözlerle neye değinilmek istendiği anlaşılmayacak. Ne var ki, çoğu kez, asıl kaynağa doğrudan başvurulmadığı, başvurulamadığı, oradan buradan aktarıldığı için yer verilen açıklama, asıl kayııaktakinden şöyle ya da böyle biraz değişik olabilir.</p>

  <p>Bir örnek:</p>

  <p>Ahzab Suresinin 37. ayetinde, Muhammed'in, herkesçe "Muham-med'in Oğlu" diye tanınan oğulluğu Zeyd'in karısı Zeyneb'e nasıl ilgi duyup bu kadınla evlendiği, hadislerdeki açıklıkta olmasa bile anlatılır. 38. ayette de (Diyanet çevirisiyle) şöyle denir:</p>

  <p>- "Allah'ın Peygambere farz kıldığı şeylerde, ona bir güçlük yoktur. Bu, Allah'ın öteden beri gelmiş geçmişlere uyguladığı yasasıdır. Allah'ın emri, şüphesiz, gereği yerine gelecektir."</p>

  <p>Bu ayette ne demek isteniyor? Özellikle de, "Bu, Allah'ın öteden-beri, gelmiş geçmişlere uyguladığı yasasıdır" anlamındaki sözlerle demek istenen nedir? Bilinmiyor. Bunu öğrenmek isteyenler, tefsirlere başvurur. Çünkü tefsirlerde asıl kaynaktan aktarmalar ya da aktarmaların aktarmaları, dolayısıyla açıklamalar vardır. Başvurulduğunda görülür ki, 38. ayette, Davud'un -hem kral, hem de "peygamber"ken-bir komutanın, Hitti Uriya'nın karısıyla evlenmesine ilişkin, Tevrat'taki öyküye değinilmek isteniyor, değinip geçiliyor. Başka bir deyişle bu öykü anımsatılıyor.</p>

  <p><b>Kral "peygamber" Davud Hitti Uriya'nın karısıyla:</b></p>

  <p>Bu ayet nedeniyle F. Râzî şöyle diyor:</p>

  <p>"Burada, Davud Peygamberin kıssasına (öyküsüne) işaret (değinme) var. Uriya'nın karısıyla başına gelene ilişkin.”<sup>16</sup></p>

  <p>Başka tefsirlerde biraz daha çok bilgi aktarılır:</p>

  <p>"Başka peygamberlerin de (Muhammed'inki gibi) çok karısı ve cariyeleri vardı. Davud'un 100 karısı, 300 cariyesi, Süleyman'ın 300 karısı, 700 cariyesi bulunuyordu."<sup>17</sup></p>

  <p>Asıl öyküyse Tevrat'ta. Ve şöyle:</p>

  <p>"Ve akşamleyin vaki oldu ki Davud yatağından kalktı ve 'kral evi'nin damı üzerinde ve yıkanmakta olan bir kadını damdan gördü. Kadının bakılışı çok güzeldi. Davud (adam) gönderip kadın hakkında soruşturdu. Biri dedi ki: 'Bu kadın, Hitti Uriya'nın karısı, Eliam'ın kızı Bat-Şeba (Bint Seba) değil mi?' Ve Davud ulaklar gönderip onu getirtti. Kadın onun yanına geldi. Aybaşılı durumundan temizlendiğinden, Davud onunla yattı. Ve kadın gebe kaldı." (Tevrat, II. Samu-el, 11:2-5.)</p>

  <p>Hitti Uriya, düşmanla savaşan komutanlardan biridir. Cephe komutanı da Yoab adında biri. Davud mektup yazıp, Yoab'dan, Uriya'yı kendisine göndermesini ister. Yoab, Uriya'yı Davud'a gönderir. Davud, Uriya'yı yakından görüp tanımışur. Ertesi gün de geri göndermeye karar vermiştir. Yoab'a mektup yazar ve Uriya'nın eliyle gönderir. Mektupta da "Uriya'yı savaşta ön saflara koymasını" bildirmiştir. Yoab, Davud'un isteğini yerine getirir. Ve Hitti Uriya savaşırken öldürülür. Karısı Davud’a kalmıştır temelli. Uriya'nın öldüğü, Davud'a bildirilir. (Bkz. II. Samuel, 11:6-25.)</p>

  <p>"Ve Uriya'nın karısı, kocası Uriya'nın öldüğünü işitti. Ve kocası için dövündü. Ve yası geçince Davud adam gönderip onu evine aldı. Ve kadın onun karısı oldu. Ve ona bir oğul doğurdu. Fakat Davud'un yaptığı şey, Rabb'in yanında kötü oldu." (II. Samuel, 11:26-27.)</p>

  <p>Demek ki, Kur’an'ın "Tanrı"sı, Ahzab Suresinin 38. ayetinde, "Bu, Allah'ın öteden beri gelmiş geçmişlere (peygamberlere) uyguladığı yasasıdır." derken, bu olayı anımsatıyordu. Yani "Zeyd"in karısı Zey-neb'i aldı diye Muhammed kınanmamalıdır. Daha önceki peygamberler de benzerini yapmıştır. Örneğin Davud..." demiş oluyordu.</p>

  <p>Yalnız şu var: Bu "Tanrı", Tevrat'tayken olayı "kötü" bulurken, Kur'an'da Muhammed'in olayını kötü bulmuyor. Bununla birlikte, Sâd Suresinde Davud olayına biraz daha ayrıntılı olarak değinirken -melekleri aracılığıyla da olsa- Davud'un tutumunu pek iyi bulmuyor gibi. Dahası, Davud'u "99 dişi koyunu (karısı)" varken, bir başkasının "yalnızca bir tane olan dişi koyunu"nu alıp kendisininkilere katmak istediği (bunu gerçekleştirdiği) için "haksız" bulduğunu belli ediyor. Bu ayetlerin anlamını, Diyanet çevirisinde görelim:</p>

  <p>"Ey Muhammedi Onların söylediklerine sabret; güçlü kulumuz Davud'u an. O, daima Allah'a yönelirdi. Doğrusu Biz, akşam sabah onunla beraber teşbih eden dağları, kuşları da toplu halde onun buyruğu altına vermiştik. Her biri ona yönelmekteydi. Onun hükümranlığını kuvvetlendirmiştik. Ona hikmet ve kesin hüküm verme selâhiyeti vermiştik. Ey Muhammedi Sana davacıların haberi ulaştı mı? Mabedin duvarına tırmanıp Davud'un yanına girmişlerdi de o, onlardan ürkmüştü. Şöyle demişlerdi: 'Korkma! Birbirinin hakkına tecavüz etmiş iki davacı. Aramızda adaletle hükmet, ondan ayrılma. Bizi doğru yola çıkar. Bu kardeşimin doksan dokuz dişi koyunu, benim de bir tek dişi koyunum vardır. 'Onu da bana ver!' dedi. Ve tartışmada beni yendi.' Davud: 'And olsun ki, senin dişi koyununu, kendi dişi koyunlarına kalmak istemekle sana haksızlıkta bulunmuştur. Doğrusu ortakçıların çoğu, birbirinin haklarına tecavüz ederler. İnanıp yararlı iş işleyenler bunun dışındadır ki, sayılan ne kadar azdır.' demişti. Davud, kendisini denediğimizi sanmıştı ('sanmıştı' yerine 'bilmişti, anlamıştı' diye dilimize çevirmek gerekir-T.D.) da, Rabb'inden mağfiret (bağışlanma) dileyerek eğilip secdeye kapanmış, tevbe etmiş, Allah'a yönelmişti. Böylece onu bağışlamıştık. Katımızda onun yüksek bir makamı ve güzel bir geleceği vardır." (Sâd, ayet: 17-25.)</p>

  <p>Sorular:</p>

  <p>- Ayetlerde sözü edilen "iki davacı" kimlerdi?</p>

  <p>- "99 dişi koyun" ve "bir dişi koyun'da anlatılmak istenen nedir?</p>

  <p>- Davud'un "suç"u neydi ki, "tevbe" etmişti de, Tanrı da onu bağışlamıştı?</p>

  <p>"Tefsir"ler olmasa ve bunların aktarmaları yer almasa, bu ayetlerden hiçbir şey anlaşılmayacak.</p>

  <p>"Tefsir"ler, genellikle bu ayetlerle, Davud'un Hitti Uriya’nın karısını nasıl aldığına ilişkin Tevrat'taki, yukarıda anlatılan öyküsüne değinildiğini yazar.</p>

  <p>"Tefsir"lerde anlaüldığına göre: "iki davacı", Tann’nın, "Davud'a, yaptığı şeyin kötü olduğunu bir sınav biçiminde göstersinler diye özel olarak görevlendirip gönderdiği iki melek"tir. "99 dişi koyun"la "99 karı", "bir dişi koyun”la da "bir karı" amaçlanıyor. Taberi, eski Arap şairlerinin bir şiirini de kanıt göstererek, Araplarda "koyun" dendiğinde, bununla "kadın"ı da anlattıklarını bu ayetler nedeniyle yazar.<sup>18</sup> Taberi, birçok tefsir gibi, bu ayetler nedeniyle, Davud’un yukarıda yer alan Tevrat'taki öyküsüne, uzun uzun yer verir.<sup>19</sup></p>

  <p>Kısacası: Tefsirlerde anlatıldığına göre: Davud, Uriya’nın karısını çıplak görünce aşık olur. O sırada kendisinin 99 karısı, Uriya’nın yalnızca bir karısı vardır. Öyleyken bu kadını da alıp kendi karılan arasına katmak ister. Sonunda da bu gerçekleşir. Süleyman da bu kadından olur.<sup>20</sup></p>

  <p>Davud'un bu öyküsü, İslam'a leke getiriyor düşüncesiyle kimilerince doğru bulunmaz ve yadsınır. Ayetlerin, bu öyküyle olan bağlantısı ilk dönemlerde de bilindiği için, "el mesailü'l-müstetire"den, yani "kapalı kalması gereken konular"dan olması nedeniyle Ali’nin şöyle dediği aktarılır: "Kim bu öyküyü anlatırsa, ona 160 sopa vururum.”<sup>21</sup></p>

  <p>Karşı çıkılsın, çıkılmasın, Tevrat'taki öykü ve tefsirlerin aktarmaları bilinmedikçe, bu ayetlerle ne demek istendiğinin anlaşılamayaca-ğı ortada. İşte belge</p>

  <p>"Peygamber" Davud, Hitti Uriya’nın yıkanmakta olan kansını nasıl gördüğü, bu kadına nasıl âşık olduğu, nasıl elde etmeye çalıştığı ve nasıl başardığı, bu kadının, "peygamber" Süleyman’ın da anası olduğu... Arapça sayfalarda bunlar da var. (Taberi, Cami'l-Beyân, 23/ 91-96.)</p>

  <p><i>Teori</i><br />
  Nisan 1990, yıl 1, sayı 4</p>

  <p>1&nbsp;F. Râzî, <i>e't-Tefsiru'l-Kebîr</i>, 17/163.</p>

  <p>2&nbsp;F. Râzî, <i>e't-Tefsiru-1-Kebîr</i>, 8/107-108.</p>

  <p>3&nbsp;F. Râzî, <i>age</i>, 10/1189; 11/187.</p>

  <p>4 F. Râzî, <i>age</i>, 3/135-136.</p>

  <p>5 S. Şişman, "Lut Gölü Yazmaları", <i>İslam Tetkikleri Enstitüsü Dergisi</i>, yıl 1956-57, İstanbul, 1957, cilt: 2, cüz: 1, s.36-41</p>

  <p>6 Zeki Velidi Togan, "22. Beynelmilel Müsteşrikler Kongresi'nin Mesaisi ve İslam Tetkikleri", <i>İslam Tetkikleri Enstitüsü Dergisi</i>, cilt: 1, cüz: 1-4, yıl: 1953, İstanbul, 1954, s.30.</p>

  <p>7 Hayrullah Örs, <i>Musa ve Yahudilik</i>, İstanbul, 1966, s.37.</p>

  <p>8 F. Râzî, <i>age</i>, 11/178.</p>

  <p>9 Örneğin bkz. Dr. Abdullah Aydemir, <i>Tefsirde İsrailiyyât</i>, Ankara, 1979, s.3.</p>

  <p>10 Örneğin bkz. Dr. Abdullah Aydemir, Ankara, 1979, s.1-331, Önsöz, XIII-XIX.</p>

  <p>11 Muhammed Ali Sabunî, <i>Safvetu't-Tefâsir</i>, 1/53 ve öteki tefsirler.</p>

  <p>12 Tefsiru'n-Nesefî, 1/44; F. Râzî, 3/29 ve öteki tefsirler.</p>

  <p>13 F. Râzî, <i>age</i>, 3/29.</p>

  <p>14 Dr. Abdullah Aydemir, <i>Tefsir'de İsrailiyyât</i>, Önsöz, s.1.</p>

  <p>15 Bkz. Abdullah Aydemir, <i>Tefsir'de İsrailiyyât</i>, Önsöz.</p>

  <p>16 Bkz. F. Râzî, <i>age</i>, 25/ 213.</p>

  <p>17 Kimi tefsirde görmek için bkz. Tefsiru'n-Nesefî, 3/305, Kurtubî, 14/195.</p>

  <p>18 Taberi, <i>Camiü'l-Beyân</i>, 23/92.</p>

  <p>19 Taberi, <i>Camiü'l-Beyân</i>, 123/92-97.</p>

  <p>20 Tefsirler, örneğin Taberi, <i>aynı yerde</i>.</p>

  <p>21 Muhammed Ali Sabunî, <i>Safvetu't-Tefâsir</i>, 3/54, F. Râzî'nin öyküyü peygamberliğe yakıştıramayıp yadsımasını görmek için de bkz. <i>e't-Tefsirü'l-Kebir</i>, 26/192-193.</p>
</body>
</html>
