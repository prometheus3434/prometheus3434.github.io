<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="2.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">SEÇMEN PRIMO ÖLDÜ.<br class="calibre4" /></p>

  <p class="calibre6">Bütün bunlar beni oldukça hayal kırıklığına uğratmıştı. Seçmen'in ölümünün ardından bir tür cenaze yürüyüşü yapılır, sokaklarda panik olur, ulusal yas tutulur, uygun adım yürüyen askerler göğe selam verir falan sanıyordum. Büyük bir banket, yarıya inmiş bayraklar, her binada beyaz sancaklar. Öyle çatlak bir şeyler işte. Fakat ben bir Seçmen'in öldüğünü görecek kadar uzun yaşamamıştım. Merhum Seçmen'in istediği vârisin terfi edilişi ve sırf göstermelik olsun diye yapılan sahte bir seçim dışında, işlerin nasıl yürüdüğünü bilmiyordum.</p>

  <p class="calibre6">Sanırım Cumhuriyet bunun hiç olmadığını farz edip bir sonraki Seçmen'e geçiyordu. Şimdi ilkokuldaki derslerimden birinde bu konuyla ilgili okuduğum bir şeyi hatırlıyordum.Yeni bir Seçmenin zamanı geldiğinde,ülkemizin insanları duruma olumlu bakmayı unutmamalıdır. Yas tutmak zayıflık ve kargaşa getirir. Yapılacak tek şey, geleceğe bakmaktır.Evet.Hükümet vatandaşlarına karşı belirsizlik sergilemekten bu kadar çok korkuyordu.</p>

  <p class="calibre6">Ancak bu konuda sadece bir saniye durabildim.</p>

  <p class="calibre6">Andımızı henüz bitirmiştik ki bacağıma yeni bir acı saplandı. Kendime hâkim olamadan iki büklüm olup sağlam dizimin üzerine düştüm. Birkaç asker başını bize çevirdi. Olabildiğince yüksek sesle güldüm, sanki fazla eğlendiğimden gözlerime yaşlar dolmuş gibi yaptım. June da ayak uydurdu ama yüzündeki endişeyi görebiliyordum. Telaş içinde, "Hadi," diye fısıldadı. İnce kollarından birini belime sardı, ben de bana uzattığı eline uzanmaya çalıştım.</p>

  <p class="calibre6">Kaldırımın etrafında insanlar bizi fark etmeye başlıyorlardı. "Ayağa kalkmak zorundasın. Hadi."</p>

  <p class="calibre6">Yüzümdeki gülümsemeyi koruyabilmek bütün gücümü alıyordu. June’a odaklan. Ayakta durmaya çalışıp yine düştüm. Kahretsin. Çok fazla acıyordu. Gözlerimde beyaz ışıklar çakıyordu. Kendime, Nefes al, dedim. Vegas hattının ortasında bayılamazsın.</p>

  <p class="calibre6">"Neyin var, asker?”</p>

  <p class="calibre6">Ela gözlü genç onbaşı kollarını kavuşturmuş önümüzde duruyordu. Acelesi olduğu belliydi ama görünüşe göre işi bizi kontrol etmekten alıkoyacak kadar acil değildi. Kaşlarından birini bana doğru kaldırdı. "İyi misin? Yüzün kireç gibi beyaz, çocuk.”</p>

  <p class="calibre6">Koş. June'a bağırma isteği duydum. Kaç buradan... hâlâ zaman var. Ancak beni konuşma zahmetinden kurtardı. "Onu affedin efendim,” dedi. "Bir Bellagio müdaviminin bir oturuşta bu kadar içtiğini daha önce hiç görmemiştim." Pişmanlıkla başını salladı ve eliyle onu uzaklaştırdı. "Yaklaşmak istemezsiniz,” diye devam etti. "Sanırım kusması gerekiyor." Bir anda bambaşka birine nasıl dönüştüğünü hayrete düştüm. Tıpkı beni Lake sokaklarında kandırdığı gibi.</p>

  <p class="calibre6">Onbaşı ona kararsız bir şekilde kaşlarını çatıp yine bana döndü. Gözleri yaralı bacağımdaydı. Kalın pantolonumun altında gizlenmiş olmasına rağmen bacağımı inceledi.</p>

  <p class="calibre6">"Eskortun saçmalıyor. Görünüşe göre hastaneye gitmen gerekiyor." Oradan geçen bir hastane aracını çağırmak için bir elini kaldırdı.</p>

  <p class="calibre6">Başımı salladım. Zayıf bir gülüşle, "Hayır, teşekkür ederim, efendim," diyebildim. "Bu tatlı şey fazla komik espriler yapıyor. Nefesimi toparlayamadım sadece... gidip uyusam iyi olur. Biz...”</p>

  <p class="calibre6">Ama dediklerime kulak asmıyordu. Sessizce küfrettim. Eğer hastaneye gidersek parmak izlerimizi alıp kim olduğumuzu öğrenirlerdi. Cumhuriyet'in en çok aranan iki kaçağı olduğumuzu. June’a bakmaya cüret edemedim ama onun da bir çıkar yol bulmaya çalıştığını biliyordum.</p>

  <p class="calibre6">Sonra biri onbaşının arkasından başını uzattı.</p>

  <p class="calibre6">June’un da benim de tanıdığımız bir kızdı bu ancak onu daha önce yeni cilalanmış bir Cumhuriyet üniforması giyerken görmemiştim. Boynunda pilot gözlüğü asılıydı. Onbaşının etrafından dolaşıp dalgın dalgın gülümseyerek önümde durdu. "Hey!" dedi. “Sen olduğunu anlamıştım... seni sokağın başından buraya kadar oraya buraya tökezlediğini gördüm!"</p>

  <p class="calibre6">Kız beni ayağa kaldırıp sırtıma sertçe bir şaplak indirirken onbaşı bizi izliyordu, irkildim ama yine de onu doğduğumdan beri tanıdığımı gösteren bir şekilde gülümsedim. “Seni özledim," demeye karar verdim.</p>

  <p class="calibre6">Onbaşı sabırsızca yeni gelen kıza işaret etti. “Onu tanıyor musun?”</p>

  <p class="calibre6">Kız kısa siyah saçlarını arkaya savurdu ve ona hayatımda gördüğüm en çapkın şekilde sırıttı. "Onu tanımak mı, efendim? İlk senemizde aynı filodaydık." Bana göz kırptı. "Görünüşe göre yine kulüplerde yaramazlık yapıyormuş."</p>

  <p class="calibre6">Onbaşı ilgisiz bir şekilde güldü ve gözlerini devirdi. "Hava kuvvetleri demek. Eh, bir daha ortalığı ayağa kaldırmadığından emin ol. Az kalsın komutanını çağıracaktım." Sonra da acelesi olduğunu hatırlayıp gözden kayboldu.</p>

  <p class="calibre6">Nefesimi bıraktım. Paçayı daha ucuz atlatabilir miydik?</p>

  <p class="calibre6">O gidince kız bana neşeyle gülümsedi. Kollarından birinin alçıda olduğu kıyafetine rağmen belli oluyordu."Kışlam yakında,” dedi.</p>

  <p class="calibre6">Sesinde bizi gördüğüne pek de mutlu olmadığını belli eden bir ton vardı. "Biraz orada dinlenmeye ne dersin? Yanında yeni oyun arkadaşını da getirebilirsin." Kız bunları derken June'a başıyla işaret etti.</p>

  <p class="calibre6">Kaede.Onunla tanıştığım o akşamüstünden beri hiç değişmemişti, onu gördüğümde sadece sarmaşık dövmeli bir barmen sanmıştım. Onun bir Vatansever olduğunu öğrenmeden önce.</p>

  <p class="calibre6">"Önden buyur," diye cevap verdim.</p>

  <p class="calibre6">Kaede beni bir blok daha götürmesi için June'a yardım etti. Bir dizi yüksek kışladan oluşan Venezia'nın incelikle oyulmuş ön kapılarına gelince durdu, sonra da sıkılmış bir nöbetçinin yanından ve binanın ana girişinden geçirdi. Tavanın yüksekliği başımı döndürüyordu, duvarda sıralanmış her sütunun arasında asılı Cumhuriyet bayrakları ve Seçmen portrelerini görür gibi oldum. Askerler portreleri yenileriyle değiştirmeye başlamışlardı bile. Kaede durmaksızın önemsiz şeylerden bahsederek bize yol gösteriyordu. Saçları daha da kısalmıştı, çene hizasında eşit bir şekilde kesilmişti, düzgün göz kapakları da koyu lacivert farla kaplıydı. Onunla boyumuzun neredeyse aynı olduğunu daha önce fark etmemiştim. Yanımızdan sürüyle asker geçiyordu, içlerinden birinin beni eski "Aranıyor” posterlerimden tanıyıp alarmı çalmasını bekliyordum. June'un gerçek kimliğini anlayacaklardı. Ya da Kaede'nin gerçek bir asker olmadığını. Sonra da üstümüze atılacaklardı, hiç şansımız yoktu.</p>

  <p class="calibre6">Fakat kimse bizi sorgulamadı, hatta topallamam burayla daha da kaynaşmamıza yaramıştı; Kolu bacağı alçıda olan birkaç asker daha görmüştüm. Kaede asansöre binmemize yardım etti; daha önce bir asansöre hiç binmemiştim çünkü daha önce tamamen elektrikli bir binaya girmemiştim. Sekizinci katta indik. Burada daha az asker vardı. Hatta geçtiğimiz bir koridor tamamen boştu.</p>

  <p class="calibre6">Buraya gelince Kaede sonunda neşeli maskesini bir kenara bıraktı. Kapılardan birine yavaşça vururken, "Lağım farelerinden bir farkınız kalmamış," diye mırıldandı. "Bacağın hâlâ sıkıntı çıkarıyor, öyle mi? Onca yolu bizi bulmak için geldiysen çok inatçı olmalısın.” June'a küçümseyerek güldü. "Elbisendeki lanet ışıklar neredeyse gözlerimi kör edecekti."</p>

  <p class="calibre6">June bana bir bakış attı. Ne düşündüğünü tam olarak biliyordum. Bir grup suçlu nasıl oluyordu da Vegas'ın en büyük askerî kışlalarından birinde yaşayabiliyordu?</p>

  <p class="calibre6">Kapının arkasından bir klik sesi geldi. Kaede kapıyı savurup açtı, sonra da kollarını ileriye doğru uzatarak içeri girdi. Ellerini genişçe açarak, "Naçizane evimize hoş geldiniz," dedi. "En azından önümüzdeki birkaç gün için. Fazla gösterişli değil, öyle değil mi?"</p>

  <p class="calibre6">Ne görmeyi beklediğimi bilmiyordum. Bir grup genç ya da belki de düşük bütçeli bir organizasyon.</p>

  <p class="calibre6">Bunun yerine bizi bekleyen sadece iki kişinin daha olduğu bir odaya girmiştik. Etrafıma şaşkınlık içinde baktım. Daha önce hiç gerçek bir Cumhuriyet Kışlasında bulunmamıştım ancak burası resmî görevlilere özel olmalıydı... sıradan askerlere böyle bir yer vermeyeceklerinden emindim. Öncelikle sıra sıra ranzalar bulunan uzun bir oda değildi. Bir ya da iki resmî görevliye uygun lüks bir apartman dairesi olabilirdi. Tavanda ve lambalarda ki ışıklar elektrikliydi. Yerlerde gümüş ve krem rengi mermer karolar vardı, duvarlar kırık beyaz ve koyu şarap renklerinin farklı tonlarına boyanmıştı, koltukların ve masaların bacaklarını örten kalın, kırmızı örtüler vardı. Duvarlardan birine gömülü ufak bir ekran sessizce dışarıdaki JumboTron'larda gösterilen haberlerin aynısını gösteriyordu.Yavaşça ıslık çaldım.' Hiç gösterişli değilmiş.” Gülümsedim ama June’a bakınca gülümsemem kayboldu. Anka kuşu dövmesinin ardındaki suratı gergindi. Gözlerinde bir ifade olmasa da kesinlikle mutsuzdu ve benim kadar etkilenmemişti. Eh, neden etkilenecekti ki? Onun dairesi de eminim bunun gibi güzeldi. Gözleri düzenli bir şekilde odayı taradı, benim belki de asla göremeyeceğim şeyleri fark ediyordu. Her iyi Cumhuriyet askeri gibi keskin ve dikkatliydi. Ellerinden biri, bir çift bıçak saklı olan belinin yakınındaydı.</p>

  <p class="calibre6">Bir an sonra ortadaki koltuğun arkasında duran bir kız dikkatimi çekti. Gözlerini benimkilere kilitledi ve beni gördüğünden emin olmak istercesine gözlerini kıstı. Ağzı şaşkınlıkla açıldı, küçük pembe dudakları yuvarlak şeklini almıştı. Saçları artık örülemeyecek kadar kısaydı; dağınık bir şekilde boynunun ortasına iniyordu. Bir saniye. Kalbim bir an için duracak gibi oldu. Onu bu saçlar yüzünden tanıyamamıştım.</p>

  <p class="calibre6">Bu Tess'di.</p>

  <p class="calibre6">"Geldin!" diye haykırdı. Cevap veremeden. Tess bana doğru koşup ellerini boynuma doladı. Geriye sendeleyip dengemi korumaya çalıştım. "Gerçekten sensin, inanamıyorum, geldin! İyisin!"</p>

  <p class="calibre6">Düşüncelerimi toparlayamıyordum. Bir an için bacağımdaki acıyı bile unutmuştum. Sadece Tess in beline sıkıca sarıldım ve başımı omzuna gömüp gözlerimi kapadım. Aklımdaki ağırlık kalktı ve rahatladım. Derin bir nefes aldım, onun sıcaklığına ve saçlarının tatlı kokusuna bıraktım kendimi. On iki yaşımdan beri onu her gün görmüştüm fakat sadece birkaç hafta aradan sonra, onun artık arka sokağın birinde tanıştığım o on yaşındaki kız olmadığını fark edebiliyordum. Farklı görünüyordu. Büyümüştü. Göğsümde bir şeylerin hareketlendiğini hissettim.&nbsp;</p>

  <p class="calibre6">"Seni gördüğüme sevindim, kuzen," diye fısıldadım. "İyi görünüyorsun."</p>

  <p class="calibre6">Tess bana daha da sıkıca sarıldı. Nefesini tuttuğunu fark ettim; ağlamamak için kendini zor tutuyordu.</p>

  <p class="calibre6">Araya giren Kaede oldu. "Yeter," dedi. "Burada kahrolası bir dizi çekmiyoruz." Ayrılıp garip bir şekilde birbirimize güldük ve Tess elinin tersiyle gözlerindeki yaşları sildi. June’la rahatsız bir şekilde birbirlerine gülümsediler. Sonunda dönüp başka birinin, bir adamın beklediği yere döndü.</p>

  <p class="calibre6">Kaede başka bir şey söylemek için ağzını açtı fakat adam eldivenli eliyle onu durdurdu. Bu beni şaşırttı. Ne kadar patronluk tasladığını gördükten sonra, Kaede'nin grubun başında olduğunu düşünmüştüm. Bu kızın başka birinden emir aldığını hayal edemiyordum. Ama şimdi o adam bizimle konuşmak için ayağa kalkarken Kaede sadece dudak büzüp kendini koltuğa bıraktı. Adam uzun boyluydu, büyük ihtimalle kırklı yaşlarının başlarındaydı ve omuzları güçlü görünüyordu. Teni açık kahverengiydi ve kıvırcık saçları kısa, karışık bir kuyruk olarak toplanmıştı. Burnunun üzerinde siyah çerçeveli ince bir gözlük vardı.</p>

  <p class="calibre6">"Demek hakkında bu kadar konuşulan kişi sensin,” dedi. "Tanıştığımıza sevindim, Day.”</p>

  <p class="calibre6">Keşke acıdan dolayı iki büklüm durmaktan daha iyi bir şeyler yapabilseydim. "Ben de. Bizimle görüşmeyi kabul ettiğiniz için teşekkür ederiz."</p>

  <p class="calibre6">Gözlüklerini düzeltip özür dilercesine, "Lütfen sizleri Vegas’a yanımızda getirmediğimiz için bizi affedin," dedi. “Biraz soğuk bir davranıştı ancak boş yere asilerimi riske atmayı sevmem." Gözleri June’a kaydı. "Ve senin de Cumhuriyet’in dehası olduğunu tahmin ediyorum."</p>

  <p class="calibre6">June da yüksek sınıfa mensup insanlara özgü olduğu her yerinden belli olan bir hareketle başını eğdi.</p>

  <p class="calibre6">"Ama eskort kostümün çok gerçekçi. Hemen kimliğini kanıtlaman için ufak bir test yapalım. Lütfen gözlerini kapa."</p>

  <p class="calibre6">June bir anlığına tereddüt etti, sonra da dediğini yaptı.</p>

  <p class="calibre6">Adam elini odanın önüne doğru salladı. "Şimdi bıçaklarından biriyle duvardaki hedefi vur."</p>

  <p class="calibre6">Gözlerimi kırptım, sonra da duvarları inceledim. Hedef mi? Girdiğimiz kapının yanındaki duvarlardan birinde duran üç çemberli hedefi olan nişan tahtasını fark etmemiştim bile. Ancak June bir an bile duraksamadı. Belinden bıçağı çıkardı, döndü ve gözlerini açmadan nişan tahtasına doğru fırlattı.</p>

  <p class="calibre6">Hedefin tam ortasının birkaç santim ilerisine iyice saplandı. Adam ellerini çırptı. Kaede bile onay verircesine homurdandı, sonra da gözlerini devirdi. "Tanrı aşkına," diye mırıldandığını duydum. June tekrar bize döndü ve adamın cevabını bekledi. Tek kelime edemiyordum. Hayatımda daha önce kimsenin bir bıçağı öyle kullandığını görmemiştim. Ve June'dan daha önce inanılmaz şeyler gördüysem de bu bir silah kullanışını ilk görüşümdü. Bu görüntü beni hem heyecanlandırdı hem de tüylerimi diken diken etti, aklımda bir yerlere zorla kapadığım anıları, eğer odağımı kaybetmeden yoluma devam edebilmek istiyorsam bastırmak zorunda olduğum anıları aklıma getirdi.</p>

  <p class="calibre6">Adam ellerini arkasına tıkıştırarak, "Tanıştığımıza sevindim, Bayan Iparis," dedi. "Peki söyler misiniz, sizi buraya hangi rüzgâr attı?"</p>

  <p class="calibre6">June bana başıyla işaret etti, bu yüzden onun yerine ben konuşmaya başladım. "Yardımınıza ihtiyacımız var," dedim. "Lütfen. Tess için gelmiştim ama aynı zamanda da kardeşim Eden'ı bulmaya çalışıyorum.Cumhuriyetin onu ne amaçla kullandığını ya da nerede tuttuğunu bilmiyorum. Ordu haricinde bilgi alabilecek tek topluluğun siz olduğunuzu düşündük. Bir de son olarak, bacağımın ameliyat edilmesi gerekiyor gibi görünüyor.” Acıyla dolu yeni bir spazm yaramı dağlarken nefesini tuttum. Adam bacağıma baktı; kaşları endişeyle çatıldı.</p>

  <p class="calibre6">"Bu uzun bir liste,” dedi. "Oturman gerek. Ayakta durabilecek gibi görünmüyorsun." Sabırla hareket etmemi bekliyordu ama ben kıpırdamayınca boğazını temizledi. "Pekâlâ, siz kendinizi tanıtınınız, bana da aynısını yapmak düşer. Adım Razor ve şu anda Vatanseverlerin başındayım. Birkaç senedir bu organizasyonu yönetiyorum, senin Lake sokaklarında sorun çıkarmaya başlamandan daha uzun süredir. Yardımımızı istiyorsun, Day ama hatırladığım kadarıyla bize katılman için gönderdiğimiz davetiyeleri geri çevirmiştin. Hem de birkaç kere.”</p>

  <p class="calibre6">Hatta sıralanmış piramit şekildeki iniş sahalarına bakan pencerelere döndü. Buradan manzara harika görünüyordu. Her yanı ışıklarla kaplı hava gemileri gecenin karanlığında yol alıyordu, birkaçı da yapboz parçaları gibi piramitlerin tam tepesine konuyordu. Arada sırada siyah kartala benzeyen savaşçı jet formasyonlarını, hava gemisi güvertelerine iniş yaptıklarını ya da oradan havalandıklarını görüyorduk. Bitmek tükenmek bilmeyen bir hareketlilik vardı. Gözlerim bir binadan diğerine kayıyordu; özellikle de her tarafına açılmış olukları ve kenarını çevreleyen basamak şeklindeki çıkıntıları sayesinde piramit limanlara tırmanmak çok kolay olurdu.</p>

  <p class="calibre6">Razor'un benim cevap vermemi beklediğini fark ettim. "Organizasyonunuzun öldürdüğü kişi sayısı beni rahatsız etmişti," dedim.</p>

  <p class="calibre6">Razor, "Ama sanırım artık rahatsız olmuyorsun," dedi. Sözleri yakıcıydı fakat avuçlarını birleştirip parmak uçlarını dudaklarına bastırırken ses tonu anlayışlı geliyordu. "Çünkü bize ihtiyacın var. Doğru mu?"</p>

  <p class="calibre6">Eh, bunun aksini iddia edemezdim. "Üzgünüm," dedim. "Başka seçeneğimiz kalmadı. Ama bana inanın, eğer bizi geri çevirirseniz anlarım. Sadece lütfen bizi Cumhuriyet'e teslim etmeyin." Zorla gülümsedim.</p>

  <p class="calibre6">Alaycılığıma güldü. Burnundaki çarpık şişkinliğe odaklanıp acaba daha önce hiç kırıldı mı diye merak ettim. “En başta içimden yakalanana kadar Vegas'ta gezinmenize göz yummak geldi," diye devam etti. Sesi bir aristokratın ki gibi pürüzsüz, kültürlü ve karizmatikti. "Seninle açık konuşacağım. Becerilerin benim için artık eskisi kadar değerli değil, Day. Yıllar geçtikçe başka Koşucular da aramıza katıldı ve şimdi, yanlış anlama ama, yeni birini takımımıza almak en önemli önceliğimiz sayılmaz. Arkadaşın,” June'a işaret etmek için durdu, "Vatanseverlerin bir hayır kurumu olmadığını biliyor. Bizden çok büyük bir yardım istiyorsun. Karşılığında bize ne vereceksin? Yanınızda fazla para bulunduruyor olamazsınız."</p>

  <p class="calibre6">June bana anlamlı bir bakış attı. Beni tren yolculuğumuz sırasında bu konuda uyarmış olabilirdi ama artık pes edemezdim. Eğer Vatanseverler bizi geri çevirirse, gerçekten tek başımıza kalacaktık. "Çok paramız yok," diye itiraf ettim. "June adına konuşamam ancak yardımınız için yapabileceğim herhangi bir şey varsa söylemeniz yeter...”</p>

  <p class="calibre6">Razor kollarını kavuşturdu, dairedeki duvara sabit bir şekilde özenle yapılmış granitten bir tezgâhı ve raflarında her tür cam şişe bulunan bara gitti. İçkisini koyarken bekledik. Hazırlamayı bitirince bardağını bir eline alıp bize geri geldi. “Aslında bize sunabileceğin bir şey var,” diye başladı. “Şanslısın ki çok ilginç bir gecede geldin.” İçkisinden bir yudum alıp koltuğa oturdu. "Sokakta yürürken de öğrenmiş olabileceğin gibi, bir önceki Seçmen Primo bugün öldü. Cumhuriyetin elit çevrelerinden birçok kişinin yaklaştığını bildiği bir şeydi. Her neyse, oğlu Anden artık Cumhuriyetin yeni Seçmen’i. Henüz bir çocuk sayılır ve babasının Senatörleri tarafından hiç sevilmez." Öne eğildi, her bir kelimeyi dikkatle ve tartarak söylüyordu. "Cumhuriyetin daha önce bu kadar zayıf düştüğü pek görülmemiştir. Bir devrim başlatmak için daha iyi bir zaman olamaz. Fiziksel becerilerin gözden çıkarılabilir ancak bize diğer Koşucularımızın veremeyeceği iki şey var sende. Birincisi: şanın, halk kahramanı statün. Ve İkincisi,” içkisini June'a doğrulttu, "harika arkadaşın."</p>

  <p class="calibre6">Bunun üzerine gerildim ama Razor'ın gözleri sıcacık bakıyordu ve kendimi önerisinin devamını duymayı beklerken buldum.</p>

  <p class="calibre6">"Seni aramıza almaktan memnun oluruz, ikinize de iyi muamele edilecektir. Day, sana harika bir doktor bulabiliriz ve bacağını eskisinden de iyi hale getirecek bir ameliyatın masraflarını karşılayabiliriz.Kardeşinin nerede olduğunu bilmiyoruz ama onu bulmana yardımcı olabiliriz ve ileride eğer istersen Kolonilere kaçmanıza yardım ederiz.Karşılığında da yeni bir projemiz için yardımınızı isteyeceğiz.Sorgulama olmadan.Ancak ne yapacağınız hakkında herhangi bir detay vermeden önce Vatanseverlere bağlılık yemini etmeniz gerekiyor.Şartlarım bunlar. Ne düşünüyorsunuz?"</p>

  <p class="calibre6">June gözlerini benden Razor’a çevirdi. Sonra da çenesini daha da yukarı kaldırdı. "Ben varım. Vatanseverlere bağlılık yemini edeceğim."</p>

  <p class="calibre6">Sesi sanki artık sırtını Cumhuriyete tamamen döndüğünün farkına vardığını belli edercesine hafifçe titredi. Yavaşça yutkundum. Onun bu kadar çabuk kabul edeceğini beklemiyordum, daha birkaç hafta öncesine kadar bariz bir şekilde nefret ettiği bir gruba kendini adamadan önce onu biraz daha ikna etmemiz gerekebilir diye düşünmüştüm. Evet demiş olması bile kalbimi sızlatmıştı. Eğer June bile kendini Vatanseverlere adıyorsa, o zaman başka bir seçeneğimiz olmadığının farkında olmalıydı. Bunu benim için yapıyordu. Kelimeler ağzımdan döküldü. “Ben de."</p>

  <p class="calibre6">Razor gülümsedi,koltuktan kalktı ve şerefimize kadeh kaldırdı.Sonra da onu sehpaya koyup ellerimizi sıkıca sıktı. “O zaman resmiyet kazanmıştır. Yeni Seçmen Primo'yu öldürmemize yardım edeceksiniz.”</p>
</body>
</html>
