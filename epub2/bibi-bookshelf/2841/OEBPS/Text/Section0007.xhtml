<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="1.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">4 OCAK. SAAT: 19.32<br class="calibre4" /></p>

  <p class="calibre6">OKYANUS STANDART SAATİ</p>

  <p class="calibre6">METİAS'IN ÖLÜMÜNDEN OTUZ BEŞ GÜN SONRA.</p>

  <p class="calibre6"><br class="calibre4" /></p>

  <p class="calibre6">DAY YANIMDA FIRLAYARAK UYANDI.YÜZÜ TER İÇİNDEYDİ. YANAKLARI gözyaşlarıyla ıslanmıştı. Hırıltılı bir şekilde soluyordu.</p>

  <p class="calibre6">Ona doğru eğilip yüzüne düşen bir tutam ıslak saçı yüzünden çektim. Omzumdaki yara kabuk bağlamıştı ama bu hareket yeniden sızlamasına sebep oldu. Day doğruldu, bitkin bir şekilde gözlerini ovuşturdu ve sanki bir şey arıyormuş gibi sağa sola yalpalanan vagonumuzda göz gezdirdi. Önce karanlık bir köşede duran kasalara, sonra da yerde sıralanmış çuvallara ve aramızda duran yiyecek ve suyun bulunduğu torbaya baktı. Bir dakika içinde kendine geldi. Vegas’a giden bir trene atladığımızı hatırladı. Birkaç saniye sonra katı duruşunu bırakıp arkasındaki duvara yaslandı.</p>

  <p class="calibre6">Yavaşça eline dokundum, “iyi misin?” Bunu sürekli sorar olmuştum.&nbsp;</p>

  <p class="calibre6">Day omuz silkti. “Evet,” diye mırıldandı. “Kâbus.”</p>

  <p class="calibre6">Batalla Binası’ndan kaçıp Los Angeles’ı terk edeli sadece dokuz gün olmuştu. O zamandan beri Day gözünü her kapadığında kâbus görüyordu. Kaçtıktan sonra terk edilmiş bir tren garında birkaç saat dinlenme imkânı bulduğumuzda Day çığlıklar içinde uykusundan uyanmıştı. Askerler ya da sokak polisleri onu duymadığı için şanslıydık. Bundan sonra Day uykuya dalınca saçlarını okşayıp yanaklarını,alnını ve göz kapaklarını öpmeye başladım. Yine gözyaşları içinde uyanıyor, gözleri delicesine kaybettiği şeyleri arıyordu. En azından bunu sessizce yapıyordu...</p>

  <p class="calibre6">Bazen Day böyle sessizken akıl sağlığını acaba koruyabiliyor mu diye merak ediyordum. Bu düşünce beni korkutuyordu. Onu kaybetmeyi göze alamazdım. Kendime hep bunun mantıklı sebepleri olduğunu söylüyordum; bu noktada tek başımıza hayatta kalma şansımız düşüktü ve onun becerileri benimkileri tamamlıyordu. Ayrıca... artık koruyacak kimsem kalmamıştı. Ben de gözyaşlarından nasibimi almıştım, sadece onun uyumasını bekliyordum, o kadar. Dün gece Ollie için ağlamıştım. Cumhuriyet, ailemi öldürmüşken köpeğim için ağlamak aptal gibi hissettirmişti ama elimde değildi. Onu eve Metias getirmişti; dev patileri, sarkık kulakları ve sıcacık gözleriyle dünyanın en tatlı, en sakar yaratığı olan beyaz bir yumaktı. O benim oğlumdu ve ben de onu geride bırakmıştım.</p>

  <p class="calibre6">Day e, “Ne görüyordun?” diye fısıldadım. “Önemli bir şey değil.” Day duruşunu değiştirdi, sonra da yaralı bacağını yanlışlıkla yere sürtünce irkildi. Acıdan vücudu gerildi, gömleğinin altında kollarının ne kadar kaslı olduğunu görebiliyordum, sokakların kazandırdığı yağsız kas kütleleriydi. Yavaşça nefesini bıraktı. Beni o arka sokağın duvarına itişi, ilk öpücüğündeki açlık. Dudaklarına odaklanmayı bırakıp utanç içinde bu anıyı zihnimden uzaklaştırdım.</p>

  <p class="calibre6">Vagonun kapısına doğru başını salladı. “Şu anda neredeyiz? Yaklaşmış olmalıyız, değil mi?”</p>

  <p class="calibre6">Ayağa kalktım, dikkatimin dağılmasına şükrederek duvardan destek aldım ve vagonun küçük penceresinden baktım. Manzara pek değişmemişti; bitmek tükenmek bilmez apartmanlar ve fabrikalar dizisi, bacalar ve birbirinin üzerinden geçen ekspres yollar, hepsi akşam üzeri yağan yağmurda mavi ve gri-mor tonlarda birbirine karışmıştı. Hâlâ gecekondu mahallelerinden geçiyorduk. Los Angeles’taki gecekondu mahallelerinin neredeyse aynısıydılar. Uzakta, göz hizamın ortasından bir baraj uzanıyordu. Bir JumboTron’un geçmesini bekleyip ekranın köşesindeki küçük harfleri seçebilmek için gözlerimi kıstım. “Boulder City, Nevada,” dedim. “Çok yaklaştık. Büyük ihtimalle tren burada biraz duracak ama sonrasında Vegas’a otuz dakikadan az bir sürede varmış oluruz.”</p>

  <p class="calibre6">Day başını salladı. One eğilip yiyecek torbamızı açtı ve yiyecek bir şeyler aradı. “Güzel. Ne kadar erken gidersek, Vatanseverleri o kadar erken buluruz.”</p>

  <p class="calibre6">Mesafeli görünüyordu. Day bazen gördüğü kâbusları bana anlatırdı. ..Denemesinde başarısız olduğunu,Tess’i sokaklarda kaybettiğini veya veba devriyelerinden kaçtığını görüyordu. Cumhuriyet’in en çok aranan suçlusu olmakla ilgili kâbuslar. Diğer zamanlardaysa bu şekilde davranıp kâbuslarını anlatmadığında da ailesini gördüğünü biliyordum... annesinin ya da John’un öldüğünü. Belki de bana onları anlatmaması daha iyiydi. Kendi aklımdan çıkmayan rüyalarım bana yetiyordu ve onunkileri de bilmek istediğimi sanmıyordum.</p>

  <p class="calibre6">Day yiyecek torbasından bir parça bayatlamış hamur kızartması çıkartırken, “Vatanseverleri bulmakta gerçekten kararlısın, değil mi?” dedim. Bu onun Vegas’a gelmekteki ısrarını ilk kez sorgulayışım değildi ve konuya yaklaşırken dikkatli davranıyordum. Day’in en son düşünmesini istediğim şey Tess’i önemsemediğim veya Cumhuriyet’in o kötü şöhretli isyancı grubuyla buluşmaktan korktuğumdu. “Tess onlara kendi isteğiyle katıldı. Onu geri almaya çalışarak tehlikeye atıyor muyduk acaba?”</p>

  <p class="calibre6">Day hemen cevap vermedi. Hamur kızartmasını ikiye bölüp bir parçasını bana uzattı. “Biraz yesene? Bir süredir hiçbir şey yemiyorsun.”</p>

  <p class="calibre6">Kibarca elimi kaldırdım. “Teşekkür ederim,” diye karşılık verdim. “Hamur kızartması sevmem.”</p>

  <p class="calibre6">O anda keşke ağzımdan çıkanları geri içine tıkabilsem diye düşündüm. Day gözlerini indirip diğer yarısını torbaya geri koydu, sonra da kendininkini yemeye koyuldu. Ne kadar aptalca bir şey demiştim. <i>Hamur kızartması sevmem.</i> Onun düşüncelerini neredeyse okuyabiliyordum.</p>

  <p class="calibre6"><i>Zavallı küçük, zengin kız ve sosyetik tavırları</i>. Yiyecek beğenmeme lüksü var. Kendimi sessizce cezalandırdım ve aklıma bir daha ki sefere daha dikkatli olmak için not düştüm.</p>

  <p class="calibre6">Birkaç lokma sonra Day sonunda cevap verdi. “Tess’in iyi olduğundan emin olmadan onu arkada bırakmayacağım.”</p>

  <p class="calibre6">Tabii ki böyle bir şey yapmayacaktı. Day önemsediği hiç kimseyi, özellikle de sokaklarda birlikte büyüdüğü kimsesiz kızı arkada bırakmazdı. Vatanseverlerle buluşmanın potansiyel faydalarını da anlıyordum; sonuçta bu asiler gerçekten de Day’in Los Angeles’tan kaçmasına yardım etmişlerdi. Geniş çaplı ve organize bir gruptu. Belki de Cumhuriyet’in Day’in kardeşi Eden’a ne yaptığıyla ilgili bir bilgiye sahiplerdi. Day’in bacağında kötüleşmekte olan yarayı bile iyileştirebilirlerdi. Komutan Jameson’ın bacağına ateş edip onu tutukladığı o korkunç sabahtan beri, bacağındaki yara bir düzeliyor bir kötüleşiyordu. Şimdiyse sol bacağı kırık, kanayan bir et parçasından ibaretti. Tıbbi yardıma ihtiyacı vardı.</p>

  <p class="calibre6">Yine de bir sorunumuz daha vardı.</p>

  <p class="calibre6">“Vatanseverler bize bir tür ödeme olmadan yardım etmeyeceklerdir,” dedim. “Onlara ne verebiliriz?” Dediğimi vurgulamak için ellerimi ceplerime atıp ufacık para tomarımızı çıkardım. Dört bin Not. Kaçmadan önce üzerimde bulunan paranın tamamıydı bu.Eski hayatımın lüksünü ne kadar özlediğime inanamıyordum. Ailemin adı altında milyonlarca Not vardı, bir daha asla erişemeyeceğim Notlar.</p>

  <p class="calibre6">Day hamuru silip süpürdü ve dudaklarını birbirine bastırarak dediklerimi düşünmeye koyuldu. Birbirine karışmış sarı saçlarının arasından elini geçirerek, “Evet, biliyorum,” dedi. “Ama sence ne yapmalıyız? Başka nereye gidebiliriz ki?”</p>

  <p class="calibre6">Çaresizce başımı salladım. Day bu konuda haklıydı -Vatanseverleri her ne kadar görmek istemesem de- seçeneklerimiz çok kısıtlıydı. Vatanseverler bize Batalla Binasından kaçmamız için ilk yardım ettiğinde, Day bilincini kaybetmiş, ben de omzumdan yaralı haldeyken, Vatanseverlere onlarla Vegas’a gelmemize izin vermelerini rica etmiştim. Bize yardım etmeye devam ederler, diye ummuştum. Kabul etmediler.</p>

  <p class="calibre6">Kaede, “Bize Day’i idam edilmekten kurtarmamız için ödeme yaptınız. Sizleri bu yaralı halinizle ta Vegas’a kadar götürmemiz için değil,” demişti. “Cumhuriyet askerleri ensenizde bir kere. Biz bir hayır kuruluşu değiliz. İşin içinde para yoksa bir daha ikiniz için kendimi riske atmam.”</p>

  <p class="calibre6">O ana kadar Vatanseverlerin bizi neredeyse umursadığını düşünmüştüm. Ancak Kaede’nin sözleri beni kendime getirmişti. Bize yardım etmişlerdi çünkü Day’i yakaladığım için bana verdikleri 200,000 Cumhuriyet Notu nu Kaede’ye vermiştim. O zaman bile Kaede’yi Vatansever dostlarını yardımımıza göndermesi için ikna etmemiz gerekmişti.</p>

  <p class="calibre6">Day’in Tess’i görmesine izin vermek. Day’in yaralı bacağını iyileştirmek. Day’in kardeşini nerede bulabileceğimiz hakkında bilgi almak. Bütün bunlar için rüşvet vermek gerekecekti. Keşke yola çıkmadan önce yanıma biraz daha para alabilseydim.&nbsp;</p>

  <p class="calibre6">İyileşmekte olan omzumu nazikçe ovalarken Day’e, “Vegas tek başına gidebileceğimiz şehirlerin içinde en kötüsü,” dedim. “Vatanseverler bir görüşme ayarlamayabilirler bile. Bu konuyu baştan sona iyice düşündüğümüzden emin olmak istiyorum.”</p>

  <p class="calibre6">Day, “June, Vatanseverlerle aynı tarafta olduğunu düşünmeye alışık olmadığının farkındayım,” diye cevap verdi. “Onlardan nefret etmeye programlanmışsın. Ama onların dostumuz olma ihtimalleri de var. Onlara Cumhuriyet’ten daha fazla güveniyorum. Ya sen?” Day sözlerinin kulağa hakaret gibi gelmesini mi istedi, bilemiyordum. Söylemek istediğim şeyin önemli kısmını kaçırmıştı: Büyük ihtimalle Vatanseverler bize yardım etmeyeceklerdi ve biz de askerî bir şehirde mahsur kalacaktık. Fakat Day Vatanseverlere güvenmediğim için ikilemde kaldığımı düşünmüştü; derinlerde bir yerde hâlâ Cumhuriyet’in en gözde dehası June Iparis olduğumu... hâlâ bu ülkeye sadık olduğumu. Peki, bu doğru muydu? Artık bir suçluydum ve eski hayatımın rahatlığına asla geri dönemeyecektim.Bu düşünce karnımda hastalıklı,boş bir his bıraktı,sanki Cumhuriyet’in gözdesi olmayı özlüyormuşum gibi. Belki de özlüyordum.</p>

  <p class="calibre6">Eğer artık Cumhuriyet’in gözdesi değilsem, o zaman kimdim?&nbsp;</p>

  <p class="calibre6">“Tamam. Vatanseverleri bulmaya çalışacağız,” dedim. Onu tatlı dille başka bir şey yapmaya ikna edemeyeceğim açıktı.</p>

  <p class="calibre6">Day başını salladı. “Teşekkürler,” diye fısıldadı. Güzel yüzünde belli belirsiz bir gülümseme belirdi, karşı konulmaz sıcaklığıyla beni kendine çekiyordu ama beni kucaklamadı. Elimi tutmak için uzanmadı. Omuzlarımız değsin diye yaklaşmadı, saçımı okşamadı, beni sakinleştirmek için kulağıma fısıldamadı ya da başını omzuma yaslamadı. Bu küçük hareketleri ne kadar çok arzulamaya başladığımı daha önce fark etmemiştim. Her nasılsa, o an için birbirimizden çok ayrıydık sanki.</p>

  <p class="calibre6">Belki de kâbusunda beni görmüştü.</p>

  <p class="calibre6">Tam Las Vegas ana hattına geldiğimizde olanlar oldu. Duyuru.</p>

  <p class="calibre6">Öncelikle, eğer Las Vegas’ta gitmememiz gereken bir yer varsa o da ana hattı. Her blokta altı tane olmak üzere JumboTron’lar şehrin bu en kalabalık caddesinin iki yanına dizilmişler, ekranlarından ardı ardına haber akışı geçiyordu. Kör edici parlaklıkta bir sürü spot ışığı durmaksızın duvarları tarıyordu. Buradaki binalar Los Angeles’takilerden iki kat daha büyük olmalıydı. Şehir merkezi gökdelen kuleleri ve uçlarında parlak ışıklar yanan piramit şeklinde devasa iniş sahalarıyla doluydu (sekiz taneydiler, kare tabanlı ve eşkenar üçken kenarlıydılar). Çöl havası duman kokuyordu ve aşırı kuruydu; burada susuzluğu giderecek kasırgalar, rıhtımlar veya göller yoktu. Birlikler caddeleri baştan aşağı geçiyordu (dikdörtgen düzendelerdi, Vegas’a özgü düzen buydu), siyah, donanma çizgili asker üniformaları giymişler, cepheye gidip geliyorlardı. Daha da uzakta, bu gökdelenlerin bulunduğu ana caddeyi geçince sıra sıra savaş uçaklarını gördüm. Hepsi de geniş bir havalimanı hattında pozisyon almışlardı. Hava gemileri üstlerinde süzülüyordu.</p>

  <p class="calibre6">Burası bir askerî şehirdi,askerlerin dünyasıydı.</p>

  <p class="calibre6">Day ve ben ana hatta çıkıp caddenin diğer ucuna doğru yürümeye başladığımızda güneş daha yeni batmıştı. Kalabalığa karışmaya çalışırken Day ağırlığını omzuma verdi, kısık kısık nefes alıyordu, suratı acıdan bitkin görünüyordu. Garip görünmeden onu destekleyebilmek için elimden geleni yapıyordum ama ağırlığı dengemi bozuyor, sanki çok fazla içmişim gibi yürümeme neden oluyordu. Kulağıma, “Nasılız?” diye mırıldandı, tenime değen dudakları yanıyordu. Acıdan dolayı fazla mı coşkuluydu, yoksa elbisemden mi böyle davranıyordu, bilmiyordum ama bu arsız flört edişinden çok rahatsız olduğumu söyleyemezdim. O aksi tren yolculuğumuzdan sonra hoş bir değişiklik olmuştu.Başını eğerek yürümeye dikkat ediyordu, gözleri uzun kirpiklerinin ardına gizlenmiş, kaldırımda oraya buraya koşuşturan askerlerden uzaktaydı. Asker ceketinin ve pantolonunun içinde rahatsızdı. Siyah bir asker kasketi, altın sarısı saçlarını ve yüzünün büyük bir bölümünü gizliyordu.</p>

  <p class="calibre6">“İyi sayılır,” diye cevap verdim. “Unutma, sarhoşsun. Ve de mutlu. Eskortuna şehvetle sulanıyor olman lazım. Biraz daha gülümsemeye çalış.”</p>

  <p class="calibre6">Day’in yüzüne kocaman, sahte bir gülümseme yerleşti. Her zamanki gibi büyüleyiciydi. “Aa, yapma, güzelim. Çok iyi bir iş çıkardığımı düşünüyordum. Buraların en güzel eskortunu yakalamışım, <i>nasıl sulanmam sana? Belli olmuyor mu?</i> işte sulanıyorum.” Bana doğru kirpiklerini kırpıştırdı.</p>

  <p class="calibre6">O kadar gülünç görünüyordu ki kendimi tutamayıp kahkaha attım. Yanımızdan geçen biri bize baktı. “Çok daha iyi.” Yüzü hafifçe boyun çukuruma değince tüylerim ürperdi. Rolü bozma. Odaklan. Yürürken belimdeki ve bileklerim deki altın süsler şıngırdadı. “Bacağın nasıl?”</p>

  <p class="calibre6">Day biraz geri çekildi. “Sen hatırlatana kadar iyiydi,” diye fısıldadı, sonra da yoldaki bir çatlağa ayağı takılınca canı yandı. Daha sıkıca tuttum. “Bir sonraki dinlenme noktamıza kadar dayanabilirim.”</p>

  <p class="calibre6">“Unutma, eğer durman gerekirse kaşına iki parmağını götür.”&nbsp;</p>

  <p class="calibre6">“Evet, evet. Eğer sıkıntı olursa söylerim.”</p>

  <p class="calibre6">Bir çift asker daha eskortlarıyla yanımızdan geçti, parlak göz farı ve incelikle işlenmiş yüz dövmeleriyle kıkırdayan kızlardı, vücutları ince dansçı kıyafetleri ve sahte kırmızı kuş tüyleriyle kaplıydı. Askerlerden biri beni fark etti, güldü ve parlayan gözlerini daha da açtı.</p>

  <p class="calibre6">“Hangi kulüptensin sen, enfes şey?” diye geveledi. “Yüzünü daha önce buralarda gördüğümü hatırlamıyorum.” Eh açıkta kalan belime uzandı, tenime ulaşmaya çalıştı. Bana dokunamadan Day askeri sertçe itti.</p>

  <p class="calibre6">“Ona dokunma.” Day sırıtıp askere göz kırptı, umursamaz tavrını sürdürüyordu ama gözlerindeki ve sesindeki uyarı diğer adamın geri çekilmesine yetti. Adam ikimize doğru gözlerini kırpıştırdı, bir şeyler fısıldadı ve arkadaşlarıyla uzaklaştı.<br class="calibre4" /></p>

  <p class="calibre6">O eskortlar gibi kıkırdamaya çalışıp saçımı savurdum. Sanki dünyadaki en iyi müşteri oymuşçasına Day’i öperken, “Bir sonraki sefer akışına bırak,” diye tısladım kulağına, “ihtiyacımız olan en son şey bir kavga.”</p>

  <p class="calibre6">“Ne?” Day omuz silkip acı içinde yürümeye devam etti. “Gülünç bir dövüş olurdu. Adam ayakta bile duramıyordu.”</p>

  <p class="calibre6">Başımı sallayıp ortadaki ironiyi belirtmemeye karar verdim.</p>

  <p class="calibre6">Üçüncü bir grup çakırkeyif asker gürültüyle yanımızdan geçti.(Yedi askerî lise öğrencisi, iki teğmen,Dakota nişanlı altın pazubenderi vardı,yani buraya kuzeyden yeni gelmişlerdi ve henüz pazubenderini cephe müfrezesinde yenileriyle değiştirmemişlerdi.)Kollarında Bellagio kulüplerinden eskortlar vardı, boyunlarında kırmızı gerdanlıkları ve kollarında B dövmeleriyle ışıldıyorlardı. Büyük ihtimalle bu askerler kulüplerin üstlerindeki kışlalarda kalıyorlardı.</p>

  <p class="calibre6">Kendi kostümümü kontrol ettim. Sun Palace’ın kostüm odalarının birinden çalınmıştı. Yüzeyden bakıldığında herhangi bir eskort kız gibi görünüyordum. Belimde ve ayak bileklerimde altın rengi incik boncuklar vardı. Örgülü kızıl (spreylenmiş) saçlarıma kuş tüyleri ve altın fiyonklar bağlanmıştı. Simli göz farı. Yanağımın üstünden ve göz kapağımdan geçen vahşi bir anka dövmesi. Kırmızı ipek kumaş kollarımı ve belimi açıkta bırakıyordu, çizmelerim koyu renkli bağcıklarla bağlanmıştı.</p>

  <p class="calibre6">Fakat kostümüm de diğer kızlarda olmayan bir şey vardı.</p>

  <p class="calibre6">On üç adet ışıldayan küçük aynadan oluşan bir zincir.Ayak bileğimdeki diğer takıların arasında kısmen saklı duruyordu ve belli bir uzaklıktan bakıldığında sıradan bir aksesuardan farksızdı. Çabucak unutulabilecek bir şeydi.Ancak arada sırada, sokak ışıkları üzerine düşünce bir dizi parıldayan ışığa dönüşüyordu.On üç; yani Vatanseverlerin sayısı. Bu bizim onlara işaretimizdi. Vegas ana hattını her daim izliyor olmalıydılar, bu yüzden en azından üzerimde parlayan bir dizi ışık olduğunu fark edeceklerini biliyordum. Ve fark ettiklerinde, bizim Los Angeles’ta yardım ettikleri çift olduğumuzu da hatırlayacaklardı.</p>

  <p class="calibre6">Sokak boyu sıralanmış JumboTron’lar bir saniyeliğine çatırdadı. Andımız birazdan okunacaktı. Los Angeles’ın aksine, Las Vegas’ta ulusal andımız günde beş kere okunurdu. Bütün JumboTron’lar reklamlarına ara verip Seçmen Primo’nun devasa görüntülerini yayınlardı, sonra da şehrin hoparlör sisteminde şu okunurdu: <i>Büyük Amerikan Cumhuriyetinin bayrağına, Seçmen Primo'ya, şanlı eyaletlerimize, Kolonilere karşı birlik olmaya, yaklaşmakta olan zafere bağlı kalacağıma ant içerim!</i></p>

  <p class="calibre6">Kısa bir süre önce, bu andı her sabah ve öğleden sonra herkesle aynı coşku içinde, doğu kıyısındaki Kolonilerin bizim batı kıyısındaki değerli topraklarımızı ele geçirmelerine engel olmaya kararlı bir şekilde tekrar ederdim. Bu, Cumhuriyet’in annem ile babamın ölümünde oynadığı rolü öğrenmeden önceydi. Şimdi ne düşündüğümden emin değildim. Koloniler kazanmalı mıydı?</p>

  <p class="calibre6">JumboTron'lar bir haber yayınına başladılar. Haftanın özetiydi. Day’le birlikte manşetlerin ekranlardan geçişini izledik.</p>

  <p class="calibre6">CUMHURİYET,AMARILLO,DOĞU TEKSAS MUHAREBESİNDE MUZAFFER BİR ŞEKİLDE KİLOMETRELERCE KOLONİ TOPRAĞI ELE GEÇİRDİ.</p>

  <p class="calibre6">SACRAMENTO, KALİFORNİYA İÇİN SEL UYARILARI İPTAL EDİLDİ.</p>

  <p class="calibre6">SEÇMEN KUZEY CEPHESİNDEKİ BİRLİKLERİ ZİYARET ETTİ,MORAL YÜKSELTTİ.</p>

  <p class="calibre6">Haberlerin çoğu sıkıcıydı. Cepheden gelen her zamanki manşetler, hava durumu veya kanunlarla ilgili değişiklikler, Vegas’la ilgili karantina uyarıları.</p>

  <p class="calibre6">Sonra Day omzuma dokunup ekranlardan birini gösterdi.</p>

  <p class="calibre6">LOS ANGELES'TAKİ KARANTİNA EMERALD VE OPAL BÖLGELERİNE GENİŞLETİLDİ.</p>

  <p class="calibre6">Day, “Mücevher bölgeleri mi?” diye fısıldadı. Haber geçmiş olmasına rağmen gözlerim hâlâ ekranın üzerindeydi. “Orada zenginler yaşamıyor muydu?”</p>

  <p class="calibre6">Söyleyecek bir şey bulamıyordum çünkü hâlâ bu bilgiyi sindirememiştim. Emerald ve Opal bölgeleri... Bir yanlışlık mı vardı? Yoksa Los Angeles’taki veba Vegas JumboTron'larında yayınlanacak kadar ciddileşmiş miydi? Hayatım boyunca karantinaların asla ve asla üst sınıf bölgelere genişletildiğini görmemiştim. Emerald bölgesi Ruby bölgesine komşuydu; bu da yaşadığım bölgenin de karantina altına alınacağı anlamına mı geliyordu? Peki ya aşılarımıza ne olmuştu? Onların böyle şeyleri önlemesi gerekmiyor muydu? Metias’ın günlükleri aklıma geldi. Bugün yarın, hiçbirimizin önleyemeyeceği bir virüs yayılacak,demişti. Metias’ın ortaya çıkardığı şeyleri hatırladım; yeraltı fabrikalarını, önlenemez hastalıkları... sistematik vebaları. Tüylerim diken diken oldu. Los Angeles yatışacaktır dedim kendi kendime. Veba yok olacaktı, her zamanki gibi.</p>

  <p class="calibre6">Başka manşetler de geçti. Tanıdık manşetlerden biri Day’in idam edilişi hakkındaydı.Day’in ağabeyi John'un onun yerine kurşuna dizilip yere yüzüstü düştüğü videoyu gösteriyordu. Day gözlerini kaldırıma indirdi.</p>

  <p class="calibre6">Yeni bir manşet vardı:</p>

  <p class="calibre6">KAYIP<br class="calibre4" /></p>

  <p class="calibre6">SG NO: 2001963034</p>

  <p class="calibre6">...................................</p>

  <p class="calibre6">JUNE IPARIS</p>

  <p class="calibre6">AJAN, LOS ANGELES ŞEHİR DEVRİYESİ&nbsp;</p>

  <p class="calibre6">1 5, KADIN, 1 62 CM</p>

  <p class="calibre6">SAÇ:KAHVERENGİ,GÖZ:KAHVERENGİ&nbsp;</p>

  <p class="calibre6">EN SON KALİFORNİYA, LOS ANGELES,&nbsp;</p>

  <p class="calibre6">BATALLA BİNASI YAKINLARINDA GÖRÜLDÜ,&nbsp;</p>

  <p class="calibre6">350,000 NOT ÖDÜL</p>

  <p class="calibre6">GÖRÜLMESİ HALİNDE HEMEN YEREL&nbsp;</p>

  <p class="calibre6">YETKİLİLERE BAŞVURUN</p>

  <p class="calibre6"><br /></p>

  <p class="calibre6">Cumhuriyet’in halkın düşünmesini istediği şey buydu. “Kayıp” olduğum, beni sağ salim geri getirmeyi umduklarıydı. Söylemedikleri şey ise beni büyük ihtimalle öldürmek istemeleriydi. Ülkenin en ünlü suçlusunun idamdan kaçmasına yardım etmiş, isyancı Vatanseverlerin askerî bir üsse karşı ayaklanmalarına destek olmuş ve Cumhuriyete sırtımı dönmüştüm.</p>

  <p class="calibre6">Ancak bu bilgiyi halkın bilmesini istemedikleri için peşime sessizce düşmüşlerdi. Kayıp raporunda benim askerî kimliğim deki fotoğraf vardı; karşıdan çekilmiş, gülümsemediğim bir fotoğraftı. Yüzümde hafif bir parlatıcı dışında hiçbir şey yoktu, koyu saçlarım yüksek bir at kuyruğu olarak arkadan toplanmıştı, siyah ceketimin üzerinde altından bir Cumhuriyet mührü parlıyordu.Anka kuşu dövmemin yüzümün yarısını saklıyor olmasına şükrettim. Hoparlörler andımız için tekrar cızırdamaya başlayana kadar ana hattın ortasına kadar gelebilmiştik.Day’le birlikte durduk. Day tekrar takılıp düşer gibi oldu ama onu düşmeden tutup doğrultacak kadar hızlı bir şekilde yakalayabildim.Sokaktaki insanlar JumboTron'lara bakıyorlardı (Herkesin katılımından emin olmak için her kavşağın köşelerine dizilmiş bir avuç asker hariç).Ekranlar titreşti.Görüntüler karardı,sonra da Seçmen Primo’nun yüksek çözünürlüklü portreleri belirdi.</p>

  <p class="calibre6"><i>Büyük Amerikan...</i></p>

  <p class="calibre6">Sokaktaki diğer insanlarla bu kelimeleri tekrar etmek neredeyse insanın içini rahatlatıyordu, en azından kendime bütün bunların artık değiştiğini hatırlatana kadar. Day’i ilk yakaladığım akşamı, Seçmen ve oğlunun bu ünlü suçluyu parmaklıklar arkasına tıktığım için beni tebrik etmeye geldikleri zamanı düşündüm. Seçmenin gerçekte nasıl göründüğünü hatırladım. JumboTron’lardaki portrelerde aynı yeşil gözler, güçlü çene ve kıvırcık koyu renkli saçları vardı... fakat bunlarda ifadesindeki soğukluk ve derisindeki hastalıklı renkler görünmüyordu. Portreler onu sağlıklı, pembe yanakları olan babacan biri gibi gösteriyordu. Benim hatırladığım gibi değil.</p>

  <p class="calibre6"><i>Cumhuriyeti nin bayrağına,</i></p>

  <p class="calibre6">Birden yayın sustu. Sokaklarda önce sessizlik, sonra da kafası karışan insanların fısıltıları dolaştı. Kaşlarım çatıldı. Sıradışıydı. Daha önce andımızın kesildiğini bir kere bile görmemiştim. Ayrıca JumboTron sistemi bir ekran bozulduğunda diğerlerini etkilemeyecek şekilde kurulmuştu.</p>

  <p class="calibre6">Day duran ekranlara bakarken benim de gözlerim sokaklarda sıralanmış askerlere kaydı. “Sistem mi çöktü?” dedi. Zorlukla nefes alıp verişi beni endişelendiriyordu. Biraz daha dayan. Burada duramayız.</p>

  <p class="calibre6">Başımı salladım. “Hayır. Askerlere bak.” Yavaşça onlara doğru başımla işaret ettim. “Duruşlarını değiştirdiler. Artık tüfekleri omuzlarında değil, ellerinde. Kalabalıktan gelebilecek bir tepkiye karşı hazırlanıyorlar.”&nbsp;</p>

  <p class="calibre6">Day yavaşça başını salladı. Korkunç derecede solgun görünüyordu. “Bir şey oldu.”</p>

  <p class="calibre6">Seçmenin portresi JumboTron’lardan silindi ve yerini hemen bir dizi yeni görüntü aldı. Seçmenin tıpatıp aynısı olan birini gösteriyorlardı; sadece çok daha gençti, yirmili yaşlarına yeni girmişti, yeşil gözleri ve koyu dalgalı saçları aynıydı. Bir anlığına kutlama balosunda onunla karşılaştığımda hissettiğim heyecanı hatırladım. Bu, Seçmen Primo’nun oğlu Anden Stavropoulos’tu.</p>

  <p class="calibre6">Day haklıydı. Büyük bir şey olmuştu.</p>

  <p class="calibre6">Cumhuriyet'in Seçmeni ölmüştü.</p>

  <p class="calibre6">Hoparlörlerden yeni bir ses duyuldu. “Andımıza devam etmeden önce, bütün askerlerimize ve sivillerimize evlerindeki Seçmen portrelerini değiştirmeleri gerektiğini hatırlatırız. Yerel polis merkezlerinden yeni portrenizi alabilirsiniz.İşbirliğinizden emin olmak için denetimler iki hafta içinde başlayacaktır.”</p>

  <p class="calibre6">Ses ülke çapında yapılan bir seçimin sözde sonuçlarını açıkladı.Ancak Seçmenin ölümüyle ilgili tek bir laf edilmedi.Oğlunun terfi durumuyla ilgili.</p>

  <p class="calibre6">Cumhuriyet,sanki Anden babasıyla aynı kişiymişçesine bir an bile duraksamadan bir sonraki Seçmeni belirlemişti.Zihnim bulandı;yeni bir Seçmen in nasıl başa geldiğiyle ilgili okulda öğrendiklerimi hatırlamaya çalıştım. Seçmen ondan sonra başa gelecek kişiyi belirlerdi ve ulusal bir oylamayla bu onaylanırdı. Sırada Anden’ın olması şaşırtıcı değildi ama bizim Seçmenimiz onlarca yıldır baştaydı, ben doğmadan yıllar önce bile. Şimdiyse gitmişti. Dünyamız saniyeler içinde değişmişti.</p>

  <p class="calibre6">Ben ve Day gibi, sokaktaki herkes ne yapması gerektiğini anlamış görünüyordu: sanki planlanmışçasına hepimiz JumboTron'lardaki portrelere eğilerek selam verip ekranlarda tekrar beliren andımızı okumaya devam ettik. “Seçmen Primo'ya, şanlı eyaletlerimize, Kolonilere karşı birlik olmaya, yaklaşmakta olan zafere bağlı kalacağıma ant içerim. ” Kelimeler ekranda göründüğü sürece bunu tekrar tekrar söyledik, kimse durmaya cüret etmedi.Sokaklarda sıralanmış askerlere baktım. Elleri silahlarını daha da sıkıca tutuyordu. Sonunda saatler gibi gelen bir süre sonra kelimeler kayboldu ve JumboTron’lar yine her zamanki haberlerini yayınlamaya devam ettiler. Herkes sanki hiçbir şey olmamış gibi yürümeye koyuldu.</p>

  <p class="calibre6">Sonra Day tökezledi. Bu sefer titrediğini hissettim ve kalbim sıkıştı. “Dayan,” diye fısıldadım. Şaşkınlıkla, Dayan Metias, demek üzere olduğumu fark ettim. Onu ayakta tutmaya çalıştım ama ellerimden kaydı.</p>

  <p class="calibre6">“Üzgünüm,” diye mırıldandı. Yüzü terden sırılsıklam olmuş, gözleriyse acıdan sıkıca kapanmıştı.İki parmağını kaşına götürdü. <i>Dur.</i> Başaramayacaktı.</p>

  <p class="calibre6">Çılgınlar gibi etrafımıza baktım. Çok fazla sayıda asker vardı... gitmemiz gereken daha çok mesafe vardı. “Hayır, yapma,” dedim sertçe. “Dayan. Başarabilirsin.”</p>

  <p class="calibre6">Fakat bu sefer işe yaramadı. Onu yakalayamadan ellerinin üzerine düşüp yere kapaklandı.</p>
</body>
</html>
