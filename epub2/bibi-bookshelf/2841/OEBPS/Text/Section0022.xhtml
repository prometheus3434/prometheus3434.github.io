<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="16.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">SONUNDA SEÇMEN’İN SUİKAST SABAHI GELİP ÇATMIŞTI. Yaklaşan bir değişim kasırgası gibi gelmişti,beklediğim ve korktuğum her şeyin habercisiydi.Beklediğim şey: Seçmen’in ölümüydü.Korktuğumsa June’un işaretiydi.</p>

  <p class="calibre6">Ya da tam tersiydi.</p>

  <p class="calibre6">Bunun ne anlama geldiğini hâlâ bilmiyordum.Bu olmasa sadece coşku hissederdim. Durmadan bıçağımın sapına parmaklarımla vuruyordum.<i>Dikkatli ol, June.</i> Aklımdan geçen tek düşünce buydu.<i>Dikkatli ol; hem kendin hem de bizim için</i>.</p>

  <p class="calibre6">Eski bir binanın dış cephesindeki bir pencere kenarının ucuna tehlikeli bir şekilde tünemiştim, dört kat yukarıda ve sokaklardan gizlenmiştim. İki bomba ve bir silah kemerimde güvenli bir şekilde bağlıydı. Vatanseverlerin geri kalanı gibi, siyah bir Cumhuriyet ceketi giymiştim. Böylece uzaktan bakıldığında bir Cumhuriyet askeri gibi görünüyordum. Gözlerime yine siyah bir şerit çekilmişti. Bizi diğerlerinden ayıran tek şey, sol kollarımızdaki beyaz banttı (sağ kol yerine).Buradan bakınca komşu sokaklardan birinden geçip Pierra’yı ikiye bölen rayları görebiliyordum.Sağımda,üç bina aşağıdaki küçük bir sokakta Vatanseverlerin Pierra tünelinin girişi yer alıyordu. Yeraltı sığınağı şu anda boştu.Bu terk edilmiş binada tek başımaydım ama Pascao’nun beni sokağın karşısındaki gözetleme noktasından görebildiğinden emindim.Kalbimin atışlarının kilometrelerce uzaktan bile duyuluyor olmalıydı.</p>

  <p class="calibre6">Yüzüncü kere June’un bu suikastı neden durdurmak istediğini düşünmeye başladım. Vatanseverlerin benden sakladığı bir şeyi mi öğrenmişti? Yoksa Tess’in tahmin ettiği gibi bize ihanet mi etmişti? Bu düşünceyi inatla zihnimden attım.</p>

  <p class="calibre6">June asla böyle bir şey yapmazdı. Hele Cumhuriyet’in ağabeyine yaptıklarından sonra hiç.</p>

  <p class="calibre6">Belki de June, Seçmen'e âşık olmaya başladığı için suikastı durdurmak istiyordu. Aklıma öpüşmeleri gelince gözlerimi kapadım. Olamazdı. Tanıdığım June bu kadar duygusal olabilir miydi?</p>

  <p class="calibre6">Bütün Vatanseverler yerlerini almışlardı. Koşucular patlayıcılarıyla birlikte çatılarda harekete hazırdı; Hacker’lar tünelin girişinden bir bina ötede, Seçmen’in suikastını yayınlamaya hazır bekliyordu; Dövüşçüler altımızdaki sokaklarda asker veya sivil kıyafetleri içinde yerlerini almış, Seçmen'in korumalarını yere indirmeye hazır bekliyorlardı.Tess ve birkaç Sıhhiyeci etrafa yayılmış, yaralıları tünele götürmeye hazır bekliyorlardı. Tess özellikle benim binamın solundaki dar sokakta saklanıyordu. Suikasttan sonra, kaçmaya hazır olmalıydık ve götüreceğim ilk kişi oydu.</p>

  <p class="calibre6">Bir de ben vardım tabii. Plana göre June, Seçmen’i korumalarından uzaklaştıracaktı. Jipinin geçtiğini görür görmez, biz Koşucular kaçış yolunu patlayıcılarımızla kapatacaktık. Sonra da ben sokağa inecektim. Vatanseverler Anden’ı aracından çıkardığında da onu vuracaktım.</p>

  <p class="calibre6">Öğlen olmuştu ama bulutlar etrafımı meşum bir griye bürümüştü. Saatimi kontrol ettim. Seçmen’in jiplerinin köşeyi hızla dönmesini beklediğimiz zamana göre ayarlanmıştı.</p>

  <p class="calibre6">Gösteriye on beş dakika kalmıştı.</p>

  <p class="calibre6">Titriyordum. Seçmen gerçekten de on beş dakika sonra öldürülecek miydi; hem de benim tarafımdan? Bu plan gerçekten işe yarayacak mıydı? Bütün bunlar sona erince Vatanseverler ne zaman Eden’ı bulup kurtarmama yardım edeceklerdi? Razor’a trendeki o çocuğu gördüğümü anlattığımda bana anlayışla karşılık vermişti ve Eden’ın yerini tespit etmek için çalışmalara başladıklarını söylemişti. Ona inanmaktan başka yapabileceğim bir şey yoktu. Cumhuriyeti tamamen kaos içinde, Seçmenin suikastının ülke çapındaki bütün JumboTron’lardan yayınlandığını hayal etmeye çalıştım. Eğer insanlar zaten ayaklanmışlarsa, benim Seçmeni vurduğumu gördüklerinde neler yapacaklarını hayal bile edemiyordum. Peki o zaman ne olacaktı? Koloniler durumdan faydalanıp iki tarafı bu kadar uzun süredir birbirinden ayrı tutan cepheyi yararak hemen Cumhuriyeti işgal mi edeceklerdi?</p>

  <p class="calibre6">Yeni bir hükümet. Yeni bir düzen. İçimde bastırdığım enerjiyle titredim.</p>

  <p class="calibre6">Tabii ki June’un işaretini hesaba katmıyordum. Parmaklarımı esnettim; ellerim terden yapış yapış olmuştu. Bugün gerçekten neler olacağını hiç kestiremiyordum.Kulaklığımdan statik sesi geldi ve Pascao’dan kesik kesik birkaç kelime duydum."... Orange ve Echo sokakları -temiz-’’ Sesi keskinleşti. "Day?"</p>

  <p class="calibre6">"Buradayım.”</p>

  <p class="calibre6">"On beş dakika,” dedi."Hızlıca tekrar edelim.İlk patlamayı Jordan gerçekleştirecek. Seçmenin jip konvoyu onun sokağına gelince Jordan bombayı fırlatacak. June Seçmenin aracını diğerlerinden ayıracak.Ben bombamı atacağım, sonra da onlar senin sokağına girecekler. Sen konvoyu görünce kendi bombanı atacaksın.O jipi bir köşeye sıkıştır, sonra da yere in. Tamam mı?”</p>

  <p class="calibre6">“Evet. Anlaşıldı,” diye yanıtladım. "Acele et de hemen kendi yerine geç.”</p>

  <p class="calibre6">Burada beklemek midemi bulandırıyordu, sanki veba devriyeleri evimize geldiğinde beklediğim akşama dönmüş gibiydim. O gece bile bugünden daha iyi sayılırdı. Ailem hayattaydı ve Tess’le aramız iyiydi. Birkaç kere derin nefes alıp yavaşça nefes vermeyi denedim. On beş dakikadan az bir süre içinde, Seçmen’in konvoyunun -ve June’un- bu sokağa geldiklerini görecektim. Parmaklarım kemerimdeki bombaların kenarında gezdi.</p>

  <p class="calibre6">Bir dakika geçti, sonra bir dakika daha.</p>

  <p class="calibre6">Üç dakika, dört dakika. Beş dakika. Her biri bir öncekinden daha da yavaş geçiyordu. Nefes alışım sıklaştı. June ne yapacaktı? Doğru şeyi mi yapıyordu? Ya yanlış yapıyorduysa? Sanırım Seçmen’i öldürmeye hazırdım, birkaç gündür kendimi buna hazırlamıştım, hatta heyecanlanmıştım bile. Aklıma geldiğinde öfkeme hâkim olamadığım birinin hayatını kurtarmaya hazır mıydım? Elimi onun kanına bulamaya hazır mıydım? June benim bilmediğim neyi biliyordu? Onu kurtarmaya bu kadar değecek ne öğrenmişti?</p>

  <p class="calibre6">Sekiz dakika.</p>

  <p class="calibre6">Sonra birden. Pascao tekrar konuştu. "Beklemede kalın. Bir gecikme var.”</p>

  <p class="calibre6">Gerildim. "Neden?”</p>

  <p class="calibre6">Uzun bir duraksama oldu. Pascao sessiz bir fısıltıyla, "June'a bir şey olmuş,” dedi. “Mahkeme binasını terk ederken bayılmış. Ama panik olma, Razor iyi olduğunu söylüyor. Saatlerimizi iki dakikalık gecikmeye göre ayarlıyoruz. Tamam mı?”</p>

  <p class="calibre6">Biraz doğruldum. June hamlesini yapıyor. Bunu hemen anlamıştım. Zihnimin gerisinde bir şeyler çınlıyordu, bir tür altıncı his gibi, beni Seçmen’e yapmayı planladığım şeyin June'un bir sonraki hareketine göre değişeceği konusunda uyarıyordu. “Neden bayılmış?” diye sordum.</p>

  <p class="calibre6">"Bilmiyorum. Gözcüler başı dönmüş falan dediler.”</p>

  <p class="calibre6">"Şimdi düzelmiş mi?”&nbsp;</p>

  <p class="calibre6">“Görünüşe göre devam ediyoruz.”</p>

  <p class="calibre6">Devam mı ediyoruz? June'un planı başarısız mı olmuştu? Ayağa kalktım, birkaç adım attım ve sonra tekrar çömeldim. Bu senaryoda bir yanlışlık vardı. Eğer planı sürdüreceksek onun beklediğimiz gibi aynı jipte geldiğini yine de görecek miydim?.. Hem de onun rızası olmadan. Vatanseverler onun plandan saptığını anlayacak mıydı? Kendimi ne kadar zorlasam da içimdeki kötü his bir türlü geçmiyordu. Bir şeyler çok ters gidiyordu.</p>

  <p class="calibre6">İşkence gibi iki dakika daha geçti. Endişe içinde bıçağımın sapındaki boyanın büyük bir parçasını soydum. Başparmağım siyah pullarla kaplanmıştı.</p>

  <p class="calibre6">Birkaç sokak ötede, ilk bombanın patladığını duydum. Yer sallandı, bina titredi ve tavandan bir toz bulutu indi. Seçmenin jipi gelmiş olmalıydı.</p>

  <p class="calibre6">Pencere kenarındaki gözetleme noktamdan ayrıldım, sonra da çatıya çıkan merdivenlere yöneldim. Gözlerden uzakta kalmaya dikkat ederek gizlice ilerliyordum. Buradan bakınca ilk patlamanın dumanının nereden yükseldiğini görebiliyor ve yakınındaki afallamış askerlerin bağırışlarını duyabiliyordum. Yaklaşık üç blok aşağıdalardı. Birkaç asker sokaktan koşarak geçerken kendimi çatının kırık kiremitlerine iyice yapıştırdım. Bağırarak bir şey söylediler, bombalama bölgesine takviye kuvvet çağırdıklarına bahse girebilirdim. Artık çok geçti. Onlar oraya varana kadar Seçmen in jipi beklediğimiz köşeden dönmüş olacaktı.</p>

  <p class="calibre6">Bombalarımdan birini çıkarıp temkinli bir şekilde tuttum, kendime nasıl patladığını ve eğer doğru zamanda fırlatırsam June’un uyarısına karşı gelmiş olacağımı hatırlattım. Pascao, “Bu bir darbe bombası," demişti." Temas anında patlar.Çarpma kolunu sık.Pimi çek. Fırlat ve kendini hazırla." Uzakta başka bir patlama sokakları salladı ve ardından yeni bir bulut yükseldi. Bu seferki Baxter’ın eseriydi, şimdi orada bir yerde zemin seviyesinde, sokaklardan birinde saklanıyordu.</p>

  <p class="calibre6">İki blok kaldı. Seçmen yaklaşıyordu.</p>

  <p class="calibre6">Üçüncü patlama gerçekleşti. Bu seferki çok daha yakındı, jip sadece birkaç blok ötede olmalıydı. Yer patlamanın etkisiyle sallanırken dengemi sağladım. Benim sıram geliyordu. June, diye düşündüm. Neredesin? Eğer ani bir hamle yaparsa ben ne yapacaktım? Kulaklığımdan Pascao'nun sesi tetikte geliyordu. "Sakin," dedi.</p>

  <p class="calibre6">Ve sonra Vatanseverlere yapacağıma söz verdiğim her şeyi unutturan bir şey gördüm. İkinci jipin kapısı açıldı ve içinden uzun, koyu bir at kuyruğu olan bir kız yuvarlandı. Birkaç kere takla attı, sonra da kendini zorlayıp ayağa kalktı. Çatılara bakıp ellerini hızla havaya doğru sallamaya başladı.</p>

  <p class="calibre6">June’du. Buradaydı. Ve şimdi benim Seçmen’i korumalarından uzaklaştırmamamı istediğine hiç şüphe yoktu.</p>

  <p class="calibre6">Pascao’nun sesi geldi yine. “Plana sadık kal," diye tısladı. "June’u boş ver, plana sadık kal, beni duydun mu?"</p>

  <p class="calibre6">Bana neler olduğunu anlamadım, içimden bir elektrik akımı geçti. Bir yanım, Hayır, June, şimdi duramazsın, dedi. Seçmenin ölmesini istiyorum. Eden'i kurtarmak istiyorum.</p>

  <p class="calibre6">Ama June orada durmuş, tehlikeyle dolu bir yolun ortasında kollarını sallıyor, beni uyarmak için hayatını tehlikeye atıyordu. Sebebi her neyse iyi bir sebep olmalıydı. Öyle olmak zorundaydı. Ne yapmalıydım? Derinlerden bir ses, ona güven, dedi. Gözlerimi sıkıca kapayıp başımı eğdim.</p>

  <p class="calibre6">Şimdi geçen her saniye, yaşam ile ölüm arasında bir köprüydü.</p>

  <p class="calibre6">Ona güven.&nbsp;</p>

  <p class="calibre6">Birden sıçrayıp çatıya koştum. Pascao kulaklığımdan çok öfkeli bir şekilde bağırdı. Onu duymazdan geldim. Araç üzerinde bulunduğum binanın yanından geçerken bombamın pimini çektim ve blok boyunca olabildiğince uzağa fırlattım. Vatanseverlerin onların gitmesini istedikleri yerin tam önüne.</p>

  <p class="calibre6">"Day!” Pascao'nun sesi çılgına dönmüş gibiydi. “Hayır... ne yapıyorsun!..”</p>

  <p class="calibre6">Bomba sokağa düştü. Kulaklarımı kapadım ve patlama yeri sarsar sarsmaz yere uçtum. Jipler patlamanın tam önünde hemen durdu. Seçmen’in jipi enkazın etrafından dolaşmaya çalıştı fakat lastiklerinden biri patladı ve durmak zorunda kaldı. Onların gitmeleri gereken, Vatanseverlerin Seçmen’i beklediği yere giden sokağı bloke etmiştim. Seçmen’in jiplerinin geri kalanı bütün konvoy hâlâ oradaydı.</p>

  <p class="calibre6">Şimdi de June, Seçmen’in jipine doğru koşuyordu. Eğer onu kurtarmaya çalışıyorsa, o zaman kaybedecek hiç zamanım yoktu. Tekrar ayağa fırladım, çatının yan tarafından sallanıp, binanın kenarındaki oluğa tutundum. Aşağı kaydım. Oluk borusu binadan söküldü, dengemi kaybettim ama kendimi fırlatıp yakındaki bir pencerenin kenarına tutundum. İkinci kattaki pervaza iniş yaptım. Birinci kata zıplayıp yuvarlandım.</p>

  <p class="calibre6">Sokak tam bir kargaşa içindeydi. Bağırışların ve dumanın içinden Cumhuriyet askerlerinin jiplere doğru, diğer jiplerdeki askerlerin de Seçmen’in yanına koşmakta olduğunu görebiliyordum. Kılık değiştiren Vatanseverler tereddüt içindeydi, bombamın yanlış zamanda patlaması kafalarını karıştırmıştı. Artık Seçmen’in jipini diğerlerinden ayırmak için çok geçti; ortalıkta çok fazla asker vardı.,Yüzlercesi sokağa akın etmekteydi. Uyuşmuştum, bir yanım en az onlar kadar şaşkındı, hâlâ neden planladığım her şeyin aksini yaptığımdan emin değildim.</p>

  <p class="calibre6">“Tess!” diye bağırdım. Tam olması gereken yerdeydi, binamın gölgeleri içinde donakalmıştı. Ona ulaşıp omuzlarından tuttum.</p>

  <p class="calibre6">“Neler oluyor?” diye bağırdı ama onu sadece geriye döndürdüm.</p>

  <p class="calibre6">"Tünel girişine git, tamam mı?Soru sorma!”Onu Vatanseverlerin sığınağına yönlendirdim. Suikasttan sonra saklanmamız gereken yere. Tess’in açıkça korkuyla açılmıştı ama dediğimi yaptı, binanın gölgelerinin güvenliğine sığındı ve gözden kayboldu.</p>

  <p class="calibre6">Arkamdaki sokak yeni bir patlamayla sarsıldı. Bu bomba başka bir Koşucudan gelmiş olmalıydı. Seçmen'e planladıkları yerde ulaşamasalar bile, yeniden denemek için jipleri içeriye hapsetmeye çalışıyorlardı. Her yerde Vatanseverler koşuşturuyor olmalıydı. Yaptığım şey yüzünden beni kesin öldüreceklerdi. Onlar bizi bulmadan önce Tess’le birlikte tünele ulaşmamız gerekiyordu.</p>

  <p class="calibre6">June, Seçmen’in jipine ulaştığında yanına koştum. İçeride koyu dalgalı saçları olan bir adam vardı ve June elini penceresine koymuş ona bağırıyordu. Bir yerlerde yeni bir patlama oldu ve June dizlerinin üzerine düştü. Her yerden üzerimize enkaz ve moloz yağarken kendimi onun üzerine attım. Omzuma bir beton parçası geldi ve acıyla sarsıldım. Vatanseverler kaybettikleri zamanı geri kazanmaya çalışıyorlardı fakat bu gecikme onlara çok pahalıya mal olmuştu bile. Eğer başları sıkışırsa suikastı yayınlamaktan vazgeçip bunun yerine Seçmen’in jipini havaya uçuracaklarını biliyordum. Cumhuriyet askerleri sokağa akın akın geliyordu. Beni gördüklerine emindim. Umarım Tess saklanma yerinde güvendeydi.</p>

  <p class="calibre6">“June!” Sersemlemiş ve afallamıştı ancak sonra beni tanıdı. Şu anda selamlaşmak için zaman yoktu.&nbsp;</p>

  <p class="calibre6">Kafamızın üzerinden bir kurşun geçti. Eğilip tekrar June’u korudum; yakınımızdaki askerlerden biri bacağından vuruldu. Lütfen, n’olur... Lütfen Tess başına bir şey gelmeden tünelin girişine ulaşsın. Arkamı dönüp camdan Seçmen’in büyük gözleriyle karşı karşıya geldim. Demek June’u öpen adam buydu; uzun ve yakışıklıydı. Babasının bütün kanunlarını sürdürecekti.Bu genç kral,Cumhuriyet'i oluşturan her şeyin simgesiydi; Eden’ın hastalığına sebep olan Koloniler’le savaşımız, ailemi gecekondularda yaşatıp ölümlerine sebep olan yasalar, on yaşındayken geçemediğim kahrolası bir sınav yüzünden beni ölüme yollamaları. Bu adam Cumhuriyetti. Onu hemen şimdi öldürmeliydim.</p>

  <p class="calibre6">Fakat sonra June'u düşündüm. Eğer June’un onu Vatanseverlerden korumamız için bir sebebi varsa ve buna kendi hayatını -ve benimkini- riske atacak kadar inanıyorsa, o zaman June’a güvenecektim. Eğer geri çevirseydim, onunla bağlarımı sonsuza kadar koparmış olurdum. Bununla yaşayabilir miydim? Bu düşünce beni iliklerime kadar dondurdu. Sokağın aşağısına, patlamanın olduğu yeri işaret ettim ve hayatım boyunca asla yapmayacağımı düşündüğüm bir şey yaptım. Askerlere bütün gücümle bağırdım. “Jipleri geri çekin! Sokağa barikat kurun! Seçmeni koruyun! Sonra, diğer askerler Seçmen'e doğru gelirken onlara telaş içinde bağırdım."Seçmen’i bu araçtan çıkarın!Onu buradan uzaklaştırın, aracı patlatacaklar!”</p>

  <p class="calibre6">Yakınımıza bir kurşun daha inerken June bizi yere çekti.“Hadi,” diye bağırdım.Beni takip etti. Arkamızda olay yerine düzinelerce Cumhuriyet askeri gelmişti. Kısa bir an içinde Seçmen’in jipinden çıkarılıp askerlerinin koruması altında götürüldüğünü gördük. Kurşunlar havada uçuşuyordu.Biraz önce bir tanesi Seçmen'in göğsüne mi isabet etti yoksa? Hayır... sadece kolunun üstüydü. Sonra bir asker denizi ardında kayboldu.</p>

  <p class="calibre6">Kurtulmuştu. Yaşayacaktı. Bu düşünce karşısında neredeyse nefes alamıyordum; mutlu mu yoksa kızgın mı olmam gerektiğini bilmiyordum. Bu kadar bekledikten sonra, June’la bizim yüzümüzden Seçmen’in suikastı başarısız olmuştu.</p>

  <p class="calibre6">Ben ne yapmıştım böyle?</p>

  <p class="calibre6">Biri, <i>“Day orada"</i> diye seslendi. <i>"Hayatta”</i> Ancak arkamı dönmeye cüret edemedim. June'un elini daha da sıkıca tuttum ve molozların, dumanın içinden fırladık.</p>

  <p class="calibre6">İlk Vatanseverimizle karşılaştık. Baxter’dı. Bizi görünce bir saniye durdu, sonra June’un kolunu kavradı. “Sen!" diye bağırdı. Ama June ona göre fazla hızlıydı. Daha belimdeki silahı çekemeden, June onun ellerinden kayıp kurtulmuştu. Tekrar bize doğru atıldı ama bu sefer biz daha kıpırdayamadan başka biri suratının tam ortasına geçirmişti bile. Kaede’nin alev alev gözleriyle karşı karşıyaydım.</p>

  <p class="calibre6">Ellerini öfkeyle bize doğru sallıyordu. "Güvenli bir yere kaçın!” diye haykırdı. “Diğerleri sizi bulmadan!" Yüzünde derin bir şok vardı, planın suya düşmesi karşısında afallamış mıydı? Bizim yüzümüzden olduğunu biliyor muydu? Biliyor olmalıydı. Peki neden o da Vatanseverlere karşı geliyordu? Sonra arkasını döndü. Bir an için onu izledim. Tabii ki Anden ortalıkta görünmüyordu ve Cumhuriyet askerleri çatılara tekrar ateş etmeye başlamışlardı.</p>

  <p class="calibre6">Anden ortalıkta görünmüyor, diye düşündüm tekrar. Suikast girişimi resmen başarısız mı olmuştu?</p>

  <p class="calibre6">Patlamanın diğer tarafına gelene kadar koştuk. Birden her yerden Vatanseverler çıkmaya başladı; bazıları askerlere doğru koşup Seçmen’i vurmanın bir yolunu bulmaya çalışıyordu ve bazıları da tünele kaçıyordu. Peşimizden geliyorlardı.</p>

  <p class="calibre6">Başka bir patlama sokağı sarstı... başka biri daha boşu boşuna bombayla Seçmen'i durdurmaya çalışmıştı. Belki de jipini havaya uçurmayı başarmışlardı. Razor neredeydi? İntikam mı istiyordu? Sakin, babacan yüzünü, öfkeyle tutuşurken hayal ettim.</p>

  <p class="calibre6">Sonunda tünele giden dar sokağa varabilmiştik, bizi yakalamak isteyen Vatanseverler hemen arkamızdaydı.</p>

  <p class="calibre6">Tess oradaydı, gölgeler içinde duvara dayanmıştı. Haykırmak istedim. Neden tünele girip sığınağa doğru gitmemişti? "İçeri, hemen," dedim. “Beni beklememen gerekiyordu.”</p>

  <p class="calibre6">Fakat hareket etmedi. Bunun yerine yumruklarını sıkmış önümüzde duruyor, gözleri bir bana bir June’a gidiyordu. İleri atılıp elini yakaladım sonra da sokağın duvarının yerle buluştuğu yerdeki metal ızgaralardan birine çektim. Peşimizdeki Vatanseverlerin ilk sinyallerini duyabiliyordum. Sessizce, n'olur, diye yalvardım. N'olur sığınağa ilk varan biz olalım.</p>

  <p class="calibre6">June, “Geliyorlar,” dedi. Gözlerini sokaktaki bir noktaya dikmişti.</p>

  <p class="calibre6">“Bakalım bizi yakalayabilecekler mi?” Ellerimi çılgınca metal ızgaranın üzerinde gezdirdim ve kanırtıp açtım.</p>

  <p class="calibre6">Vatanseverler yaklaşıyorlardı. Hem de çok.</p>

  <p class="calibre6">Ayağa kalktım. Tess ve June’a, “Yoldan çekilin," dedim. Sonra kemerimden bir bomba daha çıkardım, pimi çektim ve sokağın girişine doğru fırlattım. Kendimizi yere fırlatıp kafalarımızı ellerimizle koruduk.</p>

  <p class="calibre6">Bum! Sağır edici bir patlamaydı. Vatanseverleri biraz yavaşlatırdı ancak daha şimdiden enkazdan geçip peşimizden gelmekte olan silüetleri görebiliyordum. June yanımdaki tünelin girişine doğru koştu. Önce onun atlamasına izin verdim, sonra Tess’e dönüp elimi uzattım. "Hadi, Tess," dedim. "Fazla zamanımız yok."</p>

  <p class="calibre6">Tess elime bakıp bir adım geri çekildi. 0 anda, etrafımızdaki her şey sanki dondu. Bizimle gelmiyordu. Küçük, ince yüzünde öfke, şok, suçluluk ve hüzün vardı.</p>

  <p class="calibre6">Tekrar denedim. "Hadi!” diye bağırdım. “Lütfen, Tess... seni burada bırakamam."</p>

  <p class="calibre6">Tess'in gözleri içimi deldi. Nefes nefese, "Üzgünüm, Day,” dedi. "Ama ben kendi başımın çaresine bakabilirim. Bu yüzden peşimden gelmeye çalışma." Sonra da gözlerini benden ayırıp Vatanseverlere doğru koştu. Onlara tekrar mı katılıyordu? Sersemlemiş bir halde susmuş, ellerim uzanmış halde gidişini izledim. Vatanseverler çok yaklaşmışlardı.</p>

  <p class="calibre6">Baxter’ın sözleri. 0 bunca zamandır Tess’i onlara ihanet edeceğim konusunda uyarmıştı. Ve ben de ihanet etmiştim. Tam olarak Baxter ne dediyse aynısını yapmıştım ve şimdi Tess bununla yaşamak zorundaydı. Onu çok pis yüzüstü bırakmıştım.</p>

  <p class="calibre6">Beni kurtaran June oldu. Beni o andan koparıp, “Day, atla diye bağırdı. Tess'e arkamı dönüp kendimi çukura atlamaya zorladım. Botlarım buz gibi sığ suyun içine girdi ve ilk Vatansever bize yetişti. June elimi tuttu. "Yürü!” diye tısladı.</p>

  <p class="calibre6">Karanlık tünelde koşuyorduk. Arkamızdan başka birinin atlayıp peşimizden koşmaya başladığını duydum. Sonra başka birinin daha. Hepsi peşimizden geliyordu.</p>

  <p class="calibre6">Koşmaya devam ederken, "Başka bomban var mı?" diye bağırdı June.</p>

  <p class="calibre6">Kemerime uzandım. "Bir tane." Son bombayı çıkardım ve pimi çektim. Eğer bunu kullanırsak işin geri dönüşü olmayacaktı. Burada sonsuza kadar mahsur kalabilirdik ama başka bir seçeneğimiz yoktu ve June da bunu biliyordu.</p>

  <p class="calibre6">Arkamıza doğru bağırıp onları uyardım ve bombayı fırlattım. En yakınımızdaki Vatansever bunu yaptığımı gördü ve hemen durdu. Sonra da diğerlerine haykırarak geri çekilmelerini söyledi. Biz koşmaya devam ettik.</p>

  <p class="calibre6">Patlama bizi havaya fırlattı. Yere çarptıktan sonra durana kadar buz gibi suyun ve çamurun içinde birkaç saniye sürüklendim. Başım çatlıyordu, durdurmak için avuçlarımı sert bir şekilde şakaklarıma bastırdım. Ancak bir işe yaramadı. Bir baş ağrısı beynimi yarıp açmıştı, bütün düşüncelerimi boğuyordu. Kör edici acı karşısında gözlerimi sıkıca kapadım. Bir, iki, üç...</p>

  <p class="calibre6">Bitmek bilmez saniyeler uzun uzun geçti. Sanki başıma binlerce balyozla vurmuşlar gibi ağrıyordu. Nefes almak için çabalıyordum.</p>

  <p class="calibre6">Sonra neyse ki acı azalmaya başladı. Karanlıkta gözlerimi açtım, yer artık sallanmıyordu ve arkamızdan gelen konuşmaları duysam da sanki kalın bir kapının ardından geliyor muşçasına basıktı. Kendimi yavaşça oturur pozisyona getirdim.June tünelin yanına yaslanmış, kolunu ovuyordu. İkimiz de geldiğimiz boşluğa dönüktük.</p>

  <p class="calibre6">Saniyeler önce orada boş bir tünel vardı fakat şimdi bir beton ve moloz yığını girişi tamamen kapatmıştı.</p>

  <p class="calibre6">Başarmıştık. Ancak boşluktan başka bir şey hissetmiyordum.</p>
</body>
</html>
