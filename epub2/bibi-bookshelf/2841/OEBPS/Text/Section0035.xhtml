<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="29.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">JUNE</p>

  <p class="calibre6">SAAT:20.07</p>

  <p class="calibre6">TABURCU EDİLİŞİMDEN İKİ GÜN SONRA.</p>

  <p class="calibre6">OHFORD APARTMANI, LODO BÖLGESİ. DENVER.</p>

  <p class="calibre6">İÇERİDE SICAKLIK 72’C.</p>

  <p class="calibre6"><br class="calibre4" /></p>

  <p class="calibre6">DAY DÜN SABAH YEDİDE TABURCU EDİLMİŞTİ.O ZAMANDAN BERİ onu üç kere aradım, hiçbirine cevap vermedi.Birkaç saat önce sonunda kulaklığımdan sesini duyabildim.“Bugün müsait misin,June?”Sesinin yumuşaklığı içimi titretti. “Bir uğrayabilir miyim? Seninle konuşmak istiyorum.”</p>

  <p class="calibre6">“Tabii, gel,” diye cevap vermiştim. Konuşmamız bundan ibaretti.&nbsp;</p>

  <p class="calibre6">Yakında burada olurdu. Son bir saattir kendimi daireyi toparlayıp Ollie’nin tüylerini tarayarak meşgul etmeye çalıştıysam da tek düşünebildiğim, Day’in ne hakkında konuşmak istediği olduğunu itiraf etmeye utanıyordum.</p>

  <p class="calibre6">Tekrar bana ait bir yaşam alanım olması garipti. Daire bana tanıdık gelmeyen onlarca yeni eşyayla döşenmişti. Şık koltuklar, zarif avizeler, cam masalar, ahşap zemin... Sahip olduğum için beni rahatsız eden lüks şeyler. Penceremin dışında hafiften ilkbahar karı yağıyordu. Ollie yanımda, iki koltuktan birinde uyuyordu. Hastaneden taburcu edildikten sonra askerler jipleriyle beni Oxford Apartmanı’na getirdi ve içeri adımımı attığımda ilk gördüğüm şey Ollie’ydi. Kuyruğunu çılgınlar gibi sallıyor, burnunu hevesle avucuma bastırıyordu. Bana Seçmenin çok önceden köpeğimin Denver a götürülüp orada bakılmasını istediğini söylediler... Tam Thomas beni tutukladıktan sonra. Şimdi de bana Metias’tan kalan bu küçük parçayı geri vermişlerdi. Thomas’ın bütün bu olanlar hakkında ne düşündüğünü merak ettim. Acaba her zamanki gibi protokolü izleyip beni bir daha ki sefere gördüğünde eğilerek bana sonsuz sadakat yemini mi edecekti? Belki Anden, Komutan Jameson ve Razor’la birlikte onun da tutuklanmasını emretmişti. Böyle bir şey karşısında ne hissedeceğimi bilemiyordum.</p>

  <p class="calibre6">Dün Kaede’yi gömdüler. Onun bedenini yakıp cenaze kulelerinden birinin duvarına küçük ve sade bir yazı yazacaklardı ama ben daha güzel bir şey olması için ısrar ettim. Gerçek bir mezarlık. Kendine ait otuz santimetrekardik bir alan. Anden dediğimi yaptı tabii. Eğer Kaede hayatta olsaydı nerede olurdu acaba? Cumhuriyet onu hava kuvvetlerine alır mıydı? Day onun mezarını ziyaret etmiş miydi? Kaede’nin ölümünden kendimi suçladığım gibi o da kendini suçluyor muydu? Hastaneden çıktıktan sonra belki de bu yüzden benimle iletişime geçmek için bu kadar beklemişti.</p>

  <p class="calibre6">Şimdi ne olacaktı? Buradan sonra nereye gidecektik?</p>

  <p class="calibre6">Saat 20.12’ydi. Day gecikmişti. Başka hiçbir şey yapamıyor, gözlerimi kapıdan ayıramıyordum, eğer gözlerimi kırparsam onu kaçırabilirmişim gibi geliyordu.</p>

  <p class="calibre6">Saat 20.15 oldu. Daireye yumuşak bir &nbsp;sesi yayıldı.Ollie hareketlendi, kulaklarını çevirdi ve uludu. <i>Gelmişti</i>. Koltuktan sıçradım. Day o kadar hafif yürüyordu ki köpeğim bile koridordan geldiğini duyamamıştı.</p>

  <p class="calibre6">Kapıyı açtım ve donakaldım. Söylemeyi planladığım merhaba boğazıma oturdu. Day, elleri ceplerinde, üzerinde nefes kesen yepyeni bir Cumhuriyet üniformasıyla (siyah manşetlerinden ve pantolonunun yan tarafından gri şeritler geçiyordu, ordu ceketi Denver’ın başkent devriyelerine özgü kesimli, kaim çapraz yakalıydı ve cebinden sarkmış halde gördüğüm her biri ince altın bir zincirle süslenmiş, zarif, beyaz neopren eldivenleri vardı) önümde duruyordu. Işıl ışıl saçları omuzlarını geçiyordu, üzerlerine dışarıda yağan minik kar taneleri düşmüştü. Gözleri parlak, çarpıcı derecede mavi ve çok güzeldiler; birkaç kar tanesi uzun kirpiklerine düşmüştü. Bu manzara karşısında dayanacak gücüm kalmamıştı. Bırakın asker üniformasını, onu daha önce herhangi bir resmî kıyafede bile görmemiştim. Kendimi böyle bir görüntüye hazırlamayı, güzelliğini ortaya çıkaracak koşullarda nasıl görünebileceğini düşünmemiştim.</p>

  <p class="calibre6">Day yüzümdeki ifadeyi gördü ve dudaklarında buruk bir gülümseme belirdi. Üzerindekileri göstererek, “Seçmenle el sıkışırken çekilecek bir fotoğraf içindi,” dedi. “Ben seçmedim. Tabi ki.Bu adamı desteklediğime pişman olmam umarım.”</p>

  <p class="calibre6">“Apartmanının dışında toplanan kalabalığı atlattın mı?” dedim sonunda. Dudaklarımı bir gülümsemeye çevirecek kadar sürede kendimi toparladım. “Dedikodulara göre halk <i>senin</i> yeni Seçmen olmanı istiyormuş.”</p>

  <p class="calibre6">Bıkkınlıkla yüzünü buruşturdu ve homurdandı. “Day Seçmen olacakmış öyle mi? Oldu. Ben Cumhuriyet’i sevmiyorum bile daha. Biraz alışmam gerekecek. Şu an için, kaçınmayı yeğlerim, insanlarla şimdi yüzleşmemeyi tercih ederim.” Sesinde Kaede’nin mezarını ziyaret ettiğini gösteren bir parça hüzün duyuyordum. Onu incelediğimi fark edince boğazını temizledi ve bana küçük, kadife kaplı bir kutu uzattı. Bu hareketinde kafamı karıştıran kibar bir mesafe vardı. “Gelirken aldım. Senin için, canım.”</p>

  <p class="calibre6">Ağzımdan küçük bir şaşkınlık nidası kaçıverdi. “Teşekkürler.” Dikkatlice kutuyu aldım, bir süre hayranlıkla baktım, sonra da başımı ona doğru kaldırdım. “Neyi kutluyoruz?”</p>

  <p class="calibre6">Day saçlarını kulaklarının arkasına sıkıştırdı ve umursamıyormuş gibi görünmeye çalıştı. “Güzel görünüyor diye düşünmüştüm sadece.”</p>

  <p class="calibre6">Kutuyu yavaşça açtım, sonra içinde ne olduğunu görünce nefesimi hızla içime çektim; gümüş bir zincirin ucunda elmaslarla bezeli, damla şeklinde bir yakut vardı. Yakutun etrafına üç tane ince gümüş tel sarılmıştı. “Bu... muhteşem,” dedim. Yanaklarım yanıyordu. “Bu çok pahalı olmalı.” Ne zamandan beri Day’le konuşurken kibar olmaya dikkat etmeye başlamıştım?</p>

  <p class="calibre6">Başını salladı. “Görünüşe göre Cumhuriyet beni mutlu etmek için bana para yağdırıyor. Yakut senin uğurlu taşındı, değil mi? Benden sana abuk subuk ataşlardan yapılmış bir yüzükten daha güzel bir şey kalmasını istedim.” Ollie’nin başını okşadı, sonra dairemi beğendiğini gösterdi. “Evin güzelmiş. Benimkine çok benziyor.” Daye de sokağın aşağısına doğru birkaç blok ötede benimkine benzeyen,sıkı güvenliğe sahip bir daire verilmişti.</p>

  <p class="calibre6">“Teşekkür ederim,” dedim tekrar, kutuyu şimdilik yavaşça mutfak tezgâhına koydum. Sonra ona göz kırptım. “Ama hâlâ en çok ataş yüzüğümü seviyorum.”</p>

  <p class="calibre6">Bir saliseliğine yüzünden mutluluk geçti. Kollarımı boynuna dolayıp dudaklarını dudaklarıma çekmek istedim fakat duruşunda bana mesafemi korumamı söyleyen bir ağırlık vardı.</p>

  <p class="calibre6">Onu rahatsız eden şeyin ne olduğuna dair tereddüdü bir tahminde bulundum. “Eden nasıl?”</p>

  <p class="calibre6">“Yeterince iyi sayılır.” Day bir kez daha odada gözlerini gezdirdi, sonra da tekrar bana bakmaya başladı. “Her şeyi göz önüne alırsak tabii.”</p>

  <p class="calibre6">Başımı eğdim. “Ben... gözleri için üzgünüm. O...”</p>

  <p class="calibre6">Day nazikçe lafımı kesti. “Yaşıyor. Bu da beni yeterince mutlu ediyor.” Ben de ona katıldığımı gösteren bir şekilde garipçe onayladım ve uzun bir sessizliğe gömüldük.</p>

  <p class="calibre6">“Benimle konuşmak istemiştin,” dedim sonunda.</p>

  <p class="calibre6">“Evet.” Day yere baktı, eldivenleriyle oynadı, sonra da ellerini ceplerine soktu. “Anden’ın sana teklif ettiği terfiden haberim var.”&nbsp;</p>

  <p class="calibre6">Dönüp koltuğa oturdum. Daha kırk sekiz saat bile geçmemişti ve şehrin JumboTron’larında haberlerin iki kere çıktığını görmüştüm bile: June Iparis Princeps pozisyonu için eğitim almaya hazır. Bu konuyu açanın Day olmasına sevinmeliydim; bu konuya yaklaşmak için iyi bir sebep arıyordum ama artık gerek yoktu. Yine de nabzım hızlandı ve kendimi korktuğum kadar gergin hissederken buldum. Belki de bu konuyu hemen açmadığım için sinirlenmişti. Yanıma otururken, “Ne kadarını öğrendin?” diye sordum. Dizi nazikçe kalçama değdi. Bu hafif dokunuş bile midemde kelebekler uçuşmasına neden oldu. Bunu bilerek yapıp yapmadığını görmek için yüzüne baktım ama Day’in dudakları gerilmişti, sanki bu konuşmayı yapacağını biliyor fakat yapmak istemiyor gibiydi.</p>

  <p class="calibre6">“Duyduğum söylentilere göre Anden’ın her adımım takip etmen gerekecekmiş, öyle mi? Onun Princeps’i olmak için eğitim alacakmışsın. Bunların hepsi doğru mu?”</p>

  <p class="calibre6">İç çektim, omuzlarımı düşürdüm ve başımı avuçlarıma aldım. Day’in bunu söylediğini duymak,üstlenmek zorunda kalacağım sorumluluğun ne kadar ağır olduğunu hissetmeme neden oldu.Tabii ki Anden’ın beni neden bunun için seçmek istediğini anlıyordum, gerçekten de Cumhuriyet’i şekillendirebilecek birisi olduğumu düşünüyordum. Bütün askerî eğitimim, Metias’ın bana söylediği her şey... Cumhuriyet hükümetine çok uygun olduğumu biliyordum. Ancak...“Evet, hepsi doğru,” diye yanıtladım ve hemen ekledim. “Bu bir evlenme teklifi değil, kesinlikle öyle bir şey değil. Bu profesyonel bir pozisyon, ben de o pozisyon için yanşan birkaç kişiden biri olurdum. Ama bu hiç aralıksız haftalar boyunca... şey... aylar boyunca... Aylar boyunca..?A<i>ylar boyunca senden ayrı olacağım anlamına geliyor,</i>demek istedim. Ama kulağa çok basit geliyordu, ben de cümleyi bitirmemeye karar verdim. Bunun yerine aklımdan geçen bütün ayrıntıları saymaya başladım. Bir Princeps adayının korkunç programını, eğer bütün bunları kabul etmeye karar verirsek kendime nasıl nefes alacak zaman ayırmayı planladığımı, kendimi Cumhuriyete ne kadar adamak istediğimden emin olmadığımı anlattım. Bir süre sonra saçmalamaya başladığımı <i>biliyordum</i> ama içimdekileri söylemek, sevdiğim çocuğa sıkıntılarımı anlatmak, kendimi durdurmaya çalışmamak iyi geliyordu. Eğer hayatımda her şeyi bilmeyi hak eden biri varsa o da Day’di.</p>

  <p class="calibre6">“Anden’a ne diyeceğimi bilemiyorum,” diye bitirdim. “Bana baskı yapmadı ama ona yakında bir cevap vermem gerekecek”</p>

  <p class="calibre6">Day karşılık vermedi. Laf kalabalığını aramızdaki sessizlikte duruverdi. Yüzündeki duyguyu tarif edemiyordum; kaybolmuş bir şeydi, bakışlarından koparılıp alınmış ve yerlere saçılmıştı. İçimi yakan derin, sessiz bir hüzündü. Day’in aklından neler geçiyordu. Bana inanıyor muydu? O da benim bunları ilk duyduğum zamanki gibi Ander'in bunu bana karşı ilgisinden dolayı teklif ettiğini mi düşünüyordu? Bu birbirimizi on yıl boyunca neredeyse hiç göremeyeceğimiz anlamına geldiği için mi üzülüyordu? Onu izleyip bekledim, ne diyeceğini kestirmeye çalışıyordum. Tabii ki bu fikir onu mutsuz edecekti, tabii ki karşı çıkacaktı. Ben de bu durumdan memnun...</p>

  <p class="calibre6">Day birden konuştu. “Teklifini kabul et,” diye mırıldandı.</p>

  <p class="calibre6">Ona doğru eğildim çünkü onu tam olarak duyamadığımı düşünüyordum. “Ne?”&nbsp;</p>

  <p class="calibre6">Day beni dikkatle inceledi. Eli biraz titriyordu, sanki onu kaldırıp yanağıma dokunmak istiyormuş gibiydi. Fakat olduğu yerde durdu. Yumuşak bir ses tonuyla, “Buraya sana teklifi kabul etmeni söylemek için geldim,” diye tekrar etti.</p>

  <p class="calibre6">Gözlerimi kırptım. Boğazım acıyordu; görüşüm bir ışık karmaşası içinde yüzdü. Bu cevabı vermiş olamazdı. Day’den bu hariç bir düzine farklı cevap bekliyordum. Veya belki de beni bu kadar şoke eden cevabı değil de onu nasıl söylediğiydi. Sanki artık her şeye boş verir gibiydi. Bir an ona bakakaldım, acaba hayal mi görüyorum diye merak ettim. Ancak yüzündeki ifade -üzgün, uzak- değişmedi. Yüzümü çevirip koltuğun ucuna kaydım ve zihnimin uyuşukluğu içinden sadece tek bir şey fısıldamayı başarabildim: “Neden?”</p>

  <p class="calibre6">“Neden olmasın?” diye sordu Day. Sesi uzaktan geliyordu, ölü bir çiçek gibi buruşmuştu.</p>

  <p class="calibre6">Anlamıyordum. Belki de alay ediyordu. Ya da hâlâ birlikte olmamız için bir yol bulmak istediğini söyleyecekti. Ama cevabına başka bir şey eklemedi. <i>Neden benim teklifi kabul etmemi istiyordu ki?</i> Day bütün bunlar sona erdiği için o kadar mutlu olacaktı ki tekrar, her nasıl olacaksa normale benzer bir hayat yaşamak için şansımızı deneyebilecektik diye düşünmüştüm. Anden’ın teklifinden ödün vermesinin bir yolunu bulmak benim için çok basit olacaktı ya da teklifi tamamen geri çevirecektim. Day neden bunu önermemişti? Day’in benden daha duygusal olduğunu sanıyordum.</p>

  <p class="calibre6">Hemen cevap vermeyince Day acı acı gülümsedi. Ellerimiz birbirinden ayrı oturuyor, dünyanın aramızda ağır bir şekilde durmasına izin veriyorduk, saniyelerin ses çıkarmadan geçip gittiğini duyuyorduk. Birkaç dakika sonra derin bir nefes aldı ve “Benim, ah... sana söylemem gereken bir şey daha var,” dedi.</p>

  <p class="calibre6">Sessizce başımı salladım, devam etmesini bekledim. Ne diyeceğinden korkuyordum. Sebebini açıklayacağından korkuyordum.</p>

  <p class="calibre6">Uzunca bir süre tereddüt etti fakat konuşmaya başladığında başını iki yana salladı ve bana trajik bir kahkaha attı. Fikrini değiştirdiğini anlamıştım, sırrını alıp tekrar kalbine gömmüştü. “Biliyor musun, acaba bir gün seninle öylesine tanışsaydık... nasıl olurdu diye merak ediyorum bazen. Normal insanlar gibi. Güneşli bir sabah sokağın birinden yürürken yanından geçiyor olsaydım ve senin şirin olduğunu düşünseydim, durup, ‘Selam, ben Daniel,’ deseydim.”</p>

  <p class="calibre6">Bu tatlı düşünce karşısında gözlerimi kapadım. Ne kadar da özgürleştirici bir şey olurdu. Ne kadar kolay. “Keşke,” diye fısıldadım.</p>

  <p class="calibre6">Day eldivenindeki altın zincirle oynadı. “Anden bütün Cumhuriyetin Seçmen Primo’su. Böyle bir şans bir daha ele geçmeyebilir.”</p>

  <p class="calibre6">Ne demeye çalıştığını biliyordum. “Merak etme, bu teklifi geri çevirsem bile, yine de Cumhuriyet! etkileyebilirim ya da ortak bir noktada buluşabiliriz. Bunun tek yol olduğunu...”</p>

  <p class="calibre6">Beni durdurmak için iki elini de kaldırdı, yumuşak bir sesle, “Beni dinle, June,” dedi. “Bütün bunları tekrar söyleyebilecek cesaretim olup olmayacağını bilmiyorum.” Dudaklarının adımı söyleyişi içimi titretti, içimde bir şeyleri parçalayan bir gülümseme belirdi yüzünde. Sebebini bilmiyordum ancak yüzündeki ifade sanki bu beni son görüşüymüş gibiydi. “Hadi, sen de ben de ne yapmamız gerektiğinin farkındayız. Birbirimizi sadece birkaç aydır tanıyoruz. Ama ben bütün hayatımı Seçmen’in şu anda değiştirmek istediği sistemle savaşarak geçirdim. Ve sen... eh, senin ailen de benimki kadar çekti.” Duraksadı ve gözleri çok uzaktalarmış gibi bir hal aldı. “Ben bir binanın tepesinden bağırarak konuşma yapmakta ve kalabalığı galeyana getirmekte iyi olabilirim. Politika hakkında hiçbir şey bilmiyorum. Ben sadece bir simge olabilirim. Ama sen... sen her zaman için halkın ihtiyacı olan şeydin. Senin bir şeyleri değiştirme şansın var.” Elimi alıp yüzüğünün eskiden durduğu yere dokundu. Avuçlarındaki nasırları, hareketindeki acı dolu nezaketi hissettim. “Bu tabii ki senin kararın ama neyi seçmen gerektiğini biliyorsun. Sadece kendini suçlu filan hissettiğin için verme kararını. Beni düşünme. Kendini bu yüzden tuttuğunu biliyorum... yüzünden okunuyor.”</p>

  <p class="calibre6">Yine hiçbir şey söylemedim. Neden bahsediyordu? Yüzümden okunan şey <i>neydi?&nbsp;</i>Şu anda nasıl görünüyordum?</p>

  <p class="calibre6">Day sessizliğim karşısında iç çekti. "Yüzüne bakamıyoıdum. Yavaşça, “June,”dedi. Sözlerinin ardında, sesi sanki her an çatlayabilirmiş gibi geliyordu. “Bizim ilişkimiz hiçbir zaman yürümeyecek.”</p>

  <p class="calibre6">Ve işte gerçek sebebi buydu. Başımı salladım, gerisini duymak istemiyordum. Bunu değil. <i>Lütfen söyleme, Day, lütfen söyleme.</i> “Bir yolunu buluruz,” diye başladım. Detaylar ağzımdan dökülüyordu. “Bir süreliğine başkentin devriyelerinde çalışırım. Ne de olsa bu daha uygun bir seçenek olur. Politikaya gerçekten atılmak istersem de bir Senatör’ün stajyeri olurum. Senatörler’in on ikisi...”</p>

  <p class="calibre6">Day bana bakamıyordu bile. “Biz birbirimiz için yaratılmamışız. Çok fazla... şey oldu.” Sesi azaldı. “Çok fazla.”</p>

  <p class="calibre6">Bunun ağırlığı üzerime çöktü. Bunun Princeps pozisyonuyla alakası yoktu, tamamen başka bir şeyle alakalıydı. Anden hiçbir şey dememiş olsa bile Day yine de bunları söylüyor olacaktı. <i>Yer altı tünelindeki tartışmamız,.</i> Ne kadar yanıldığını söylemek istedim ancak fikrine karşı bile çıkamıyordum. Çünkü haklıydı. Ona yaptığım şeylerin sonuçlarına katlanmayacağımızı <i>nasıl</i> düşünebilmiştim? Nasıl bizim için her şeyin yoluna gireceğini, yaptığım bir iki iyiliğin ona yaşattığım acıları kapatacağını düşünecek kadar kibirli davranabilmiştim? Gerçek hiç değişmeyecekti. Ne kadar kendini zorlarsa zorlasın,bana her baktığında ailesine olanları görecekti. Ne yaptığımı görecekti. Bu aklından hiç çıkmayacaktı, her zaman için aramızda olacaktı.</p>

  <p class="calibre6"><i>Onun gitmesine izin vermeliydim.</i></p>

  <p class="calibre6">Gözlerimde biriken yaşları hissedebiliyordum ama akmalarına izin vermedim. “Demek öyle,” diye fısıldadım, sesim bu çabadan titriyordu. “Hepsi bu kadar öyle mi? Olan her şeyden sonra?” Bunları söylerken bile bir işe yaramayacağını biliyordum.İş işten geçmişti. Geriye dönüş yoktu.</p>

  <p class="calibre6">Day eğildi ve ellerini gözlerine bastırdı. “Çok üzgünüm,” diye fısıldadı.</p>

  <p class="calibre6">Uzun saniyeler geçti.</p>

  <p class="calibre6">Hiç bitmeyecekmiş gibi giden bir süre sonunda yavaşça yutkundum. Ağlamayacaktım. Aşk mantıksızdı,aşkın sonuçları vardı,bunu ben kendime yapmıştım ve buna dayanabilmeliydim.<i>O zaman dayan bakalım, June</i>. Üzgün olması gereken bendim. Sonunda demek istediğim şeyi söylemek yerine sesimdeki titremeyi bastırıp daha uygun bir cevap verdim. <i>Söylemem gereken şeyi</i>.</p>

  <p class="calibre6">“Anden’a haber veririm.”</p>

  <p class="calibre6">Day bir elini saçlarından geçirdi, bir şey söylemek için ağzını açtı ve tekrar kapadı. Bu senaryonun bana anlatmadığı bambaşka bir tarafı olduğunu anlayabiliyordum fakat zorlamadım. Ne de olsa bir şey fark etmeyecekti, birbirimiz için uygun olmadığımızı gösteren yeterince neden vardı zaten. Pencereden içeriye giren ay ışığı gözlerine vurdu. Aramızdan sadece nefeslerimizin fısıltısıyla dolu bir an daha geçti. “Eh, ben...” Sesi çatladı ve yumruklarını sıktı. Orada bir saniye durup kendini tutmaya çalıştı. “Sen uyu istersen. Yorulmuş olmalısın.”Kalktı ve ceketini düzeltti.Ayrılırken son bir kez selâmlaştık. Sonra kibarca eğildi, arkasını döndü ve yürümeye başladı, “iyi geceler, June.”</p>

  <p class="calibre6">Kalbim ortadan ikiye ayrılmıştı, parçalanmış, kan kaybediyordu. Bu şekilde gitmesine izin vermemeliydim. İki yabancıya dönüşemeyecek kadar çok şey yaşamıştık. Vedalaşmamız kibar bir şekilde eğilmekten daha fazlası olmalıydı. O tam kapıya vardığında birden ayaklarımın beni ona götürdüğünü hissettim. “Day, bekle...”</p>

  <p class="calibre6">Arkasını döndü. Başka bir şey diyemeden öne bir adım attı ve yüzümü ellerine aldı. Sonra beni son bir kez öptü, sıcaklığıyla beni hapsediyor, içime hayat, aşk ve acı dolu hüzün soluyordu.Kollarını belime dolarken ben de kollarımı boynuna sardım. Dudaklarım onun için aralandı ve onun dudakları da umutsuzca benimkilere kilitlendi. Beni yutuyor, her nefesimi içine çekiyordu. Sessizce, <i>gitme</i>, diye yalvardım. Ama dudaklarındaki vedayı tadabiliyordum ve gözyaşlarıma artık hâkim olamadım. Titriyordu. Yüzü ıslanmıştı. Eğer bırakırsam kaybolacakmışım gibi, bu karanlık odada tek başıma, bomboş havanın içinde kalacakmışım gibi ona tutunmuştum.Anden, Cumhuriyet’teki en güçlü adam olabilirdi... ancak Day, üzerindeki giysileri ve gözlerindeki samimiyetinden başka hiçbir şeyi olmayan bu sokak çocuğu, kalbimin sahibiydi.</p>

  <p class="calibre6">Her <i>şeyiyle</i> güzeldi.</p>

  <p class="calibre6">Karanlık dünyadaki umuttu.</p>

  <p class="calibre6">Işığımdı...</p>
</body>
</html>
