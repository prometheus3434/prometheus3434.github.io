<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="28.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">DOKTORLAR İLK BAŞTA BENDEN HOŞLANMADILAR.BEN DE aynı hisleri taşıyordum, tabii hastanelerde çok iyi şeyler yaşadığım söylenemezdi.</p>

  <p class="calibre6">İki gün önce, beni sonunda Denver Başkent Kulesi’nden indirip benim için tezahürat eden yüzlerce kişiyi sakinleştirmeyi başarınca beni bir ambulansa bağlayıp doğruca hastaneye götürdüler.Gittiğimizde bir doktorun gözlüğünü kırdım ve yaralanıp yaralanmadığımı görmek için beni incelemek istediklerinde odadaki metal tepsileri tekmeleyip devirdim.Onlara,“Bana elinizi sürerseniz, sizi öldürürüm,”diye hırladım. Hastane görevlileri beni bağlamak zorunda kaldı.Eden diye boğazım yırtılırcasına haykırdım, onu görmek istediğimi, onu getirmezlerse bütün hastaneyi yakacağımı söyledim.June diye haykırdım.Vatanseverlerin serbest bırakıldıklarını kanıtlamalarını söyledim. Kaede’nin cesedini görmek istediğimi söyledim, onlara düzgün bir cenaze töreni yapmaları için yalvardım.</p>

  <p class="calibre6">Verdiğim tepkiler halka canlı yayın olarak veriliyordu çünkü hastanenin önünde toplanmışlardı ve bana iyi davranıldığını görmek istiyorlardı. Sonra giderek sakinleştim ve beni canlı gördükten sonra, Denver'daki kalabalık da sakinleşti.</p>

  <p class="calibre6">Bana bir Cumhuriyet gömleği ve ordu pantolonundan oluşan takım verilirken doktorum, “Şimdi, bütün bunlar senin yakından gözlemlenmeyeceğin anlamına gelmiyor.” Güvenlik kameraları ne dediğini anlamasın diye mırıldanıyordu. Küçük yuvarlak gözlüklerinden yansıyan ışığın arkasındaki gözlerini ancak görebiliyordum.&nbsp;</p>

  <p class="calibre6">“Ama Seçmen tarafından tamamen affedildin ve kardeşin Eden hastaneye gelmek üzere."</p>

  <p class="calibre6">Sessizdim. Eden’a ilk veba bulaştığı andan beri olan her şeyden sonra, Cumhuriyet’in onu bana geri vereceğine inanamıyordum. Tek yapabildiğim, sıkılmış dişlerim arasından doktora gülümsemekti.O da bana antipati dolu bir ifadeyle gülümseyerek karşılık verdi, sonra da test sonuçlarım ve bütün bunlar bittikten sonra nerede yaşayacağım hakkında konuştu. Burada bulunmak istemediğini biliyordum ama bu kadar kameranın önünde açık açık söyleyemiyordu. Gözümün kenarıyla June'a ne yapmakta olduklarını gösteren ekranı görebiliyordum. Güvende görünüyordu, benimle aynı kontrollerden geçiyordu. Fakat boğazımdaki endişe bir türlü gitmiyordu.</p>

  <p class="calibre6">“Sana özel olarak söylemek istediğim son bir şey daha var,” dedi doktor. İsteksizce dinliyordum. "Oldukça önemli. X-lşını testlerinde bilmen gereken bir şey keşfettik."</p>

  <p class="calibre6">Onu daha iyi duyabilmek için öne eğildim. Ancak tam o anda odanın dâhili telefonu çaldı. "Doktor Bey, Eden Bataar Wing geldi," diyordu. “Lütfen Day’e iletin."</p>

  <p class="calibre6">Eden. Eden <i>buradaydı.</i></p>

  <p class="calibre6">O anda kahrolası X-lşını testlerimin sonuçlarını hiç umursayamazdım. Eden dışarıda, odamın kapısının hemen dışındaydı. Doktor bana bir şey anlatmaya çalışıyordu ama onun yanından geçiverip kapıyı savurdum ve koridora tökezledim.</p>

  <p class="calibre6">İlk başta onu göremedim. Koridorlarda gezen çok fazla hemşire vardı. Sonra koridordaki sıralardan birine oturmuş, bacaklarını sallayan küçük bir şekil gördüm; cildi sağlıklı, altın sarısı saçlarının lüleleri düzensizdi ve ona büyük gelen bir okul üniforması ve küçük botlar giyiyordu. Boyu uzamış gibi görünüyordu ama belki de artık dik oturabildiği için böyle geliyordu. Bana dönünce kalın, siyah çerçeveli bir gözlük taktığını fark ettim. Gözleri açık, hafif mor tonundaydı. Aklıma o soğuk, karla karışık yağmurun yağdığı gece vagonda gördüğüm küçük oğlanı hatırlattı.</p>

  <p class="calibre6">Boğuk bir sesle, “Eden," diye seslendim.</p>

  <p class="calibre6">Gözleri odaklanamıyordu fakat yüzünde muhteşem bir gülümseme belirdi. Kalkıp bana doğru yürümeye çalıştı ancak tam olarak nerede olduğumu göremeyince durdu. Titrek bir tereddütle, “Daniel, sen misin?.." dedi.</p>

  <p class="calibre6">Koşup onu kollarıma aldım ve sıkıca sarıldım. “Evet,” diye fısıldadım. “Benim."</p>

  <p class="calibre6">Eden sadece ağlamaya başladı. Bedeni hıçkırıklarla sarsılıyordu. Boynumu o kadar sıkı tutuyordu ki beni bir daha hiç bırakacağını sandım. Veba görme yeteneğinin büyük bir kısmını götürmüştü ama buradaydı, hayattaydı ve iyi durumdaydı, yürüyüp konuşabilecek kadar sağlıklıydı. Bu bana yeterdi. Tek elimle saçlarını karıştırıp, “Seni gördüğüme sevindim, ağabeyciğim,” demeyi başardım. “Çok özledim seni.”</p>

  <p class="calibre6">Orada ne kadar durduğumuzu bilmiyordum. Dakikalar boyunca mı? Saatler mi? Ama bunun bir önemi yoktu. Uzun saniyeler birbiri ardına geçiyordu ve ben de bu anı olabildiğince uzatmaya çalışıyordum. Sanki burada bütün aileme sarılıyormuş gibi hissediyordum. Benim için anlamlı tek şey oydu. En azından hayatımda bu vardı.</p>

  <p class="calibre6">Arkamdan bir öksürük sesi duydum.</p>

  <p class="calibre6">Doktor, “Day," dedi. Odamın açık kapısına yaslanıyordu, floresan ışığın altında yüzü gölgeler içinde ve kasvetliydi. Eden’ı yavaşça yere bıraktım, bir elim omzundaydı. “Benimle gelir misin, söz veriyorum kısa sürecek. Ben, ah..." Eden’ı görünce durdu. “Kardeşinin burada beklemesi daha iyi olur. Sadece şimdilik. Birkaç dakika içinde biteceğini garanti ederim, sonra da ikinizi de yeni dairenize götürürler."</p>

  <p class="calibre6">Olduğum yerde duruyordum, içimden ona güvenmek gelmiyordu.</p>

  <p class="calibre6">Tekrar, “<i>Söz veriyorum</i>" dedi. "Eğer yalan söylüyorsam da Seçmen’den beni tutuklatmasını isteyebilecek gücün var.”</p>

  <p class="calibre6">Eh, dediği doğruydu. Yanağımın içini çiğneyerek biraz daha bekledim, sonra Eden’ın başını okşadım. “Hemen geliyorum, tamam mı? Burada otur. <i>Hiçbir yere</i> gitme. Eğer biri seni götürmeye çalışırsa çığlık at. Anladın mı?”</p>

  <p class="calibre6">Eden bir eliyle burnunu sildi ve başını salladı.</p>

  <p class="calibre6">Onu tekrar sıraların olduğu yere götürdüm, sonra da doktorla birlikte odaya girdim. Hafif bir klik sesiyle kapıyı kapadı.</p>

  <p class="calibre6">Sabırsızca, “Nedir?" dedim. İkide bir kapıya bakmaktan kendimi alamıyordum, sanki tetikte olmazsam eriyip gidecekmiş gibi geliyordu. Duvardaki ekrandan June’un odasında tek başına olduğunu gördüm.</p>

  <p class="calibre6">Fakat doktor bu sefer bana sinir olmuş gibi görünmüyordu. Duvardaki bir düğmeye bastı ve kameraların sesini kapatmaları konusunda bir şeyler söyledi. “Sen gitmeden önce de söylediğim gibi... Testlerinin bir parçası olarak, Koloniler herhangi bir değişiklik yapmışlar mı diye beynini de inceledik. Endişelenecek bir şey bulamadık... ama başka bir şeye rastladık." Arkasını döndü, küçük bir cihaza tıklayıp duvarda duran aydınlatılmış bir ekranı işaret etti. Beynimin görüntüsünü gösteriyordu. Ne gördüğümü anlayamadan bakarken kaşlarımı çattım. Doktor görüntünün altına doğru koyu renkli bir lekeyi gösterdi. “Bunu sol hipokampüsünün yakınlarında bulduk. Uzun süredir, büyük ihtimalle yıllardır orada olduğunu düşünüyoruz ve git gide kötüleşiyor."</p>

  <p class="calibre6">Bir süre görüntüyü inceledim, sonra doktora geri döndüm. Bana hâlâ önemsiz bir şey gibi geliyordu, özellikle de Eden beni koridorda beklerken. Özellikle de June’u tekrar görebilecekken.</p>

  <p class="calibre6">“Ve? Başka ne var?"</p>

  <p class="calibre6">"Şiddetli baş ağrıların oluyor mu? Son zamanlarda veya son birkaç senedir?”</p>

  <p class="calibre6">Evet. Tabii ki oluyordu. Los Angeles Merkez Hastanesi üzerimde testler yaptığı o geceden beri baş ağrılarım dinmemişti, ölmem gereken, kaçtığım o geceden beri. Başımla onayladım.</p>

  <p class="calibre6">Kollarını kavuşturdu.“Kayıtlarımıza göre Denemende başarısız olduktan sonra üzerinde deneyler yapılmış...Beyninde gerçekleştirilen bazı deneyler var. Senin... ah..." öksürdü, doğru kelimeleri bulmaya çalışıyordu,“bu durumda fazla dayanamaman bekleniyordu ancak hayatta kaldın. Şey, görünüşe göre etkileri yavaş yavaş ortaya çıkmaya başlamış.” Sesini alçaltıp fısıldamaya başladı. “Bunu kimse bilmiyor... Seçmen bile. Ülkenin yeniden bir devrim konumuna gelmesini istemeyiz. İlk başta bunu bir dizi ameliyat ve ilaçlarla tedavi edebileceğimizi düşünmüştük ama sorunlu bölgeleri daha yakından incelediğimizde her şeyin hippokampüsündeki sağlıklı kısımla çok fazla iç içe olduğunu ve algı kapasitene <i>ciddi ölçüde</i> hasar vermeden durumu düzeltemeyeceğimizi gördük.”</p>

  <p class="calibre6">Yavaşça yutkundum. “Yani? Bu ne anlama geliyor?”</p>

  <p class="calibre6">Doktor gözlüklerini iç çekerek çıkardı. “Öleceğin anlamına geliyor, Day.”</p>
</body>
</html>
