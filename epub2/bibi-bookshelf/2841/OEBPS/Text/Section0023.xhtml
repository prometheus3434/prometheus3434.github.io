<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="17.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">BEŞ YAŞINDAYKEN METİAS BENİ ANNEM İLE BABAMIN MEZARINI görmeye götürmüştü. Cenazeden beri oraya ilk kez gidiyordu o da. Sanırım olanları hatırlamaya dayanamıyordu. Los Angeles’ta yaşayanların çoğuna -hatta üst sınıfın büyük bir kısınma bile- yerel mezarlık binasında yaklaşık on santimetrekarelik bir boşluk ve sevdiklerinin küllerini saklamak için tek bir opak cam kutu verilmişti. Ama Metias mezarlıktaki görevlilere rüşvet verip annem ve babam için yaklaşık kırk santimetrekarelik bir boşluk alıp üzeri işlenmiş kristalden mezar taşı yaptırdı. Mezarlarının önünde beyaz giysilerimiz ve beyaz çiçeklerimizle durduk. Metias’tan gözlerimi ayırmadım. Çenesinin kilitendiğini, düzgünce taranmış saçlarını ve nemli, parıldayan yanaklarını hâlâ unutamıyordum. En çok da on yedi yaşındaki bir çocuk için fâzla yaşlanmış gibi bakan hüzün dolu gözlerini hatırlıyordum.</p>

  <p class="calibre6">Day ağabeyi John’un öldüğünü öğrendiğinde de böyle bakmıştı. Ve şimdi de yeraltı tünelinden geçerek Pierra’dan çıkarken yine aynı gözlerle bakıyordu.</p>

  <p class="calibre6">Elli iki dakika boyunca (ya da elli bir miydi? Emin değildim. Ateşim var gibi geliyordu, başım dönüyordu.) Islak ve karanlık tünel boyunca koştuk. Bir süre bizi Vatanseverlerden ve Cumhuriyet askerlerinden ayıran beton yığınının öbür tarafından sinirli bağrışmalar duyduk. Fakat sonunda tünelin derinliklerine ilerledikçe bu sesler sustu. Vatanseverler herhalde gelen kuvvetlerden kaçmak zorunda kalmışlardı. Belki de askerler tünelde bulunan enkazı temizlemeye çalışıyorlardı.&nbsp;</p>

  <p class="calibre6">Sessizlik içindeydik. Çıkan tek ses nefes alıp verişlerimiz, botlarımızın küçük, çamurlu su birikintilerine girip çıkışları ve tavandan boynumuzun içine akan buz gibi suyun <i>tıp tıp tıp</i> damlama sesiydi. Koşarken Day elimi sıkıca tutuyordu. Elleri ıslak olduğu için soğuk ve kaygandı ancak yine de elini bırakmadım. Burası o kadar karanlıktı ki Day’in önümdeki silüetini zar zor seçebiliyordum.</p>

  <p class="calibre6"><i>Aniden suikasttan kurtuldu mu acaba? Yoksa Vatanseverler onu öldürmeyi başardılar mı?</i> Bu düşünce kulaklarımın kıpkırmızı kesilmesine neden oldu. En son ikili casus rolünü oynadığımda benim yüzümden biri ölmüştü. Anden bana güvenmişti ve bu yüzden ölebilirdi, belki de ölmüştü bile. Benimle karşılaşan insanların ödediği bedel buydu işte.</p>

  <p class="calibre6">Bu aklıma başka bir şeyi getirdi.Tess neden bizimle gelmedi?diye sormak istedim ancak Day garip bir şekilde tünele girdiğimizden beri tek kelime etmemişti.Tartıştıklarını anlayabiliyordum.Umarım Tess iyidir.Vatanseverlerle kalmayı mı seçmişti?</p>

  <p class="calibre6">Sonunda Day bir duvarın önünde durdu. Neredeyse ona çarpıyordum ve üzerime bir rahatlama ve panik dalgası geldi. Bundan daha uzun süre koşabiliyor olmam gerekirdi ancak bitkin düşmüştüm. Burası çıkmaz sokak mıydı? Tünelin iki tarafı da kapalı mıydı, iki taraftan da kapana mı kısılmıştık?</p>

  <p class="calibre6">Ama Day karanlıkta elini yüzeye koydu. Burada dinlenebiliriz,” diye fısıldadı. Buraya geldiğimizden beri söylediği ilk şey buydu. “Lamar’dayken bunlardan birinde kalmıştım.”</p>

  <p class="calibre6">Razor bir keresinde Vatanseverlerin kaçış tünellerinden bahsetmişti. Day elini kapının duvarla birleştiği yerde gezdirdi. Sonunda aradığı şeyi buldu, otuz santimetrelik ince bir boşluktan çıkan küçük bir koldu. Bir ucundan diğerine kadar çekti. Kapı bir klik sesiyle açıldı.</p>

  <p class="calibre6">İlk başta sadece zifirî karanlığa adım atmıştık.Hiçbir şey göremesem de odada yankılanan ayak seslerimizi dinledim ve tavanın büyük ihtimalle tünelden biraz daha yüksekte olduğunu tahmin ettim (üç metre kadardı) ve bir elimi duvara koyunca duvarın kavisli değil, düz olduğunu fark ettim. Dikdörtgen bir odaydı.</p>

  <p class="calibre6">Day, “İşte burası,” diye mırıldandı. Bu şeyi bastırıp serbest bıraktığını duydum, sonra da her yer aydınlandı. “Umarım başka kimse yoktur.”&nbsp;</p>

  <p class="calibre6">Büyük bir oda değildi ama yirmi otuz kişi rahat rahat sığardı, hatta biraz sıkışık dururlarsa yüz kişi bile. Arka duvara doğru karanlık koridorlara açılan iki kapı vardı. Bütün duvarlarda Cumhuriyet binalarında tasarımı kullanılanlardan daha hantal olan kalın kenarlı ekranlar vardı. Bunları Vatanseverler mi takmıştı, yoksa bu tünellerin ilk inşa edildiği zamandan mı kalmışlardı acaba?</p>

  <p class="calibre6">Day silahını çekmiş, ana salonun gerisindeki koridorlardan birine girerken ben de diğerini kontrol ettim. Burada her birinde beş tane ranzalı yatak olan iki tane daha küçük oda ve koridorun ucunda da sonsuz tünele açılan küçük bir kapı daha vardı. Bir ranzadan diğerine geçerken elim insanların isimlerini kazıdıkları yerlerin üzerinden geçti. Birinde, <i>Kurtuluş bu tarafta J.D.Edward</i> yazıyordu.Bir diğerinde de,<i>Tek çıkış yolu ölüm.Maria Mârques</i> , yazıyordu.</p>

  <p class="calibre6">Day, “Her yer temiz mi?” dedi arkamdan.</p>

  <p class="calibre6">Ona başımı salladım. “Temiz. Sanırım şimdilik güvendeyiz.”</p>

  <p class="calibre6">İç çekti, omuzlarını serbest bıraktı sonra da bir elini karışık saçlarından geçirdi. Onu en son gördüğümden beri sadece birkaç gün geçmişti fakat çok daha uzun süre almış gibi geliyordu. Ona doğru yürüdüm. Gözleri sanki beni ilk kez görüyormuşçasına bana bakıyordu. Bana sormak istediği bir sürü soru olmalıydı ama sadece bir elini kaldırıp saçımın bir tutamını yerine koydu. Başım hissettiklerimden mi yoksa hastalıktan mı dönüyordu, bilmiyordum. Dokunuşunun nasıl hissettirdiğini neredeyse unutmuştum. Day’in saflığına kendimi bırakmak, onun basit dürüstlüğünde yıkanmak istedim; kalbini açıp savunmasızca önüne sermişti.</p>

  <p class="calibre6">“Hey,” diye mırıldandı.</p>

  <p class="calibre6">Kollarımı ona sardım ve birbirimize sıkıca sarıldık. Gözlerimi kapayıp Day'in bedenine ve boynumdaki sıcak nefesine kendimi bıraktım. Elleri saçlarımdan geçip sırtıma indi, sanki bırakmaktan korkuyormuş gibi tutuyordu beni. Gözlerime bakabilecek kadar geri çekildi. Beni öpecek gibi öne eğildi... ama sonra bir sebepten kendini durdurdu ve bana tekrar sarıldı. Ona sarılmak rahatlatıyordu ama yine de...</p>

  <p class="calibre6">Bir şeyler değişmişti.</p>

  <p class="calibre6">Mutfağa geçtik (kare zemindeki fayansların sayısına bakacak olursak yirmi metrekareydi), iki konserve ve su bulduk, tezgâha sığıştık ve dinlenmeye başladık. Day sessizdi. Domates sosuna bulanmış makarnamızı yerken beklenti içindeydim ama ağzından tek bir kelime çıkmadı. Düşünüyor gibiydi. Suya düşen planı mı? Tess’i mi? Belki de düşünmüyordu, sadece sersemlediği için konuşamıyordu.Ben de sessizce bekledim.Onu konuşturmamayı yeğlerdim.</p>

  <p class="calibre6">On yedi dakika geçtikten sonra sonunda, uyarı işaretini güvenlik kamerası videolarının birinden gördüm. “Tam olarak ne yapmamı istediğini anlamadım ama genel bir fikir edindim.”</p>

  <p class="calibre6">Anden’la öpüştüğümüzü gördüğünden emin olmama rağmen ondan bahsetmediğini fark ettim. “Teşekkür ederim.” Bir an gözüm karardı, hızla gözlerimi kırpıp odaklanmaya çalıştım. Belki de biraz daha ilaç almam gerekiyordu. “Ben... seni zor bir duruma soktuğum için özür dilerim. Pierra’dayken jiplerin başka bir yere gitmelerini sağlamaya çalıştım ama işe yaramadı.”</p>

  <p class="calibre6">“Düşüp bayıldığında ki gecikme bu yüzdendi, değil mi? Başına bir şey gelmiş olmasından korktum.”&nbsp;</p>

  <p class="calibre6">Bir an için düşünceli bir şekilde çiğnemeye devam ettim. Yemeğin tadı çok lezzetliydi ancak hiç aç değildim.Ona Eden’ın serbest bırakıldığını hemen söylemeliydim ama Day’in ses tonu -ufukta görünen bir fırtına gibi- beni engelliyordu. Vatanseverler Anden’la bütün konuşmalarımıza duymuşlar mıydı? Eğer öyleyse Day bunu biliyor olmalıydı. “Razor bize Seçmen’i neden öldürmek istedikleri konusunda yalan söylüyor.Sebebini henüz bilmiyorum ama bize söylediği şeyler birbirini tutmuyor.” Durdum, acaba Razor Cumhuriyet yetkilileri tarafından gözaltına alınmış mıydı? Henüz alınmadıysa bile yakında alınırdı. Cumhuriyet, günün sonuna doğru Razor’un jip sürücülerine özellikle güzergahı değiştirmemelerini emrettiğini ve Anden’ı tuzağa sürüklediğini anlamış olmalı.</p>

  <p class="calibre6">Day omuz silkip yemeğine odaklandı. “Şu anda onun ve Vatanseverlerin ne yaptığını kimbilir...”</p>

  <p class="calibre6">Acaba Tess’i düşündüğü için mi bunları söylüyordu.Tünele kaçmadan önce ona bakışı... Aralarında ne olduğunu sormamaya karar verdim.Yine de hayal gücüm onların birlikte koltukta Vegas’ta Vatanseverlerle ilk kez tanıştığımız zamanki kadar rahat ve gevşemiş oldukları bir görüntüyü gözümün önüne getirdi, Day kafasını Tess’in kucağına koymuştu. Tess de eğilip dudaklarını Day’in dudaklarıyla birleştirdi.Midem sıkıştı.Ama bizimle gelmedi, diye hatırlattım kendime. Aralarında ne geçmişti? Tess’in Day’le benim hakkımda tartıştığını gözümün önüne getirdim.</p>

  <p class="calibre6">Monoton bir sesle, “Eh,” dedi. “Vatanseverlere ihanet etmeye karar vermene sebep olan şeyi anlat bana.”</p>

  <p class="calibre6">Demek Eden konusunu bilmiyordu. Suyu bırakıp dudaklarımı büzdüm. “Seçmen kardeşini serbest bıraktı.”</p>

  <p class="calibre6">Day’in çatalı havada donup kaldı. “Ne?”&nbsp;</p>

  <p class="calibre6">“Anden gitmesine izin verdi, sana sinyali verdiğim gece. Eden Denver’da federal koruma altında. Anden Cumhuriyetin ailene yaptığı şeyler karşısında çok kızgın... ve güvenini yeniden kazanmak istiyor, senin ve benim.” Day’in eline doğru uzandım ama elini benden kaçırdı. Hayal kırıklığına uğramış bir şekilde iç çektim. Bu habere nasıl karşılık vereceğini kestiremiyordum ama bir yanım onun sadece... mutlu olacağını ummuştu.</p>

  <p class="calibre6">“Anden ölen Seçmen’in politikalarına tamamen karşı,” diye devam ettim. “Denemeleri ve hatta veba deneylerini bile durdurmak istiyor.”Duraksadım.Day hâlâ makarna konservesine bakıyordu, çatalı elindeydi fakat artık yemiyordu. “Yapmak istediği radikal değişiklikler var ama önce halkın desteğini kazanması lazım. Yardımımız için bana yalvardı bile diyebilirim.”</p>

  <p class="calibre6">Day’in ifadesi titreşti. Keskin bir şekilde, “Bu mu? Vatanseverlerin planını <i>bu yüzden</i> mi bir kenara attın?” diye cevap verdi. “Seçmen bana rüşvet verip desteğimi alabilsin diye mi? Bana sorarsan bu kulağa kahrolası bir şaka gibi geliyor. Doğruyu söylediğini nereden biliyorsun, June? Eden’ı bıraktığına dair elinde kanıt var mı?”</p>

  <p class="calibre6">Elimi koluna koydum.Day’in yapmasından korktuğum şey tam da buydu ancak şüphelenmeye kesinlikle hakkı vardı.Anden’ın kişiliğiyle ilgili içimdeki hissi veya gözlerinde dürüstlüğü gördüğüm gerçeğini nasıl açıklayabilirdim? Ander'ın Day’in kardeşini serbest bıraktığını biliyordum.<i>Biliyordum</i> işte.Ancak Day orada bizimle birlikte değildi. Anden’ı <i>tanımıyordu</i>.Ona güvenmek için hiçbir sebebi yoktu.“Anden farklı. Bana inanmak Zorundasın,Day.Eden’ı serbest bıraktı ve bunu sadece onun için bir şey yapalım diye yapmadı.”</p>

  <p class="calibre6">Day’in sözleri soğuk ve mesafeliydi. “<i>Dedim</i> ki, elinde kanıt var mı?”&nbsp;</p>

  <p class="calibre6">Ofladım, elimi kolundan çektim. “Hayır,” diye kabul ettim. “Yok”</p>

  <p class="calibre6">Day kendine gelip çatalını tekrar konserveye daldırdı. O kadar sertçe batırdı ki çatal yamuldu. “Seni kandırdı. O kadar kişi içinde seni. Cumhuriyet <i>değişmeyecek</i>. Şu anda yeni Seçmen genç, aptalın biri ve saçmalayıp duruyor, sadece insanların onu ciddiye almasını istiyor. Ne gerekirse söyleyecektir. İşler rayına oturduğunda gerçeği göreceksin. Sana garanti ederim. Babasından hiç farkı yok, sadece cebi parayla, ağzı da yalanlarla dolu lanet olası zengin serserinin teki.”&nbsp;</p>

  <p class="calibre6">Day'in benim bu kadar kolay kandıralabileceğimi düşünmesi sinirimi bozdu. “Genç ve saçmalayıp duruyor mu?” Day’i biraz dürttüm, ortamı yumuşatmaya çalışıyordum. “Bana birini hatırlattı.”&nbsp;</p>

  <p class="calibre6">Eskiden olsa Day buna gülerdi ama şu anda sadece bana dik dik bakıyordu. “Lamar’da bir çocuk gördüm,” diye devam etti. “Kardeşimin yaşındaydı. Bir an için onun Eden olduğunu sandım. Bilimsel bir deney gibi devasa cam bir tüpün içinde oraya buraya gönderilip duruyordu. Onu oradan çıkarmaya çalıştım ama yapamadım. Çocuğun kam Kolonilerle fırlatmaya çalışacakları bir biyolojik silah olarak kullanılıyordu.”Day çatalını lavaboya fırlattı. “Senin tatlı Seçmeninin kardeşime yaptığı şey işte <i>bu</i>. Şimdi hâlâ onun Eden’ı serbest bıraktığını düşünüyor musun?”</p>

  <p class="calibre6">Uzanıp elimi onunkinin üzerine koydum. “Kongre Edeni Anden Seçmen olmadan önce cepheye göndermişti. Anden onu daha bugün serbest bıraktı. O...”</p>

  <p class="calibre6">Day benden kurtuldu, yüz ifadesinde çaresizlik ve kafa karışıklığı vardı. Gömleğinin kollarını dirseklerine kadar çekti. “Neden bu adama bu kadar güveniyorsun?”</p>

  <p class="calibre6">“Ne demek istiyorsun?”</p>

  <p class="calibre6">Devam ettikçe sinirleniyordu. “Yani, Seçmeninin arabasının camını parçalayıp boğazını kesmememin tek sebebi sendin.Çünkü senin iyi bir sebebin olduğunu biliyordum. Ama şimdi sadece onun dediklerine inanıyormuşsun gibi görünüyor. Senin o bütün mantığına ne oldu?”</p>

  <p class="calibre6">Anden’a benim Seçmenim demesinden hoşlanmamıştım, sanki Day ve ben hâlâ düşmanmışız gibi. “Sana doğruyu söylüyorum,” dedim sessizce. “Ayrıca, en son baktığımda sen bir katil değildin.”</p>

  <p class="calibre6">Day bana arkasını dönüp tam olarak duyamadığım bir şey mırıldandı. Kollarımı kavuşturdum. “Hakkında bildiğim tek şey bana senin düşmanım olduğunu söylerken bile sana güvendiğimi hatırlıyor musun? Sana bir şans verdim ve inandığım şey için her şeyi feda ettim. Sana şimdi Anden’ı öldürmenin hiçbir şeyi çözmeyeceğini söyleyebilirim. Cumhuriyet’in gerçekten ihtiyacı olan kişi o; sistemin içerisinden değişiklik yapabilecek kadar güce sahip olan biri. Böyle birini öldürdükten sonra kendinle nasıl barışık bir şekilde yaşayabileceksin? Anden iyi biri.”</p>

  <p class="calibre6">Day, “Öyleyse bile ne olmuş” dedi soğuk soğuk. Tezgâhı o kadar sıkıca tutuyordu ki yumrukları beyaza dönmüştü, “iyi, kötü fark eder mi? O <i>Seçmen.</i>”</p>

  <p class="calibre6">Gözlerimi kıstım. “Buna gerçekten inanıyor musun?”</p>

  <p class="calibre6">Day başını salladı ve acımasızca kahkaha attı. “Vatanseverler bir devrim başlatmaya çalışıyor. Ülkenin ihtiyacı olan şey bu; yeni bir Seçmenin gelmesi değil, Seçmenin olmaması. Cumhuriyet tamir edilemeyecek kadar bozulmuş halde. Bırakalım Koloniler yönetime geçsin.”</p>

  <p class="calibre6">“Kolonilerin nasıl bir yer olduğunu bile bilmiyorsun.”</p>

  <p class="calibre6">Day, “Bildiğim tek şey bu cehennemden daha iyi bir yer olacaklar çünkü öyle olmak zorunda,” diye patladı.</p>

  <p class="calibre6">Sadece bana kızgın olmadığını anlıyordum ancak sözleri çocukça gelmeye başlamıştı ve tepemi attırıyordu. “Vatanseverlere yardım etmeyi neden kabul ettiğimi biliyorsun.” Üst koluna bir elimi koydum,kumaşın altında bir yara izinin çevresini belli belirsiz hissettim. Day ona dokununca gerildi. “Çünkü sana yardım etmek istedim. Her şeyin benim suçum olduğunu düşünüyorsun, değil mi? Kardeşinin üzerinde deneyler yapmaları benim suçum. Vatanseverleri bırakmak zorunda kalman benim suçum. Tess’in gelmemesi benim suçum.”</p>

  <p class="calibre6">''<i>Hayır..</i>” Day ellerini çaresizlikle ovuştururken sesi azaldı. “Hepsi senin suçun değil. Ve Tess... Tess kesinlikle benim suçum.” Yüzünde gerçek acı vardı, şu anda kimin için olduğunu anlayamıyordum. Çok fazla şey olmuştu. Kanı kulaklarıma sıçratan bir dargınlık sancısı hissettim, her ne kadar bundan utanç duysam da. Benim kıskançlık duymam adil değildi. Ne de olsa Day, Tess’i yıllardır tanıyordu, beni tanıdığından çok daha uzun süredir, bu yüzden neden ona bağlılık duymasındı ki? Ayrıca Tess tatlı, tarafsız ve iyileştiriciydi. Ben öyle değildim. Tess’in Day’i neden terk ettiğini tabii ki biliyordum. Benim yüzümdendi.</p>

  <p class="calibre6">Yüzünü inceledim. “Tess’le aranızda ne geçti?”</p>

  <p class="calibre6">Day düşünceler içinde kaybolmuş bir şekilde karşımızdaki duvara bakıyordu, onu kendine getirmek için ayağımla ayağına hafifçe vurdum. “Tess beni öptü,” diye mırıldandı. “Ona sırtımı döndüğümü düşünüyor... senin için.”</p>

  <p class="calibre6">Yanaklarım kızardı. Gözlerimi kapayıp onların öpüştükleri düşüncesini kafamdan zorla çıkardım. <i>Bu çok aptalcaydı. Değil miydi?</i> Tess, Day’i yıllardır tanıyordu; onu öpmeye sonuna kadar hakkı vardı. Seçmen de beni öpmemiş miydi zaten? Bu hoşuma gitmemiş miydi? Anden birden binlerce kilometre uzaktaymış gibi geldi, sanki hiç önemi yokmuş gibi. Tek görebildiğim Day ve Tess’in birlikte olmalarıydı.Karnıma yumruk yemiş gibi hissediyordum. <i>Bir savaşın ortasındayız. Zavallı olma.</i> “Bunu bana neden söylüyorsun?”&nbsp;</p>

  <p class="calibre6">“Bunu sır olarak saklamam daha çok mu hoşuna giderdi?” Utanmış görünüyordu, dudaklarını büzdü.</p>

  <p class="calibre6">Sebebini bilmiyordum ama Day sanki aptal durumuna düşmüş gibi hissetmemden hiç rahatsız olmuyor gibiydi. Beni etkilememiş gibi davranmaya çalıştım. “Tess seni affedecektir.” Sözlerim, rahatlatıcı ve olgun olması gerekirken, kulağa içi boş ve sahte geliyordu. Gözaltındayken yalan makinesi testini pürüzsüzce geçmiştim, peki bununla başa çıkmak neden bu kadar zor geliyordu?</p>

  <p class="calibre6">Bir süre sonra daha sessiz bir şekilde, “Anden hakkında ne düşünüyorsun? Dürüst olarak?” dedi.</p>

  <p class="calibre6">“Bence doğruyu söylüyor,” dedim, sesimin sakinliğinden etkilenmiştim. Konuşmanın farklı bir yöne dönmesine sevinmiştim. “Azimli ve merhametli, bu onu biraz mantıksız yapsa da öyle. Kesinlikle Vatanseverlerin dediği gibi acımasız bir diktatöre dönüştüğü fâlân yok Genç ve Cumhuriyet’in insanlarının yanında olmasına ihtiyacı var. Ve eğer bir şeyleri değiştirecekse yardıma ihtiyacı olacak”</p>

  <p class="calibre6">“June, Vatanseverlerden daha yeni kurtulduk Bana Anden’a daha da fâzla yardım etmemiz gerektiğini, bu neredeyse hiç tanımadığımız kahrolası zengin yabana için hayatlarımızı tehlikeye atmayı sürdürmemiz gerektiğini mi söylüyorsun?” Zengin kelimesi ağzından tükürürcesine çıkarken gözlerinden saçılan zehir beni afallatmıştı, bana da hakaret ediyor gibi hissettiriyordu.</p>

  <p class="calibre6">“Sosyal sınıfın bununla ne ilgisi var?” Artık ben de sinirlenmiştim. “Gerçekten onun öldüğünü görmek istediğini mi söylüyorsun?”&nbsp;</p>

  <p class="calibre6">Day sıkılmış dişlerinin arasından, “Evet. Anden’ın öldüğünü görmek isterdim,” dedi. “Ve eğer ailem geri gelecekse, bu hükümetteki herkesin tek tek öldüğünü görmek isterdim.”</p>

  <p class="calibre6">“Sen böyle biri değilsin. Anden’ın ölümü hiçbir şeyi düzeltmeyecek,” diye ısrar ettim.Görmesini nasıl sağlayabilirim? “Herkesi aynı kategoriye tıkamazsın, Day. Cumhuriyet için çalışan herkes kötü değil. Ben kötü müyüm? Peki ya ağabeyim, annem ile babam? Hükümette iyi insanlar da var ve o insanlar Cumhuriyet için kaba değişimleri gerçekleştirebilecek kişiler.”</p>

  <p class="calibre6">“Sana yaptıklarından sonra hâlâ nasıl hükümeti savunabilirsin? Nasıl olur da Cumhuriyet’in yıkıldığını görmek istemezsin?”</p>

  <p class="calibre6">“Evet <i>istemiyorum</i>” dedim öfkeyle. “Daha iyiye doğru değişmesini istiyorum. Cumhuriyet’in başlangıçta insanları kontrol etmek için sebepleri vardı...”</p>

  <p class="calibre6">“Ne? Bir saniye.” Day ellerini kaldırdı. Gözleri şimdi daha önce hiç görmediği bir hiddetle alev alevdi. “Ne dedin sen? Bir daha söyle bakayım? Cumhuriyet’in başlangıçta sebepleri mi vardı? Cumhuriyet’in yaptıkları <i>mantıklı</i> mı?”</p>

  <p class="calibre6">“Cumhuriyet’in nasıl kurulduğuyla ilgili bütün hikâyeyi bilmiyorsun. Anden bana ülkenin anarşi içinden doğduğunu anlattı ve halk ülkeyi...”</p>

  <p class="calibre6">“Şimdi de dediği her şeye inanıyorsun, öyle mi? Bana Cumhuriyetin halk yüzünden mi bu halde olduğunu söylüyorsun?” Day sesini yükseltti. “Bize bütün bu pisliği kendi kendimize yaptığımızı mı söylüyorsun? Hükümetin yoksullara işkence etmesinin gerekçesi bu mu yani?”</p>

  <p class="calibre6">“Hayır, gerekçe olarak bunu göstermiyorum...” Bir şekilde tarih, Anden’ın anlattığı zamankinden çok daha tutarsız geliyordu kulağa.</p>

  <p class="calibre6">“Ve şimdi de Anden’ın yarım aklıyla bizi düzeltebileceğini mi düşünüyorsun? Bu zengin çocuk hepimizi kurtaracak öyle mi?”</p>

  <p class="calibre6">“Şunu demeyi keser misin! Bunu gerçekleştirebilecek şey parası değil, <i>fikirleri.</i> Paranın hiç önemi yok...”</p>

  <p class="calibre6">Day bir parmağını üzerime doğrulttu. “Bir daha bunu sakın bana söylemeye kalkma. Para <i>her şeydir''</i></p>

  <p class="calibre6">Yanaklarım kızardı. “Hayır değildir.”</p>

  <p class="calibre6">“Çünkü sen hiç parasız kalmadın.”</p>

  <p class="calibre6">İrkildim. Ona cevap verebilmek, demek istediğimin bu olmadığını anlatabilmek için yanıp tutuşuyordum. Para beni veya Anden’ın veya hiçbirimizi tanımlayamaz. Neden bunu dememiştim ki? Tutarlı bir şekilde karşılık veremediğim tek kişi neden Day’di ki? “Day, lütfen...” diye başladım.</p>

  <p class="calibre6">Tezgâhtan atladı. “Biliyor musun, belki de Tess’in senin hakkında dedikleri doğruydu.”</p>

  <p class="calibre6">“Pardon?” diye patladım. “Tess’in haklı olduğu şey neymiş?”</p>

  <p class="calibre6">“Son birkaç hafta içinde değişmiş olabilirsin ama hâlâ bir Cumhuriyet askerisin. Baştan ayağa. Hâlâ o katillere sadıksın. Benim annemin ve ağabeyimin nasıl öldüklerini unuttun mu? Senin aileni kimlerin öldürdüğünü unuttun mu?”</p>

  <p class="calibre6">İçimdeki öfke alevlendi. Olayları bilerek mi benim açımdan görmemek için uğraşıyorsun ? Tezgâhtan inip karşısına çıktım. “Ben hiçbir şeyi unutmam. Senin için buradayım, senin için her şeyden vazgeçtim.Ne cüretle ailemi buna karıştırırsın?”</p>

  <p class="calibre6">“<i>Sen benim</i> ailemi buna karıştırdın asıl!” diye bağırdı. “Hem de bütün bunlara! Sen ve sevgili Cumhuriyetin!” Day kollarını açtı. “Sen onları ne cüretle savunursun asıl, sen onların nasıl insanlar oldukları konusunda ne cüretle makul bir açıklama bulmaya çalışıyorsun! Hayatın boyunca onların çok katlı saraylarından birinde yaşadığın için bütün bunları söylemesi kolay, değil mi? Bahse varım, eğer bütün hayatım gecekondularda yiyecek bir şey bulmak için çöplerin içinde geçirmiş olsaydın mantıklı bir açıklama bulmaya bu kadar acele etmezdin. <i>Değil mi”&nbsp;</i></p>

  <p class="calibre6">O kadar öfkelenmiş ve incinmiştim ki nefes alamıyordum. “Hiç adil değil, Day. Bunların içine doğmayı ben seçmedim. Aileni incitmeyi hiç istemedim...”</p>

  <p class="calibre6">“Ama incittin.” Bakışları altında titreyip çöktüğümü hissediyordum. “Askerleri tam da evimizin kapısına getiren sensin. Ölmelerinin sebebi <i>sensin</i>.” Day bana arkasını dönüp mutfaktan hiddetle ayrıldı. Orada sessizlik içinde kalakalmıştım, ilk kez ne yapacağımı bilemeden. Boğazımdaki düğüm beni boğacaktı. Gözlerime yaşlar dolmuştu.</p>

  <p class="calibre6">Day benim mantıklı davranmak yerine Seçmen’e körü körüne inandığımı sanıyordu. Yanında olmamın mümkün olmadığını ve hâlâ devlete sadık kaldığımı sanıyordu. Peki hâlâ <i>sadık mıydım</i> ? Bu soruya yalan makinesi testinde doğru cevabı vermemiş miydim? Tess’e kızgın olmamın sebebi onun Day için doğru kişi olmadığını düşünmem miydi, yoksa Tess’in bizim <i>birbirimiz</i> için doğru kişiler olmadığımızı düşünmesi miydi?</p>

  <p class="calibre6">Day’in sözleri beni ne kadar kızdırmış olsa da esas kahreden haklı olmasıydı. İnkâr edemezdim. Day’in tüm sevdiklerini kaybetmesinin sebebi bendim.&nbsp;</p>
</body>
</html>
