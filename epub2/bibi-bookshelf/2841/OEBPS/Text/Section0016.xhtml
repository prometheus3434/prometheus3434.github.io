<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="10.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">BAŞKA BİR RÜYA DAHA.</p>

  <p class="calibre6">Sekizinci doğum günümün sabahı herkesten önce uyandım. Pencerelerden daha yeni yeni ışık sızmaya başlamıştı, kaybolmakta olan gecenin lacivert ve gri renklerini kovalıyordu.Yatakta doğrulup gözlerimi ovuşturdum. Yarısı su dolu bir bardak eski komodinin kenarında duruyordu.Evimizdeki tek bitki -Eden’ın bir yerlerden bulup eve getirdiği sarmaşık- köşede duruyordu, dalları yerlere saçılmış, güneşi arıyordu. John kendi köşesinde gürültüyle horluyordu.Ayakları yamalı battaniyenin dışında, karyoladan sarkmıştı. Eden ortalarda yoktu; muhtemelen annemin yanındaydı.</p>

  <p class="calibre6">Normalde erken kalktığımda tekrar uzanıp kuşları veya göl gibi rahatlatıcı şeyler düşünürdüm, sonra da biraz daha kestirebilecek kadar mayışırdım. Ama bugün işe yaramıyordu. Bacaklarımı yataktan savurup birbirinden farklı çoraplarımı ayaklarıma geçirdim.</p>

  <p class="calibre6">Oturma odasına girer girmez bir şeylerin kötü gittiğini anladım. Annem koltukta, kollarında Eden’la birlikte üzerlerine battaniye çekmiş uyuyordu. Fakat babam yoktu. Gözlerim odayı taradı. Daha dün gece cepheden gelmişti ve genelde en az üç ya da dört gün bizimle kalırdı. Gitmesi için henüz erkendi.</p>

  <p class="calibre6">“Baba?" diye fısıldadım. Annem biraz kıpırdanınca sustum. Sonra sinekliğimizin tahtaya çaptığını duydum. Gözlerim büyüdü. Kapıya koşup kafamı çıkardım. Serin hava yüzüme çarptı. Tekrar, “Baba?” diye fısıldadım.</p>

  <p class="calibre6">Önce kimseyi göremedim. Sonra gölgelerin içinden bir şekil çıktı. <i>Babam.&nbsp;</i></p>

  <p class="calibre6">Koşmaya başladım; kaldırım taşlarının yırtık çorabımdan ayağımı kesmesi umurumda değildi. Gölgedeki şekil birkaç adım daha attı, sonra da beni duyup arkasını döndü. Artık babamın açık kahverengi saçlarını, bal rengi gözlerini, çenesindeki hafif kirli sakalı, uzun boyunu ve zarif duruşunu görebiliyordum. Annem her zaman onun Moğol masallarından fırlamış gibi göründüğünü söylerdi. Koşmaya başladım.</p>

  <p class="calibre6">Gölgelerde yanına vardığımda, “Baba,” deyiverdim. Diz çöküp beni kucakladı. "Hemen gidiyor musun?”</p>

  <p class="calibre6">“Üzgünüm, Daniel,” diye fısıldadı. Sesi yorgun geliyordu. “Beni tekrar cepheye çağırdılar.”</p>

  <p class="calibre6">Gözlerim doldu. “Hemen mi?"</p>

  <p class="calibre6">“Hemen eve koş. Sokak polisleri ortalığı karıştırdığını sanmasınlar sonra."</p>

  <p class="calibre6">"Ama daha yeni geldin,” diye karşılık vermeye çalıştım. “Sen... bugün benim doğum günüm ve ben...”</p>

  <p class="calibre6">Babam ellerini omuzlarıma koydu. Gözleri söylemek istedikleriyle yüklüydü. Bana, <i>kalmak istiyorum</i>,demeye çalışıyordu.<i>Ama gitmem lazım</i>.<i>Bu işlerin nasıl olduğunu biliyorsun.</i> Bundan kimseye bahsetme. Onun yerine, “Eve dön, Daniel. Anneni benim için öp,” dedi.</p>

  <p class="calibre6">Sesim titremeye başladı ancak kendime cesur olmam gerektiğini söyledim. “Seni bir daha ne zaman göreceğiz?"</p>

  <p class="calibre6">"Yakında geleceğim. Sizi seviyorum.” Elini kafama koydu. “Ben gelene kadar eve göz kulak ol, tamam mı?"</p>

  <p class="calibre6">Başımı salladım. Bir süre benimle durdu, sonra da kalkıp gitti. Eve döndüm.</p>

  <p class="calibre6">Bu onu son görüşümdü.&nbsp;</p>

  <p class="calibre6">Bir gün geçti. Ranzalı odalardan birinde Vatanseverlerin bana ayırdığı yatağımda tek başıma oturuyor, boynumdaki kolyeyi inceliyordum. Saçım önüme düşmüştü, sanki kolyeye parlak bir tül perdenin arkasından bakıyordum. Duş almadan önce Kaede bana saçımdaki boyayı çıkaran bir jel vermişti. <i>Planın</i> bir sonraki aşaması için, demişti.</p>

  <p class="calibre6">Biri kapıyı vurdu.</p>

  <p class="calibre6"><br /></p>

  <p class="calibre6">"Day?" Ses kapının diğer tarafından bastırılmış geliyordu. Kendime gelip Tess olduğunu anlamam bir saniye sürdü. Sekiz yaşında yaşadığım bir şeyin kâbusunu görmüştüm. Hâlâ her şeyi sanki daha dün yaşanmış gibi görebiliyordum, gözlerim ağlamaktan şişip kızarmış gibiydi. Uyandığımda zihnimde Edenin bir sedyeye bağlı olduğunu, laboratuvar teknisyenlerinin ona bir şeyler enjekte ettiklerini ve John’un orada bir dizi askerin önünde gözleri bağlanmış halde durduğu canlandı. Ve annem. Bütün bu lanet şeylerin kafamda dönmesini engelleyemiyordum, bu da beni çok sinirlendiriyordu. Eğer Eden’ı bulursam, o zaman ne olacaktı? Onu Cumhuriyetten nasıl kurtaracaktım? Razor’ın onu geri almamda bana yardım edeceğine inanmak zorundaydım. Ve onu geri alabilmek için Anden’ın kesinlikle ölmesi gerekiyordu.</p>

  <p class="calibre6">Sabahımın büyük bir kısmını Kaede ve Pascao’nun gözetimi altında nasıl silah kullanılacağını öğrenerek geçirdiğimden kollarım ağrıyordu. Pascao nişan almam üzerine çalışırken, “Seçmen'i ıskalarsan endişelenme,” dedi. Ellerini yüzüm kızarana kadar kolumda gezdirdi. "Fark etmeyecek. Ne olursa olsun seninle birlikte işi tamamlamak üzere başkaları da olacak. Razor sadece senin Seçmen’e silah doğrulttuğun <i>imajını</i> yaratmak istiyor. Mükemmel değil mi? Seçmen gelmiş, cephede askerlere moral konuşması yapıyor, sonra da etrafta yüzlerce adamının arasında vuruluyor. İroniye gel!” Sonra da kendine özgü şekilde sırıttı. "Halkın kahramanı zorbayı öldürdü. Ne hikâye olacak ama?”</p>

  <p class="calibre6">Aynen öyle... ne hikâye ama.</p>

  <p class="calibre6">Tess kapının ardından, “Day?” dedi. “İçeride misin? Razor seninle konuşmak istiyor." Ah, evet. Tess hâlâ orada, bana sesleniyordu;!</p>

  <p class="calibre6">"Evet, içeri gelebilirsin," diye yanıtladım.</p>

  <p class="calibre6">Tess içeriye başını uzattı. “Hey,” dedi. “Ne kadardır buradasın?''</p>

  <p class="calibre6">Kaede bana, ona <i>iyi davran</i> demişti.<i>İkiniz birbirinize uyuyorsunuz</i>.Tess’e karşılama olarak küçük bir gülümseme gönderdim. “Hiçbir fikrim yok,” diye cevap verdim. “Biraz dinleniyordum. Birkaç saattir falan.”</p>

  <p class="calibre6">“Razor seni büyük odada bekliyor. June’un canlı görüntüsünü yayınlıyorlar. Senin görmek isteyeceğini..."</p>

  <p class="calibre6">Canlı görüntü mü? <i>Başarmış olmalıydı. Hâlâ iyi durumdaydı.</i> Ayağa fırladım. Sonunda, June’la ilgili bir gelişme olmuştu; onu tekrar görme düşüncesi, cızırtılı bir kamera görüntüsü bile olsa kalbimin merakla çarpmasına sebep oldu. “Hemen geliyorum.”</p>

  <p class="calibre6">Büyük odaya giden kısa koridordan geçerken, birkaç Vatansever Tess'e selam verdi.O da her seferinde gülümsedi, sanki onları uzun süredir tanıyormuşçasına onlarla şakalaştı, güldü. İki çocuk iyi niyetle hafifçe omzunu okşadı.</p>

  <p class="calibre6">“Çabuk olsanıza, çocuklar. Razor’ı bekletmeyin.” İkimiz de dönüp Kaede’nin büyük odaya doğru koştuğunu gördük. Tess’in boynuna bir kolunu doladı, sonra da saçlarını karıştırıp yanağına neşeyle bir öpücük kondurdu. “Yemin ederim, tatlım, aralarında en yavaş sensin."&nbsp;</p>

  <p class="calibre6">Tess güldü ve onu savuşturdu. Kaede tekrar koşmaya başlamadan önce Tess’e göz kırptı ve köşeyi dönüp gözden kayboldu. Kaede’nin bu sevgi gösterisine bakakaldım. Ondan böyle bir şey yapmasını beklemezdim. Daha önce hiç düşünmemiştim ama Tess'in insanlarla bağ kurmakta ne kadar iyi olduğunu şimdi fark ediyordum; Vatanseverlerin onun yanında ne kadar rahat olduklarını hissedebiliyordum, ben de sokaklarda bu şekilde rahat hissediyordum. Şüphesiz bu onun güçlü yanıydı. İyileştiriyordu. Rahatlatıyordu.</p>

  <p class="calibre6">Sonra yanımızdan Baxter geçti. Koluna değdiğinde Tess gözlerini yere indirdi ve Baxter bana dik dik bakmadan önce Tess’e başıyla kısa bir selam verdiğini fark ettim. Bizi duyamayacak kadar uzaklaştığında Tess’e yaklaştım. "Bu çocuğun olayı ne?” diye fısıldadım.</p>

  <p class="calibre6">Sadece omuz silkip kolumu okşadı. Kaede'nin tünele ilk vardığımız zaman söylediği gibi, "Onu boş ver," dedi. "Ruh hali değişkendir.”</p>

  <p class="calibre6">Kara kara, <i>bir de bana sor,</i> diye düşündüm. “Eğer sana sıkıntı çıkarmaya kalkarsa bana haber ver,” diye mırıldandım.</p>

  <p class="calibre6">Tess yine omuz silkti. “Sıkıntı yok, Day. Onunla başa çıkabilirim.”</p>

  <p class="calibre6">Birden kendimi aptal gibi hissettim. Tess’in zaten ona yardım etmeye hevesli bir sürü yeni arkadaşı varken beyaz atlı prens gibi yardımına koşmak istemiştim. Hem de kendi başının çaresine bakabilecekken.</p>

  <p class="calibre6">Büyük odaya vardığımızda küçük bir kalabalık duvarda güvenlik kamerası görüntüleri gösteren büyük ekranlardan birinin başına toplanmıştı. Razor, arkasında Kaede ve Pascao’yla birlikte kollarını rahatça kavuşturmuş, kalabalığın ön taraflarında duruyordu. Beni görünce yanlarına çağırdılar.</p>

  <p class="calibre6">Razor omzuma hafifçe vurup, "Day," dedi. Kaede başıyla selam verdi. “Seni burada görmek güzel. İyi misin? Bu sabah moralin biraz bozukmuş diye duydum. »</p>

  <p class="calibre6">Benimle ilgilenmesi aslında hoşuma gitmişti; babamın eskiden benimle yaptığı gibi konuşuyordu. "İyiyim,” diye cevap verdim."Sadece yolculuk biraz yordu.”</p>

  <p class="calibre6">“Anlaşılır bir durum.Stresli bir uçuştu." Eliyle ekranı gösterdi. "Hacker’larımız bize June'un görüntülerini buldu.Ses şimdilik ayrı ama yakında onu da duyacağız. Yine de videoyu görmek istersin diye düşündüm."</p>

  <p class="calibre6">Gözlerim ekrana çivilenmişti. Görüntü keskin ve renkliydi, sanki salonun köşesinden izliyormuş gibi geliyordu. Şık bir yemek salonu, güzelce donatılmış bir masa ve duvarlara sıralanmış askerler görüyordum. Genç seçmen masanın bir ucunda oturuyordu. June da diğer uçta, kalbimi hızlandıracak kadar muhteşem bir elbise giyiyordu. Cumhuriyetin tutsağıyken beni öldüresiye dövüp pis bir hücreye tıkmışlardı. June'un tutuklanışı daha çok bir tatile benziyordu. Onun adına rahatlamıştım fakat bir yanım hâlâ kızgındı. Cumhuriyete ihanet ettikten sonra bile, June’un sınıfındaki insanlara kıyak geçilirken, benim gibiler acı çekiyordu.</p>

  <p class="calibre6">Herkes June’u izleyişime bakıyordu. Ekrana doğru, "İyi durumda olmasına sevindim," dedim. Böylesine kaba düşünceler içinde olduğum için kendimden iğrenmiştim.</p>

  <p class="calibre6">Razor video devam ederken ses kaydını özetleyerek, "Seçmen’e Drake’teki üniversite yıllarından bahsetmesi zekice olmuş," dedi. “Hikâyeyi yerleştirdi. Bir sonraki adımda ona yalan makinesi testi uygulayacaklar diye düşünüyorum ve eğer onu geçebilecek kadar iyiyse Anden’a direkt olarak ulaşmak için bir yolumuz olacak. Yarın geceki safha sorunsuzca geçmeli."&nbsp;</p>

  <p class="calibre6">Eğer geçebilecek kadar iyiyse. Erkenden oluşturulan bir bağ. "İyi," dedim, yüz ifademin düşüncelerime ihanet etmemesi için uğraşıyordum. Ancak video devam ederken Anden’ın diğer askerlerin salondan çıkmasını emrettiğini gördüm ve boğazımda bir şeyler düğümlendi. Bu adam tamamen incelik, güç ve otorite yayıyordu. June’a bir şey söylemek için yakınlaştı, güldüler ve şampanya içtiler. Onları birlikte hayal edebiliyordum. Birbirlerine uyuyorlardı.</p>

  <p class="calibre6">Tess saçlarını kulaklarının arkasına alarak, “İyi bir iş çıkarıyor," dedi. “Seçmen ona kesinlikle yazıyor."</p>

  <p class="calibre6">Buna karşı çıkmak istedim ama Pascao neşeyle araya girdi. “Tess haklı... gözlerindeki o parıltıyı görüyor musunuz? Orada yanıp tutuşan bir adam var, benden söylemesi. Bizim kıza abayı yakmış. Birkaç güne tamamen avcunun içinde olacaktır.”</p>

  <p class="calibre6">Razor onayladı ama heyecanı diğerlerine göre bastırılmıştı. “Doğru," dedi. “Fakat Anden’ın da June’u etkilemediğinden emin olmamız lazım. Doğuştan politikacıdır o. June'la konuşmanın bir yolunu bulacağım.”</p>

  <p class="calibre6">Razor’ın böyle bir anda mantıklı ve dikkatli olmamız gerektiğini söylemesine sevinmiştim ama artık ekrana arkamı dönmek zorundaydım. Onun June’u etkileyebileceğini hiç hesaba katmamıştım.</p>

  <p class="calibre6">Dinlemeyi bıraktığımda etrafımdaki yorumlar uçtu gitti. Tess haklıydı, tabii ki; Seçmen’in gözlerinde arzuyu görebiliyordum. Şimdi ayağa kalkıp June’un sandalyeye zincirlenmiş olduğu yere gitti, konuşmak için ona doğru eğildi. Geri çekildim. Kim June’a karşı koyabilirdi ki? Çok fazla yönden mükemmeldi.Sonra Anden’ın onu arzulamasına sinirlenmediğimi fark ettim, nasıl olsa yakında ölmüş olacaktı, değil mi? Beni hasta eden şey June’un bu videoda attığı kahkahaların sahte gelmemesiydi. Neredeyse eğleniyor gibi görünüyordu. Kendisine layık erkeklerle birlikteydi: aristokratlarla. Cumhuriyetin üst sınıf yaşamı için yaratılmıştı. Benim gibi,cebinde bir avuç ataştan başka bir şeyi olmayan biriyle nasıl mutlu olabilirdi ki? Arkamı dönüp kalabalıktan uzaklaşmaya başladım. Görmem gerekeni görmüştüm.</p>

  <p class="calibre6">"Bekle!"</p>

  <p class="calibre6">Omzumdan bakınca Tess in arkamdan geldiğini gördüm, saçları yüzüne uçuyordu. Yanıma geldi. “İyi misin?” diye sordu, odama doğru koridordan ilerlerken yüzümdeki ifadeyi inceliyordu.</p>

  <p class="calibre6">“İyiyim,” dedim. “Neden iyi olmayayım ki? Her şey... mükemmel gidiyor." Ona gergin bir şekilde gülümsedim.</p>

  <p class="calibre6">"Tamam, biliyorum. Sadece emin olayım dedim.” Tess bana gamzeli bir şekilde gülümsedi ve ben de ona karşı tekrar yumuşadım.</p>

  <p class="calibre6">“İyiyim, kuzen. Cidden. Sen güvendesin, ben güvendeyim, Vatanseverler yolda ve bana Eden'i bulmam için yardım edecekler. Daha ne isterim ki?"</p>

  <p class="calibre6">Tess sözlerimi duyunca neşelendi ve dudaklarını alay eder gibi büzdü. “Senin hakkında dedikodular var, biliyor muydun?”</p>

  <p class="calibre6">Şakayla kaşlarımı kaldırdım. "Ah, gerçekten mi? Nasıl dedikodularmış bunlar?”</p>

  <p class="calibre6">"Senin hayatta ve iyi durumda olduğun dedikoduları orman yangını gibi yayılıyor... herkesin konuştuğu tek konu bu. Ülkenin her yerinde ismin duvarlara spreyle yazılıyor, hatta bazen Seçmenin portresinin üzerine bile. İnanabiliyor musun? Her yerde protestolar gerçekleşiyor. Herkes ismini haykırıyor." Tess’in enerjisi biraz düştü. "Los Angeles’taki karantina altındakiler bile. Sanırım artık bütün şehir karantina altında."</p>

  <p class="calibre6">“<i>Los Angeles'ı</i> mı kapatmışlar?” Sersemlemiştim. Mücevher bölgelerinin kapatıldığını duymuştum ancak daha önce hiç bu kadar büyük çapta bir karantina görmemiştim. “Neden? Veba yüzünden mi?”</p>

  <p class="calibre6">“Veba yüzünden değil."Tess'in gözleri heyecanla daha da büyüdü.“Ayaklanmalar yüzünden.” Cumhuriyet bunu resmî olarak bir veba karantinası ilan etti ama aslında bütün şehir Seçmen’e karşı ayaklandı. Söylentilere göre Seçmen seni yakalamak için elinden geleni yapıyor ve bazı Vatanseverler insanlara Anden’ın senin ailenin öldürülmesi emrini...” Tess duraksadı ve kıpkırmızı kesildi. “Her neyse, Vatanseverler Anden’ı karalamak için uğraşıyorlar, babasından bile kötü olduğunu söylüyorlar. Razor Los Angeles protestolarının bizim için büyük fırsat olduğunu söylüyor. Başkent oraya fazladan bin asker göndermek zorunda kalmış.”</p>

  <p class="calibre6">Cumhuriyetin Los Angeles’taki son protestoları nasıl bastırdığını hatırlayıp, “Büyük bir fırsat,” diye tekrar ettim.</p>

  <p class="calibre6">“Evet ve bunların hepsi senin sayende, Day. Bunu sen başlattın ya da en azından senin hayatta olduğun dedikoduları başlattı. Senin kaçman onlara ilham verdi ve sana nasıl davranıldığına çok <i>sinirlendiler.</i> Cumhuriyetin kontrol altında tutamadığı tek şey sensin gibi görünüyor. Herkes seni izliyor, Day. Senin bir sonraki hamleni bekliyorlar.”</p>

  <p class="calibre6">Yutkundum, inanmaya cüret edemiyordum. Bu mümkün değildi; Cumhuriyet ülkenin en büyük şehirlerinden birinde isyanların böyle elden çıkmasına asla izin vermezdi. Verirler miydi? Yerel halk oradaki askerî güçleri bastırabiliyor muydu gerçekten? Benim yüzümden mi ayaklanmışlardı? Bir sonraki hamlemi bekliyorlardı. Ama bunun ne olduğu hakkında en ufak bir fikrim yoktu. Ben sadece kardeşimi bulmaya çalışıyordum, o kadar. Başımı salladım, gelen korku dalgasını savuşturmaya çalıştım. Karşı koymak için güç istemiştim, değil mi? Bunca senedir yapmaya çalıştığım şey buydu, değil mi? Şimdi bana bu gücü vermişlerdi... ama onunla ne yapacağımı bilemiyordum. “Evet, tabii," diyebildim. “Dalga mı geçiyorsun. Ben sadece Los Angeles'tan gelen bir sokak serserisiyim."</p>

  <p class="calibre6">“Evet. Ve de ünlü bir serseri." Tess’in bulaşıcı gülümsemesi hemen içimi açtı. Odamın kapısına vardığımızda kolumu dürttü. İçeri girdik. “Hadi, Day. Vatanseverlerin seni neden aralarına aldıklarını unuttun mu? Razor senin yeni Seçmen kadar güç sahibi olabileceğini söyledi. Ülkedeki herkes senin kim olduğunu biliyor; Çoğu da seni gerçekten seviyor bir de. Gurur duyulacak bir şey bu, değil mi?</p>

  <p class="calibre6">Sadece gidip yatağıma oturdum. Tess’in gelip yanıma oturduğunu bile geç fark ettim.</p>

  <p class="calibre6">Sessizliğim onu ayılttı. “Bu seferkini gerçekten sevdin, değil mi?” dedi, tek eliyle yatak örtüsünü düzeltiyordu. “Eskiden Lake’te oynaştığın kızlar gibi değil bu seferki."</p>

  <p class="calibre6">"Ne?"dedim,bir saniyeliğine kafam karışmıştı.Tess hâlâ Anden’ın June’dan hoşlanmasına kafayı taktığımı düşünüyordu. Şimdi de Tess’in yanakları kızarıyordu, ben de onunla yalnız başıma oturduğum için rahatsız edici derecede sıcak hissediyordum, gözleri kocaman olmuştu, benden hoşlandığını anlamamak mümkün değildi. Benden hoşlanan kızlarla ilgilenmekte hiç sıkıntı çekmezdim fakat onlar hep yabancılardı. Herhangi bir sonuç olmadan hayatıma girip çıkan kızlardı. Tess farklıydı. Onunla bir arkadaştan fazlası olma düşüncesiyle ne yapacağımı bilmiyordum. “Eh, ne dememi istiyorsun?” diye sordum. Ağzımdan bunlar çıkar çıkmaz kendime bir tane geçirmek istedim.</p>

  <p class="calibre6">“Endişelenmeyi bırak... onun <i>iyi</i> olacağından eminim.” İyi kelimesini sanki ağzından zehir saçarcasına söyledi, sonra tekrar sessizleşti. Evet, kesinlikle yanlış şeyi söylemiştim.</p>

  <p class="calibre6">“Vatanseverlere <i>istediğim</i> için katılmadım ben.” Tess yataktan kalkıp önümde durdu, sırtı gerilmiş, yumruğunu sıkıp açıyordu. "Vatanseverlere senin için katıldım. Çünkü June seni götürüp tutukladıktan sonra sana ne yapacaklar diye deli gibi korktum. Onlarla konuşup seni kurtarmalarını isteyebilirim diye düşündüm ama bende June’daki pazarlık gücü yok. June sana ne isterse yapıyor ama yine de onu sevmeye devam ediyorsun. June Cumhuriyet’e de ne isterse yapıyor ama onlar da June'u hâlâ kabul ediyor.” Tess sesini yükseltti. “June ne zaman bir şey istese elde ediyor ama benim isteklerimin kahrolası bir değeri bile yok. Belki ben de Cumhuriyet’in gözdesi olsaydım beni de severdin.”</p>

  <p class="calibre6">Sözleri beni yaralamıştı. “Bu doğru değil," dedim ve ayağa kalkıp ellerini tuttum. “Bunu nasıl diyebilirsin? Biz sokaklarda birlikte büyüdük. Bunun benim için ne anlama geldiğini biliyor musun sen?"</p>

  <p class="calibre6">Dudaklarını büzüştürdü ve bana baktı, ağlamamak için kendini tutuyordu. "Day,” diye tekrar başladı, “neden June'u bu kadar seviyorum diye hiç düşündün mü? Yani... şey... tutuklanışını diyorum...”&nbsp;</p>

  <p class="calibre6">Başımı salladım. "Ne demek istiyorsun?”</p>

  <p class="calibre6">Derin bir nefes aldı. "Bunu daha önce bir yerlerden duymuştum, JumboTron'lardan falan, Koloniler’den getirilen tutsaklardan bahsediyorlardı. Kaçırılan kurbanların kendini kaçıran kişiye âşık olmalarından bahsediyordu.”</p>

  <p class="calibre6">Kaşlarımı çattım.Tanıdığım Tess bir şüphe ve karanlık düşünceler bulutu içinde kayboluyordu. “Sence June’dan beni tutukladığı için mi hoşlanıyorum? Sence o kadar kafayı yemiş biri miyim?” Tess dikkatle, "Day?" dedi. “Seni June ihbar etti.”</p>

  <p class="calibre6">Tess’in ellerini bıraktım. “Bu konuda konuşmak istemiyorum.”&nbsp;</p>

  <p class="calibre6">Tess kederle başını salladı, gözlerinde dökmediği yaşların parıltısı vardı. “O anneni öldürdü, Day.”</p>

  <p class="calibre6">Tess’den bir adım geri çekildim. Yüzüme tokat yemiş gibiydim.' "O öldürmedi,” dedim.</p>

  <p class="calibre6">Tess, "O öldürmüş sayılır," diye fısıldadı.</p>

  <p class="calibre6">Tekrar savunmaya geçmekte olduğumu, kendimi kapadığımı fark ettim. "Aynı zamanda da bana kaçmam da yardım ettiğini unutuyorsun. Beni kurtardı. Bak, yoksa sen...”</p>

  <p class="calibre6">“Ben seni birçok kere kurtardım. Ama peki ben seni ihbar edip bu yüzden ailenin ölümüne sebep olsaydım, beni affeder miydin?"</p>

  <p class="calibre6">Yutkundum. "Tess, ben seni neredeyse her şey için affederim."</p>

  <p class="calibre6">“Annenin ölümünden sorumlu olsam bile mi? Hayır, hiç sanmıyorum.” Gözlerini bana dikti. Sesinde şimdi bir parça sertlik vardı, kenarları çelikten bir zırhla kaplıydı. "İşte bundan bahsediyorum. June’a farklı davranıyorsun.”</p>

  <p class="calibre6">“Bu seni önemsemediğim anlamına gelmez."</p>

  <p class="calibre6">Tess cevabımı duymazdan gelip devam etti: "Beni veya June’u kurtarman gerekseydi ve hiç zamanın olmasaydı... ne yapardın?"</p>

  <p class="calibre6">Çaresizliğim artarken suratımın kızarmakta olduğunu hissedebiliyordum.</p>

  <p class="calibre6">“Kimi kurtarırdın?” Tess yüzündeki yaşları koluna sildi ve cevabımı bekledi.</p>

  <p class="calibre6">“Sabırsızca iç çektim. Ona gerçeği söyle gitsin. “Seni, tamam mı? Seni kurtarırdım."</p>

  <p class="calibre6">Tess yumuşadı ve o çirkin kıskançlık ve nefret anı uçup gitti. Tess’in tekrar bir meleğe dönüşmesi için biraz tatlılık yeterliydi. "Peki neden?"</p>

  <p class="calibre6">"Bilmiyorum." Elimi saçlarımdan geçirdim, bu konuşmanın kontrolünü neden bir türlü elime alamadığımı anlayamıyordum. "Çünkü June’un yardımıma ihtiyacı olmazdı." '</p>

  <p class="calibre6">Aptaldım, çok aptal. Herhalde daha kötü bir şey söyleyemezdim. Kendimi tutamadan kelimeler ağzımdan dökülmüştü ve artık geri dönüşü yoktu. Bu asıl sebebi bile değildi. Tess’i Tess olduğu için kurtarırdım çünkü ona bir şey olması düşüncesine katlanamazdım. Ancak bunu açıklayacak zaman yoktu. Tess döndü ve benden uzaklaşmaya başladı. "Bana acıdığın için teşekkür ederim," dedi.</p>

  <p class="calibre6">Ona doğru koştum ama elini tuttuğumda kendini geri çekti. "Özür dilerim. Öyle demek istememiştim. Sana acımıyorum. Tess, ben..."</p>

  <p class="calibre6">"Boş ver,” diye lafı yapıştırdı. "Gerçek bu değil mi? Eh, yakında June’la tekrar bir araya geleceksiniz. Tabii tekrar Cumhuriyet'e dönmeye karar vermezse." Sözlerinin ne kadar soğuk olduğunu biliyordu ama yumuşatmaya çalışmamıştı bile. "Baxter senin bize ihanet edeceğini düşünüyor, biliyor musun? Bu yüzden senden hoşlanmıyor. Buraya katıldığımdan beri beni ikna etmeye çalışıyor. Bilmem... belki de haklıdır.”</p>

  <p class="calibre6">Beni koridorda tek başıma bıraktı.Suçluluk duygusu beni kesiyor, damarlarımı parçalıyordu.Bir tarafım kızgındı; June’u savunmak istiyor ve Tess’e June’un benim için nelerden vazgeçtiğini söylemek istiyordu.Ama...<i>Tess haklı mıydı?</i> Kendimi mi kandırıyordum?</p>
</body>
</html>
