<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="14.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">BEN,PASCAO VE DİĞER KOŞUCULAR, TREN İŞİNDEN SONRA günün yarısını yerin üstünde geçirdik. Sokaklarda veya terk edilmiş çatılarda sürü halinde dolaşıp istasyonun yakınındaki sokakları tarayan askerleri atlattık. Güneş batmaya başladığında nihayet teker teker Vatanseverlerin yeraltı karargâhlarına dönmek için fırsat bulabildik. Pascao da ben de trende olanlardan bahsetmedik. Bakır rengi örgüleri olan çekingen Koşucu Jordan iki kere iyi olup olmadığımı sordu. Onu başımdan savdım.</p>

  <p class="calibre6">Evet, ters giden bir şeyler vardı. Yılın en yetersiz açıklaması bu değil miydi zaten?</p>

  <p class="calibre6">Geri döndüğümüzde,herkes Pierra’ya yola çıkmaya hazırlanıyordu;bazıları dokümanları yok ediyor,diğerleriyse bilgisayarlardaki verileri siliyordu.Pascao’nun sesiyle dikkatimin dağılmasına sevindim.</p>

  <p class="calibre6">"Aferin, Day," dedi. Barınağın arka duvarında duran bir masada oturuyordu. Ceketinin önünü açtı, trenden çalarak oraya yerleştirdiği düzinelerce paketli bombayı gösterdi. Her birini dikkatlice boş yumurta kartonlarıyla dolu bir kutuya istifledi. Arka duvarın sağ ucundaki ekranı gösterdi; ekranda bir grup insan bir binanın yanına spreyle boyanmış bir şeyin etrafında duruyorlardı. “Bak."</p>

  <p class="calibre6">İnsanların duvara yazdığı şeyi okudum. Bina boyunca en az üç dört kere <i>Day hayatta!</i> yazılmıştı aceleyle.İzleyenler tezahürat yapıyordu,hatta bazılarında aynı yazının bulunduğu pankartlar bile vardı.</p>

  <p class="calibre6">Eğer aklımda Eden'ın nerede olduğu veya June’un şifreli mesajı ya da Tess olmasaydı, neler başlattığımı görmek için hevesli olurdum.</p>

  <p class="calibre6">“Teşekkürler,” dedim biraz fazla sert bir şekilde. "Gösterimizi beğenmelerine sevindim.”</p>

  <p class="calibre6">Pascao neşe içinde kendi kendine bir şarkı mırıldanıyordu, tonumu fark etmemişti. “Gidip Jordan’ın yardıma ihtiyacı olup olmadığına bak.”</p>

  <p class="calibre6">Koridora doğru giderken, Tess’in yanından geçtim. Baxter yanından yürüyordu, bir saniye sonra onun Tess’in boynunun etrafına kolunu atıp kulağına bir şeyler mırıldanmaya çalıştığını fark ettim. Tess beni görünce onu savuşturdu. Tam ona bir şey söyleyecektim ki Baxter sert bir şekilde omzuma çarparak birkaç adım aşağı itti ve şapkam başımdan uçtu. Saçlarım omuzlarıma döküldü.</p>

  <p class="calibre6">Baxter bana pis pis sırıttı, siyah şerit hâlâ yüzünün çoğunu kaplıyordu. "Biraz yer bırak, burası senin mi sandın?"</p>

  <p class="calibre6">Dişlerimi sıktım ama Tess’in kocaman gözleri kendimi tutmama neden oldu. Kendime, zararlı biri değil, dedim. Sert bir şekilde, "Yolumdan çekil git,” deyip arkamı döndüm.</p>

  <p class="calibre6">Arkamdan Baxter’ın sessizce bir şeyler mırıldandığını duydum. Bu, durup onunla yüz yüze gelmeme yetmişti. “Bir daha söylesene sen onu."</p>

  <p class="calibre6">Sırıttı, ellerini cebine soktu ve çenesini kaldırdı. “Dedim ki, kız arkadaşın Seçmen’le sürttüğü için kıskandın mı?"</p>

  <p class="calibre6">Bunu zar zor hazmedebildim. Zar zor. Fakat o anda Tess suskunluğunu bozdu ve iki eliyle birden Baxter’ı savurdu. "Hey,” dedi, "ona bulaşma, tamam mı? Zor bir gece geçirdi."&nbsp;</p>

  <p class="calibre6">Baxter gıcık olarak bir şeyler homurdandı. Sonra da Tess’i sert bir şekilde itti. "Bu Cumhuriyet âşığına inandığın için aptalın tekisin, küçük kız.”</p>

  <p class="calibre6">Öfkem patladı. Yumruk dövüşlerinden hoşlandığım söylenemezdi, Lake sokaklarında her zaman onlardan uzak durmaya çalışmıştım. Ancak Baxter, Tess’e elini kaldırdığı anda içimde biriken bütün öfke damarlarıma aktı.</p>

  <p class="calibre6">İleriye atılıp ona olabildiğince sert bir yumruk attım.</p>

  <p class="calibre6">Masalardan birine çarpıp yere kapaklandı. Yakındakiler hemen tezahürata, bağırmaya başlayıp etrafımızda derme çatma bir çember oluşturdular. Baxter daha ayağa kalkamadan üzerine atladım. Yumruğumu iki kere daha yüzüne geçirdim.</p>

  <p class="calibre6">Hırladı. Birden ağırlığının avantajını kullandı. Beni bilgisayar masasının kenarına çarpacağım kadar sertçe itti, sonra beni kaldırdı, ceketimi tuttu ve duvara yapıştırdı. Beni ayaklarım yere değmeyecek kadar yukarı kaldırdı, sonra bırakıp yumruğunu karnıma geçirdi, nefesimi kesmişti. "Bizden biri değilsin. Sen onlardan birisin,” diye tısladı. "Tren görevimizden bilerek mi saptın?" Yanıma bir dizini geçirdiğini hissettim. “Seni geberteceğim, pis serseri. Canlı canlı derini yüzeceğim.”</p>

  <p class="calibre6">Acıyı hissetmeyecek kadar kızgındım. Bacaklarımdan birini karnıma çekip sonra da olabildiğince sert bir şekilde göğsünü tekmelemeyi başardım. Gözümün kenarıyla Vatanseverlerin hemen bahis koyduklarını gördüm. Doğaçlama bir Skiz düellosuydu. Bir an için Baxter bana Thomas'ı hatırlattı ve o anda tek görebildiğim Lake’teki eski sokağımızda Thomas’ın silahını anneme doğrultuşu ve askerlerin John’u orada bekleyen jipe sürüklemeleriydi. June’u tutuklamaları.Tess’in canını yakmaları. Görüşümün kenarları kızıla büründü. Tekrar ona doğru dalıp yüzüne yumruğumu savurdum.&nbsp;</p>

  <p class="calibre6">Ama Baxter buna hazırdı. Kolumu kenara savurup bütün ağırlığıyla bana atıldı. Sırtım sert bir şekilde yere çarptı. Baxter sırıttı, sonra da boynumu tutup yumruğunu yüzüme geçirmeye hazırlandı.</p>

  <p class="calibre6">Birdenbire beni bıraktı. Ağırlığı üzerimden kalkarken derin bir nefes çektim, sonra da baş ağrılarımdan biri bütün gücüyle geldiğinde kafamı tuttum. Yukarıdan bir yerlerden Tess’in sesini, sonra da Pascao’yu Baxter’a geri çekilmesi için bağırırken duydum. Herkes aynı anda konuşuyordu. Bir... İki... Üç... Bu küçük egzersizin acıyı biraz olsun unutturması için aklımdan sayıyordum. Bu baş ağrılarından kurtulmak eskiden çok kolaydı. Belki de Baxter kafama vurmuştu ama ben hatırlamıyordum bile.</p>

  <p class="calibre6">"İyi misin?” Şimdi de Tess kollarımdan tutmuş beni ayağa kaldırıyordu.</p>

  <p class="calibre6">Baş ağrısının verdiği acıdan hâlâ başım dönüyordu ancak öfkem geçmişti. Ansızın yan tarafımdaki acıyı hissettim. Yüzünü inceleyerek boğuk bir sesle, "İyiyim,” diye cevap verdim. "Peki ya o senin canını yaktı mı?” Baxter bana Pascao’nun onu sakinleştirmeye çalıştığı yerden dik dik bakıyordu. Etrafımızdakiler dövüş daha uzun sürmediği için hayal kırıklığıyla çoktan işlerine geri dönmüşlerdi. Dövüşü kimin kazanacağına karar verdiklerini merak ettim.</p>

  <p class="calibre6">Tess, "Ben iyiyim," dedi. Aceleyle bir elini kısa saçlarından geçirdi. “Endişelenme."</p>

  <p class="calibre6">Pascao bize seslendi. “Tess! Day’in dikişe ihtiyacı olup olmadığına bir bak. Zamanımız kısıtlı.”</p>

  <p class="calibre6">Tess beni koridordan götürüp ortak salondan uzaklaştırdı. Derme çatma bir hastaneye dönüştürülmüş sığınak odalarından birine girip kapıyı kapadık. Çeşit çeşit haplar ve kutular dolusu sargı bezlerinin dizili olduğu yüksek raflarla çevriliydik.Odanın ortasında tek bir masa vardı, bu yüzden yürümek için fazla alan yoktu.Tess bileklerini kıvırırken masaya yaslandım. “Bir yerin acıyor mu?” diye sordu.</p>

  <p class="calibre6">"İyiyim,” diye tekrar ettim. Ancak daha bunu der demez acıyla yüzümü buruşturup yanımı tuttum. “Tamam, belki de biraz dayak yemiş olabilirim.”</p>

  <p class="calibre6">Tess, “Bir bakayım,” dedi kendinden emin bir şekilde. Elimi yana atıp gömleğimin düğmelerini çözdü. Tess beni daha önce de gömleksiz görmüştü (bana kaç kere ilk yardım yaptığını hatırlamıyordum bile) fakat şimdi aramızda elle tutulur bir gariplik vardı. Ellerini göğsümde ve karnımda gezdirirken yanakları pembeleşti sonra da parmaklarını iki yanıma bastırdı.</p>

  <p class="calibre6">Hassas bir yere dokunduğunda hızlıca nefes aldım. "Evet, dizi oraya geldi.”</p>

  <p class="calibre6">Tess yüzümü inceledi. "Mide bulantın var mı?”</p>

  <p class="calibre6">"Hayır.”</p>

  <p class="calibre6">“Bunu yapmamalıydın,” dedi çalışırken. “Aa, de.” Ağzımı açtım. Burnuma bir bez değdirdi, iki kulağıma da baktı, sonra da bir saniyeliğine dışarı çıktı. Geri geldiğinde elinde buz torbası vardı. “Al. Bunu oraya koy.”</p>

  <p class="calibre6">Bana dediğini yaptım. "Çok profesyonel olmuşsun,” dedim.</p>

  <p class="calibre6">Vatanseverlerden çok şey öğrendim," diye yanıtladı. Göğsümü incelemeyi bırakıp benimle yüz yüze geldiğinde gözlerimin içine bakıyordu. “Baxter sadece senin... eski bir Cumhuriyet askerini sevmenden hoşlanmıyor,” diye mırıldandı. “Ama seni böyle sinirlendirmesine izin verme, tamam mı? Kendini öldürtmene hiç gerek yok.”</p>

  <p class="calibre6">Baxter’ın kolunun Tess'in etrafına dolandığını hatırladım; tekrar sinirim tepeme çıktı ve Tess’i tekrar eski günlerdeki gibi koruma ihtiyacı hissettim. Yumuşakça, “Hey, kuzen," dedim. “Sana söylediğim şeyden dolayı çok özür dilerim. Hani... şey hakkında.”</p>

  <p class="calibre6">Tess'in yüzü daha da kızardı.</p>

  <p class="calibre6">Doğru kelimeleri bulmaya çalıştım. Utanç içinde gülerek, “Sana bakmama ihtiyacın yok,” deyip burnuna bir kere dokundum. “Yani, herhalde sen şu ana kadar benim için bin kere endişelenmişsindir. Benim senin yardımına her zaman daha çok ihtiyacım oldu.”</p>

  <p class="calibre6">Tess daha da yakınlaştı ve utangaç bir şekilde gözlerini indirdi, bu hareketi sıkıntılarımı unutmama yardımcı oluyordu. Bazen Tess’in bağlılığının ne kadar güzel olduğunu unutuyordum, en kötü zamanlarda bile yaslanabileceğim sağlam bir kaya gibiydi. Lake’teki günlerimiz sıkıntıyla geçmiş olsa da şimdi her şey çok daha basit görünüyordu. Kendimi keşke eski günlere dönebilsek diye umarken buldum, yemek artıklarını ve aşırdıklarımızı paylaşabilirdik. Eğer June burada olsaydı, ne olurdu? Büyük ihtimalle Baxter’a kendisi saldırırdı. Ve büyük ihtimalle benden çok daha iyi bir iş çıkarırdı, tıpkı diğer her konuda olduğu gibi. Bana hiç ihtiyacı olmazdı.</p>

  <p class="calibre6">Tess’in eli hâlâ göğsümde geziniyordu ama artık yara bere aramıyordu. Ne kadar yakınımda olduğunun farkına vardım. Gözleri tekrar bana döndü, büyük, kahverengi gözleri... ve June’un gözlerinin aksine okuması çok kolaydı. June’un Seçmen’i öpüşü tekrar zihnimde canlandı ve o anılar mideme bıçak gibi saplandı. Başka bir şey düşünemeden Tess öne eğilip dudaklarını dudaklarıma bastırdı. Zihnim bomboştu, tamamen afallamıştım. İçimden tatlı bir ürperti geçti.</p>

  <p class="calibre6">Bu uyuşmuştuk içinde devam etmesine izin verdim.</p>

  <p class="calibre6">Sonra birden zorla ayrıldım. Avcumda soğuk terler birikmişti. <i>Bu da neydi?</i> Bunun gelişini görüp kendimi hemen durdurmalıydım.&nbsp;</p>

  <p class="calibre6">Ellerimi omuzlarına koydum. Gözlerinden incindiğini görünce ne kadar büyük bir hata yaptığımı anladım.</p>

  <p class="calibre6">"Yapamam, Tess."</p>

  <p class="calibre6">Tess sinir olmuş bir şekilde ofladı. “Ne, şimdi de June’un kocası mı oldun?"</p>

  <p class="calibre6">“Hayır. Ben sadece...” Kelimelerim zavallı ve güçsüz bir şekilde uçup gidiyordu. "Üzgünüm. Bunu yapmamam gerekirdi; en azından, şimdi değil."</p>

  <p class="calibre6">“Peki ya, June'un Seçmen'i öpmesi ne olacak? Ona ne diyorsun? Senin bile olmayan birine gerçekten bu kadar sadık mı olacaksın?”</p>

  <p class="calibre6">June, hep June. Bir an için ondan nefret ettim ve acaba hiç tanışmasaydık her şey daha iyi olur muydu diye merak ettim. “Bu June’la ilgili değil,” dedim. "June rol yapıyor, Tess.” Aramızda bir otuz santim kalana kadar ondan uzaklaştım. “Aramızda bir şey olmasına hazır değilim. Sen benim en iyi arkadaşımsın, ben bile daha ne yaptığımı bilmezken sana yanlış bir mesaj vermek istemem."</p>

  <p class="calibre6">Tess gücenmiş bir şekilde ellerini havaya kaldırdı. “Dışarıda rastgele kızları bir kere bile düşünmeden öpüyorsun. Ama beni...”</p>

  <p class="calibre6">"Sen sokaktaki herhangi bir kız değilsin,” diye başladım. “Sen Tess'sin.”</p>

  <p class="calibre6">Gözlerinde şimşekler çakarak bana baktı ve çaresizliğinin acısını dudaklarından çıkardı, o kadar sert ısırdı ki dudağından kan aktı. “Seni anlamıyorum, Day." Her bir kelime ölçülü bir güçle bana çarpıyordu. “Hem de hiç anlamıyorum ama sana yine de yardım edeceğim. Gerçekten de o değerli June’un hayatını ne kadar değiştirdiğini göremiyor musun?”</p>

  <p class="calibre6">Gözlerimi kapayıp iki elimi de şakaklarıma bastırdım. "Dur."</p>

  <p class="calibre6">“Bir aydan daha kısa bir süredir tanıdığın kızın tekine âşık olduğunu sanıyorsun -hem de bu kız- bu kız senin annenin ölümünden, <i>John'un ölümünden sorumlu!</i>”</p>

  <p class="calibre6">Ranzalı odada bana söylediklerinin yankısıydı bunlar. "Kahretsin, Tess. Onun suçu değildi..."</p>

  <p class="calibre6">Tess tükürürcesine, “<i>Değil miydi?</i>" dedi. “Day, anneni June yüzünden vurdular! Ama sen onu seviyormuş gibi davranıyorsun öyle mi? Ben sana yardım etmekten başka hiçbir şey yapmadım;seninle tanıştığımız günden beri yanındayım.Sence ben mi çocukça davranıyorum? Eh, umurumda değil. Daha önce birlikte olduğun kızlar hakkında hiçbir şey söylemedim fakat seni <i>incitmekten</i> başka hiçbir şey yapmamış olan bir kızla birlikte olduğunu görmeye dayanamıyorum.June hiç olanlardan dolayı senden özür diledi mi, senden affını istedi mi? Senin sorunun ne?" Suskunluğum karşısında elini koluma koydu. Daha kısık bir sesle, “Peki, onu seviyor musun?” dedi. “O da seni seviyor mu?”</p>

  <p class="calibre6">Onu <i>sevmek</i> mi? Vegas’taki banyoda öyle demiştim ve dediklerimi kastederek söylemiştim.<i>Ancak o bana bir şey söylememişti, değil mi</i>? Belki de hiç benim gibi hissetmemişti,belki de sadece kendimi kandırıyordum.“Bilmiyorum,tamam mı?”diye cevapladım. Sözlerim aslında olduğumdan daha öfkeli çıkıyordu.</p>

  <p class="calibre6">Tess titriyordu. Başını salladı, sessizce buz torbasını yanımdan aldı ve gömleğimin düğmelerini ilikledi. Aramızdaki uçurum büyüdü. Bir daha hiç diğer tarafa erişebilecek miydim? Monoton bir sesle, “İyileşeceksin,” dedi ve arkasını döndü. Kapının önünde arkası dönük durdu. “İnan bana, Day. Bunu senin iyiliğin için söylüyorum.June kalbini <i>kıracak</i>.Daha şimdiden bunu görebiliyorum. June seni paramparça edecek.”&nbsp;</p>
</body>
</html>
