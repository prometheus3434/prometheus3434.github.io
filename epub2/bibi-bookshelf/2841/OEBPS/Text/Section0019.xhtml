<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="13.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">SEÇMEN'İN ASIL SUİKASTINA İKİ GÜNDEN AZ KALMIŞTI. DURDURMAK içinse otuz saatim vardı.</p>

  <p class="calibre6">Güneş battıktan hemen sonra Seçmen, yanında altı Senatör ve en az dört koruma devriyesiyle birlikte (kırk sekiz asker) cephe şehri Pierra’ya giden trene bindi. Ben de onlarlaydım.İlk kez bir tutsak değil de bir yolcu olarak yolculuk ediyordum, bu yüzden bu gece sıcak kışlık taytlar, yumuşak deri çizmeler (silah olarak kullanmayayım diye topukları veya çelik tokaları yoktu) ve kapüşonlu, kenarları gümüş işlemeli koyu kızıl bir kaban giyiyordum. Artık kelepçeler yoktu. Anden eldiven giymemde ısrar bile etmişti (yumuşak deri, siyah ve kırmızı) ve Denver’a geldiğimden beri ilk kez ellerim üşümüyordu. Saçım her zamanki gibi temiz ve kuruydu, başının arkasında yüksek bir at kuyruğu yapılmıştı. Bütün bunlara rağmen, başım yanıyor ve kaslarım ağrıyordu. İstasyon platformundaki bütün ışıklar sönüktü ve Seçmen’in grubu dışında kimse ortalıklarda görünmüyordu. Trene çıt çıkarmadan bindik. Ander'in güzergâhı aniden Lamar’dan Pierra’ya değiştirmesi büyük ihtimalle Senatörlerin çoğunun bile bilmediği bir şeydi.</p>

  <p class="calibre6">Korumalarım beni kendi özel vagonuma bindirdi. O kadar lükstü ki, burada olmamın tek sebebinin Ander'in ısrarı olduğundan emindim. Standart vagonlardan iki kat daha uzundu (en az seksen metrekareydi, altı kadife perdesi ve sağ duvarda her zamanki gibi Ander'in portresi asılıydı. Korumalar beni vagonun ortasındaki masaya götürdüler ve benim için bir sandalye çektiler. Bütün bunlar öyle garip geliyordu ki sanki gerçek değilmiş gibiydi. Tam da eskiden olduğum yerdeydim sanki, zengin bir kız olarak Cumhuriyetin elit çevrelerinde hak ettiğim yeri alıyordum.</p>

  <p class="calibre6">İçlerinden biri, “Herhangi bir şeye ihtiyacınız olursa bize söyleyin,” dedi. Kibar konuşuyordu ancak çenesini sıkması benim etrafımda ne kadar gerildiğini gösteriyordu.</p>

  <p class="calibre6">Şimdi sadece trenin raylar üzerindeki hafif sesi vardı. Askerlere doğrudan bakmamaya çalışıyordum fakat gözümün kenarıyla onları yalandan izliyordum. Bu trende asker kılığına girmiş bir Vatansever var mıydı? Eğer öyleyse acaba benim sadakatimin değiştiğinden şüpheleniyorlar mıydı?</p>

  <p class="calibre6">Ağır bir sessizlik içinde bekledik Yine kar yağmaya başlamıştı, penceremin köşelerinde birikiyordu. Buz kristalleri camımı süslemeye başlamıştı. Aklıma Metias’ın cenazesi, beyaz elbisem, Thomas’ın parlak beyaz takımı, beyaz leylaklar ve beyaz halılar geldi.</p>

  <p class="calibre6">Tren hızlandı. 'Yanağım neredeyse cama değecek kadar pencereye yaklaştım. Denver’ı çevreleyen Zırh duvarına yaklaşırken sessizce dışarıyı izledim. Karanlıkta bile Zırh’ın içinden geçen tünelleri görebiliyordum; bazıları sağlam metal kapılarla tamamen kapatılmışken diğerleri kargo gemilerinin geçmesi için açık bırakılmıştı. Trenimiz tünellerden birine daldı; sanırım başkentten ayrılan trenlerin denetimden geçmeleri gerekmiyordu,özellikle de Seçmen’in onayını almışlarsa.Devasa duvarı arkamızda bırakırken, şehre gelen trenlerden birinin denetim için durak noktalarından birinde yavaşladığını gördüm.</p>

  <p class="calibre6">Devam edip geceye karıştık. Pencerenin önünden gecekondu bölgelerinin yağmurda yıpranmış gökdelenleri geçiyordu, şehrin merkezinden uzakta yaşayan insanların bu görüntüsüne artık alışmıştım. Ayrıntılara dikkat edemeyecek kadar yorgundum. Aklım Anden’ın dün gece dediği şeylere gitti, o da beni bir türlü çözemediğim nasıl bir yandan Anden’ı uyarıp aynı zamanda da Day’i güvende tutarım sorusuna getirdi. Eğer suikast planını Anden’a çok erken anlatırsam Vatanseverler onlara ihanet ettiğimi bilecekti. Adımlarımı öyle zamanlamalıydım ki herhangi bir plan değişikliği suikasttan hemen önce,Day’e kolayca ulaşabileceğim anda gerçekleşmeliydi.</p>

  <p class="calibre6">Keşke Anden’a şimdi söyleyebilseydim. Ona her şeyi anlatırdım, olur biterdi.Day’in olmadığı bir dünyada yapacağım tek şey bu olurdu. <i>Day’in olmadığı bir dünyada birçok şey farklı olurdu</i>.Gördüğüm kabusları düşündüm, Razor’ın Day’i vurması düşüncesinin ne kadar korkunç olduğunu. Parmağımdaki ataştan yüzük ağır geliyordu. İki parmağımı tekrar kaşıma götürdüm. Eğer Day ilk işaretimi kaçırdıysa umarım bunu görürdü. Korumalar sıra dışı bir şey yaptığımı düşünmüyorlardı; kafamı dinlendiriyormuşum gibi duruyordum. Vagon bir yana sallandı ve başım döndü. Belki de bu soğuk algınlığı -tabii eğer bir soğuk algınlığıysa ve daha ciddi bir şey değilse- mantığımı etkilemeye başlıyordu. Yine de bir doktora görünmek veya ilaç almak istemedim. İlaçlar bağışıklık sistemini engelliyordu, bu yüzden her zaman için (Metias’ı bitkin düşürerek) hastalıklarla kendi başıma mücadele etmeyi tercih ettim.</p>

  <p class="calibre6">Neden bunca düşünce hep Metias’a varıyordu?</p>

  <p class="calibre6">Sinirli bir erkek sesi beni düşüncelerimden ayırdı. Pencereden vagonuma döndüm. Yaşlı bir adamın sesiydi. Sandalyemde daha dik oturdum ve vagonumun kapısındaki küçük pencereden bakınca bana doğru yürüyen iki silüet fark ettim. Biri henüz duyduğum adamdı, kısa ve armut gibiydi. Gri, pejmürde sakalı ve soğan gibi bir burnu vardı. Diğeri de Anden’dı. Ne dediklerini duymaya çalıştım. Önceleri tek duyabildiğim, kesik kesik gelen kelimelerdi ancak vagonuma yaklaştıkça ne dediklerini daha net bir şekilde duyabildim.&nbsp;</p>

  <p class="calibre6">“Seçmen'im lütfen. Bunu sizin iyiliğiniz için söylüyorum. Ayaklanmalara sert cezalarla karşılık verilmelidir. Eğer uygun bir şekilde davranmazsanız, her şeyin altüst olması an meselesi.”</p>

  <p class="calibre6">Anden elleri arkasında, başını adama doğru eğmiş bir şekilde sabırla dinledi. “İlginiz için teşekkür ederim, Senatör Kamion ancak kararım kesin. Şimdi Los Angeles’taki huzursuzluğu askerî güçle bastırma zamanı değil.” .</p>

  <p class="calibre6">Buna kulak kabarttım. Yaşlı adam sinirli bir hareketle kollarını iki yana açtı. “Halkı hizaya sokun. Şu anda buna ihtiyacımız var, Seçmen’im. iradenizi gösterin.”</p>

  <p class="calibre6">Anden başını salladı. “Böyle yapmak halkı sadece tahrik eder, Senatör. Aklımdaki değişiklikleri halka göstermeden önce ölümcül güç kullanmak mı? Hayır. Böyle bir emir vermeyeceğim, iradem bu yönde?</p>

  <p class="calibre6">Senatör sinir olmuş bir şekilde sakalını kaşıdı ve bir elini Anden'ın dirseğine koydu. “Halk zaten halihazırda size karşı silahlı bir şekilde ayaklanmış durumda ve hoşgörünüz zayıflık olarak algılanacak. Sadece dışarıda değil, içeride de. Los Angeles Deneme yöneticileri yeterince tepki vermediğimiz için şikâyetçiler. Protestolar yüzünden birkaç günlük sınavları iptal etmek zorunda kaldılar.” '</p>

  <p class="calibre6">Anden'in dudakları sinirli bir çizgi halini aldı. “Sanırım Denemeler hakkında ne düşündüğümü biliyorsunuz, Senatör.”</p>

  <p class="calibre6">Senatör somurtkan bir şekilde, “Biliyorum,” dedi. “Bu başka bir zaman tartışılacak bir konu. Ancak eğer ayaklanmaları durdurmamız için emir vermezseniz, Senatodan ve de Los Angeles devriyelerinden çok laf işiteceğinizi garanti edebilirim.”</p>

  <p class="calibre6">Anden durup ona doğru bir kaşını kaldırdı. “Öyle mi? Üzgünüm. Sanki Senato’muzun ve ordumuzun benim sözlerimin <i>tam olarak</i> ne kadar önem taşıdığını anladığını sanmıştım.”</p>

  <p class="calibre6">Senatör kaşındaki teri sildi. “Şey, bu... tabii ki Senato isteklerinize boyun eğecektir, efendim, fakat ben sadece... eh..</p>

  <p class="calibre6">“Diğer Senatörleri şu anın halka karşı gelmek için doğru zaman olmadığına ikna etmeme yardımcı ol.” Anden durup adama döndü ve omzuna elini koydu. “Kongre’de düşmanlarım olmasını istemiyorum, Senatör. Sizin delegelerinizin ve ulusal mahkemenin kararlarına saygı duymanızı istiyorum, tıpkı babanım kararlarına duyduğunuz gibi.İsyancıları bastırmak için kaba kuvvet uygulamak sadece devlete karşı öfkeyi artıracaktır.”</p>

  <p class="calibre6">“Ama, efendim...”</p>

  <p class="calibre6">Anden vagonumun önünde durdu. “Bu konuşmaya daha sonra devam ederiz,” dedi. “Yoruldum.” Cevabı aramızdaki kapalı kapıların ardından bastırılmış gelse bile, kelimelerinin ne kadar sert çıktığını duyabiliyordum.</p>

  <p class="calibre6">Senatör bir şeyler mırıldandı ve başını eğdi. Anden onay verince, adam arkasını dönüp aceleyle oradan uzaklaştı. Anden onun gidişini izledi, sonra da vagonumun kapısını açtı. Korumalar onu selamladı.</p>

  <p class="calibre6">Birbirimize başımızla selam verdik</p>

  <p class="calibre6">“Sana salıverilme şartlarını söylemeye geldim, June.” Anden benimle belki de biraz önce Senatörle yaptığı soğuk sohbetten dolayı uzak bir resmiyetle konuşuyordu. Dün geceki öpüşmemiz sanki bir halüsinasyon gibi geliyordu.Öyle olsa bile onu görmek bana acayip bir rahatlık hissi verdi, sanki eski bir dostun yanındaymışım gibi kendimi sandalyeme yaslanıp rahatlarken buldum.“Dün Lamar’da gerçekten de bir saldırı olduğunun bilgisini aldık Patlamada trenlerin biri -benim binmem gereken tren- harap edildi. Kimin bunu yaptığına dair kesin bir bilgim yok ve saldıranları yakalamayı başaramadık ancak Vatanseverler olduğunu düşünüyoruz. Şu anda ekibimiz peşlerinde.”&nbsp;</p>

  <p class="calibre6">“Size hizmet edebildiysem ne mutlu bana, Seçmenim,” dedim. Ellerim kucağımda birbirini sıkı sıkı tutuyor, eldivenlerimin yumuşaklığının ne büyük bir lüks olduğunu hatırlatıyordu.Day orada büyük ihtimalle Vatanseverlerle kaçmaktayken, benim bu elit vagonun içinde bu kadar güvende hissetmem doğru muydu?</p>

  <p class="calibre6">“Bayan Iparis, eğer aklına başka ayrıntılar gelirse, lütfen çekinmeden benimle paylaş. Artık yeniden Cumhuriyet’tesin; bizden birisin ve korkacak hiçbir şeyin olmadığına söz veriyorum. Pierra’ya vardığımızda, sabıkan tamamen yenilenecek Eski rütben yeniden getirilmeni bizzat kendim sağlayacağım ancak başka bir şehir devriyesine atanacaksın.”&nbsp;</p>

  <p class="calibre6">Anden bir elini ağzına götürüp boğazını temizledi. “Seni Denver’daki bir takım için tavsiye ettim.”</p>

  <p class="calibre6">Yumuşak bir şekilde, “Teşekkür ederim,” diye yanıtladım. Anden lap diye Vatanseverlerin tuzağına düşüyordu.</p>

  <p class="calibre6">“Bazı Senatörler sana çok cömert davrandığımızı düşünüyor fakat herkes senin Vatanseverlerin liderlerini bulmak için en iyi şansımız olduğunun da farkında.” Anden daha yakına gelip önümdeki koltuğa oturdu. “Eminim tekrar saldıracaklardır ve gelecekteki girişimlerini engellemek için adamlarıma senin önderlik etmeni istiyorum.”</p>

  <p class="calibre6">Başımı biraz eğerek,“Çok naziksiniz Seçmenim, onur duydum,” dedim. “Sormamı mazur görürseniz, acaba köpeğim de affedilecek mi?”</p>

  <p class="calibre6">Anden biraz güldü. “Köpeğine şu anda başkentte bakılıyor; geri geldiğinizde seni bekliyor olacak”</p>

  <p class="calibre6">Anden’ın gözlerinin içine baktım ve gözlerimi bir süre çekmedim. Gözleri sulandı ve yanakları hafifçe kızardı. Sonunda, “Senatörlerin hoşgöründen neden rahatsız olabileceğini anlayabiliyorum,” dedim. “Ama seni benden daha iyi koruyabilecek başka biri olmadığı da doğru.” Onunla bir dakika yalnız konuşmam gerekiyordu. “Bana bu kadar kibar davranmanın başka bir sebebi daha olmalı Öyle değil mi?”&nbsp;</p>

  <p class="calibre6">Anden yutkunup portresine baktı. Gözlerim vagonun kapısında duran korumalara fırladı. Anden ne düşündüğümü biliyormuşçasına askerlere elini salladı ve vagondaki kameraları işaret etti. Askerler çıktı ve bir saniye sonra kameraların kırmızı ışıkları söndü. Bu sefer kimse bizi izlemiyordu. Gerçekten yalnızdık. Anden, “Gerçek şu ki,” diye devam etti, “halk seni çok sevdi. Eğer ülkemizin en yetenekli dehasının ihanetle suçlandığı ya da sadakatsizlik yüzünden rütbesinin düşürüldüğü bir duyulursa, eh, bunun Cumhuriyet’i ne kadar kötü etkileyebileceğini tahmin edebilirsin. Beni de. Kongre bile bunu biliyor.”</p>

  <p class="calibre6">Ellerimi çekip kucağıma koydum. Anden ve Senatör Kamion arasındaki konuşma üzerine düşünüp, “Babanın senatosunun ve senin farklı ahlak kurallarınız var gibi görünüyor,” dedim. “En azından duyduğum kadarıyla.”</p>

  <p class="calibre6">Başını sallayıp acı acı gülümsedi “Kabaca öyle.”</p>

  <p class="calibre6">“Deneme’lerden bu kadar nefret ettiğini bilmiyordum.”</p>

  <p class="calibre6">Anden başını salladı. Konuşmalarına kulak misafiri olduğuma şaşırmamış görünüyordu. “Denemeler ülkemizin en iyi ve en zekilerini seçmek için yapılan çağ dışı bir sınav.”</p>

  <p class="calibre6">Bunu Seçmenin kendi ağzından duymak biraz garipti. “Senato Denemeleri sürdürmekte neden bu kadar ısrarlı? Onların Deneme’lerden çıkarı ne?”</p>

  <p class="calibre6">Anden omuz silkti. “Uzun bir hikâye. Cumhuriyet onları uygulamaya ilk başladığı zamanlarda, sınavlar... biraz farklıydı.”</p>

  <p class="calibre6">Öne doğru eğildim. Daha önce Cumhuriyet hakkında okulların veya halka açık mesaj sistemlerinin filtrelemediği bir bilgi edinmemiştim ve şimdi de Seçmen bana bunu anlatacaktı. “Ne yönden farklıydı?” diye sordum.</p>

  <p class="calibre6">“Babam... çok karizmatikti.” Anden'in sözleri biraz savunmaya geçmiş gibi geliyordu kulağa.&nbsp;</p>

  <p class="calibre6">Garip bir cevaptı. “Eminim kendince nedenleri vardı,” dedim, nötr kalmaya dikkat ediyordum.</p>

  <p class="calibre6">Anden bacak bacak üstüne attı ve arkasına yaslandı. “Cumhuriyet’in geldiği noktayı beğenmiyorum,” dedi, her bir sözünü yavaşça ve düşünerek söylüyordu. Babanım yaptığı şeyler için sebepleri vardı.”&nbsp;</p>

  <p class="calibre6">Kaşlarımı çattım.Kafa karıştırıcıydı.Daha biraz önce isyancılara kaba kuvvet kullanılmamasını söylerken duymamış mıydım? “Ne demek istiyorsun?”</p>

  <p class="calibre6">Anden sanki doğru kelimeleri bulmak istercesine ağzını açıp kapadı. “Babam Seçmen olmadan önce, Denemeler isteğe göre yapılıyormuş.” Nefesimi hızla içime çektiğimi görünce duraksadı. “Bunu neredeyse kimse bilmez... çok uzun zaman önceydi.”</p>

  <p class="calibre6">Denemeler bir zamanlar isteğe göre yapılıyormuş. Bu fikir bana tamamen yabancıydı. “Peki neden değiştirdiler?” dedim.</p>

  <p class="calibre6">“Dediğim gibi, uzun hikâye. Birçok kişi Cumhuriyet’in nasıl kurulduğuyla ilgili gerçeği asla öğrenemeyecek ve bunun da iyi bir sebebi var.” Bir elini dalgalı saçlarından geçirdi, sonra da dirseğini pencere eşiğine yasladı. “Bilmek istiyor musun?”</p>

  <p class="calibre6">Sorusunun cevabı ne kadar da barizdi. Anden'ın sözlerinin ardında yalnızlık vardı. Bunu daha önce düşünmemiştim ama onun özgürce konuştuğu az sayıda kişiden biri olduğumu fark ettim, öne doğru eğildim, başımı salladım ve devam etmesini bekledim.</p>

  <p class="calibre6">“Cumhuriyet, Kuzey Amerika’nın -ve de dünyanın- şu ana kadar gördüğü en kötü krizin ortasında kuruldu,” diye başladı. “Sel suları Amerika’nın doğru kıyılarını yok etmişti ve doğudan gelen milyonlarca insan batıya akıyordu. Eyaletlerin alamayacağı kadar çok insan geliyordu.İş yoktu. Yiyecek yoktu, barınacak yer yoktu. Ülke korku ve panik içinde aklını yitirmişti. İsyanlar kontrolden çıkmıştı. Protestocular askerleri, polisleri ve arabulucuları arabalarından sürüklüyor,sonra da onları öldüresiye dövüyor veya ateşe veriyorlardı. Her dükkân yağmalanmış, her pencere kırılmıştı.” Derin bir nefes aldı. “Federal hükümet düzeni sağlayabilmek için elinden geleni yaptı fakat birbiri ardına gelen felaketler bunu imkânsızlaştırıyordu. Bütün bu krizlerle başa çıkabilmek için hiç paraları yoktu. Her yerde anarşi vardı.”</p>

  <p class="calibre6">Cumhuriyet’in halk üzerinde gücünün olmadığı bir dönem demek ha? Mümkün olamazdı. Gözümün önüne getirmekte zorlandım, sonra Anden’ın eski Birleşik Devletler hükümetinden bahsediyor olabileceğini fark ettim.</p>

  <p class="calibre6">“Sonra ilk Seçmenimiz iktidara geldi. Kendisi orduda genç bir askerdi, benden sadece birkaç yaş büyüktü ve batıdaki mutsuz birliklerin güvenini kazanabilecek kadar da hırslıydı. Cumhuriyet'i ayrı bir ülke ilan etti, Birlikten ayrıldı ve batıda sıkıyönetim ilan etti. Askerler istedikleri gibi ateş edebiliyorlardı ve silah arkadaşlarının sokaklarda işkence görüp öldürüldüklerini görünce ellerine yeni geçen bu güçten her şekilde yararlandılar. Bize karşı onlar. Olan buydu. Ordu halka karşıydı.” Anden utanmışçasına eğilip makosen ayakkabılarına baktı. “Askerler Cumhuriyet’in kontrolünü ele alana kadar çok insan öldürüldü.”</p>

  <p class="calibre6">Metias’ın bu konuda ne düşüneceğini merak ettim. Veya annemle babanım. Bunu onaylarlar mıydı? Onlar da kaos içinden zorla düzen kurar mıydı? “Peki ya Koloniler?” diye sordum. “Bütün bunlardan yararlandılar mı?”</p>

  <p class="calibre6">“Kuzey Amerika’nın doğusu o zamanlar daha da kötü durumdaydı. Topraklarının yarısı suyun altındaydı. Cumhuriyet’in ilk Seçmen’i sınırları kapadığında onların gidebilecek hiçbir yeri yoktu. Bu yüzden bize savaş açtılar.” Anden doğruldu. “Bütün bu olanlardan sonra, Seçmen Cumhuriyet’in bir daha asla bu hale gelmeyeceğine yemin etti, bu yüzden o ve Senato orduya daha önce hiç görülmemiş kadar çok güç verdi ve bu durum bu güne kadar da sürdü. Babam ve ondan önceki Seçmen’ler böyle sürüp gitmesini sağladılar.”</p>

  <p class="calibre6">Devam etmeden önce başını salladı ve elleriyle yüzünü ovaladı. “Denemeler sıkı çalışmayı ve zindeliği teşvik etmek içindi, orduya daha uygun bireyler üretmek için... ve bunu başardı da. Ancak aynı zamanda da zayıf olanları ayıklamaya da yarıyordu ve baş kaldıranları. Böylece yavaş yavaş aşırı nüfus artışını kontrol altında tutmak için de kullanılmaya başlandılar.”</p>

  <p class="calibre6">Zayıflar ve baş kaldıranlar. Tüylerim diken diken oldu. Day ikinci kategoriye düşüyordu. “Yani, Deneme’de başarısız olan çocuklara ne yapıldığını biliyorsun,”dedim. “Bu nüfusu kontrol altında tutmak için mi yapılıyor?”</p>

  <p class="calibre6">“Evet.” Anden açıklarken bile acı içindeydi. “Denemeler ilk başta mantıklıydı. En iyi ve en güçlünün orduya alınmasını sağlıyordu. Zamanla bütün okullara yayıldı. Ancak bu babam için yeterli olmadı... o sadece en iyinin hayatta kalmasını istedi. Açıkça söylemek gerekirse, diğerleri yer ve kaynak kaybı olarak değerlendiriliyordu. Babam bana her zaman Cumhuriyet’in kalkınması için Denemelerin kesinlikle elzem olduğunu söylerdi. Ve sınavları zorunlu hale getirerek Senatodan büyük destek gördü, özellikle de bu yüzden daha fazla savaş kazanmaya başladığımızda.</p>

  <p class="calibre6">Kucağımdaki ellerimi öylesine sıktım ki uyuşmaya başladı. “Peki sence babanın politikaları işe yaradı mı?” diye sessizce sordum.</p>

  <p class="calibre6">Anden başını eğdi. Doğru kelimeleri arıyordu. “Buna ne cevap verilir ki? Politikaları gerçekten de işe yaradı. Denemeler ordularımızı daha da kuvvetlendirdi. Ancak bu onun yaptıklarının doğru olduğunu gösterir mi? Hep bunu düşünüyorum işte.”</p>

  <p class="calibre6">Dudağımı ısırdım, Anden'ın kafasının ne denli karışık olabileceğini birden anlamıştım, babasına karşı duyduğu sevgi Cumhuriyet için öngördüğü gelecekle çatışıyordu. “Neyin doğru olduğu göreceli, değil mi?”</p>

  <p class="calibre6">Anden başıyla onayladı. “Bütün bunların neden başladığı veya yaptığı şeylerin doğru olup olmadığının önemi olmayabilir. Önemli olan, zamanla kanunlar evrim geçirdi ve çarpıtıldı. İşler değişti. Başlangıçta Denemeye çocuklar girmiyordu ve zenginler kayırılmıyordu. Vebalar...”Bunda biraz tereddüt etti, sonra da konuya hiç girmemeye karar verdi. “Halk kızgın ancak Senato, işleri değiştirmenin kontrolü tekrar kaybetmemize sebep olacağından korkuyor. Ve onlar için, Denemeler Cumhuriyetin gücünü pekiştirmenin bir yolu.”</p>

  <p class="calibre6">Anden’ın yüzünde derin bir hüzün vardı. Böyle bir mirasa aidiyet duyduğu için hissettiği utana algılayabiliyordum. “Üzgünüm,” dedim alçak sesle. Birden elini tutmak, onu rahatlatmak için bir istek uyandı içimde.</p>

  <p class="calibre6">Anden’ın dudakları kararsız bir gülümsemeyle yukarı doğru kıvrıldı. Arzusunu, tehlikeli zayıflığını, beni ne kadar istediğini açıkça görebiliyordum. Daha önce bundan şüphe duyduysam, artık kesin olarak biliyordum. Hemen yüzümü çevirdim, karlı bir manzaraya bakmak belki yanaklarımı serinletir diye umdum.</p>

  <p class="calibre6">“Bana söylesene,” diye mırıldandı. “Benim yerimde olsaydın ne yapardın? Cumhuriyet’in Seçmen’i olarak yapacağın ilk iş ne olurdu?”&nbsp;</p>

  <p class="calibre6">Duraksamadan cevap verdim. “Halkı yanıma almak,” dedim. “Senato eğer halk onları devrimle tehdit edebilirse senin üzerinde hiçbir şekilde güç sahibi olamayacaktır. Halkın arkanda olması lazım, onların da bir lidere ihtiyaçları var.”</p>

  <p class="calibre6">Anden sandalyesine yaslandı; vagonun sıcak ışığının birazı ceketine vurdu ve etrafını altın bir ışıkla çevreledi. Sohbetimiz deki bir şey onun içinde yeni bir fikrin filizlenmesine yardım etmişti; belki de bu fikre hep sahipti. “Senden iyi bir Senatör olurdu, June,” dedi. “Seçmenine iyi bir müttefik olurdun ve halk da seni seviyor zaten.”</p>

  <p class="calibre6">Aklım fır dönmeye başladı. Burada kalıp Anden’a yardım edebilirdim. Yaşım gelince Senatör olurdum.Hayatımı geri alırdım.Day’i Vatanseverlere bırakırdım.Bencilce olduğunu biliyordum ama elimde değildi. Acı acı, <i>bencil olmak yanlış bir şey miydi ki</i>? diye düşündüm.Anden'a tam şimdi Vatanseverlerin planını anlatabilir -Vatanseverler bunu öğrenecekler mi veya Daye bu yüzden zarar verecekler mi diye düşünmeden- ve elit bir hükümet çalışanı olarak varlıklı, güvenli bir yaşamı seçebilirdim. Ülkeyi içten yavaş yavaş değiştirerek ağabeyimin anısını onurlandırabilirdim. Bunu yapamaz mıydım?</p>

  <p class="calibre6">Korkunçtu. Bu karanlık hayali kafamdan attım. Day’i bu şekilde arkada bırakma düşüncesi, ona tamamen ihanet edip bir daha ona asla şartlamamak, o<i>nu bir daha asla görememe</i> düşüncesi acıyla dişlerimi sıkmama neden oldu. Gözlerimi bir saniyeliğine kapayıp onun nazik, nasırlı ellerini,tutkulu vahşiliğini hatırladım. Hayır, bunu asla yapamazdım.Bunu o kadar kör bir kesinlikle biliyordum ki beni korkutuyordu.İkimizin de feda ettiği onca şeyden sonra, bütün bunlar bittikten sonra ikimiz de birlikte bir yaşamı -ya da en azından herhangi bir şeyi- hak ediyorduk herhalde, öyle değil mi? Koloniler’e kaçmak mı yoksa Cumhuriyet! yeniden kurmak mı? Anden Day’in yardımını istiyordu;hepimiz birlikte çalışabilirdik. Bu ümide sırtımı dönmeye nasıl cüret edebilirdim ki? <i>Onu yeniden görmem lazım. Day'e her şeyi anlatmam gerekiyor.</i></p>

  <p class="calibre6">Her şey sıraylaydı. Şimdi yalnız olduğumuza göre Anden’ı uyarmak için en iyi yolu bulmam gerekiyordu. Güvenli bir şekilde söyleyebileceğim çok fazla bir şey yoktu. Ona çok fazla şey söylersem Vatanseverlerin kulağına gidecek bir şey yapmaya kalkışabilirdi. Yine de elimden gelenin en iyisini denemeye karar verdim.En azından,onun bana sorgusuz sualsiz güvenmesini sağlamam gerekiyordu.Vatanseverlerin planlarını sabote edeceksem arkamda olmalıydı.</p>

  <p class="calibre6">“Bana güveniyor musun?” Bu sefer elini okşadım.</p>

  <p class="calibre6">Anden gerildi ama elini çekmedi. Gözleri yüzümde geziyordu, belki de gözlerimi kapadığımda aklımdan neler geçtiğini merak ediyordu. “Belki de ben de sana aynı soruyu sormalıyım,” dedi, dudaklarında kararsız bir gülümseme vardı.</p>

  <p class="calibre6">İkimiz de iki farklı seviyeden konuşuyor, paylaştığımız sırlardan bahsediyorduk. Ona başımı salladım, söyleyeceklerimi ciddiye almasını umdum. “O zaman Pierra’ya gittiğimizde sana ne dersem onu yap. Söz mü? Ne dersem.”</p>

  <p class="calibre6">Başını yana eğdi, kafası karışmış halde kaşlarını çattı, sonra omuz silkip başıyla onayladı. Ona sesli bir şekilde söylemeden bir şeyler anlatmaya çalıştığımı anlamış görünüyordu. Vatanseverlerin harekete geçme zamanı geldiğinde, umarım Anden bu sözünü hatırlardı.</p>
</body>
</html>
