<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="9.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">DENVER, COLORADO&nbsp;</p>

  <p class="calibre6">SAAT: 19.37&nbsp;</p>

  <p class="calibre6">-4 C</p>

  <p class="calibre6">BAŞKENTE TRENLE (42B İSTASYONU'NA) BİR KAR FIRTINASININ ortasında geldim. Tren platformunda beni görmek için gelen insanlar kalabalık olmuşlardı. Tren dururken buzlu camdan onlara baktım. Dışarısı buz gibi soğuk olmasına rağmen bu siviller geçici bir metal korkuluğun arkasında, sanki Lincoln ya da başka bir ünlü gelmiş gibi birbirlerini itip kakıyordu. En az iki Başkent askerî devriyesi onları geri itmeye çalışıyordu. Bastırılmış haykırışlarını duydum.</p>

  <p class="calibre6">“Geri çekilin!Herkes bariyerlerin arkasına.Bariyerlerin arkasına!Kamerayla yakalananlar gözaltına alınacaktır.”</p>

  <p class="calibre6">Garipti. Burada bulunan sivillerin çoğu yoksul görünüyordu. Day’e yardım etmem bana gecekondu bölgelerinde iyi bir şöhret kazandırmış olmalıydı. Parmağımdaki ataştan yapılmış yüzüğün ince tellerine dokundum. Bunu yapmayı artık alışkanlık haline getirmiştim.</p>

  <p class="calibre6">Thomas yanıma gelip benimle oturan askerlerle konuşmak için koltuktan bana doğru eğildi. “Onu kapıya götürün,” dedi. “Hemen.” Gözleri önce bana, sonra da üzerimdeki kıyafete çevrildi (san hapishane yeleği, ince beyaz boğazlı kazak). Sanki dün gece sorgu odasındaki sohbetimiz hiç gerçekleşmemiş gibi davranıyordu.Ben de sadece kucağıma bakıyordum.Suratı midemi bulandırıyordu.Adamlarına,“Orada üşür,”dedi.“Üstüne bir palto giysin.”</p>

  <p class="calibre6">Askerler silahlarını bana doğrulttu (XM-2500 Model, 700 m. menzil, akıllı mermiler, iki kat betonu delebilir), sonra da beni ayağa kaldırdılar. Tren yolculuğu boyunca bu askerleri o kadar dikkatlice izledim ki sinirleri şimdiye tamamen bozulmuş olmalıydı.</p>

  <p class="calibre6">Ellerimdeki prangalar şangırdadı. Böyle silahların karşısında bir kere bile vurulursam, kurşun göğsümde nereye isabet ederse etsin kan kaybından ölürdüm. Herhalde dikkat etmedikleri bir anda silahı onlardan kapmak için bir plan yaptığımı düşünüyorlardı (gülünç bir varsayımdı çünkü elimde bu kelepçeler varken silahı düzgün tutabilme şansım yoktu).</p>

  <p class="calibre6">Şimdi de beni koridordan, vagonumuzun sonuna götürüyorlardı. Dört asker daha bizi istasyon platformuna çıkaracak olan açık kapıların önünde bekliyordu. Yüzüme soğuk hava çarpınca nefesim kesildi. Daha önce Metias’la birlikte çıktığımız tek görev için cephede bulunmuştum ama dediğim yer yaz ayında gittiğimiz Batı Teksas’tı,Daha önce bu kadar kar altında kalmış bir şehir görmemiştim.Thomas küçük kafilemizin önüne geçti ve askerlerden birine üzerime bir palto verilmesi için işaret verdi. Memnuniyetle aldım.</p>

  <p class="calibre6">Yaklaşık yüz kişilik kalabalığın sesi,sarı yeleğimi gördükleri anda kesildi ve basamaklardan inerken üzerime çevirdikleri dikkatlerinin beni ateş gibi yaktığını hissettim.Çoğu titriyordu, zayıf ve solgundu.Bu soğukta onları ısıtması mümkün olmayan incecik kıyafetler içindeydiler, delik deşik ayakkabıları vardı.Anlayamıyordum. Soğuğa rağmen <i>trenden inmemi</i> izlemeye gelmişlerdi ve kimbilir ne kadar süredir orada bekliyorlardı.Birden paltoyu aldığım için kendimi suçlu hissettim.İzleyenlerden biri bağırmaya başladığında tam da platformun sonuna gelmiştik ve istasyonun lobisine girmek üzereydik. Askerler beni tutamadan arkama döndüm.</p>

  <p class="calibre6">Bir çocuk, “Day hayatta mı?” diye bağırdı. Büyük ihtimalle benden büyüktü, ergenlik çağını geçmişti ancak o kadar sıska ve cılızdı ki yüzüne çok dikkatli bakmasanız benim yaşımda olduğunu düşünebilirdiniz.</p>

  <p class="calibre6">Başımı kaldırıp gülümsedim. Sonra askerlerden biri silahının arkasını çocuğun yüzüne geçirdi ve kendi korumalarım da beni tekrar önüme döndürdü. Kalabalık coştu; anında haykırmaya başladılar. Bütün bunların arasından birkaçının,“Day hayatta! Day hayatta.!”diye haykırdığını duydum. Thomas, “ilerleyin,” diye bağırdı. Zar zor lobiye girdik, kapı kapanır kapanmaz soğuk hava garip bir şekilde aniden kesildi.</p>

  <p class="calibre6">Bir şey söylememiştim fakat gülümsemem yeterliydi. Evet Day hayatta. Vatanseverlerin bu söylentiyi onlar için yaymamı takdir edeceklerinden emindim.</p>

  <p class="calibre6">İstasyondan geçip bizi bekleyen üç jipe bindik. İstasyondan ayrılıp otoyola çıkarken camdan gördüğüm şehre ağzım açık bakakaldım. Normalde Denver’a gelmek için iyi bir sebebiniz olması gerekirdi. Özel izin olmadan buranın yerlisi olmayan sivillerin girmesi yasaktı. Benim burada olup da şehrin içini görmem pek görülmedik bir şeydi. Her şey beyazla kaplanmıştı ama kar örtüsünün üstünden bile Denver’ı sel sularına karşı devasa bir set gibi koruyan koyu renkli, engin duvarın çevresini belli belirsiz görebiliyordum. Adı Zırh’tı. İlkokulda bunun ne olduğunu öğrenmiştik tabi ki ama kendi gözlerinizle görmek farklı bir şeydi. Buradaki gökdelenler o kadar yüksekti ki kar yüklü bulutların içinde kayboluyordu, her bir teraslı kat kalın bir kar tabakasıyla örtülüydü, hepsi de kocaman metal kirişlerle desteklenmişti. Binalar arasından Başkent Kulesi’ni seçebiliyordum. Arada sırada havayı tarayan spot ışıklarını ve gökyüzünde gezen helikopterleri görüyordum. Bir noktada üzerimizden dört savaş uçağı geçti. Bir an için durup onlara hayranlıkla baktım (X-92 Reaper jetleriydi, henüz başkentin dışında üretimine başlanmamış olan deneysel prototiplerdi fakat eğer mühendisler onların tam Denver şehir merkezinin üzerinde uçmalarına izin veriyorsa, test uçuşlarından başarıyla geçmiş olmaları gerekiyordu). Başkent en az Vegas kadar askerî bir şehirdi ve beklediğimden daha da etkileyiciydi.</p>

  <p class="calibre6">Thomas’ın sesi beni hayal dünyasından uyandırdı. Jipin ön yolcu, koltuğundan, “Seni Colbum Binasına götürüyoruz,” dedi. “Orası Başkent Plaza’da senatörlerin bazen ziyafetler için bir araya geldikleri bir yer. Seçmen genellikle akşam yemeklerini orada yer.”</p>

  <p class="calibre6">Colbum mü? Duyduğuma göre orası oldukça şık bir yerdi, özellikle de ilk başka Denver cezaevinde kalmamın planlandığını düşünecek olursak. Bütün bunlar Thomas için de yeni haberdi. Onun daha önce. başkentte bulunduğunu sanmıyordum ancak bütün iyi askerler gibi o da manzara karşısında hayran kalmakta gecikmedi. Kendimi Başkent Plazanın nasıl bir yer olduğunu görmek için sabırsızlanırken buldum, acaba hayalimdeki kadar büyük müydü? “Oradan itibaren devriyemden ayrılacak ve Komutan DeSoto’nunkilerden birine verileceksin.” Razor’un devriyesi diye cümleyi bitirdim. “Seçmen seninle binanın kraliyet salonunda buluşacak. Buna uygun bir davranış sergilemeni tavsiye ederim.”</p>

  <p class="calibre6">Thomas’ın dikiz aynasından görünen yansımasına soğuk bir gülümsemeyle bakarak, “Tüyo için teşekkür ederim,” diye cevap verdim.“Ona en iyi şekilde reverans yapacağımdan emin olabilirsin.”Gerçekten de gerilmeye başlıyordum.Seçmen doğuştan beri saygı duymam öğretilen biriydi, her zaman için gözümü kırpmadan hayatımı verebileceğimi düşünmüş olduğum biri.Şimdi bile,Cumhuriyet hakkında öğrendiğim onca şeyden sonra, hâlâ bu derinlerde saklanan bağlılığın, kendimi sarmak istediğim bu tanıdık battaniyenin yüzeye çıkmaya çalıştığını hissediyordum.İlginçti.Seçmen’in ölümünü veya Anden’ın ilk röportajını izlerken böyle hissetmemiştim. Bu zamana kadar gizlenmiş, onunla yüz yüze görüşmemize saatler kala ortaya çıkmıştı.</p>

  <p class="calibre6">İlk tanıştığımız zamanki o değerli deha değildim artık.Benim hakkımda ne düşünecekti acaba?</p>

  <p class="calibre6"><b>Colburn Binası, Kraliyet Yemek Salonu.</b></p>

  <p class="calibre6">Burada sesler yankı yapıyordu. Uzun bir masanın bir ucunda tek başıma oturuyordum (dört metre kiraz kerestesi, elle oyulmuş bacaklar, gösterişli altın süslemeler, büyük ihtimalle milimetrelik ince ayrıntı fırçasıyla boyanmıştı), sırtım sandalyenin kırmızı kadifeden yastığına dümdüz yaslanmıştı. Karşı duvardaki şömine çatırdıyordu, üstünde de Seçmen’in portresi asılıydı ve oda yan taraflardaki sekiz altın lambayla aydınlanıyordu. Her yerde Başkent devriye askerleri vardı, elli iki tanesi omuz omuza duvarlara dizilmişti, altı tanesi de iki yanımda esas duruşta bekliyordu. Dışarısı hâlâ can acıtacak kadar soğuktu ancak içerisi hizmetkârların bana hafif bir elbise ve ince deri ayakkabılar giydirebileceği kadar sıcaktı. Saçlarım yıkanıp kurulanmış ve taranmıştı, düz bir şekilde sırtımın ortasına iniyordu. Kültür incileriyle süslenmişti (her bir parça en az iki bin Not ederdi). İlk başta onları ilgili dokunuşlarla inceledim fakat daha sonra aklıma tren istasyonunda yırtık pırtık kıyafetleriyle toplanmış olan yoksul insanlar gelince ellerimi saçlarımdan çektim, kendimden iğrenmiştim. Başka bir hizmetkâr göz kapaklarıma hafif şömine ateşinde parlasınlar diye yarı saydam pudra sürmüştü. Krem beyazı üzerine fırtına grileri saçılmış elbisem ise kat kat şifon olarak ayaklarıma iniyordu. İçimdeki korse nefesimi kesiyordu. Şüphesiz çok pahalı bir elbiseydi; elli-altmış bin Not ederdi.</p>

  <p class="calibre6">Bu görüntüyü bozan tek şey el ve ayak bileklerimi bağlayıp beni sandalyeme zincirleyen ağır metal prangalardı.</p>

  <p class="calibre6">Yarım saat sonra başkentin devriyelerine özgü kırmızı siyah ceketten giyen başka bir asker içeri girdi. Kapıyı tuttu, hazır ola geçti ve çenesini kaldırdı. “Şanlı Seçmen Primo gelmiş bulunmaktadır,” diye bildirdi. “Lütfen ayağa kalkın.”</p>

  <p class="calibre6">Sanki kimseyle konuşmuyormuş gibi görünmeye çalışıyordu. Ama bir tek ben oturduğum için sandalyemden zincirlerimi şangırdatarak kalktım.</p>

  <p class="calibre6">Beş dakika daha geçti. Sonra, tam kimsenin gelip gelmeyeceğini merak etmeye başladığım anda, genç bir adam sessizce kapıdan geçip girişteki askerlere başını salladı. Nöbetçiler selam çaktılar. Bu kelepçelerle selam veremezdim, eğilemezdim ya da düzgün bir şekilde reverans yapamazdım, bu yüzden olduğum gibi durup Seçmen’le karşı karşıya geldim.</p>

  <p class="calibre6">Anden onunla kutlama balosunda tanıştığımdan beri hiç değişmemişti; uzun, asil ve sofistike görünüyordu. Koyu saçları düzgündü, gece ceketi zevkli bir kömür grisiydi ve ceketinin kollarında altın şeritler, omuzlarında da altın apoletler vardı. Ancak yeşil gözleri görkemli bakıyordu ve omuzları sanki yeni bir ağırlık yerleşmişçesine çökmüştü. Demek ki babasının ölümü onu ne olursa olsun etkilemişti.</p>

  <p class="calibre6">Beyaz eldivenli elini (kondor uçuş eldivenleri) bana doğru uzatarak, “Lütfen otur,” dedi. Sesi çok yumuşaktı ama yine de bu büyük odada net bir şekilde duyuluyordu. “Umarım yolculuğun rahat geçmiştir, Bayan Iparis.”</p>

  <p class="calibre6">Dediğini yaptım. “Evet. Teşekkür ederim.”</p>

  <p class="calibre6">Anden masanın diğer ucuna oturup askerler de rahata geçince tekrar konuşmaya başladı. “Benimle birebir görüşmek istediğini duydum. Verdiğim kıyafetleri giymekten rahatsız olmadığını düşünüyorum.” Burada, tam da yüzünü aydınlatan mahcup bir gülümsemeye yetecek kadar bir an duraksadı. “Akşam yemeğini hapishane elbiseleriyle geçirmek istemezsin, diye düşündüm.”</p>

  <p class="calibre6">Ses tonunda sinirlerime dokunan bir büyüklük taslayış vardı. Bir yanım kızgınlıkla,ne cüretle beni bir oyuncak bebek gibi giydirir,diye düşündü. Aynı zamanda da hâkimiyet havasından etkilendim, yeni statüsünü benimsemişti. Bir anda çok fazla güç sahibi olmuştu ve bunu o kadar iyi taşıyordu ki eski sadakat duygularım göğsüme baskı yapmaya başlamıştı. Bir zamanlar üzerinde bulunan belirsizlik hızla kayboluyordu. Bu adam hükmetmek için doğmuştu.Razor bana,Anden senden hoşlanmaya başlamış,demişti.Ben de yüzümü eğip kirpiklerimin arasından ona baktım. “Neden bana bu kadar iyi davranıyorsun? Artık devletin bir düşmanı olduğumu sanıyordum.”</p>

  <p class="calibre6">Dikkatle çatallarını, bıçaklarını ve şampanya bardağını mükemmel bir hizada dizerken, “Cumhuriyetin en ünlü dehasına bir tutsak gibi davranmaktan utanç duyardım,” dedi. “Bu durum seni rahatsız etmiyor, değil mi?”</p>

  <p class="calibre6">“Kesinlikle.” Tekrar odaya bakıp lambaların pozisyonlarını, duvarın dekorunu, her bir askeri ve taşıdıkları silahları ezberledim. Bu karşılaşmanın titizlikle hazırlanmış zarafeti, Anden’ın bu elbiseyi ve yemeği sadece flört etmek için hazırlamadığını gösteriyordu. <i>Sanırım benimle ne kadar iyi ilgilendiğinin, haberlerinin kamuoyuna sızmasını istiyor. İnsanların yeni Seçmen’in Day’in kurtarıcısına iyi davrandığını bilmelerini istiyor.</i> Başlangıçtaki hoşnutsuzluğum uçup gitmişti, bu yeni düşünce ilgimi çekti. Anden halk arasındaki kötü şöhretinin bayağı farkında olmalıydı. Belki de insanların desteğini almak istiyordu. Eğer durum buysa, eski Seçmenimizin hiç umursamadığı bir şeyi yapmak için çok fâzla çaba sarf ediyordu.Aynı zamanda da şunu merak ettim: Eğer Anden halkın onayını istiyorsa acaba Day hakkında ne düşünüyordu? Cumhuriyetin en ünlü suçlusunu yakalamak için bir insan avı başlatarak bunu başaramayacağı kesindi.</p>

  <p class="calibre6">İki hizmetkâr yemek tepsilerini getirdi (gerçek çilekli bir salata, özenle rosto edilmiş domuz göbeği ve yanında palmiye kalbi), diğer İkisiyse kucaklarımıza temiz beyaz kumaş mendiller koyup bardaklarımıza şampanya doldurdu. Bu hizmetkârlar üst sınıfa mensuptu (elitlere özgü bir mükemmellikle yürüyorlardı) ancak büyük ihtimalle ailemin seviyesinde değillerdi.</p>

  <p class="calibre6">Sonra çok acayip bir şey oldu.</p>

  <p class="calibre6">Anden’ın şampanyasını doldurmakta olan hizmetkâr şişeyi bardağa biraz fazla yaklaştırdı. Bardak devrildi, içki bütün örtüye yayıldı, sonra da bardak masadan yuvarlanıp yerde paramparça oldu.</p>

  <p class="calibre6">Hizmetkâr viyaklayıp ellerinin ve dizlerinin üzerine düştü. Başının arkasındaki düzgün topuzundan kızıl tutamlar fırladı, birkaç teli yüzüne düştü. Ellerinin ne kadar narin ve mükemmel olduğunu fark ettim, kesinlikle üst sınıfa mensup bir ailenin kızıydı. Tekrar tekrar, “Çok özür dilerim, Sayın Seçmen,” deyip durdu. “Çok üzgünüm. Hemen örtüyü değiştirip yeni bir kadeh getiriyorum.”</p>

  <p class="calibre6">Anden'ın ne yapmasını beklediğimi bilmiyorum. Onu azarlayacak mıydı? Ciddi bir şekilde uyaracak mıydı? En azından kaşlarını mı çatacaktı? Ama beni şoke edip sandalyesini geriye itti, ayağa kalktı ve kıza elini uzattı. Kız donakaldı. Kahverengi gözleri büyüdü ve dudakları titredi. Anden tek bir hareketle yere eğildi, kızın ellerini tuttu ve onu ayağa kaldırdı. “Sadece bir bardak şampanya,” dedi hafifçe. “Elini kesme.” Kapıya yakın askerlerden birine elini salladı. “Süpürge ve faraş getirin lütfen. Teşekkürler.”</p>

  <p class="calibre6">Asker hemen başını salladı. “Tabii ki, Sayın Seçmen.” Hizmetkâr yeni bir bardak getirmek için aceleyle giderken hademe de güvenli bir şekilde kırık parçaları süpürmeye geldi. Anden tekrar asaletinin bütün ihtişamıyla sandalyesine geçti. Görgü kurallarına kusursuz bir şekilde uyarak çatal ve bıçağını aldı ve etten küçük bir parça kesti. “Anlat bakalım, Ajan Iparis. Neden benimle yüz yüze görüşmek istedin? Day’in idam gününün akşamında neler oldu?" Onunla birlikte ben de kendi çatal bıçağımı alıp eti kesmeye başladım.Bileklerimdeki zincirler tam da yemek yiyebileceğim uzunluktaydı, sanki birileri mesafeyi ölçme zahmetine katlanmış gibiydi. Şampanya olayının şokunu aklımdan uzaklaştırıp Razor’un benim için yazdığı hikâyeyi anlatmaya başladım. “Day’in idamdan kaçmasına gerçekten yardım ettim ve Vatanseverler de bana yardım etti. Ancak iş bittiğinde gitmeme izin vermediler. Nöbetçileriniz beni tutukladığında sanırım sonunda onlardan kurtuldum.”</p>

  <p class="calibre6">Anden yavaşça gözlerini kırptı. Acaba dediğim şeylerin hiçbirine inanıyor muydu? Bir dilim eti çiğnemeyi bitirdiğimde, “Son iki haftadır Vatanseverlerle miydin?” diye sordu. Yiyecekler muhteşemdi, et o kadar yumuşaktı ki ağzımda sanki eriyordu.</p>

  <p class="calibre6">“Evet.”</p>

  <p class="calibre6">“Anlıyorum.” Anden’ın sesi şüpheyle gerildi. Kumaş mendille ağzını sildi, sonra da gümüş çatal bıçağı bırakıp arkasına yaslandı. “Demek öyle.Day şu anda hayatta ya da en azından yanından ayrılırken hayatta mıydı? O da mı Vatanseverlerle çalışıyor?”</p>

  <p class="calibre6">“Yanımdan ayrılırken hayattaydı. Şu anda ne durumda bilmiyorum.” “Geçmişte hep onlardan kaçmışken şimdi neden onlarla çalışmaya başladı?”</p>

  <p class="calibre6">Biraz omuz silktim, şaşırmış gibi yapmaya çalıştım. “Kardeşini bulmak için yardıma ihtiyacı var ve Vatanseverlere bacağını onardıkları için borçlu durumda. Bacağında enfekte olmuş bir kurşun yarası vardı... bütün bu olanlardan dolayı.”&nbsp;</p>

  <p class="calibre6">Anden şampanyasından küçük bir yudum aldı. “Kaçmasına neden yardım ettin?”</p>

  <p class="calibre6">Kelepçeler tenimde iz yapmasın diye bileklerimi oynattım. Zincirlerim gürültüyle birbirine çarptı. “Çünkü ağabeyimi o öldürmedi.”</p>

  <p class="calibre6">“Yüzbaşı Metias Iparis.” Ağabeyimin adının tamamının söylenmesi içimi acıttı. Onun nasıl öldüğünü biliyor muydu? “Kaybınız için üzgünüm.” Anden başını biraz eğdi, bu beklenmedik saygı gösterisi boğazımı düğümledi.</p>

  <p class="calibre6">“Daha gençken ağabeyiniz hakkında bir şeyler okuduğumu hatırlıyorum,” diye devam etti. Onun okulda aldığı notları,Denemesinde ne kadar başardı olduğunu ve özellikle de bilgisayarlarla arasının ne kadar iyi olduğunu okumuştum.”</p>

  <p class="calibre6">Çileklerden birine çatalımı batırdım, düşünceli bir şekilde çiğnedim ve yuttum. “Ağabeyimin hiç bu kadar saygın bir hayranının olduğunu bilmiyordum.”</p>

  <p class="calibre6">“Aslında onun hayranı değildim, tabii ki çok etkileyici olduğunu kabul etmek gerekir.” Anden yeni kadehinden bir yudum daha aldı. “Hayranı olduğum kişi sendin.”</p>

  <p class="calibre6">Unutma, açık davran. Onun senin gururunu okşandığını düşünmesini sağla. Onu çekici bulduğunu sansın.Yakışıklıydı,tabii ki ben de buna odaklanmaya çalıştım. Duvardaki lambaların ışığı saçlarının dalgalarını belli ediyor, parlamasını sağlıyordu; yanık teni sıcak, altın bir ışıltı saçıyordu; gözleri taze yaprakların yeşilini taşıyordu. Git gide yanaklarımın kızardığını hissediyordum. Güzel, böyle devam et. Anden'de Latin kanı vardı ama büyük gözlerinin o azıcık çeltikliği ve kaşlarının inceliği Asyalı kökeninin işaretçisiydi. Day gibi. Birden dikkatim dağıldı ve tek görebildiğim o Vegas banyosunda Dayle öpüşmemizdi.Çıplak göğsünü, boynumda gerinen dudaklarını,Anden’ın karşısında sönük kaldığı o baş döndürücü meydan okuyuşunu hatırladım. Yanaklarımdaki hafif sıcaklık alev alev yanan bir ateşe dönüşmüştü.</p>

  <p class="calibre6">Seçmen başını yana eğip gülümsedi. Derin bir nefes alıp kendimi toparladım. Çok şükür, yine de istediğim tepkiyi alabilmiştim.</p>

  <p class="calibre6">Anden çatalıyla tembelce oynayarak, “Ülkene ihanetini göz önüne alacak olursak, Cumhuriyet sana neden bu kadar iyi davranıyor diye hiç düşündün mü?” dedi. “Başka biri olsa şimdiye idam edilmişti. Ama sen edilmedin.” Dik oturdu. “Cumhuriyet, Deneme’nde bin beş yüz tam puan aldığın zamandan beri seni izliyor. Notlarını ve Drake’teki öğleden sonra yapılan çalışmalardaki performansını duydum. Birkaç Kongre üyesi sen daha Drake’teki ilk seneni bitirmeden politikaya atanmanı istedi. Ancak sonunda seni orduya almaya karar verdiler çünkü kişiliğine bakınca bir asker olmak için doğduğun belli oluyordu. İç çevrelerde bir yıldızsın. Senin sadakatsizlikle yargılanman Cumhuriyet için muazzam bir kayıp olurdu.”</p>

  <p class="calibre6">Anden annem ile babamın ve Metias’ın nasıl, öldürüldükleri hakkındaki gerçeği biliyor muydu? Sadakatsizliklerinin hayatlarına mal olduğunu? Cumhuriyet gerçekten de işlediğim suçlara <i>ve de</i> aile bağlarıma rağmen beni idam etmekte tereddüt mü ediyordu? “Beni Drake kampüsünde nasıl izledin?” dedim. “Üniversiteyi ziyaret ettiğini duyduğumu hatırlamıyorum.”</p>

  <p class="calibre6">Anden tabağındaki palmiye kalbini kesti. “Ah, hayır. Duymuş olamazdın.”</p>

  <p class="calibre6">Ona sorgularcasına kaşlarımı çattım. ‘Yoksa... ben okurken Drake öğrencisi miydin?”</p>

  <p class="calibre6">Anden onayladı. “İdare kimliğimi gizli tuttu. Sen on iki yaşında Drake’e geldiğinde ben on yedi yaşındaydım, üçüncü sınıfta. Hepimiz senin hakkında çok şey duyduk, tabii maskaralıklarını da.” Bunun üzerine sırıttı ve gözleri muzip bir şekilde ışıldadı.</p>

  <p class="calibre6">Seçmen’in oğlu Drake’te bizlerle birlikte okuyordu ve ben bunu bilmiyordum bile. Cumhuriyetin liderinin kampüste beni izlediğini düşününce göğsüm gururla şişti. Sonra başımı salladım, bu ilgi hoşuma gittiği için kendimi suçlu hissetmiştim. “Eh,umarım duyduklarının <i>hepsi</i> kötü değildi.”</p>

  <p class="calibre6">Anden gülünce sol yanağındaki gamzesi belirdi. İnsanın içini yatıştıran bir sesti. “Hayır. Hepsi kötü değildi.”</p>

  <p class="calibre6">Ben bile gülmeden edemedim. “Notlarım iyiydi ama eminim dekan sekreteri artık ofisine gelmeyeceğim için mutludur.”</p>

  <p class="calibre6">“Bayan Whitaker mı?” Anden başını salladı. Bir an için resmî maskesini indirdi, görgü kurallarını bir kenara bırakıp sandalyesinde geriye uzandı ve çatalını döndürdü. “Ben de onun ofisine çağırılmıştım, komikti çünkü benim kim olduğum hakkında hiçbir fikri yoktu. Spor salonundaki ağır çalışma tüfeklerinin yerine köpükten yapılmış tüfekler koyduğum için başım belaya girmişti.”</p>

  <p class="calibre6">“O sen miydin?” diye bir çığlık kopardım. Bu olayı çok iyi hatırlıyordum. Birinci sınıf alıştırma dersiydi.Köpük tüfekler çok gerçekçi görünüyordu.Öğrenciler aynı anda ağır sandıkları tüfekleri kaldırmak için eğildiklerinde, köpükten tüfekleri o kadar hızla yerden almışlardı ki öğrencilerin yarısı arkaya devrilmişti.Bu anı aklıma gelince gerçekten güldüm. “Harikaydı.Çalışma gözetmeni deliye dönmüştü.” “Üniversitede herkes en az bir kere başını belaya sokmalı, değil mi?”Anden sırıttı ve parmaklarını şampanya bardağında gezdirdi. “Ama en çok yaramazlık yapan sendin. Sınıflardan birinin boşaltılmasına sebep olmuştun, yanılmıyorsam?”</p>

  <p class="calibre6">“Evet. Cumhuriyet Tarihi üç yüz iki.” Bir anlık utanç içinde ensemi sıvazlamaya çalıştım ama zincirlerim beni alıkoydu. “Yanımda oturan son sınıf öğrencisi, onun alıştırma silahıyla alarm kolunu vuramayacağımı söyledi.”</p>

  <p class="calibre6">“Ah. Her zaman doğru seçimler yaptığını görüyorum.”</p>

  <p class="calibre6">“Üçüncü sınıftaydım. Yine de biraz çocukçaydı, kabul ediyorum,” diye cevap verdim.</p>

  <p class="calibre6">“Katılmıyorum. Ben senin yaşından çok daha olgun olduğunu söyleyebilirim.” Gülümsedi ve yanaklarım yine kızardı. “Sende on beş yaşının çok üstünde birinin duruşu var. En sonunda seninle o gece kutlama balosunda tanışabildiğimize sevinmiştim.”</p>

  <p class="calibre6">Şu anda burada Seçmen Primo’yla oturmuş, akşam yemeği yiyip bir yandan da eski Akademi günlerinden mi bahsediyorduk cidden? Gerçek dışıydı. Onunla konuşmanın bu kadar kolay olması karşısında afallamıştım, etrafımda bu kadar çok olağan dışı olayın gerçekleştiği bir zamanda bu tanıdık şeylerle ilgili sohbet ediyorduk, yanlışlıkla kimseyi sosyal statüyle ilgili bir yorumumla kıramayacağım bir diyalog gerçekleşiyordu.</p>

  <p class="calibre6">Sonra neden burada olduğumu hatırladım. Ağzımdaki yiyecekler küle dönüştü. <i>Bütün bunlar Day için.</i>Baştan aşağı pişmanlıkla doldum, böyle hissetmem yanlıştı. Öyle miydi? Acaba onun için birini öldürmeye gerçekten hazır mıydım?</p>

  <p class="calibre6">Askerlerden biri salonun girişinden içeri baktı. Anden’ı selamladı, sonra da Seçmen’in lafını böldüğünü fark edince rahatsız bir şekilde boğazını temizledi. Anden ona iyimser bir şekilde gülümsedi ve içeri girmesi için işaret verdi. Asker, “Efendim, Senatör Baruse Kamion sizinle konuşmak istiyor,” dedi.</p>

  <p class="calibre6">Anden, “Senatöre meşgul olduğumu söyleyin,” diye cevap verdi. “Yemeğim bitince onunla görüşürüm.”</p>

  <p class="calibre6">“Korkarım kendileri onunla şimdi görüşmeniz konusunda ısrar ettiler. Şey hakkında, ah...” Asker bana baktı, sonra gidip Anden'ın kulağına bir şeyler fısıldadı. Yine de bir kısmını yakalayabildim.“Stadyumlar.Size vermek istediği... mesaj... yemeği hemen sonlandırmanız.</p>

  <p class="calibre6">Anden tek kaşını kaldırdı. “Öyle mi dedi? Pekâlâ. Kendi yemeğimin ne zaman biteceğine ben karar veririm,” dedi. “Senatör Kamion’a bu mesajı ne zaman uygun bulursanız iletin. Eğer bir senatör dahâ bana münasebetsiz bir mesaj göndermeye kalkarsa doğrudan bana hesap vereceğini iletin ona.</p>

  <p class="calibre6">Asker hararetle selam verdi, bir senatöre böyle bir mesaj ileteceği için biraz morali bozulmuştu. “Evet efendim. Hemen.”</p>

  <p class="calibre6">O daha dışarı çıkmaya fırsat bulamadan, “Adın ne, asker?” diye sordu Anden.</p>

  <p class="calibre6">“Teğmen Felipe Garza, efendim.”</p>

  <p class="calibre6">Anden gülümsedi. “Teşekkür ederim, Felipe Garza,” dedi. “Bu iyiliğini unutmayacağım.”</p>

  <p class="calibre6">Asker duygularını belli etmemeye çalışıyordu fakat gözlerinden duyduğu gurur okunabiliyordu, yüzeyin hemen altında gülümsediği belliydi. Anden’a doğru eğildi. “Sayın Seçmen, beni onurlandırdınız. Teşekkür ederim, efendim.” Sonra da dışarı çıktı.</p>

  <p class="calibre6">Olanları büyülenmiş bir şekilde izledim. Razor bir konuda haklıydı. Senato ve yeni Seçmen arasında kesinlikle bir gerginlik vardı. Ancak Anden aptal değildi. Daha bir haftadır iktidarda olmasına rağmen tam da yapması gereken şeyi yapıyordu: Ordunun sadakatini kendine bağlamaya çalışıyordu. Onların güvenini kazanmak için başka neler yapıyor, merak ettim. Cumhuriyet ordusu babasına sıkı sıkıya bağlıydı; aslında eski Seçmen’i bu kadar güçlü yapan şey de oydu. Anden bunu biliyordu ve olabildiğince erken harekete geçmişti.</p>

  <p class="calibre6">Senatonun şikâyetlerinin Anden’ı sorgusuz sualsiz destekleyen bir ordunun karşısında bir önemi yoktu.</p>

  <p class="calibre6">Ama Anden’ı sorgusuz sualsiz desteklemiyorlar, diye kendi kendime hatırlattım.Razor ve adamları vardı mesela. Ordunun saflarında hainler pozisyonlarını alıyordu.</p>

  <p class="calibre6">“Pekâlâ.” Anden nazikçe bir dilim et daha kesti. “Beni onca yoldan buraya bir suçlunun kaçmasına yardım ettiğini söylemek için mi çağırdın?”</p>

  <p class="calibre6">Bir süre için Anden’ın çatalının tabakta çınlamasından başka bir ses çıkmadı. Razor’ın talimatları zihnimde yankılandı. Söylemem gereken şeyler, onları söylemem gereken sıralama... “Hayır... buraya sana karşı yapılacak bir suikast planından bahsetmeye geldim.”</p>

  <p class="calibre6">Anden çatalını bıraktı ve iki narin parmağını askerlere doğru kaldırdı.“Bizi yalnız bırakın.”</p>

  <p class="calibre6">İçlerinden biri, “Efendim,” diye başladı. “Sizi yalnız bırakamayız.”</p>

  <p class="calibre6">Anden belinden bir silah çıkardı (daha önce hiç görmediğim siyah, zarif bir modeldi) ve tabağının yanına koydu. “Sorun yok, Yüzbaşı,” dedi. “Oldukça güvendeyim. Şimdi herkes lütfen bizi yalnız bıraksın.”</p>

  <p class="calibre6">Anden’in Yüzbaşı dediği kadın, askerlerine işaret verdi, onlar da salondan sessizce çıktılar. Yanı başımda duran altı nöbetçi bile çıktı. Seçmenle birlikte odada yalnızdık, aramızda dört metre kiraz kerestesi vardı.</p>

  <p class="calibre6">Anden iki dirseğini de masaya koyup parmaklarını birleştirdi. “Buraya beni uyarmak için mi geldin?”</p>

  <p class="calibre6">“Evet”</p>

  <p class="calibre6">“Ama ben senin Vegas’ta yakalandığını duymuştum. Neden kendin teslim olmadın?”&nbsp;</p>

  <p class="calibre6">“Buraya, başkente geliyordum. Teslim olmadan önce Denver’a varmak istemiştim, böylece seninle konuşma fırsatı bulabilecektim. Kesinlikle Vegas’ta rastgele bir devriye tarafından tutuklanmayı beklemiyordum.”</p>

  <p class="calibre6">“Peki Vatanseverlerden nasıl kaçtın?” Anden bana tereddüt dolu, şüpheci bir bakış attı. “Şu anda neredeler? Herhalde peşindedirler.” Durdum, gözlerimi indirdim ve boğazımı temizledim. “Kaçmayı başardığım gün Vegas’a gitmekte olan bir trene atladım.”</p>

  <p class="calibre6">Anden bir an sustu, sonra da çatalını bırakıp mendiliyle ağzını sildi. Kaçış hikâyeme inanıp inanmadığını bilmiyordum.“Peki ya kaçmaman halinde senin için ne planlamışlardı?”</p>

  <p class="calibre6"><i>Şimdilik belirsiz bırak.</i>“Benim için ne planladıklarının bütün ayrıntılarını bilmiyorum,” diye cevap verdim. “Ama onların sana cephe boyunca yapacağın moral verme ziyaretlerinden birinde saldırmayı planladıklarını biliyorum ve onlara yardım etmem gerekiyordu. Bahsettikleri yerler Lamar, Westwick ve Burlington’dı. Vatanseverlerin de adamları var, Anden; hem de buradaki iç çevrelerde.”</p>

  <p class="calibre6">Adını söyleyerek kendimi riske attığımı biliyordum fakat ilişkimizin bu yeni boyutunu korumak istiyordum. Anden bunu fark etmemiş gibiydi, sadece masaya doğru yaslanıp beni inceledi. “Bunu nereden biliyorsun?” dedi. “Vatanseverler senin bildiğinin farkındalar mı? Day’de bütün bunların içinde mi?”</p>

  <p class="calibre6">Başımı salladım. “Benim bunları bilmemem gerekiyordu. Kaçtığım günden beri Day’le konuşmadım.”</p>

  <p class="calibre6">“Onunla arkadaş olduğunu söyleyebilir misin?”</p>

  <p class="calibre6">Biraz sıra dışı bir soruydu. Day’i mi bulmak istiyordu acaba? “Evet,” diye cevapladım, Day’in ellerinin saçlarıma dolanışını düşünerek dikkatimi dağıtmamak için uğraşıyordum. “Onun kalmak için, benimse ayrılmak için sebeplerim vardı. Ama evet, bunu söyleyebilirim.”</p>

  <p class="calibre6">Anden başıyla onayladı. “İç çevremde tanımam gereken insanlar olduğunu söylemiştin. Kim bunlar?”</p>

  <p class="calibre6">Çatalımı bırakıp masaya doğru eğildim. “Kişisel korumaların arasında üç gün içinde buna girişimde bulunacak iki asker var.” Anden’ın beti benzi attı. “Korumalarım benim için dikkatle seçilmişlerdir. Büyük bir dikkatle.”</p>

  <p class="calibre6">“Ve onları kim seçiyor peki?” Kollarımı kavuşturdum. Saçlarım omzuma döküldü ve gözümün kenarıyla parıldayan incileri gördüm. “Bana inanıp inanmamanın bir önemi yok. Soruşturma başlat. Dediğim doğru çıkarsa ölmezsin, yanlış çıkarsa da ben ölürüm.”</p>

  <p class="calibre6">Anden beni şaşırtıp sandalyesinden kalktı, doğruldu ve bulunduğum tarafa yürüdü. Yanımdaki sandalyeye oturup sandalyeyi yanıma çekti. Yüzümü incelerken gözlerimi kırpıştırdım.</p>

  <p class="calibre6">“June.” Sesi o kadar yumuşaktı ki neredeyse bir fısıltıya dönüşecekti. “Sana güvenmek istiyorum... ve senin de bana güvenmeni istiyorum.”</p>

  <p class="calibre6"><i>Bir şey sakladığımı biliyor.</i> Yalan söylediğimin farkındaydı ve bunu bilmemi istiyordu. Anden masaya doğru eğildi ve ellerini pantolonunun ceplerine soktu. “Babam öldüğünde,” diye başladı, sanki tehlikeli sulardan geçiyor muşçasına her bir kelimeyi tek tek, yavaşça ve sessizce seçiyordu, “tamamen yalnızdım. O ölürken başucunda bekledim. Yine de buna minnettarım; annemle bunu yaşama şansım olmadı. Bunun, tek başına kalmanın nasıl bir duygu olduğunu biliyorum, June.”</p>

  <p class="calibre6">Boğazım acıyla daraldı. <i>Güvenini kazan.</i> Rolüm, burada olmamın tek sebebi buydu. “Bunu duyduğuma üzüldüm,” diye fısıldadım. “Ve annen için de.”</p>

  <p class="calibre6">Anden başını doğrultup baş sağlığı dileğimi kabul etti. “Annem Senato’nun Princeps’iydi. Babam ondan bir kere bile bahsetmedi... ama artık birlikte olmalarına seviniyorum.”.</p>

  <p class="calibre6">Eski Princeps hakkında söylentiler vardı. Doğum yaptıktan hemen sonra bir tür otoimmün hastalığından dolayı ölmüştü. Sadece Seçmen Senato’nun liderini atayabilirdi, bu yüzden Anden’ın annesinin ölümünden beri yirmi senedir kimse Princeps olmamıştı. Onunla Drake hakkında konuştuğumuzda hissettiğim rahatlığı unutmaya çalıştım ancak beklediğimden de zordu. Day’i düşün. Kendime onun Vatanseverlerin planı ve yeni bir Cumhuriyet hakkında ne kadar heyecanlandığım hatırlatmaya çalıştım. “Ailenin sonunda huzur bulduğuna sevindim,” dedim. “Sevdiklerini kaybetmenin nasıl bir şey olduğunu gerçekten biliyorum.” .</p>

  <p class="calibre6">Anden dediklerimi iki parmağını dudağına bastırarak dinledi. Çenesi gergin ve rahatsız duruyordu. Rolünü sahiplenmiş olmasına rağmen yine de hâlâ sadece bir çocuk olduğunu fark ettim. Babası korkutucu biriydi, peki ya Anden? Ülkeyi tek başına idare edecek kadar güçlü değil. Birden Metias’ın öldürüldüğü gece aklıma geldi, ağabeyimin cansız yüzü düşüncelerime gömülmüş halde sabaha kadar ağlamıştım. Anden’da böyle uykusuz geceler geçirmiş miydi? Ne kadar kötü biri olursa olsun, açık açık yas tutamadığın bir babanın olması nasıl bir duyguydu? Anden onu sevmiş miydi?</p>

  <p class="calibre6">"Yemeğimi bir kenara bırakmış, Anden beni izlerken bekliyordum. Saatler gibi gelen bir süreden sonra, Anden başını eğip ofladı. “Uzun zamandır hasta olduğunu herkes biliyordu. Sevdiğin birinin ölmesini beklerken... yıllar boyu...” Burada gözle görülür bir şekilde irkildi, acısını çıplak gözle görmeme izin vermişti. “Neyse, eminim ki bu duygu ölümün... beklenmedik bir anda gelmesinden farklı bir histir.” Son kelimeleri söylerken gözlerimin içine baktı.</p>

  <p class="calibre6">Annem ile babamdan mı yoksa Metias’tan mı bahsediyordu bilmiyordum -belki de ikisinden birden bahsediyordu- ama bunu söyleyiş şekli aklımdaki şüpheleri götürmüştü. Aileme ne olduğunu biliyordu. Ve bunu onaylamıyordu.</p>

  <p class="calibre6">“Senin varsayımlarla nasıl bir tecrüben olduğunu biliyorum. Bazıları benim babamın yerine geçebilmek için onu zehirlediğimi düşünüyor.”</p>

  <p class="calibre6">Neredeyse benimle şifreli konuşmaya çalışır gibiydi.Sen de bir zamanlar Day’in ağabeyini öldürdüğünü düşünmüştün. Ailenin ölümünün kaza eseri olduğunu. Ama artık gerçeği biliyorsun.</p>

  <p class="calibre6">“Cumhuriyet halkı onların düşmanı olduğumu varsayıyor.Babamla aynı kişi olduğumu. Bu ülkenin değişmesini istemediğimi. Benim sadece babanım isteği üzerine tahta geçmiş sembolik bir başkan, bir kukla olduğumu düşünüyorlar.” Kısa bir tereddütün ardından gözlerime öyle bir baktı ki nefesim kesildi. “Öyle değilim.Ama eğer yalnız kalırsam... eğer tek başıma kalırsam, o zaman hiçbir şeyi değiştiremem. Eğer yalnız olursam, o zaman gerçekten de babam olurum.”</p>

  <p class="calibre6">Benimle bu yemeği yemek istemesine şaşmamak lazımdı. Anden’ın içinde çığır açan bir şeyler dönüyordu. Ve bana ihtiyacı vardı. Halkın veya Senato’nun desteğine sahip değildi. İnsanları kazanmasını sağlayacak birine ihtiyacı vardı. Ve halk üzerinde en fazla güç sahibi olan iki kişi... ben ve Day’dik.</p>

  <p class="calibre6">Konuşmamızın gidişatı kafamı karıştırmıştı. Anden Vatanseverlerin dediği gibi biri değildi -öyle görünmüyordu--, şanlı bir devrime engel olan bir paravan değildi. Eğer gerçekten insanları kazanmak istiyorsa, eğer Anden doğruyu söylüyorsa... Vatanseverler neden onun ölmesini istiyordu ki? Belki de gözden kaçırdığım bir şey vardı. Belki Razor'ın Anden hakkında bildiği ve benim bilmediğim başka şeyler vardı.</p>

  <p class="calibre6">Anden,“Sana güvenebilir miyim?”dedi.Gözlerindeki ifadede,kalkık kaşlarında ve büyümüş gözlerinde samimiyet vardı.&nbsp;</p>

  <p class="calibre6">Çenemi kaldırıp gözlerine baktım. Peki ya, ben ona güvenebilir miydim? Emin değildim fakat şimdilik güvenli cevabı fısıldadım. “Evet”&nbsp;</p>

  <p class="calibre6">Anden ayağa kalkıp masadan uzaklaştı. Bana inanıp inanmadığını anlayamıyordum. “Bu aramızda kalacak. Korumalarıma uyarından bahsedeceğim. Umarım o iki haini bulacağız.” Anden başını yana eğdi ve gülümsedi. “Eğer onları gerçekten bulabilirsek, June, seninle tekrar konuşmak isterim. Birçok ortak noktamız var gibi görünüyor.” Sözleri yanaklarıma sıcak basmasına neden oldu.</p>

  <p class="calibre6">Hepsi bu kadardı. “Lütfen rahat rahat yemeğini bitir. Askerlerim hazır olduğunda seni kışladaki hücrene geri götürecek.”</p>

  <p class="calibre6">Sessizce teşekkür ettim. Anden dönüp salondan dışarı çıktı ve askerler tekrar içeri doluştular. Botlarının yere vuruşu daha biraz önce bu odanın her yerine nüfuz etmiş olan sessizliği bozdu. Başımı eğip yemeğimin geri kalanıyla ilgilenir gibi yaptım. Anden'da önceleri düşündüğümden daha fazlası vardı. Nefes nefese kaldığımı, kalbimin daha hızlı çarptığını yeni fark etmiştim. Anden’a güvenebilir miydim? Razor’a güveniyor muydum? Masanın kenarına tutunarak kendimi sabitledim. Gerçek ne olursa olsun, adımlarımı çok dikkatli atmalıydım.</p>

  <p class="calibre6">Yemekten sonra sıradan bir hapishane hücresine gönderilmek yerine, temiz ve lüks bir apartman dairesine götürüldüm; kalın çift kapıları ve geniş, yumuşak bir yatağı olan halı döşenmiş bir odaydı. Penceresi yoktu. Odada yataktan başka hiçbir eşya yoktu, alıp silah olarak kullanılabilecek hiçbir şey koymamışlardı. Dekorasyon olarak bir tek' Ander'in duvarın alçısına gömülü portresi vardı. Güvenlik kamerasının yerini hemen tespit ettim; kapının hemen üstünde, tavanda duran küçük bir topuzdu.Yarım düzine asker dışarıda hazır bekliyordu.</p>

  <p class="calibre6">Gece boyunca kesik kesik uyuyup uyandım. Askerler nöbet değiştirdi. Sabahın erken saatlerinde nöbetçilerden biri beni dürterek uyandırdı. “Şimdilik her şey yolunda,” diye fısıldadı. “Düşmanımızın kim olduğunu unutma.” Sonra da odadan çıktı ve yerine yeni bir nöbetçi geçti.</p>

  <p class="calibre6">Sessizce kadifeden sıcacık bir gecelik giydim, duyularım açılmış bir şekilde bekledim, ellerim hafifçe titriyordu. Bileklerim deki kelepçeler yavaşça birbirine vurdu. Önceden emin olamamıştım ancak artık Vatanseverlerin her bir adımımı izlemekte olduklarını biliyordum. Razor’ın askerleri git gide yerleşiyor ve yakınlaşıyorlardı. O nöbetçiyi bir daha asla göremeyebilirdim fakat şimdi kimin sadık kiminse bir Vatansever olduğunu merak ederek etrafımdaki her bir askerin yüzünü inceliyordum.</p>
</body>
</html>
