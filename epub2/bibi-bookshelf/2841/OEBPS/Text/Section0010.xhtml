<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="4.Kısım DAY">DAY</h2>

  <p class="calibre6"><br class="calibre4" /></p>

  <p class="calibre6">SIHHİYECİ GECEYARISINDAN SONRA SESSİZ BİR TELAŞ içinde geldi. Beni ameliyata hazırladı. Razor oturma odasından bir masayı daha küçük yatak odalarından birine getirdi. İçeride karışık ihtiyaç malzemeleri -yiyecek, çiviler, ataşlar, mataralar dolusu su, ne ararsanız vardı- köşelere yığılmıştı. Kaede'yle birlikte masanın altına kalın bir plastik plaka koydular. Beni de bir dizi kemerle masaya bağladılar. Sıhhiyeci dikkatlice metal aletlerini hazırladı. Bacağım açıkta kalmış, kanıyordu. Bütün bunlar olurken June yanı başımdaydı, gözetimi altında olursak kadın hiçbir hata yapmayacakmış gibi izliyordu. Sabırsızca bekliyordum. Geçen her an bizi Eden'ı bulmaya daha da yaklaştırıyordu. Razor'un sözlerini her düşündüğümde içimde bir şeyler kıpırdıyordu. Bilmiyordum... belki de Vatanseverlere yıllar önce katılmalıydım.<br class="calibre4" /></p>

  <p class="calibre6">Tess sıhhiyecinin asistanı olarak etkin bir şekilde odada koşuşturuyordu, ellerini yıkadıktan sonra eldiven giydi, sıhhiyeciye malzeme verdi, yapacak bir şey olmadığında da süreci dikkatle izlemeye koyuldu. June'la karşılaşmamaya çalışıyordu.Tess'in yüzündeki ifadeden ne kadar gergin olduğunu anlayabiliyordum ama tek bir kelime etmiyordu.Akşam yemeğinde yanıma oturduğunda oldukça rahat bir şekilde sohbet edebilmiştik ama aramızda bir şeyler değişmişti. Ne olduğuna emin olamıyordum.Eğer onu tanımasaydım bana yazdığını düşünürdüm. Fakat bu o kadar garip bir düşünceydi ki hemen aklımdan sildim.Benim için bir kız kardeşten farksız olan, şu Nima bölgesinden gelen küçük öksüz kız mı?&nbsp;</p>

  <p class="calibre6">Tabii artık sadece küçük öksüz bir kız değildi. Artık yüzünde büyüdüğünün izlerini net bir şekilde görebiliyordum: Bebeksi yuvarlaklığı gitmişti, elmacık kemikleri çıkıktı ve gözleri hatırladığım kadar da büyük gelmiyordu artık. Bu değişiklikleri daha önce nasıl fark edemediğimi merak ettim. Bunları görebilmem için birkaç hafta ayrı düşmek yetmişti. Bir kütük kadar kalın kafalıydım herhalde.</p>

  <p class="calibre6">June yanı başımda, "Nefes al," dedi. Nasıl yapıldığını göstermek istermiş gibi derin bir nefes aldı.</p>

  <p class="calibre6">Tess hakkında kafamı karıştırmayı bırakıp nefesimi tutmakta olduğumu fark ettim. June’a, "Ne kadar süreceğini biliyor musun?" diye sordum. Sesimdeki gerginliği duyunca başımı yavaşça okşadı, ben de kendimi suçlu hissettim. Eğer ben olmasaydım, o Koloniler e doğru yola koyulmuş olabilirdi.</p>

  <p class="calibre6">"Birkaç saat." June, Razor sıhhiyeciyi kenara çekerken duraksadı. Para el değiştirdi ve el sıkıştılar. Tess, Sıhhiyecinin maskesini takmasına yardımcı oldu, sonra da okey verdi. June tekrar bana döndü.</p>

  <p class="calibre6">“Bana daha önce Seçmenle tanıştığını neden söylemedin?" diye fısıldadım. "Onu sanki hiç tanımıyormuş gibi konuşuyordun."</p>

  <p class="calibre6">June, "Onu hiç tanımıyorum zaten," diye cevap verdi. Sanki kelimelerini tartar gibi biraz duraksadı. "Sana bunu anlatmanın gereksiz olacağını düşünmüştüm... onu tanımıyorum ve ona karşı herhangi bir şey hissetmiyorum."</p>

  <p class="calibre6">Aklıma banyodaki öpüşmemiz geldi. Sonra da yeni Seçmen'in portresi gözümün önüne geldi ve daha büyümüş bir June’un Senatonun Princeps'i olarak onun yanında durduğunu hayal ettim. Cumhuriyet teki en zengin adamın kolunda. Ve ben kimdim ki; cebinde üç kuruşu bile olmayan pis bir sokak serserisi gelip bu kızla birkaç hafta geçirdikten sonra onunla sevgili olabileceğini düşünüyordu... Ayrıca June’un elit bir aileye mensup olduğunu unutmuştum. Ben Lake'in çöpleri arasında yiyecek ararken o lüks partilerde ve banketler de genç Seçmen gibi tiplerle takılıyordu. Ben de ilk kez şimdi onu zengin adamlarla hayal ediyordum, öyle mi? Birden ona onu sevdiğimi söylediğim için kendimi aptal gibi hissettim, sanki o sokaklardan gelen sıradan bir kızmış da onu kendime âşık edebilirmişim gibi. Ne de olsa ben de seni seviyorum dememişti.</p>

  <p class="calibre6">Neden umurumdaydı ki? Bu kadar canımı yakmamalıydı bu. Yoksa yakmalı mıydı? Endişelenecek daha önemli şeylerim yok muydu?</p>

  <p class="calibre6">Sıhhiyeci yanıma geldi. June elimi sıktı; onu bırakmak istemiyordum. Başka bir dünyadan geliyordu belki de ama bunların hepsinden benim için vazgeçmişti. Bazen bütün bunlara kesin gözüyle bakıyordum, sonra da benim için kendini bu kadar tehlikeye atmaya hazırken ondan nasıl şüphelenebildiğimi merak ediyordum. Beni kolayca geride bırakabilirdi. Ama bırakmamıştı. Bana bunu kendisinin seçtiğini söylemişti.</p>

  <p class="calibre6">Ona, “Teşekkür ederim,” dedim. Bir tek bunu diyebildim.</p>

  <p class="calibre6">June beni inceledi, sonra da dudaklarıma hafif bir öpücük kondurdu. "Sen daha anlamadan bitmiş olacak, sonra da binalara daha önce hiç olmadığı kadar hızlı tırmanacaksın, çok daha hızlı koşacaksın." Bir an için durdu, sonra da doğrulup Sıhhiyeciye ve Tess’e başıyla selam verdi. Sonra da gitti.</p>

  <p class="calibre6">Sıhhiyeci yaklaşırken gözlerimi kapayıp derin bir nefes aldım. Bu açıdan Tess'i hiç göremiyordum. Eh, bu ameliyat nasıl geçerse geçsin, bacağından vurulmaktan daha beter olamazdı herhalde. Değil mi?&nbsp;</p>

  <p class="calibre6">Sıhhiyeci ağzımı nemli bir bezle kapadı. Uzun ve karanlık bir tünele daldım.</p>

  <p class="calibre6">Kıvılcımlar. Uzaklarda bir yerden gelen anılar.</p>

  <p class="calibre6">Oturma odasındaki küçük masamızda John’la birlikte oturuyorduk, ikimiz de üç tane mumun titrek ışığıyla aydınlanıyorduk.Dokuz yaşındaydım. O ise on dördünde... Masa her zamanki gibi oynuyordu... bacaklarından biri çürümüştü, biz de her ay ömrünü uzatabilmek için bacağına karton parçaları çakıyorduk. John'un önünde kalın bir kitap açık duruyordu. Kaşları odaklanmaktan çatılmıştı.Bir cümle daha okudu, kelimelerden ikisinde tökezledi, sonra da sabırla bir sonrakine geçti.</p>

  <p class="calibre6">"Çok yorgun görünüyorsun," dedim. "Yatsan iyi olur. Annem seni hâlâ ayakta görürse kızar."</p>

  <p class="calibre6">John, "Bu sayfayı bitireceğiz," diye mırıldandı, bir kulağı bendeydi sadece. “Tabii sen de yatmak istemiyorsan."</p>

  <p class="calibre6">Bunun üzerine daha da dik oturdum. "Yorgun değilim," diye ısrar ettim</p>

  <p class="calibre6">İkimiz de tekrar sayfalara gömüldük, John da bir sonraki satırı seslice okumaya başladı. 'Denver'da'" dedi yavaşça, " Kuzey Duvarı'nın... tamamlanmasından sonra,Seçmen Primo... resmî... resmî...'"</p>

  <p class="calibre6">Yardım etmek için, "'Açıklamasında,'” dedim.</p>

  <p class="calibre6">"'Açıklamasında... başkente...’" John burada birkaç saniye durdu, başını sallayıp ofladı.</p>

  <p class="calibre6">" Askerî"' dedim.</p>

  <p class="calibre6">John sayfaya kaşlarını çatarak baktı. 'Emin misin? Doğru kelime bu olamaz. Peki tamam o zaman. 'Askerî. Askerî izin olmadan başkente... "' John durdu, sandalyesine yaslandı ve gözlerini ovuşturdu. "Haklısın, Danny,” diye fısıldadı. "Belki de yatmalıyım."</p>

  <p class="calibre6">"N'oldu?"</p>

  <p class="calibre6">"Harfler birbirine karışıp duruyor." John iç geçirip sayfaya parmağıyla vurdu. "Başımı döndürüyor."</p>

  <p class="calibre6">"Hadi. Bu satırdan sonra duracağız." Durduğu yeri işaret ettim, sonra da onu zorlayan kelimeyi buldum. "'Girmenin,'" dedim. "‘Askerî izin olmadan başkente girmenin devlete karşı işlenmiş suçlar arasında olduğunu bildirdi.’”</p>

  <p class="calibre6">Cümleyi hiç duraksamadan ona okuyunca John biraz gülümsedi. Bitirdiğimde, "Sen Deneme’ni çok rahat geçeceksin," dedi. "Sen de Eden da. Eğer ben bile kurtarabildiysem, sen kesin süper bir puanla geçersin. Kafanın içi boş değil senin, oğlum."</p>

  <p class="calibre6">Övgüsünü savuşturdum. "Lise için o kadar da heyecanlı değilim "</p>

  <p class="calibre6">"Ama olmalısın. En azından gitme şansın olacak. Eğer olur da yeterince iyi bir puan alırsan Cumhuriyet seni üniversiteye gönderip orduya bile alabilir. Buna heyecanlanabilirsin bence, değil mi?"</p>

  <p class="calibre6">Birden kapımız güm güm vurulmaya başladı. Yerimden sıçradım. John beni arkasına aldı. "Kim o?" diye seslendi. Ses öyle yükseldi ki kulaklarımı kapadım. Annem uyumakta olan Eden kollarında, oturma odasına geldi ve bize ne olduğunu sordu. John kapıyı açmak için bir adım öne gitti ama daha kapıya ulaşamadan kapı savrulup açıldı ve silahlı polis devriyesi içeriye doluştu. Önlerinde de koyu renkli, uzun at kuyruğu saçları ve gözlerinde altın parıltılar bulunan bir kız vardı. Adı June'du.</p>

  <p class="calibre6">"Şanlı Seçmen'imize suikast düzenlemekten tutuklusunuz,"dedi.&nbsp;</p>

  <p class="calibre6">Silahını kaldırıp John'u, sonra da annemi vurdu. Ciğerlerim yırtılırcasına bağırdım, sanki ses tellerim yırtılmıştı. Her şey siyaha büründü.</p>

  <p class="calibre6">Bir acı dalgası geçti içimden. Şimdi on yaşındaydım. Tekrar Los Angeles Merkez Hastanesinin laboratuvarındaydım, her biri ayrı bir sedyeye bağlanmış kimbilir kaç kişiyle birlikte kör edici floresanların altındaydım. Yüzleri maskeli doktorlar üzerime eğilmişlerdi. Onlara gözlerimi kısarak bakmaya çalıştım. Beni neden uyanık tutuyorlardı? Işıklar çok parlaktı,kendimi çok... yavaş hissediyordum, âdeta zihnim bir sis bulutunun içinde sürükleniyordu.</p>

  <p class="calibre6">Ellerindeki neşterleri gördüm. Birbirlerine karmakarışık bir şeyler mırıldandılar. Sonra dizimde soğuk metali hissettim ve bir an sonra sırtım büküldü, haykırmaya çalıştım. Ses çıkmadı. Onlara dizimi kesmeyi bırakmalarını söylemek istiyordum ama başka bir şey başımın arkasını deldi ve acıdan düşünemez hale geldim. Görüşüm kör edici bir beyazla kaplanmıştı.</p>

  <p class="calibre6">Sonra gözlerimi açtığımda rahatsız edecek kadar sıcak bir bodrum katında yatıyordum. Mucize eseri hayattaydım. Dizimdeki acıdan neredeyse ağlayacaktım ama sessiz olmam gerektiğini biliyordum. Etrafımda karanlık şekiller görüyordum, bir çoğu yerde hareketsizce yatıyordu, laboratuvar önlüklü yetişkinler ise yerdeki yığınları inceleyerek dolaşıyorlardı. Gözlerimi ince çizgiler haline gelene kadar kısıp yürüyenler odadan çıkana kadar sessizce bekledim. Sonra da ayağa fırlayıp kanayan dizime sarmak için pantolonumun paçasını yırttım. Karanlıkta tökezleyerek dışarıya açılan kapıyı bulana kadar el yordamıyla ilerledim, sonra da kendimi arka sokağa attım. Işığa çıktığımda bu sefer June'la karşılaştım, kontrollü ve korkusuzdu, serin elini bana uzatmıştı.</p>

  <p class="calibre6">“Hadi," diye fısıldadı ve kolunu belime doladı. Onu yakınıma çektim. “Bu işte birlikteyiz, değil mi? Sen ve ben?" Yolda ilerledik ve laboratuvarı ardımızda bıraktık.<br class="calibre4" /></p>

  <p class="calibre6">Ama sokaktaki herkesin Eden gibi altın sarısı, kıvırcık saçları vardı, bir tutamı kan kırmızısına boyanmıştı. Geçtiğimiz her kapıda spreyle çizilmiş kocaman üç çizgili kırmızı bir X vardı. Bu vebanın herkese bulaştığı anlamına geliyordu. Mutasyona uğramış bir veba. Günlerce sürmüş gibi gelen bir süre boyunca sokaklarda yürüdük, hava boğucuydu. Evimizi arıyordum. Uzaklarda bir yerde Koloniler'deki parıldayan şehirlerin beni çağırdığını hissedebiliyordum, daha iyi bir dünyanın, daha iyi bir yaşamın müjdesini veriyordu. John’u, annemi ve Eden'ı oraya götürecektim, böylece en sonunda Cumhuriyet’in pençelerinden kurtulabilecektik.</p>

  <p class="calibre6">Sonunda evimizin kapısına vardık fakat uzanıp kapıyı açtığımda oturma odası boştu. Annem orada değildi. John gitmişti. Askerler onu vurdu, diye ansızın hatırlayıverdim. Yanıma baktım ancak June ortadan kaybolmuştu ve ben kapıda tek başıma duruyordum. Sadece Eden vardı... yatakta yatıyordu. Geldiğimi duyabilecek kadar yakınına gittiğimde gözlerini açtı ve bana elini uzattı.</p>

  <p class="calibre6">Ama gözleri mavi değildi. İrisleri kanadığı için siyahtı.</p>

  <p class="calibre6"><br /></p>

  <p class="calibre6">Yavaşça, çok yavaşça karanlıktan çıktım. Nabzım boynumun dibinde baş ağrılarımdan biri iyileşirken ki gibi atıyordu. Rüya gördüğümü biliyordum ancak tek hatırladığım dehşetti, korkunç bir şey kilitli bir kapının ardında dolaşıyordu. Başımın altında bir yastık vardı. Kolumdan bir tüp çıkıp yere kadar uzanıyordu. Hiçbir şeyi seçemiyordum. Görüşümü düzeltmeye çalıştım ama tek görebildiğim bir yatağın kenarı, yerdeki kilim ve onun üzerinde kafasını yatağa koyup uyumakta olan bir kızdı. En azından bir kız olduğunu sanıyordum. Bir an için onun Eden olduğunu, Vatanseverlerin onu bir şekilde kurtarıp buraya getirdiklerini sandım.</p>

  <p class="calibre6">Şekil kıpırdadı. Şimdi onun Tess olduğunu görebildim.</p>

  <p class="calibre6">"Hey," diye mırıldandım. Sözcük ağzımdan zar zor çıktı. “Ne haber? June nerede?"</p>

  <p class="calibre6">Tess elimi tutup ayağa kalktı, aceleyle cevap vermeye çalışırken kelimeleri karıştırdı. “Uyanmışsın,” dedi. “Sen... kendini nasıl hissediyorsun?”</p>

  <p class="calibre6">“Aptal gibi.” Yüzüne dokunmaya çalıştım. Hâlâ gerçek olduğundan emin değildim.</p>

  <p class="calibre6">Tess başka kimse olmadığından emin olmak için yatak odasının kapısına doğru baktı. Bir parmağını dudaklarına götürdü. “Endişelenme," dedi sessizce. “Uzun sürmez. Sıhhiyeci oldukça memnun görünüyordu. Yakında eskisinden de iyi olacaksın ve Seçmen'i öldürmek için cepheye gidebileceğiz.”</p>

  <p class="calibre6">Öldürmek kelimesinin Tess'in ağzından bu kadar kolayca çıktığını duymak rahatsız ediciydi. Bir an sonra da bacağımın hiç acımadığını fark ettim. Bakabilmek için doğruldum, Tess de oturabilmem için sırtımdaki yastıkları itti. Korka korka bacağıma baktım.</p>

  <p class="calibre6">Tess yanıma oturdu ve yaranın olduğu bölgedeki bandajları açtı. Gazlı bezin altında düz çelik plakalar, yaralı dizimin olduğu yerde mekanik bir diz ve uyluğumun üst kısmında da o bölgeyi kaplayan metal parçalar vardı. Bakakaldım. Uyluğumda ve baldırımda metalin etimle birleştiği kısımlar birbirine sıkıca kaynamış gibi geliyordu, sadece kenarlarında küçük kızarıklık ve şişmeler vardı. Başım döndü.</p>

  <p class="calibre6">Tess beklenti içinde parmaklarıyla battaniyemin üzerinde tempo tutuyordu, üst dudağını ısırdı.“Ee? Ne hissediyorsun?”&nbsp;</p>

  <p class="calibre6">“Sanki... hiçbir şey yokmuş gibi. Hiç acımıyor.” Çekingen bir şekilde elimi metalde gezdirip bacağıma monte edilmiş yabancı parçalara alışmaya çalıştım. "Hepsini o kadın mı yaptı? Ne zaman yürümeye başlayabilirim? Gerçekten bu kadar hızlı mı iyileşti?”&nbsp;</p>

  <p class="calibre6">Tess’in omuzları gururla kalktı. “Sıhhiyeciye ben yardım ettim. Önümüzdeki on iki saat boyunca fazla hareket etmemen gerekiyor. İyileştirici sıvıların yerleşip işe yaramaları için.” Tess sırıttı ve gülümsemesi gözlerini tanıdık bir şekilde büzüştürdü. “Bu cephede yaralanan askerler için standart bir ameliyat. Dehşet, değil mi? Bundan sonra onu kendi bacağın gibi kullanabilirsin, hatta belki daha da iyi. Yardımcı olduğum doktor cephe hastanelerinde çok tanınan biri ama bir yandan da şansımıza karaborsa işler de yapıyor. Buradayken daha hızlı iyileşebilsin diye Kaede’nin kırık kolunu nasıl yeniden yerleştirebileceğimi gösterdi.”</p>

  <p class="calibre6">Vatanseverlerin bu ameliyat için ne kadar para ödediğini merak ettim. Daha önce metal parçalara sahip askerler görmüştüm, kollarının üst kısmında ufak metal kareler bulunanlardan tut da bütün bacağı metalle değiştirilenlere kadar. Ucuz bir ameliyat olamazdı ve bacağımın görünüşüne bakılacak olursa, bu doktor askerî düzey merhemler kullanmıştı. İyileştiğimde bacağımın ne kadar güçlü olacağını -ve ne kadar hızlı hareket edebileceğimi, Eden’ı ne kadar daha erken bulabileceğimi- şimdiden kestirebiliyordum.</p>

  <p class="calibre6">Tess’e,“Evet,”dedim.“Harika.”Odanın kapısına odaklanabilmek için boynumu uzattım ama başımı döndürdü. Başımda fırtınalar kopuyordu ve koridorun sonundan gelen hafif sesleri duyabiliyordum. "Herkes ne yapıyor?"</p>

  <p class="calibre6">Tess tekrar omzundan arkaya baktı ve bana döndü. “Planın ilk bölümünü konuşuyorlar. Ben içinde değilim, bu yüzden geride kalacağım.” Yeniden uzanmama yardım etti. Sonra da garip bir sessizlik oldu. Hâlâ Tess’in ne kadar farklı göründüğüne alışamamıştım. Tess ona hayranlıkla baktığımı fark edip bocaladı, sonra da garip bir şekilde gülümsedi.</p>

  <p class="calibre6">"Bütün bunlar bitince," diye başladım, "benimle birlikte Koloniler’e gelmeni istiyorum, tamam mı?” Tess gülümsedi, sonra da ben devam ederken bir taraftan da heyecanla battaniyelerimi düzeltti. “Eğer her şey Vatanseverlerin planına göre giderse ve Cumhuriyet gerçekten düşerse, bu kaosun içine düşmemizi istemiyorum. Eden, June, sen ve ben. Tamam mı, kuzen?"</p>

  <p class="calibre6">Tess’in coşkusu sönüverdi. Bir an tereddüt etti. “Bilmiyorum, Day," dedi ve tekrar kapıya doğru baktı.</p>

  <p class="calibre6">"Neden? Vatanseverlerden falan mı korkuyorsun?"</p>

  <p class="calibre6">"Hayır... onlar bu zamana kadar bana hep iyi davrandılar.”</p>

  <p class="calibre6">"O zaman neden gelmek istemiyorsun?" diye sessizce sordum. Tekrar zayıf düştüğümü hissediyordum, her şeyin birbirine karışmasını engellemek zorlaşıyordu. “Lake’teyken, eğer şansımız olursa birlikte Kolonilere kaçacağımızı söylerdik hep. Babam bana Kolonilerin...”</p>

  <p class="calibre6">“Özgürlük ve fırsatların diyarı olduğunu söylemişti. Biliyorum.” Tess başını salladı. "Sadece..."</p>

  <p class="calibre6">"Sadece ne?"</p>

  <p class="calibre6">Tess’in ellerinden biri kayıp avcuma düştü. Onun çocuk hali yeniden gözlerimin önüne geldi, Nima bölgesinde çöpleri karıştırırken rastladığım zamanki hâli. Bu gerçekten de aynı kız mıydı? Elleri eskiden olduğu kadar ufak değildi ama yine de avucuma rahatça sığmışlardı. Başını kaldırıp bana baktı. "Day... senin için endişeleniyorum.”</p>

  <p class="calibre6">Gözlerimi kırptım. "Nasıl yani, ameliyat yüzünden mi?”&nbsp;</p>

  <p class="calibre6">Tess sabırsızca başını salladı. “Hayır. June yüzünden.”</p>

  <p class="calibre6">Derin bir nefes aldım, diyeceklerinden korkarak devam etmesini bekledim.</p>

  <p class="calibre6">Tess’in sesi garip bir tona büründü, tanıyamadığım bir sesti bu. "Şey... eğer June bizimle yolculuk ederse... yani ona ne kadar bağlı olduğunu biliyorum ama sadece birkaç hafta önce bir Cumhuriyet askeriydi. Arada sırada yüzünde beliren ifadeyi görmüyor musun? Sanki Cumhuriyeti özlüyor gibi veya geri dönmek ister gibi gelmiyor mu? Ya planımızı sabote etmeye kalkarsa ya da Koloniler’e ulaşmaya çalışırken sana düşman olursa? Vatanseverler bu konu hakkında önlem almaya..."</p>

  <p class="calibre6">"Sus.” Sesimin ne kadar yüksek ve sinirli çıktığına ben bile şaşırdım. Tess'e daha önce sesimi hiç yükseltmemiştim ve anında pişman oldum buna. Tess’in kıskançlığını söylediği her kelimede duyabiliyordum, June’un ismini ağzına almaktan ne kadar rahatsız olduğunu. "Her şeyin üstünden sadece birkaç hafta geçtiğini biliyorum. Tabii ki arada sırada belirsizlik anları yaşayacaktır. Değil mi? Yine de artık Cumhuriyet’e sadık değil ve eğer onunla birlikte seyahat etmesek bile tehlike içinde olacağız. Ayrıca June’un bizim hiç sahip olmadığımız yetenekleri var. Beni Batalla Binası’ndan nasıl kaçırdığını hatırlasana. Bizi güvende tutabilir.”</p>

  <p class="calibre6">Tess dudaklarını büzdü. "Peki Vatanseverlerin onun için hazırladığı plana ne diyorsun? Onun Seçmen’le ilişkisine?”</p>

  <p class="calibre6">"Ne ilişkisi?” Sanki hiç önemi yokmuş gibi yaparak zayıfça ellerimi kaldırdım. "Hepsi oyunun bir parçası. Seçmeni tanımıyor bile."</p>

  <p class="calibre6">Tess omuz silkti. "Yakında tanıyacak,” diye fısıldadı. "Onu manipüle etmek için yeterince yaklaşmak zorunda kaldığında tanıyacak." Yeniden gözlerini indirdi. "Ben seninle gelirim, Day. Seninle her yere gelirim. Ama sadece sana hatırlatmak istedim... onu. Hani olanlara bu taraftan bakmadıysan diye."</p>

  <p class="calibre6">“Her şey düzelecek,” demeyi başarabildim. “Sadece bana güven.”</p>

  <p class="calibre6">Gerginlik sonunda geçti. Tess’in yüzü her zamanki haline gelerek yumuşadı, benim de sinirim geldiği gibi gitti. Gülümseyerek, “Beni hep korudun," dedim. “Sağ ol, kuzen."</p>

  <p class="calibre6">Tess sırıttı. “Biri korumalı, değil mi?” Sıvanmış kollarıma baktı. “Bu arada, üniformanın sana uymasına sevindim. Katlıyken çok büyük görünüyordu ama görünüşe göre olmuş. “Ansızın bana doğru eğilip yanağımdan hızlıca öptü. Hemencecik geri sıçrayıverdi. Yüzü kıpkırmızı olmuştu. Tess daha küçükken de beni yanağımdan öpmüştü fakat bu, hareketinde daha fazlasını hissettiğim ilk seferdi. Tess’in bir aydan daha az bir süre içinde çocukluktan çıkıp yetişkinliğe nasıl geçtiğini çözmeye çalıştım. Rahatsız bir şekilde öksürdüm. Aramızda yeni, sıradışı bir ilişki doğmuştu.</p>

  <p class="calibre6">Sonra ayağa kalkıp elini çekti. Bana değil kapıya bakıyordu. "Üzgünüm, dinlenmen lazım. Daha sonra kontrole gelirim. Uyumaya çalış, olur mu?”</p>

  <p class="calibre6">O anda banyoya üniformaları bırakanın Tess olduğunu fark edebildim. Beni June’u öperken görmüş olabilirdi. Aklımdaki pusun arasından düşünmeye, o gitmeden söyleyecek bir şey bulmaya çalıştım ancak çoktan kapıdan çıkıp koridorda kaybolmuştu bile.</p>
</body>
</html>
