<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="6.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">VATANSEVERLER YOLA ÇIKMADAN ÖNCE KILIK DEĞİŞTİRMEME yardım ettiler.</p>

  <p class="calibre6">Kaede saçlarımı tam omuzlarımın üzerinde bitecek şekilde kesti, sonra da altın sarısı tutamları koyu kahverengiye çalan bir kırmızıya boyadı. Eğer rengi çıkarmak gerekirse diye özel bir temizleyiciyle kurtulabilecek bir boya kullandı. Razor da bana gözlerimin mavisini tamamen kapatan bir çift lens verdi. Sahte olduklarını sadece ben anlayabilirdim; irislerimi çevreleyen koyu mor tondaki incecik çizgiyi hâlâ görebiliyordum. Bu lensleri takmak başlı başına bir lükstü -zengin züppeler bu lensleri gözlerinin rengini değiştirmek için kullanıyorlardı-; hem de sırf zevk için. Eğer benim de olsaydı sokaklarda çok işime yarayabilirlerdi. Kaede yanağıma sahte bir yara izi ekledi, sonra da kılığıma hava kuvvetleri birinci sınıf öğrencilerinin giydiği üniformalardan biriyle noktayı koydu; bacaklarında kırmızı çizgiler bulunan simsiyah bir takımdı.</p>

  <p class="calibre6">Sonunda bana minik, ten renginde bir kulaklık ve mikrofon verdi; kulaklığı görünmeyecek şekilde kulağıma, İkincisini de yanağımın içine yerleştirdi.</p>

  <p class="calibre6">Razor da kendi Cumhuriyet subayı üniformasını giymişti. Kaede’nin üzerinde kusursuz bir uçuş üniforması vardı -her bir kolunda gümüş kanat çizgileri bulunan siyah bir tulum, ona uygun beyaz kondor eldivenleri ve uçuş gözlükleri vardı. Kaede boşuna Vatanseverlerin pilotu değildi- Razor daha önce onun kadar iyi split-S manevrası yapabilen birini görmediğini söylemişti. Kaede bir Cumhuriyet pilotu rolüne girmekte hiç sıkıntı çekmeyecekti.</p>

  <p class="calibre6">Tess çoktan gitmişti, Razor’ın dediğine göre başka bir Vatansever tarafından yarım saat önce götürülmüştü. Tess asker ' olamayacak kadar küçüktü, bu da onun Hanedan’a girebilmesi için hava gemisinin yüzlerce ocağında çalışan işçiler gibi basit kıyafetler giymesi gerektiği anlamına geliyordu.</p>

  <p class="calibre6">Sırada June vardı.</p>

  <p class="calibre6">June oturduğu koltuktan sessizce dönüşümümü izledi. Yataktaki konuşmamızdan beri birbirimize pek bir şey söylememiştik. Bizler farklı kıyafetler giymekteyken, June'da hiçbir farklılık yoktu; makyajsızdı, gözleri her zamanki gibi siyah ve delici, saçları da hep olduğu gibi parlak bir atkuyruğuydu. Razor’ın bize dün gece getirdiği düz askerî lise öğrencisi kıyafetiyleydi. Aslına bakacak olursak, June askerî kimliğindeki fotosundan çok da farklı görünmüyordu. İçimizde bir tek ona mikrofon ve kulaklık verilmemişti, sebebi belliydi. Kaede benimle ilgilenirken birkaç kez bakışlarını yakalamaya çalıştım.</p>

  <p class="calibre6">Bir saatten daha az bir süre sonra Razor’ın askerî jipinde Vegas ana hattında ilerliyorduk. İlk piramitlerin birkaç tanesini geçtik; İskender ise limanı, El Uksur, Kahire, ve Sfenks. Hepsi de adlarını Cumhuriyet öncesi bir medeniyetten almışlardı, yani Cumhuriyet’in okula gitmeme izin verdiği süre içerisinde öğrenebildiğim buydu. Gün içinde daha farklı görünüyorlardı, parlak işaret ışıkları ve kenarları sönüktü, çölün ortasında duran kara mezarlar gibiydiler. Askerler kapılarından girip çıkıyorlardı. Bu hareketliliği görmek güzeldi; içeri sızabilmemiz için daha iyi olacaktı. Üniformalarımızı tekrar kontrol ettim. Parlak ve gerçektiler. Haftalardır June ve ben asker kılığında olsak da bunu alışamamıştım. Yakası boynumu tahriş ediyor, kolları da çok sıkı geliyordu. June bunları sürekli giymeye nasıl dayanabiliyor diye merak ettim. Acaba en azından bana yakıştırmış mıydı? Omuzlarım gerçekten de biraz daha geniş duruyordu.</p>

  <p class="calibre6">Beni askerî ceketimin kenarlarıyla oynarken gören June, “Üniformanı çekiştirmeyi bırak," diye fısıldadı. “Hizasını bozuyorsun.”</p>

  <p class="calibre6">Bir saattir ettiği tek laf buydu. “Sen de en az benim kadar heyecanlısın,” diye cevap verdim.</p>

  <p class="calibre6">June durdu, sonra tekrar arkasını döndü. Ağzından bir şey kaçırmamak ister gibi dişlerini sıkmıştı. "Sadece yardımcı olmaya çalışıyorum," diye mırıldandı.</p>

  <p class="calibre6">Bir süre sonra uzanıp elini bir kere sıktım. O da benim elimi sıkarak karşılık verdi.</p>

  <p class="calibre6">Sonunda CG Hanedan’ın beklediği Firavun'a vardık. Razor bize yolu gösterdi, sonra da esas duruşa geçirdi. Sadece June sıradan çıkmıştı. Razor’ın yanında, sokağın bir kenarına dönük duruyordu. Çaktırmadan onu izledim.</p>

  <p class="calibre6">Bir saniye sonra, kalabalıktan başka bir asker kopup Razor'a, sonra da June’a selam verdi. O da omuzlarını dikleştirdi, askerin peşine takıldı ve sokaktaki kalabalığa karıştı. Böylece gözden kaybolmuştu. Nefesimi bıraktım, gidişi içimde bir boşluk yaratmıştı.</p>

  <p class="calibre6">Bütün bu işler bitene kadar onu bir daha göremeyecektim. O da eğer her şey yolunda giderse. Böyle şeyler düşünme. Her şey iyi gidecek.</p>

  <p class="calibre6">Firavun'a girip çıkan asker deniziyle birlikte içeri girdik. Mekânın içi devasaydı; ana girişten sonra tavan piramidin tepesine kadar uzanıyor ve CG Hanedanı tabanıyla sona eriyordu. Küçük şekillerin bir rampa ve yürüyüş platformları labirentinden geçerek gemiye bindiklerini görebiliyordum. Piramidin her katını sıra sıra baraka kapıları çevreliyordu. Her bir duvardan bitmek bilmez bir varış-kalkış saatleri dizisi geçiyordu. Piramidin dört ana kenarının her birinde çapraz asansörler gidip geliyordu.</p>

  <p class="calibre6">Burada Razor bizi yalnız bıraktı. İleride yürürken, bir an sonra kalabalığa doğru ani bir şekilde döndü ve üniformalar denizinde kayboldu. Kaede tereddütsüzce ilerlemeye devam ediyordu ancak bizimle yan yana yürüyebilecek kadar da yavaştı. Dudaklarının kıpırdadığını bile göremiyordum fakat sesi kulaklığımdan tertemiz bir şekilde geliyordu.</p>

  <p class="calibre6">"Razor diğer komutanlarla Hanedan’a binecek ama bizler askerlerle birlikte giremeyiz, kimliklerimiz açığa çıkabilir. Bu yüzden en iyi seçeneğimiz içeri sızmak olacak...”</p>

  <p class="calibre6">Gözlerimi hava gemisinin tabanına çevirip kenarını çevreleyen girintilere ve kuytulara göz gezdirdim. Aklım yerdeki bir hava gemisine sızıp iki poşet dolusu konserve yiyecek çaldığım zamana gitti. Los Angeles’ın gölünde daha küçük bir hava gemisi motorlarının ambale olmasına sebep olduğum sefer vardı bir de. İkisinde de fark edilmeden içeriye girmek için kolay bir yol vardı. Kendi mikrofonumdan, "Çöp boşaltım kanalları,” diye mırıldandım.&nbsp;</p>

  <p class="calibre6">Kaede onaylarcasına sırıttı. “Tam bir Koşucu gibi konuştun.”&nbsp;</p>

  <p class="calibre6">Piramidin köşelerinden birindeki asansörlere gelene kadar kalabalığın içinden geçtik. Burada asansörün kapısında yığılmış olan küçük gruba karışmıştık. Kaede benimle sohbet eder gibi yapmak için mikrofonunu kapadı, ben de diğer askerlerle göz göze gelmemeye dikkat ettim. Bir çoğu beklediğimden daha gençti, hatta benim yaşıma yakındılar, bazılarının daha şimdiden kalıcı yaraları vardı... benimki gibi metal uzuvlar, eksik bir kulak, yanık izleriyle kaplı bir el. Tekrar kafamı kaldırıp Hanedan’a baktım, bu sefer gövde boyunca sıralanmış bütün çöp kanallarını aklıma yazarak.</p>

  <p class="calibre6">Bu gemiye tırmanarak gireceksek bunu bir an önce yapmamız gerekiyordu.</p>

  <p class="calibre6">Asansör hemen geldi. Piramidin çapraz kenarında mide bulandırıcı bir yolculuktan sonra herkesin çıkmasını bekledik. En son biz çıktık. Herkes geminin girişine doğru en üst koridorun iki yanına saçılırken Kaede bana doğru döndü.</p>

  <p class="calibre6">Koridorun sonunda piramidin iç tavanına çıkan merdivenleri göstererek, “Biz bir kat daha çıkıyoruz," dedi. Orayı sessizce inceledim. Haklıydı. Bu merdivenler direkt olarak tavana (ve muhtemelen de çatıya) çıkıyordu ve tavanda metal askılar ile kesişen destek kirişlerinden oluşan bir labirent vardı. Buradan bakınca geminin arkası tavan boyunca durduğumuz kısmı gölgede bırakıyordu. Eğer bu son merdivenlerin ortasından sıçrayıp metal demirlerin arasına tırmanabilirsek gölgelerin içinden görünmeden gemiye ilerleyebilir ve gövdenin karanlık kısmına ulaşabilirdik. Dahası, havalandırma çok ses yapıyordu. Aşağıdaki gürültüyle birleşince, çıkardığımız hiçbir ses duyulmayacaktı.</p>

  <p class="calibre6">Yeni bacağımın buna dayanabilmesini umuyordum. Test etmek için iki kere zıpladım. Acımıyordu ama etimle metalin birleştiği yerde sanki henüz birbirine tam kaynamamış hissi veren küçük bir basınç vardı. Yine de gülümsemeden edemedim. “Eğlenceli olacağa benziyor,” dedim. Bir an için bile olsa kendimi eski günlerdeki kadar iyi hissettim.</p>

  <p class="calibre6">Karanlık merdivenlerden indik, sonra da her birimiz iskeleye doğru ufak bir sıçramayla demirlere tırmanmaya başladık. Kaede önden gidiyordu. Kolu sargıda olduğu için biraz zorlanıyordu ama kolunu biraz oynattıktan sonra iyice tutunmayı başarabildi. Şimdi sıra bendeydi. Hiç zorlanmadan kendimi demirlere doğru savurup gölgelere daldım. Bacağım iyi durumdaydı. Kaede aferin der gibi beni izliyordu.</p>

  <p class="calibre6">“Çok iyi hissediyorum," diye fısıldadım.</p>

  <p class="calibre6">"Belli oluyor."</p>

  <p class="calibre6">Sessizce ilerledik. Kolyem arada sırada yerinden çıkıp sallandı, ben de birkaç kez yerine geri sokmak zorunda kaldım. Arada bir aşağıya ve gemiye doğru bakıyordum; iniş zemini her rütbeden askerlerle doluydu, şimdi de Hanedan’ın bir önceki mürettebatının çoğu gemiden çıkmış olduğu için yeni gelenler giriş rampalarında uzun kuyruklar oluşturuyordu. Her birinin hızlı bir denetimden, kimlik kontrolünden ve vücut taramasından geçişini izledim. Bizim çok aşağımızda asansör kapılarının yakınında daha fazla asker birikiyordu.&nbsp;</p>

  <p class="calibre6">Birden durdum.</p>

  <p class="calibre6">Kaede, “N’oldu?" dedi.</p>

  <p class="calibre6">Parmağımla gösterdim." Gözlerim aşağıda kalabalığı yararak geçen birine odaklanmıştı.</p>

  <p class="calibre6">Thomas.</p>

  <p class="calibre6">Bu pislik bizi ta Los Angeles’tan buraya kadar takip etmişti. Arada bir durup rastgele önüne çıkan askerleri durduruyordu. Yanında, bu yükseklikten bakıldığında işaret feneri gibi parlayan, bembeyaz bir köpek vardı. Halüsinasyon görmediğimden emin olmak için gözlerimi ovuşturdum. Evet hâlâ oradaydı. Kalabalıkta kendine yol açarak ilerlemeye devam ediyordu, bir eli belindeki silahında, diğeri de devasa beyaz çoban köpeğinin tasmasındaydı. Arkasında birkaç asker onu takip ediyordu. Birden bedenim uyuştu, tek görebildiğim Thomas’ın silahını kaldırıp anneme doğrultuşu ve beni Batalla Binası’nın sorgu odasında öldüresiye dövüşüydü. Sinirden kan beynime sıçradı.</p>

  <p class="calibre6">Kaede dikkatimi dağıtan şeyin ne olduğunu fark etti ve aşağıya baktı. Sesi beni kendime getirdi. "Buraya June için geldi,” diye fısıldadı. "İlerle."<br class="calibre4" /></p>

  <p class="calibre6">Bedenim tir tir titrese de hemen tırmanmaya koyuldum. "June mu?” diye fısıldadım. Öfkemin arttığını hissedebiliyordum. "O kadar kişi içinden bula bula onu mu June'un peşine taktınız?”</p>

  <p class="calibre6">"İyi bir sebebi var.”</p>

  <p class="calibre6">"Neymiş o sebep?”</p>

  <p class="calibre6">Kaede sabırsızlıkla ofladı. "Thomas ona zarar vermeyecektir."</p>

  <p class="calibre6"><i>Sakin ol. Sakin ol. Sakin ol.</i> Kendimi ilerlemeye zorladım. Şu anda Kaede’nin dediklerine güvenmekten başka seçeneğim yoktu. Ellerimin titremesini durdurmaya, nefretimi bastırmaya çalıştım. Thomas’ın June'a dokunması düşüncesine katlanamıyordum. Eğer ona odaklanırsam, başka hiçbir şeye konsantre olamayacaktım.</p>

  <p class="calibre6"><i>Sakin. Ol.</i></p>

  <p class="calibre6">Altımızda, Thomas’ın devriyesi kalabalıktan geçiyordu. Yavaş yavaş asansörlere doğru geliyordu.</p>

  <p class="calibre6">Geminin gövdesine vardık. Buradan bakınca gemiye rampalardan girmeyi bekleyen askerlerin oluşturduğu sırayı görebiliyordum. İşte o anda köpeğin ilk havlamasını duydum. Thomas ve askerleri şimdi asansör terminallerinden birinde toplanmışlardı. Bizim girdiğimiz terminalde. Köpek, burnu asansörün kapısında, kuyruğunu sallayarak durmadan havlıyordu. Önüne bak. İlerlemeye devam et.</p>

  <p class="calibre6">Zemine bir bakış attım. Thomas bir eli kulaklığında duruyordu. Sanki duyduğu şeyi anlamakta güçlük çekiyormuşçasına bir dakika boyunca öylece durdu. Sonra, aniden adamlarına bağırdı ve asansörden uzaklaşmaya başladılar. Tekrar kalabalığa girdiler.</p>

  <p class="calibre6">Geminin gövdesinin karanlıkta kalan kısmına yeterince yaklaşana kadar piramidin tavanındaki gölge boyunca ilerledik. Aramızda en az dört metre vardı, yanında sadece geminin güvertesine giden dikey bir metal merdiven bulunuyordu. Kaede demirlerin üzerinde dengesini sağlayıp bana döndü. “Önce sen zıpla," dedi. “Sen daha iyisin.”</p>

  <p class="calibre6">Harekete geçme zamanıydı. Kaede gemiye uygun bir açıyla zıplayabileceğim kadar kenara çekildi. Duruşumu ayarladım, kendimi hazırladım, bacağımın tek parça halinde kalacağını umarak koca bir sıçrayış yaptım. Bedenim yumuşak bir tok sesiyle merdivenin demirlerine çarptı, acıdan bağırmamak için dişlerimi sıktım. İyileşmekte olan bacağım acıyla doldu. Birkaç saniye bekledim, tekrar tırmanmaya başlamadan önce sızısının geçmesini bekledim. Bu taraftan devriyeyi göremiyordum artık ama bu, onların da bizi göremediği anlamına geliyordu, diye umuyordum. Belki de gitmişlerdi. Arkamda Kaede'nin sıçrayıp benden biraz daha aşağıya tutunduğunu gördüm.</p>

  <p class="calibre6">Sonunda, çöp boşaltım kanalına vardım. Merdivenden zıpladım... ellerim kanalın yanına tutundu ve karanlığın tam içine sallandım. Bir kez daha acı dalgasını hissettim ama bacağım hâlâ bu enerjiyle doluydu, uzun süredir ilk kez güçlenmişti. Ellerimdeki tozu çırpıp ayağa kalktım. Kanalın içinde ilk fark ettiğim şey soğuk havaydı. Kalkış için geminin içini serinletiyor olmalılardı.</p>

  <p class="calibre6">Biraz sonra Kaede de içeriye savruldu. İrkilip hâlâ yaralı olan kolundaki alçıyı ovuşturdu, sonra da göğsümü dürttü. “Tırmanışın ortasında öyle durma bir daha,” diye yapıştırdı. “Her zaman ilerlemeye devam et. Fevri davranman bize pahalıya mal olabilir."</p>

  <p class="calibre6">“O zaman fevri davranmama neden olmayın," diye cevap verdim: "Bana neden Thomas'ın June’u almaya geleceğini söylemediniz?”</p>

  <p class="calibre6">“Senin o yüzbaşıyla geçmişini biliyorum," diye cevapladı. Karanlıkta gözlerini kıstı, sonra da kanaldan yukarı doğru tırmanmamız için işaret verdi. “Ve Razor bu konuda önceden endişelenmenin senin yararına olmayacağını düşündü.”</p>

  <p class="calibre6">Cevap vermeye hazırdım fakat Kaede bana uyaran gözlerle baktı. Öfkemi bastırdım. Neden burada olduğumu kendime hatırlattım. Eden için buradaydım. Eğer Razor June’un en güvende olacağı yerin Thomas’ın yanı olduğunu düşünüyorduysa, öyle olsundu. Peki ya June'u bulunca ne yapacaklardı? Ya bir şeyler yanlış giderse ve Kongre ya da mahkemeler Razor’ın planlamadığı bir şey yaparsa? Her şeyin sorunsuzca hallolacağından nasıl böyle emin olabiliyordu?</p>

  <p class="calibre6">Kaede’yle birlikte Hanedan’ın alt katlarından birine gelene kadar kanal boyunca ilerledik. Kimsenin olmadığı arka motor odalarından birindeki merdiven boşluğunda kalkışa kadar gizlendik. Buhar pistonları alevlendi ve kalkan geminin zeminden yükselirken ayağımıza yüklediği basıncı hissettik. Geminin yanlarından kurtulan dev halatların çarpma seslerini ve başarıyla tamamlanan kalkışı alkışlayan zemin mürettebatının coşkulu tezahüratını duyabiliyordum. Yarım saat sonra, sonunda hiddetim dindiğinde, merdiven boşluğundan çıktık. Biri motorlara, diğeriyse direkt olarak alt katlara giden iki yolla karşılaşınca Kaede, “Bu taraftan,” diye fısıldadı. “Bazen ana güverteye girişlere sürpriz denetimler yapılır. Motor odalarında o kadar sıkıntı yaşamayız.” Durdu, bir elini kulağına bastırdı, konsantrasyondan kaşları çatılmıştı.</p>

  <p class="calibre6">“Ne oldu?”</p>

  <p class="calibre6">“Anladığım kadarıyla Razor gemiye binmiş,” diye cevapladı.</p>

  <p class="calibre6">İlerlerken bacağım biraz sızlıyordu, biraz topalladığımı fark ettim. Motor odalarına giden başka bir merdivenden ilerledik, yolda birkaç askere rastladık, sonra da merdivenlerin bittiği "6" numaralı kata geldik. Karşımıza dar bir kapı çıkana kadar bu koridordan ilerledik. Duvardaki tabelada "A, B, C, D Motor Odalarına Gider” yazıyordu.</p>

  <p class="calibre6">Kapıda tek başına bir nöbetçi vardı. Başını kaldırdı, bizi gördü ve dik duruşa geçti. "Ne istiyorsunuz?" diye mırıldandı.</p>

  <p class="calibre6">Karşılıklı selam verdik. Kaede, "Birini görmek için gönderildik,” diye yalan attı. “Motor odası personeli."</p>

  <p class="calibre6">“Öyle mi? Kim?” Kaede'ye inanmadığını gösterircesine gözlerini kıstı. "Sen pilot değil misin? Üst güvertede olman gerekiyor. Denetleme yapıyorlar."</p>

  <p class="calibre6">Kaede tam itiraz edecekti ki araya girip mahcup bir ifade takındım. Sorgulamayacağını düşündüğüm tek şeyi söyledim. Nöbetçiye, “Tamam ama aramızda kalsın," diye mırıldanıp Kaede’ye yandan bir bakış attım. "Biz, şey... güzel bir yer arıyorduk, bilirsin işte. Motor odalarının uygun olacağını düşündük." Ona özür dilercesine göz kırptım. “Şu kızı bir kere öpebilmek için haftalardır uğraşıyorum. Diz ameliyatı girdi araya." Durup abartılı bir şekilde topallayışımı gösterdim.</p>

  <p class="calibre6">Nöbetçi birden sırıttı ve sanki haylazca bir şeyde yer almaktan hoşlanmış gibi güldü. Bacağıma anlayışla bakarak, "Hımm, anlıyorum," dedi. “Kız tatlıymış." Ben de onunla güldüm. Kaede de gözlerini devirerek eşlik etti.</p>

  <p class="calibre6">Nöbetçi kapının kilidini açarken Kaede ona, “Dediğin gibi," dedi. “Denetime geciktim. Elimizi çabuk tutacağız, birkaç dakika içinde en üst güverteye gideceğiz."</p>

  <p class="calibre6">Bizler içeri girerken, "iyi şanslar, zavallı âşıklar sizi," diye seslendi. Birbirimize yavaşça selam verdik.&nbsp;</p>

  <p class="calibre6">Kaede giderken, “Ona anlatacak çok iyi bir hikâyem vardı," diye fısıldadı. “Yine de iyi uydurdun. Hepsini tek başına mı düşündün?” Kurnazca gülümsedi ve beni baştan aşağı süzdü. "Bu kadar çirkin biriyle takım olmam çok kötü oldu.”</p>

  <p class="calibre6">Kendimi savunuyormuşçasına iki elimi kaldırdım. "Bu kadar kötü bir yalancıyla takım olmam çok kötü oldu.”</p>

  <p class="calibre6">Kırmızı ışıklar içindeki silindir bir koridordan ilerledik. Burada bile ekranlarda haberler ve hava gemisiyle ilgili güncellemeler yer alıyordu. Cumhuriyetin aktif haldeki hava gemilerinin nereye gitmekte olduğu tarihleri ve programları liste halinde gösteriliyordu. Görünüşe göre şu anda on iki tane gemi yoldaydı. Ekranlardan birinin yanından geçerken gözlerim CG Hanedan’ı buldu.</p>

  <p class="calibre6">CUMHURİYET GEMİSİ HANEDAN I&nbsp;</p>

  <p class="calibre6">KALKIŞ: 08:51&nbsp;</p>

  <p class="calibre6">OKYANUS STANDART SAATİ,01.13&nbsp;</p>

  <p class="calibre6">FİRAVUN LİMANI'NDAN, LAS VEGAS, NVI VARIŞ: 17:04&nbsp;</p>

  <p class="calibre6">SINIR STANDART SAATİ, 01.13&nbsp;</p>

  <p class="calibre6">BLACKWELL LİMANI'NDAN, LAMAR, CO</p>

  <p class="calibre6">Lamar. Kuzeydeki cephe şehirlerinden birine doğru gidiyorduk. Kendime Eden’a bir adım daha yakınlaştığımızı hatırlattım. June’a bir şey olmayacaktı. Bu görev yakında sona erecekti.</p>

  <p class="calibre6">Girdiğimiz ilk oda muazzamdı; art arda bir sürü dev kazanlar ve tıslayan hava delikleri, her birinin başında da düzinelerce işçi. Bazıları sıcaklığı kontrol ediyor, diğerleriyse ocaklara beyaz kömür gibi bir şey atıyordu. Hepsi Tess’in Venezia’da bizden ayrılmadan önceki gece üzerine giydiği kıyafetin aynısını giyiyordu. Bir sıra kazanın yanından geçip sonraki kapıya geldik. Bir merdiven daha. Sonra da Hanedan’ın alt güvertesine vardık.</p>

  <p class="calibre6">Bu hava gemisi devasaydı. Daha önce de bir hava gemisinde bulunmuştum. Tabii ki ne de olsa hava gemisi kargolarından birçok kere yiyecek çalmıştım, birkaçının da motorlarını bozmuştum. On üç yaşındayken, CG Pacifica’nın uçuş güvertesine gizlice girip üç tane F-170 savaş uçağından yakıt çalıp sonra da iyi bir fiyattan karaborsada satmıştım. Ancak daha önce hiç bu kadar büyük bir gemide bulunmamıştım. Kaede bizi merdivenin sonundaki kapıdan dışarıya, üstümüzdeki bütün katların görülebildiği metal bir geçide çıkardı. Askerler her yerdeydi. Yüzlerimizin ifadesiz olmasına dikkat ederek onlarla birlikte yürüdük. Bu en alt katta, birkaç farklı birlik tatbikat yapıyordu. Koridor boyunca kapılar uzanıyordu ve her dört kapıda bir duvarda haberleri gösteren bir ekran vardı. Her ekranın üzerinde de Seçmen’in portresi yer alıyordu. Çok hızlılardı, değil mi?</p>

  <p class="calibre6">Razor’ın ofisi dördüncü güvertede duvar boyunca yer alan altı ofisten biriydi, kapısına gümüşten bir Cumhuriyet mührü oturtulmuştu. Kaede kapıyı iki kere vurdu. Razor’ın içeri girmemizi söyleyen sesini duyunca bizi içeri soktu, kapıyı dikkatlice arkasından kapadı ve hazır ola geçti. Ben de onu takip ettim. Botlarımız ahşap zeminde tıkırdıyordu. Odada hafif bir yasemin kokusu vardı; şatafatlı, küre şeklindeki duvar lambalarına ve arka duvarda yer alan Seçmenin portresine bakarken buranın ne kadar soğuk olduğunu fark ettim. Razor elleri arkasında, masasının yanında duruyordu; oldukça şık resmî komutan üniforması içinde, benzer bir üniforma giyen bir kadınla konuşuyordu.</p>

  <p class="calibre6">Bu kadın, Komutan Jameson’dı.</p>

  <p class="calibre6">Kaede'yle birlikte donakaldık. Thomas’ı görmenin yaşattığı şoktan sonra, eğer Komutan Jameson Vegas’a geldiyse, herhalde piramit limanda yüzbaşısının hareketlerini gözlemliyordur diye varsaymıştım. Gemide olacağını hiç düşünmemiştim. Neden cepheye gidiyordu ki?</p>

  <p class="calibre6">Kaede’yle birlikte selam verirken Razor bize doğru işaret verdi. Bize, “Rahat,” diyip tekrar Komutan Jameson’a döndü. Yanımda Kaede’nin gerginliğini hissedebiliyordum. Sokak içgüdülerim devreye girdi. Eğer Kaede gerildiyse, bu Vatanseverlerin Komutan Jameson’ın burada olacağını göz önüne almadıkları anlamına geliyordu. Gözlerim kapının kilidine fırladı; arkamı döndüğümü, kapıyı savurarak açtığımı ve balkon korkuluklarından kendimi aşağıdaki güverteye bıraktığımı hayal ettim. Geminin ayrıntılı planı üç boyutlu bir harita gibi dönüyordu. Beni tanıması halinde fırlamaya hazır olmalıydım. Kaçış yolum hazır olmalıydı.</p>

  <p class="calibre6">Komutan Jameson, "Gözlerimi açık tutmamı söylediler,” dedi Razor'a.</p>

  <p class="calibre6">Razor tamamen rahat görünüyordu, omuzları gevşekti ve yüzünde hafif bir gülümseme vardı. "Sen de bu tavsiyeyi dinlemelisin, DeSoto. Eğer garip bir şey fark edersen, bana gel. Ben hazır olacağım.”</p>

  <p class="calibre6">"Tabii ki.” Üniformasındaki nişanı daha yüksek olmasına rağmen Razor, Komutan Jameson’a saygıyla selam verdi. "Size ve Los Angeles’a iyi şanslar.”</p>

  <p class="calibre6">Normal selamlarını verdiler. Sonra Komutan Jameson kapıya doğru yürümeye başladı. Hareket etmemeye çalışıyordum fakat vücudumdaki her bir hücre kaçmamı söylüyordu.</p>

  <p class="calibre6">Komutan Jameson yanımdan geçti, beni baştan aşağı süzerken sessizce bekledim.</p>

  <p class="calibre6">Gözümün kenarıyla suratının katı çizgilerini ve ince, kızıl dudaklarını görebiliyordum. İfadesinin ardında iç dondurucu bir boşluk vardı, kanıma hem korku hem de nefret enjekte eden bir duygusuzluk. Sonra da elinin sargıda olduğunu gördüm. Beni Batalla Binası nda esir aldığı zamandan beri, dişlerimi parmağının kemiğine kadar geçirdiğimden beri hâlâ yaralıydı.</p>

  <p class="calibre6">Kim olduğumu biliyor, diye düşündüm. Sırtımdan bir damla ter aktı. Biliyor olmalıydı. Bu kısacık bakışla bile, sahte bir kılıkta olduğumu, koyu renkte, kısa kesilmiş saçlarımın, yapay yara izinin ve lenslerin gerçek olmadığını anlamıştı. Alarm vermesini bekledim. Botlarımı yere doğru eğdim, kaçmaya hazırdım. İyileşmekte olan bacağım nabız gibi atıyordu.</p>

  <p class="calibre6">Fakat o saniye geçti ve Komutan Jameson kapıya yaklaşırken bakışlarını başka yöne çevirdi. Uçurumdan geri adım attım. Hoşnutsuzca, “Üniforman darmadağınık, asker,” diye seslendi. “Eğer Komutan DeSoto’nun yerinde olsaydım, on iki tur ceza verirdim.”</p>

  <p class="calibre6">Uzaklaştı, kapıdan geçti ve gözden kayboldu. Kaede kapıyı kilitledi, omuzlarını çökertti ve nefesini verdiğini duydum. Ofisteki koltuğa kurulurken Razor’a, “İyi kurtardık,” dedi. Sözlerindeki alay duyulabiliyordu.</p>

  <p class="calibre6">Razor bana da oturmamı işaret etti. “Arkadaşımızın birinci sınıf sahte kılığı için bir teşekkürü hak ettin, Kaede,” dedi. Kaede’nin gözleri sevinçle ışıldadı. “Bu beklenmeyen sürpriz için özür dilerim. Komutan Jameson’ın kulağına June’un tutuklanacağı hakkında bilgi gitmiş. Başka bir şey olup olmadığını görmek için gemiye binmek istemiş." Masasına oturdu. "Şimdi Vegas’a giden uçağa binecek.”</p>

  <p class="calibre6">Zayıf düşmüştüm. Kaede'nin yanında koltukta dinlenirken, Komutan Jameson geri gelir diye pencerelere bakmaktan kendimi alıkoyamıyordum. Pencerelerde buzlu cam vardı. Bizi burada kimse görebilir miydi?</p>

  <p class="calibre6">Kaede tekrar rahatlamıştı, Razor’la birlikte sonraki adımlarımız hakkında konuşuyordu. Ne zaman varacağımızdan, Lamar'da ne zaman tekrar bir araya geleceğimizden, başkentteki sahte askerlerin yerlerinde olup olmadıklarından bahsediyordu. Ama ben sadece Komutan Jameson’ın yüzündeki ifadeyi düşünebiliyordum. Şu ana kadar karşılaştığım bütün Cumhuriyet askerleri arasında, belki Chian haricinde, sadece Komutan Jameson’ın bakışları beni iliklerime kadar dondurabiliyordu. Annemin ölümü ve John'un idamı için nasıl emir verdiğini hatırlamamaya çalıştım. Eğer Thomas, June’u gözaltına alırsa, Komutan Jameson ona ne yapacaktı? Razor onu gerçekten koruyabilir miydi? Gözlerimi kapayıp June’a sessiz bir mesaj göndermeye çalıştım. Güvende ol. Bütün bunlar bittiğinde seni tekrar görmek istiyorum.</p>
</body>
</html>
