<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="20.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">KOLONİLER HEMŞİRESİNİN KOLUNA ENJEKTE ETTİĞİ İLAÇLARLA June’un sonunda tekrar uyuması yarım saat aldı. Tekrar ağabeyi için ağlamıştı, sanki bir çukurun içine düşmüş, yaralı kalbi gözler önüne serilmiş bir halde kendi içinde darmadağın olmuştu. Onun o güçlü bakan koyu gözleri... bakışları... kırılmıştı. İrkildim. Tabii ki ağabeyini yitirmenin nasıl bir şey olduğunu biliyordum. Gözleri kapalı kirpiklerinin ardında dans ederken izledim, büyük ihtimalle onu uyandırmayacağım bir kâbusun derinliklerindeydi. Bu yüzden ben de sadece onun benim için yaptığı şeyin aynısını yaptım. Saçlarını okşayıp nemli alnını, yanaklarını ve dudaklarını öptüm. Bir işe yarıyormuş gibi görünmüyordu fakat yine de yaptım.</p>

  <p class="calibre6">Hastane yeterince sessizdi ancak birkaç ses kafamda bir gürültü oluşturdu: tavandaki ışıklardan gelen hafif vızıltı ve dışarıdaki koşuşturmacadan gelen bastırılmış gürültü. Cumhuriyet’te olduğu gibi, duvara monte edilmiş bir ekrandan savaş cephesi haberleri yayınlanıyordu. Cumhuriyet’in aksine, haberlerin arasına sokaklardaki gibi anlamadığım şeylerin reklamları serpiştirilmişti. Bir süre sonra izlemeyi bıraktım. Sürekli Eden’a ilk veba bulaştığı zamanlar annemin onu rahatlatışını,ona yatıştırıcı sözler söyleyişini, zavallı sargılı elleriyle yüzüne dokunuşunu ve John’un yatağının yanına bir kase çorbayla gelişini düşünüp duruyordum.</p>

  <p class="calibre6">June, Her şey için çok üzgünüm, demişti.</p>

  <p class="calibre6">Birkaç dakika sonra bir asker odamızın kapısını açtı ve bana doğru yürüdü. Bu benim kim olduğumu fark edip bizi bu yirmi katlı hastaneye getirten askerdi. Kız önümde durdu ve hafifçe eğilerek selam verdi. Bir asker gibi. Aynı derecede şaşırtıcı olan şey ise onun odada bizimle birlikte duran tek asker olmasıydı. Bu insanlar beni ve June’u bir tehdit olarak görmüyor olmalıydı. Kelepçe yoktu, hatta kapımızın önünde bekleyen bir nöbetçi bile. Bizim Seçmen’in suikast planını suya düşürenler olduğumuzu biliyorlar mıydı? Eğer Vatanseverlere sponsorluk yapıyorlarsa er ya da geç bunu öğreneceklerdi. Belki de Vatanseverler için çalıştığımızı bilmiyorlardı bile. Razor bizi gerçekten de oyuna çok sonradan dâhil etmişti.</p>

  <p class="calibre6">“Arkadaşın tehlikeyi atlattı sanırım?” Gözleri June’a kaydı. Sadece başımla evet dedim. Burada kimsenin June'un Cumhuriyet’in sevgili dehası olduğunu bilmemesi en iyisiydi. Asker, “Durumuna bakılacak olursa,” diye ekledi, “kendi kendine hareket edebilecek hale gelene kadar burada kalması gerekecek. Onunla burada kalabilirsin ya da istersen DesCon A.Ş. sana ek bir oda için sponsorluk yapmaktan mutluluk duyacaktır.”</p>

  <p class="calibre6">DesCon A.Ş. Anlamadığım birkaç Koloniler terimi daha. Ama cömertliği sorgulayacak da değildim. Eğer burada benimle bir hastanede en iyi şekilde ilgilenecekleri kadar ünlüysem o zaman bunu sonuna kadar değerlendirecektim. "Teşekkürler,” diye karşılık verdim. “Burada kalsam bana yeter.”</p>

  <p class="calibre6">Odanın boş kısmını işaret ederek, “Senin için yeni bir yatak getirteceğiz,” dedi. “Sabah tekrar gelip sizi kontrol ederiz."</p>

  <p class="calibre6">Tekrar June'un başındaki nöbetime döndüm. Nöbetçi gitmeyince ona bakıp kaşlarımı kaldırdım. Kızardı. “Yapabileceğim başka bir şey var mı?”</p>

  <p class="calibre6">Etkilenmemiş gibi yapıp rahat görünmeye çalıştı. “Hayır. Ben sadece... demek sen Daniel Altan Wing’sin, ha?” İsmimi sanki nasıl durduğunu görmek için deniyormuş gibi söylüyordu. “Evergreen Kuruluşu sekmelerinde senin hakkında hikâyeler yayımlayıp duruyor. Cumhuriyet İsyancısı, Hayalet, Joker... herhalde senin için her gün yeni bir isim ve fotoğraf buluyorlardır. Los Angeles hapishanesinden tek başına kaçmışsın diyorlar. Hey, o Lincoln denen şarkıcıyla gerçekten çıktın mı?"</p>

  <p class="calibre6">Bu fikir o kadar saçmaydı ki gülmek zorunda kaldım. Koloniler vatandaşlarının Cumhuriyet’in hükümet tarafından görevlendirilen propaganda şarkıcıları hakkında çıkanları takip ettiğini bilmiyordum. "Sence de Lincoln benim için biraz yaşlı değil mi?”</p>

  <p class="calibre6">Gülüşüm aramızdaki gerginliği bozdu ve asker de benimle güldü. “Eh, bu hafta çıkıyorsun. Geçen hafta Evergreen Kuruluşu senin Cumhuriyet idam mangasının attığı bütün kurşunlardan sıyrılıp idamdan kurtulduğunu yazdı.” Asker tekrar güldü ancak ben sustum.</p>

  <p class="calibre6">Hayır, kurşunlardan sıyrılmamıştım. Ağabeyimin benim yerime onların karşısına çıkmasına izin vermiştim.</p>

  <p class="calibre6">Yüz ifademi görünce kızın kahkahası da garip bir şekilde söndü. Boğazını temizledi. “İkinizin geldiği tüneli mühürledik. Bir ayda mühürlediğimiz üçüncü tünel. Arada sırada tıpkı sizin gibi Cumhuriyet mültecileri geliyor ve Tribune’da yaşayan insanlar onlarla başa çıkmaktan artık gerçekten bıktı. Kimse düşman topraklardan gelen sivillerin birden gelip kendi yaşadığı yere yerleşmesinden hoşlanmıyor. Genellikle onları tekrar cepheye postalıyoruz. Sen şanslısın.” Asker iç geçirdi. "Eskiden, bütün buralar Amerika Birleşik Devletleri’ydi. Bunu biliyorsun, değil mi?”</p>

  <p class="calibre6">Yirmi beş sentlik kolyem birden boynumda ağırlaştı. “Biliyorum.”</p>

  <p class="calibre6">“Peki, selleri biliyor musun? Hızla geldiler ve iki yıldan az bir sürede alçaklarda yer alan güneyin yarısını yuttular. Senin gibi ünlülerin hiç duymadıkları yerleri. Louisiana, gitti. Florida, Georgia, Alabama, Mississippi, Carolina’lar, gitti. Bu o kadar hızla gerçekleşti ki onların hiç var olmadıklarına yemin edebilirdin, en azından eğer hâlâ okyanusun açıklarında binalarından bazılarının uçları görünmeseydi.”</p>

  <p class="calibre6">“Sizler de bu yüzden mi buraya geldiniz?”</p>

  <p class="calibre6">"Batıda daha çok toprak var. Orada ne kadar çok mültecinin olduğu hakkında bir fikrin var mı?Sonra batı,doğulular eyaletlerini daha da kalabalıklaştırmasınlar diye Dakota’ların başından Teksas'ın ucuna kadar bir duvar ördü'' Asker bir yumruğunu diğer avcuna yapıştırdı. “Bu yüzden içeri girebilmek için tünellere ihtiyacımız vardı. Eskiden göçler tavan yaptığında bu tünellerin binlercesi vardı. Sonra savaş başladı. Cumhuriyet bu tünelleri bize sürpriz saldırılarda bulunmak için kullanmaya başlayınca hepsini mühürledik. Savaş o kadar uzun süredir devam ediyor ki insanların çoğu savaşın toprak için yapıldığını hatırlamıyor bile. Ama sel suları sonunda yerine oturduğunda burası istikrara kavuştu. Sonra da Amerika Kolonileri olduk.” Kız bunu göğsünü kabartarak söylemişti. "Bu savaş çok fazla sürmeyecek; bir süredir kazanmaktayız.”</p>

  <p class="calibre6">Kaede’nin bana Lamar’a ilk iniş yaptığımızda savaşı Kolonilerin kazanmakta olduğunu söylediğini hatırladım.O zamanlar bu konuya fazla kafa yormamıştım, ne de olsa bir kişinin varsayımları ne kadar önemli olabilirdi ki? Ya da söylentiler? Fakat şimdi bu asker bunları doğruymuş gibi söylüyordu.</p>

  <p class="calibre6">Dışarıdaki gürültü artınca ikimiz de durduk. Başımı eğdim. Buraya geldiğimizden beri hastaneye girip çıkan bir sürü kişi vardı ama bunu hiç düşünmemiştim. Şimdi sanırım ismimi duyuyordum. “Orada neler olduğunu biliyor musun?" diye sordum. "Arkadaşımı daha sessiz bir odaya götürebilir miyiz?"</p>

  <p class="calibre6">Asker kollarını kavuşturdu. "Bu karmaşanın ne olduğunu kendi gözlerinle görmek ister misin?” Kalkıp onu takip etmemi istedi.</p>

  <p class="calibre6">Dışarıdaki tezahüratlar patlama seviyesine gelmişti. Asker balkonun kapılarını savurarak açıp bizi gecenin içine çıkarınca soğuk bir esinti ve kocaman bir karşılama korosuyla karşılaştım. Parlayan ışıklar beni kör etti, bir saniyeliğine tek yapabildiğim orada metal korkuluklara tutunup manzaraya bakmak oldu. Gecenin bayağı geç bir saati olmalıydı ancak penceremizin altında karla kaplı zemine aldırış etmeyen yüzlerce insan olmalıydı. Hepsi gözlerini bana çevirmişti. Çoğunda elde yapılmış pankartlar vardı. Bizim tarafımıza hoş geldin! diyordu biri.</p>

  <p class="calibre6">Başka biri, <i>Hayalet yaşıyor,</i> diyordu.</p>

  <p class="calibre6">Üçüncü bir pankartta, <i>Cumhuriyeti Yık</i>, yazıyordu. Düzinelerce vardı. Day: Fahrî Kolon ili! Tribüne'a Hoş Geldin, Day! Bizim evimiz senin de evindir!</p>

  <p class="calibre6">Kim olduğumu biliyorlardı.</p>

  <p class="calibre6">Şimdi de asker beni gösterip kalabalığa gülümsüyordu. "Bu Day,"diye bağırıyordu.</p>

  <p class="calibre6">Yeniden tezahüratlar koptu. Olduğum yerde donakalmıştım. Bir sürü insan çıldırmışçasına isminizi bağırırken ne yapmanız gerekiyordu? Hiçbir fikrim yoktu. Bu yüzden el salladım, onlar da daha yüksek sesle bağırdılar.</p>

  <p class="calibre6">Asker gürültünün üstünden bana, “Burada bir starsın,” dedi. O bütün bunlarla benden daha çok ilgileniyormuş gibi görünüyordu. "Cumhuriyetin yakalayamadığı tek asi. Güven bana, sabaha bütün sekmelerde çıkacaksın. Evergreen Kuruluşu seninle röportaj yapmak için yanıp tutuşuyor olmalı.”</p>

  <p class="calibre6">Konuşmaya devam ediyordu ancak artık dikkatim onda değildi. Pankart açanlardan biri dikkatimi çekmişti. Ağzını atkıyla kaplamış ve yüzünün bir kısmını kapüşonuyla kapatmış bir kızdı bu.</p>

  <p class="calibre6">Ama onun Kaede olduğunu görebiliyordum.&nbsp;</p>

  <p class="calibre6">Başım döndü. Hemen aklıma sığınakta yanıp sönen ve June’la bana saklandığımız yere birilerinin yaklaşmakta olduğu uyarısını veren kırmızı alarm geldi. Bizi Koloniler’de takip ettiğini düşündüğüm kişiyi hatırladım. O Kaede miydi? Bu diğer Vatanseverlerin de burada olduğu anlamına mı geliyordu? Neredeyse diğerlerinin arasında kaybolan bir pankart tutuyordu.</p>

  <p class="calibre6">Yazan şuydu: <i>Geri dönmelisiniz. Hem de hemen.</i></p>
</body>
</html>
