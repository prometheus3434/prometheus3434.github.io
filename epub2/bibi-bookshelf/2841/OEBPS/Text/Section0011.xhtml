<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="5.Kısım JUNE"><b class="calibre11">JUNE</b></h2>

  <p class="calibre6">SAAT: 05.45&nbsp;</p>

  <p class="calibre6">VENEZIA</p>

  <p class="calibre6">RESMİ BİR VATANSEVER ÜYESİ OLARAK I. GÜN.</p>

  <p class="calibre6"><br /></p>

  <p class="calibre6">AMELİYAT SIRASINDA ODADA OLMAMAYI SEÇTİM, TESS TABİİ Kİ Sıhhiyeciye yardım etmek için odada kaldı. Day’in solmuş ve ifadesiz yüzü, doksan derece tavana dönmüş kafası ve masada bilinçsizce yatışı, hastanenin arka sokağında Metias’ın cesedi üzerine eğildiğim o geceyi hatırlatacaktı. Vatanseverlere zayıf yönlerimi göstermemeye karar verdim. Bu yüzden onlardan uzaklaştım, ana salondaki koltukların birinde tek başıma oturdum.</p>

  <p class="calibre6">Ayrıca Razor’ın benim için hazırladığı planı düşünmek için de yalnız kalmaya ihtiyacım vardı:</p>

  <p class="calibre6">Cumhuriyet askerleri tarafından tutuklanacaktım.</p>

  <p class="calibre6">Seçmenle özel olarak görüşme ayarlamanın bir yolunu bulacak ve onun güvenini kazanacaktım.<br class="calibre4" /></p>

  <p class="calibre6">Ona, Cumhuriyet’e karşı işlediğim bütün suçları affettirecek sahte bir suikast planından bahsedecektim.</p>

  <p class="calibre6">Sonra da onu <i>gerçek</i> suikasta sürükleyecektim.</p>

  <p class="calibre6">Rolüm buydu. Bunu düşünmek ile yapmak aynı şey değildi. Ellerime bakıp onları kana bulamaya, birini öldürmeye hazır mıyım diye merak ettim. Metias bana hep ne derdi? “<i>Çok az insan haklı sebeplerle adam öldürür, June</i>.” Sonra da Day’in banyoda söyledikleri aklıma geldi.“<i>Bu kahrolası sistemin tamamını yöneten insandan kurtulmak bir devrim başlatmak için küçük bir bedel gibi görünüyor. Sence de öyle değil mi?"</i></p>

  <p class="calibre6">Cumhuriyet Metias’ı benden koparmıştı. Denemeleri ve ailemin ölümü hakkındaki yalanları düşündüm.Ayarlanmış veba salgınlarını. Bu lüks binadan bakınca gökdelenlerin arkasında parıldayan Vegas Deneme stadyumunu görebiliyordum. Çok az insan haklı sebeplerle adam öldürürdü, bundan daha iyi bir sebep de olamazdı, değil mi?”</p>

  <p class="calibre6">Ellerim hafifçe titriyordu. Onları dizginledim.</p>

  <p class="calibre6">Daire artık sessizdi. Razor yine gitmişti (03:32’de tam takım üniformayla ayrılmıştı) ve Kaede de koltuğumun diğer ucunda uyukluyordu. Eğer burada yere bir toplu iğne bile düşse kulaklarımı rahatsız edecek kadar gürültü çıkarırdı. Bir süre sonra, duvardaki küçük ekrana odaklandım. Sesi kapatılmıştı ama yine de her zamanki haber dizisini izliyordum. Sel baskını veya fırtına uyarıları vardı. Hava gemilerinin varış ve kalkış saatleri. Cephelerden gelen Kolonilerde karşı elde edilen zaferler. Bazen acaba Cumhuriyet bu haberleri uyduruyor mu, acaba kazanıyor muyuz yoksa kaybediyor muyuz diye merak ediyordum. Manşetler sürüp gidiyordu.Hatta saçında kırmızı boya bulunan sivillerin görüldükleri yerde tutuklanacaklarına dair bir anons bile vardı.</p>

  <p class="calibre6">Haberler birden durdu. Yeni görüntüleri görünce doğruldum: yeni Seçmen halka ilk canlı konuşmasını yapacaktı.</p>

  <p class="calibre6">Tereddüt ettim, sonra da Kaede’ye bir bakış attım. Oldukça derin bir uykuda gibi görünüyordu. Kalktım, hafifçe odayı geçerek televizyonun sesini açtım.</p>

  <p class="calibre6">Ses cılızdı ama duymama yetiyordu. Anden’ın (ya da Seçmen Primo desem daha doğru olur) podyuma zarafetle çıkışını izledim. Önünde her zamanki gibi yığılmış hükümet muhabirlerine başıyla selam verdi. Onu son gördüğümden bu yana hiç değişmemişti, babasının genç haliydi; ince gözlükler ve soylu bir çene, altın kenarlı ve parıldayan çift sıra düğmeli siyah bir resmî üniforma.</p>

  <p class="calibre6">“Artık değişim zamanı. Azmimiz her zamankinden dahada fâzla sınanmakta ve düşmanlarımızla mücadelelerimiz zirveye ulaştı,” dedi. Sanki babası ölmemiş gibi konuşuyordu, sanki her zaman Seçmen Primo oymuşçasına. “Son üç cephede zafer elde ettik ve Koloniler’in güney şehirlerinden üçünü ele geçirdik. Zaferin eşiğindeyiz ve Cumhuriyet çok geçmeden Atlantik Okyanusu’nun kıyılarına genişleyecek. Bu bizim belirgin yazgımızdır.”</p>

  <p class="calibre6">Devam etti, insanlara ordumuzun gücü konusunda güven veriyor ve yapmak istediği bazı değişiklikler hakkında gelecek bildirimlerin sözünü veriyordu; kimbilir bunların kaçı doğruydu. Tekrar yüzünü incelemeye koyuldum. Sesi babasınınkinden çok da farklı değildi ama kendimi ondaki içtenliğe kapılırken buldum. Yirmi yaşındaydı. Belki de dediği şeylere inanıyordu veya kuşkularım çok iyi saklayabiliyordu. Acaba babasının ölümü hakkında neler düşünüyordu diye merak ettim. Acaba nasıl oluyordu da böyle basın toplantılarında rolünü oynayabilecek kadar toparlayabiliyordu kendini? Kongre böylesine genç bir Seçmen’i manipüle etmeye hevesliydi şüphesiz; oyunu sahne arkasından yönetecekler ve Anden’ı bir piyon gibi oynatmaya çalışacaklardı. Razor’ın dediklerine göre her gün çatışıyor olmalıydılar. Eğer Senato’yu dinlemeyi kabul etmiyorsa babası gibi Anden’ın gözünü de iktidar hırsı bürümüş olabilirdi.</p>

  <p class="calibre6">Anden ve babası arasındaki farklar nelerdi <i>sahiden</i>? Anden Cumhuriyet’in nasıl olması gerektiğini düşünüyordu ve bu konuya gelmişken...peki ya ben ne düşünüyordum?</p>

  <p class="calibre6">Tekrar ekranın sesini kapadım ve uzaklaştım. <i>Anden'in kim olduğu üzerine çok fazla düşünme.</i> Onu gerçek bir kişi olarak düşünemiyordum... öldürmem gereken bir kişi.</p>

  <p class="calibre6">Sonunda, odaya günün ilk ışıkları girerken Tess yatak odasından çıktı ve Day’in uyanık ve kendinde olduğu haberini verdi. Kaede’ye, “İyi durumda,” dedi. “Şu anda oturuyor, birkaç saat içinde de yürüyebilecek duruma gelecektir.” Sonra da beni gördü ve gülümsemesi kayboldu. “Hımm, istersen onu görebilirsin.”</p>

  <p class="calibre6">Kaede bir gözünü araladı, omuz silkti ve uykusuna geri döndü. Tess’e olabildiğince dostça gülümsedim, sonra da derin bir nefes alıp odaya yöneldim.</p>

  <p class="calibre6">Day arkasından yastıklarla desteklenmiş, göğsüne kadar kaim bir battaniyeyle örtülü şekilde oturuyordu. Yorgun olmalıydı ama yine de beni görünce göz kırptı, bu hareket yüzünden kalbim yerinden fırlayacak gibi oluyordu. Saçları parlak bir çember şeklinde omuzlarına dökülüyordu. Kucağında birkaç yamulmuş ataş duruyordu. (Köşedeki malzeme kutusundan alınmıştı... sanırım gerçekten kalkabilmişti.) Görünüşe göre onlarla bir şey yapmaktaydı. Acı çekmediğini görünce rahatladım. Ona, “Hey,” dedim. “Hayatta olduğunu görmek güzel”</p>

  <p class="calibre6">“Evet, hayatta olduğumu görmek güzel” diye cevap verdi. Yatakta yanına otururken gözleri beni takip etti. “Kendimde değilken bir şey kaçırdım mı?”</p>

  <p class="calibre6">“Evet. Kaede’nin koltukta horlamasını kaçırdın. Kanunlardan bu kadar çok kaçan birine göre sağlam uyuyor gerçekten.”</p>

  <p class="calibre6">Day biraz güldü. Moralinin iyi olmasına çok seviniyorum, haftalardır onu böyle görmemiştim. Bakışlarımı iyileşmekte olan bacağının battaniyenin altında durduğu yere çevirdim. “Nasıl oldu?”</p>

  <p class="calibre6">Day battaniyeyi kenara aldı. Altında, yarasının olduğu yerde düz, metal (çelik ve titanyum) plakalar vardı. Sıhhiyeci aynı zamanda da yaralı dizini yapay bir dizle değiştirmişti, şimdi bacağının üçte biri metalden oluşuyordu. Bana cepheden gelen, sentetik elleri, kolları ve bacakları olan, derilerinin yerine metal bulunan askerleri hatırlattı.Sıhhiyeci savaş yaralarına çok alışık olmalıydı.Şüphesiz Razor’ın askerî bağlantıları, kadının Day üzerinde kullandığı merhem kadar pahalı bir şeyi elde etmelerine yardıma olmuştu. Elimi açtım, o da elini avcuma koydu.</p>

  <p class="calibre6">“Nasıl hissediyorsun?”</p>

  <p class="calibre6">Day inânmıyormuş gibi başını salladı.“Hiçbir şey hissetmiyorum.Tamamen hafif ve acısız.” Yüzüne haylaz bir sırıtış yayıldı, “İşte şimdi <i>gerçekten</i> bir binaya nasıl tırmanabildiğimi göreceksin, canım. Artık beni durduracak sakat bir diz bile yok. Harika bir doğum günü hediyesi, değil mi?”</p>

  <p class="calibre6">Gülümseyerek, “Doğum günü mü? Bilmiyordum. Doğum günün kutlu olsun,” dedim. Gözlerim kucağına saçılmış ataşlara kaydı. “Ne yapıyorsun?”</p>

  <p class="calibre6">“Ah.” Day yaptığı şeylerden birini aldı, metalden bir çembere benziyordu. “'Vakit öldürüyordum sadece.” Çemberi ışığa doğru kaldırdı, sonra da elimi tuttu. Onu alıp avucuma koydu. “Senin için bir hediye.”</p>

  <p class="calibre6">Daha yakından inceledim. Dört tane açılmış ataştan yapılmıştı, özenle birbirine spiral olarak geçirilmiş ve bir yüzük olacak şekilde uç uca eklenmişti. Sade ve güzeldi. Hatta sanatsal bile denebilirdi. Metalin büklümlerinde sevgi ve ilgiyi görebiliyordum, Day, doğru kıvrımlar oluşana kadar teli tekrar tekrar bükmüştü. Benim için. Parmağıma geçirdim ve hiç çaba gerektirmeden yerine yerleşti. Muhteşemdi. Mahcup olmuştum, o kadar hoşuma gitmişti ki tek kelime edemiyordum. Daha önce birinin benim için elleriyle bir şey yaptığım hatırlamıyordum.</p>

  <p class="calibre6">Day tepkim karşısında hayal kırıklığına uğramış görünüyordu fakat bunu umursamaz bir kahkahayla gizledi. “Siz zenginlerin şaşaalı gelenekleriniz olduğunu biliyorum ama yoksul bölgelerde nişanlanmalar ve sevgi gösterileri genelde böyle yapılır.”&nbsp;</p>

  <p class="calibre6">Nişanlanmak mı? Kalbim göğüs kafesimi yırtacak gibi atıyordu.Gülümsememi tutamadım. “Ataşlarla mı?”</p>

  <p class="calibre6"><i>Ah, olamaz.</i> Sadece saf meraktan sormuştum ama kelimeler ağzımdan dökülene kadar kulağa ne kadar alaya geldiğini fark edememiştim.</p>

  <p class="calibre6">Day kızardı; dilimi bir kez daha tutamadığım için hemen kendime kızdım. Bir an sonra, “El yapımı bir şeyle,” diye beni düzeltti. Başını öne eğmişti, açıkça utanmıştı, bunun sorumlusu olduğum için kendimden nefret ediyordum. Yavaşça, “Biraz aptal göründüğü için üzgünüm,” dedi. “Keşke sana daha güzel bir şey yapabilseydim.”</p>

  <p class="calibre6">“Hayır, hayır,” diye lafını kestim, durumu düzeltmeye çalışıyordum. “Çok beğendim.” Day’in gözleriyle karşılaşmamak için gözlerimi küçük yüzüğe odaklayıp parmaklarımı üzerinde gezdirdim.<i>Acaba benim bunun yeterince iyi olmadığım düşündüğümü mü sandı</i>? Bir şeyler söyle, June. Ne olursa. Detaylar aklıma geldi. “Kaplamasız galvanizli çelik tel. İyi bir malzeme aslında. Alaşım olanlardan daha sağlam, yine de bükülebilir, paslanmaz. Bu...”</p>

  <p class="calibre6">Day'in solmakta olan ifadesini görünce durdum. “Beğendim,” diye tekrar ettim. <i>Ne kadar da aptalca bir karşılık, June. Başlamışken yüzüne yumruğu da indirseydin bari.</i> Sonra onun yüzüne silahımı gerçekten de indirdiğimi hatırlayıp daha da kahroldum. Ne kadar da romantik.</p>

  <p class="calibre6">“Bir şey değil,” dedi ve bozulmamış birkaç tane ataşı cebine soktu.</p>

  <p class="calibre6">Uzun bir sessizlik oldu. Nasıl karşılık vermemi istediğini bilmiyordum ancak ataşın fiziksel özelliklerini sıralamamı istemediğine emindim. Birden ne yapacağımı bilemeyerek yaklaştım ve başımı Day’in göğsüne yasladım. Şaşırmış gibi birden nefesini içine çekti, sonra da nazikçe kollarını bana doladı. <i>İşte bu daha iyi</i>. Gözlerimi kapadım. Ellerinden biri saçlarımda geziniyor, kollarımdaki tüyleri diken diken ediyordu, ben de kendime bu küçük hayal dünyasına dalmaya izin verdim... parmaklarından birini çenemden aşağı indirip yüzünü benimkine yaklaştırdığını hayal ettim.</p>

  <p class="calibre6">Day kulağıma eğildi. “Plan hakkında ne düşünüyorsun?” diye fısıldadı.</p>

  <p class="calibre6">Omuz silkip hayal kırıklığından kurtuldum. Böyle bir zamanda Day’i öpmenin hayalini kurmam aptalcaydı. “Ne yapman gerektiğini anlatan oldu mu?”</p>

  <p class="calibre6">“Hayır. Ama ülke çapında benim hayatta olduğumu anons edecek bir tür ulusal yayın yapılacağından eminim. Kargaşa yaratmam gerekiyor, öyle değil mi? İnsanları taşkınlığa sürüklemem falan gerekiyor.” Day kuru bir kahkaha attı ancak yüzü gülmüyordu. “Beni Eden’a ulaştıracak ne olursa yapacağım sanırım.”</p>

  <p class="calibre6">“Sanırım öyle,” dedim.</p>

  <p class="calibre6">Sonra da beni kaldırdı,yüz yüzeydik.“İletişime geçmemize izin verecekler mi, bilmiyorum,” dedi. Sesi neredeyse duyamayacağım kadar alçaktı. “Plan <i>kulağa iyi geliyor</i> ama eğer bir şeyler kötü gitmeye başlarsa...”</p>

  <p class="calibre6">“Beni kollayacaklarına eminim,” diye araya girdim. “Razor Cumhuriyet askeri. Eğer plan bozulursa beni oradan kurtaracaktır. İletişime gelecek olursak...” Dudağımı ısırdım, düşünüyordum. “Ben bir şey bulurum.”</p>

  <p class="calibre6">Day çeneme dokundu, burunlarımız değene kadar beni kendine yaklaştırdı. Eğer fikrin değişirse, eğer yardıma ihtiyacın olursa bana bir sinyal yolla, tamam mı?”</p>

  <p class="calibre6">Sözleri içimi titretmişti. “Tamam,” diye fısıldadım.</p>

  <p class="calibre6">Day yavaşça başını salladı, sonra da arkasına yaslandı. Nefesimi bıraktım. “Hazır mısın?” diye sordu. Bu soruda çok daha fazlasının gizli olduğunu biliyordum ama açıkça söylememişti.&nbsp;<i>Seçmeni öldürmeye hazır mısın?</i></p>

  <p class="calibre6">Ona zoraki gülümsedim. “Her zamanki gibi.”</p>

  <p class="calibre6">Uzun bir süre, camlardan gelen ışık artıp şehrin her yerinde andımız çalınana kadar öylece durduk. Sonunda giriş kapısının savrulup açıldığını ve kapandığını, ardından Razor’un sesini duydum. Odaya yaklaşan ayak seslerinden sonra ben doğrulurken Razor geldi.</p>

  <p class="calibre6">Day’e, “Bacağın nasıl bakalım?” diye sordu.Yüzü her zamanki gibi sakindi, gözleri gözlüklerinin ardında ifadesizce bakıyordu. .</p>

  <p class="calibre6">Day başını salladı. “İyi.”</p>

  <p class="calibre6">“Harika.” Razor sempatik bir şekilde gülümsedi. “Umarım birlikte yeterince zaman geçirmişsinizdir, Bayan Iparis. Bir saat içerisinde çıkıyoruz.”</p>

  <p class="calibre6">Day, “Sıhhiyeci bana en az...” dedi.</p>

  <p class="calibre6">Razor arkasını dönerken, “Üzgünüm,” diye cevap verdi. “Yakalamamız gereken bir hava gemisi var. Bacağını şimdilik fazla zorlama yeter.”</p>
</body>
</html>
