<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="21.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">TEKRAR RÜYA GÖRÜYORDUM. BUNDAN EMİNDİM ÇÜNKÜ METİAS buradaydı ve onun ölmüş olması gerektiğini biliyordum.Bu sefer buna hamdım ve duygularımı sıkıca dizginlemiştim.</p>

  <p class="calibre6">Metias'la birlikte Pierra’nın sokaklarında yürüyorduk.Etrafımızda Cumhuriyet askerleri patlamaların ve enkazın arasında koşuşturuyordu ama ikimiz için her şey sessiz ve yavaş gibi geliyordu,sanki bir filmi aşırı ağır çekimde izliyor gibiydik.Bombalardan üzerimize sıçrayan toprak ve şarapnel parçalan bize hiç zarar vermeden üzerimizden sekiyordu. Kendimi dokunulmaz ya da görünmez gibi hissediyordum. Belki de ikisi birden.</p>

  <p class="calibre6">“Burada yanlış giden bir şeyler var,” dedim ağabeyime. Gözlerim önce çatılara, sonra da kargaşa içindeki sokaklara döndü. “Anden nerede?”</p>

  <p class="calibre6">Metias bana düşünceli bir şekilde kaşlarını çattı. Elleri arkasında, her yüzbaşının olması gerektiği kadar zarafetle yürüyordu ve üniformasının ince zincir püskülleri, yürüdükçe hafifçe birbirine çarpıp çınlıyordu. Çenesindeki hafif kirli sakalı kaşıyarak, “Bu manzaranın seni rahatsız ettiğini görebiliyorum,” diye yanıtladı. Thomas’ın aksine, ordunun tıraş olma kuralları konusunda her zaman biraz rahat davranmıştı. “Anlat bana.”</p>

  <p class="calibre6">Etrafımı göstererek, “Bu manzara,” dedim. “Bütün bu plan. Bir şey ters.”</p>

  <p class="calibre6">Metias bir beton moloz yığınına çıktı. “Nedir ters olan?”&nbsp;</p>

  <p class="calibre6">“O.” Çatıyı gösterdim. Her nedense Razor apaçık görünür bir şekilde orada duruyor, olan biteni izliyordu. Kollarını kavuşturmuştu. “Onunla ilgili bir şey ters.”</p>

  <p class="calibre6">Metias, “Hadi bakalım, June, mantığını çalıştır,” dedi.</p>

  <p class="calibre6">Parmaklarımla bir bir saydım. “Seçmen’in peşinden giden jipe bindiğimde, sürücüye verilen talimatlar açık ve netti. Seçmen onlara beni hastaneye götürmelerini söylemişti.”</p>

  <p class="calibre6">“Ve sonra?”</p>

  <p class="calibre6">“Ve sonra Razor sürücülere yine de suikastın yapılacağı güzergahtan devam etmelerini emretti. Seçmen’in emrini tamamen göz ardı etti. Anden’a suikast güzergâhından gitmem konusunda benim ısrar ettiğimi söylemiş olmalı. Anden yalnızca bu şekilde dediğini kabul ederdi.”</p>

  <p class="calibre6">Metias omuz silkti. “Bu ne anlama geliyor? Razor suikastı zorla gerçekleştirmeye mi çalıştı yani?”</p>

  <p class="calibre6">“Hayır. Eğer suikast gerçekleşseydi, Seçmen’in emirlerine kimin karşı geldiğini herkes bilecekti. Jiplerin devam etmesini söyleyenin Razor olduğunu herkes anlardı.” Metias’ın kolunu yakaladım. “Cumhuriyet, Razor’ın Anden’ı öldürmeye çalıştığını öğrenirdi.”</p>

  <p class="calibre6">Metias dudaklarını gerdi. “Razor kendini neden bu kadar bariz bir şekilde tehlikeye atsın ki? Garip gelen başka ne vardı?”</p>

  <p class="calibre6">Tekrar sokaktaki ağır çekimde ilerleyen kaosa döndüm. “Eh, en başından beri Vatanseverleri Vegas’taki askerî karargâha çok kolay bir şekilde sokabiliyordu. Sanki hiçbir şey olmamış gibi Vatanseverlerini o gemiye bindirip indirebilmişti. Sanki saklanma konusunda süper güçlere sahip gibiydi.”</p>

  <p class="calibre6">Metias, “Belki de öyledir,” dedi. “Ne de olsa Koloniler ona sponsorluk yapıyor, değil mi?”&nbsp;</p>

  <p class="calibre6">“Doğru.” Çaresizlik içinde elimi saçlarıma geçirdim. Bu rüya hali içindeyken parmaklarım uyuşmuştu ve saçlarımın tenime değdiğini hissedemedim. “Mantıksız. Suikastı iptal etmeleri gerekiyordu. Razor ben planı bozduktan sonra devam etmemeliydi. Karargâhlarına geri döner, olanlar üzerine tekrar düşünür ve bir kere daha saldırmayı denerlerdi. Bir iki ay falan sonra. Suikastın başarısız olma tehlikesi varken Razor neden pozisyonunu riske atsındı ki?”</p>

  <p class="calibre6">Metias yanımızdan geçen bir Cumhuriyet askerini izledi. Asker başını kaldırıp çatıda duran Razor’a baktı ve selam verdi.</p>

  <p class="calibre6">“Eğer Koloniler Vatanseverlerin arkasındaysa,” dedi ağabeyim, “ve Day’in kim olduğunu biliyorlarsa, ikinizin de direkt olarak bu işin başındaki kişiye götürülmeniz gerekmez miydi?”</p>

  <p class="calibre6">Omuz silktim. Anden ile birlikte geçirdiğimiz zamanı düşündüm. Yeni radikal yasaları, yeni düşünüş biçimi. Sonra da Kongre ve Senatörlerle yaşadığı gerginliği.</p>

  <p class="calibre6">İşte o anda rüya bozuldu. Gözlerim birden açıldı. Razor’ın beni neden bu kadar rahatsız ettiğini şimdi anlamıştım.</p>

  <p class="calibre6">Koloniler,Razor’ın sponsorluğunu yapmıyorlardı.Aslında Koloniler’in Vatanseverlerin ne yaptığı hakkında en ufak bir fikri bile yoktu.Bu yüzden Razor planı sürdürdü;tabii ki Cumhuriyetin onun Vatanseverler için çalıştığını anlamasından hiç korkmuyordu.</p>

  <p class="calibre6">Cumhuriyet Razor’ı, Anden’ı öldürmesi için tutmuştu.</p>
</body>
</html>
