<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="8.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">COLORADO’NUN LAMAR ŞEHRİNE SOĞUK VE YAĞMURLU BİR sabahta, programa uygun bir şekilde vardık. Razor kendi filosuyla gitti. Kaede ve ben dışarıdaki sesler kesilip mürettebatın çoğu çıkana kadar Razor’ın ofisinin arka girişinden dışarı çıkan karanlık merdiven boşluğunda bekledik. Bu sefer parmak izi taraması veya kimlik kontrolü yapan nöbetçiler yoktu, bu yüzden çıkış rampasından giden askerleri takip ettik. Burada Cumhuriyet için savaşmaya gelen birliklerin arasına hemen kaynamıştık.</p>

  <p class="calibre6">Piramit limandan buranın korkunç griliğine adım atarken bardaktan boşanırcasına yağan buz gibi yağmur yerleri kamçılıyordu. Gökyüzü fırtına bulutlarıyla çalkalanıyordu. İniş limanları çatlamış beton sokak boyunca sıralanmıştı, her iki tarafa doğru uzanan sonsuz, devasa siyah piramitler dizisi, yağmurdan ıslanmış ve kaygandı. Hava bayattı, nem kokuyordu. Asker dolu jipler geçip gidiyor, kaldırıma çamur ve çakıl taşı sıçratıyorlardı. Buradaki askerler gözlerini, bir kulaktan diğerine kadar giden kalın, siyah bir şerit halinde boyamışlardı.Cephedekilere ait çılgın bir stil olmalıydı. Şehrin geri kalanı önümüzde uzanıyordu...Muhtemelen askerlerin kışla olarak kullandığı gri gökdelenler yükseliyordu, bazılarının pürüzsüz duvarları ve lamine camları vardı, bazılarıysa düzenli bir şekilde bomba yiyormuşçasına delik deşikti. Birkaçı yerle bir olmuştu, bazılarının sadece bir duvarı ayaktaydı, parçalanmış bir anıt gibi ayakta duruyorlardı. Burada teraslarının çimlerinde büyükbaş hayvanların dolaştığı binalar yoktu.</p>

  <p class="calibre6">Kendimizi yağmurdan korumak için zavallı bir çabayla ceketlerimizin yakalarını kaldırmış sokakta aceleyle yürüyorduk. Kaede’ye, "Buralar bombalanmış, değil mi?" diye mırıldandım. Her kelimede dişlerim birbirine vuruyordu.</p>

  <p class="calibre6">Kaede şaşırmış gibi ağzını açtı. “Vay canına. Sen bir dâhisin, bunu biliyor muydun?"</p>

  <p class="calibre6">“Anlamıyorum." Ufukta nokta gibi görünen çökmüş binalara baktım. “Buralar neden bombardıman altındaymış ki? Asıl savaş daha uzakta gerçekleşmiyor mu?”</p>

  <p class="calibre6">Sokaktaki diğer askerler bizi duymasın diye Kaede bana doğru eğildi. "Koloniler sınırın bu taraflarını aşmaya başladıklarında ben on yedi yaşındaydım galiba. Her neyse, işte senelerdir durum böyle. Büyük ihtimalle Koloniler, Cumhuriyet’in Colorado sınırı olarak iddia ettiği yerden en az yüz elli kilometre içeri girmişlerdir."</p>

  <p class="calibre6">Yıllar boyunca sürekli Cumhuriyet propagandası dinledikten sonra birinin bana gerçeği söylediğini duymak çok garip geliyordu. Kısık bir sesle, “Ne... yani sen şimdi bana savaşı Koloniler’in kazandığını mı söylemek istiyorsun?” dedim.</p>

  <p class="calibre6">"Bir süredir öyle. İlk kez benden duydun bunu. Birkaç sene sonra göreceksin, çocuk, Koloniler ta arka bahçene kadar gelmiş olacak." Midesi bulanmış gibi konuşuyordu. Belki de Kolonilere karşı kin besliyordu hâlâ. "Nasıl yorumlarsan yorumla,” diye mırıldandı. "Ben sadece para için buradayım."</p>

  <p class="calibre6">Sustum. Koloniler yeni Amerika Birleşik Devletleri olacaktı. Onca sene süren bu savaşın sona ermesi mümkün müydü? Cumhuriyet’in -Seçmen’in, Deneme’lerin, vebaların- olmadığı bir dünya hayal etmeye çalıştım. Koloniler’in kazandığını. Of, kulağa gerçek olamayacak kadar iyi geliyordu. Seçmenin de öldürülmesi olasılığıyla birlikte düşününce, bütün bunlar beklenenden çok daha kısa sürede gerçekleşebilirdi. Bu konuda ondan daha çok bilgi almak için zorlamak istedim ama Kaede ben daha tek kelime edemeden beni susturdu, sessizce yürümeye devam ettik.</p>

  <p class="calibre6">Birkaç blok sonra döndük ve birkaç kilometre kadar çift sıra tren raylarını takip ettik. Sonunda barakalardan uzaklarda, hizasındaki yıkıntı binaların gölgelediği bir sokağın köşesine gelince durduk. Orada burada yalnız başına gezinen askerler vardı. Raylara çömelen Kaede, “Şu anda çatışmalar biraz azaldı,” dedi. "Birkaç gündür böyle ama savaş yakında eski hızına döner. Bizimle birlikte olduğuna şükredeceksin; bu Cumhuriyet askerlerinin hiçbirinin bombalar yağarken yeraltında saklanma lüksü yok.”</p>

  <p class="calibre6">"Yeraltı mı?”</p>

  <p class="calibre6">Fakat Kaede’nin dikkati rayların diğer tarafı boyunca bize doğru dümdüz gelen bir askerin üzerindeydi. Gözlerimdeki suyu silip onu daha iyi görebilmeye çalıştım. Kıyafetleri bizimkilerle aynıydı, askerî lise öğrencilerinin giydiği, üzerinde düğmelerin bir kısmını örten çapraz bir parçası bulunan sırılsıklam ceketi ve her bir omzunda tek bir gümüş çizgi. Siyahi teni sağanak yağmurun altında parlıyordu, kısa saçlarının bukleleri kafasına yapışmıştı.Nefesi buhar olarak çıkıyordu.Yakınlaştığında gözlerinin insanı afallatan bir gri tonda olduğunu gördüm.</p>

  <p class="calibre6">Bize bakmadan yanımızdan geçti ve Kaede’ye neredeyse hiç belli olmayan bir işaret yaptı: Sağ elinin iki parmağını V şeklinde açtı.</p>

  <p class="calibre6">Birkaç blok daha raylardan yürüdük. Buradaki binalar birbirine yakındı, aralarındaki sokaklar o kadar dardı ki yan yana yalnızca iki kişi sığardı. Burası bir zamanlar sivillerin yaşadığı bir bölge olmalıydı. Pencerelerin çoğu patlamış, diğerleri de yırtık pırtık kumaşlarla örtülmüştü. Birkaçının ardında mum ışığıyla aydınlanan insanların gölgelerini gördüm. Burada asker olmayanlar,babamın eskiden yaptığı şeyleri yapıyor olmalıydı; yemek pişirmek, temizlik ve birliklerin bakımı. Babam da katıldığı seferlerde böyle pislik içinde yaşamış olmalıydı.</p>

  <p class="calibre6">Kaede bizi birden karanlık, dar sokaklardan birine çekerek beni daldığım düşüncelerden ayırdı. “Çabuk,” diye fısıldadı.</p>

  <p class="calibre6">"Kiminle konuştuğunu biliyorsun, değil mi?”</p>

  <p class="calibre6">Beni duymazdan geldi, duvarın kenarındaki metal ızgaraya eğildi, sonra da sağlam koluyla küçük, siyah bir cihaz çıkardı. Cihazı hızlıca ızgaranın bir kenarında gezdirdi. Bir saniye geçti. Sonra ızgara iki kıskacından yükseldi ve sessizce kayarak açıldı, ortaya karanlık bir geçit çıktı. Bilerek yıpranmış ve kirli görünecek şekilde tasarlandığını fark ettim fakat burası aslında gizli bir girişti. Kaede durup deliğe atladı. Ben de ardından girdim. Yere çarpan botlarım etrafa su sıçrattı ve üzerimizdeki ızgara yeniden kapandı.</p>

  <p class="calibre6">Kaede elimi yakaladı ve beni bir tünelden geçirdi. Burası rutubet kokuyordu, eskimiş taşlar, yağmur ve paslanmış demir karışımı gibi. Tavandan buz gibi su damlıyor ve saçlarımdan akıyordu.Daha içeri doğru biraz ilerlemiştik ki sağa keskin bir dönüş yaptık ve karanlık bizi yuttu.</p>

  <p class="calibre6">Kaede sessizliğin İçine doğru fısıldadı: “Eskiden neredeyse her cephe şehrinde bunun gibi kilometrelerce tünel vardı.”</p>

  <p class="calibre6">"Öyle mi? Ne için kullanılıyorlarmış?”</p>

  <p class="calibre6">"Söylentilere göre Doğu Amerikalılar bütün bu eski tünelleri sellerden kaçıp batıya gitmek için kullanıyorlarmış. Ta savaş başlamadan önce hem de. Yani bu tünellerin her biri Cumhuriyet ve Koloniler arasındaki cephe barikatlarının tam altından geçiyor.” Kaede eliyle bu karanlıkta nerdeyse göremediğim bir kayma hareketi yaptı. "Savaş başladıktan sonra her iki ülke de bu tünelleri saldırı amaçlı kullanmaya başladı, bu yüzden Cumhuriyet kendi sınırlarındaki tünellerin hepsini yok etti ve Koloniler de aynısını yaptı. Vatanseverler gizlice bunlardan beş tanesini bulup yeniden inşa etmeyi başardı. Bizim bu kullandığımız Lamar,” durup damlayan tavanı gösterdi, "ve diğeri de Pierra. Yakın şehirlerden biri.</p>

  <p class="calibre6">Bir zamanlar Cumhuriyet veya Koloniler değil de, Kuzey Amerika’yı kaplayan tek bir ülke olmasının nasıl bir şey olacağını hayal etmeye çalıştım. “Ve bunların burada olduğundan başka kimsenin haberi yok, öyle mi?"</p>

  <p class="calibre6">Kaede burnundan güldü. “Sence Cumhuriyet'in haberi olsaydı bunları kullanır mıydık? Kolonilerin bile haberi yok. Ama Vatansever görevleri için çok kullanışlılar.”</p>

  <p class="calibre6">“O zaman Koloniler size sponsorluk mu ediyor?"</p>

  <p class="calibre6">Kaede buna biraz güldü. “Sence bize böyle tünelleri muhafaza etmemiz için başka kim para verir? Oradaki sponsorlarımızla henüz tanışmadım, o işleri Razor hallediyor. Ama para akmaya devam ediyor, bu da yaptığımız işten memnun oldukları anlama geliyor."</p>

  <p class="calibre6">Bir süre konuşmadan ilerledik. Gözlerim artık karanlığa alıştığı için tünelin kenarlarını kaplamış olan pası görebiliyordum. Küçük su akıntıları metal duvarlarda şekiller oluşturuyordu. Birkaç dakika sonra, "Onların savaşı kazanmasından memnun musun?” dedim. Tekrar Koloniler’den konuşmak isteyeceğini umuyordum. "Yani, seni ülkeden kovdukları için mesela? Neden ayrıldın ki zaten?"</p>

  <p class="calibre6">Kaede acı acı güldü. Tünelde suyun içinde giden botlarımızın şapırtısı yankılanıyordu. "Evet, sanırım mutluyum,” dedi. “Başka ne seçeneğim var ki? Cumhuriyetin kazanmasını mı izleyeyim? Söyle hadi. Tabii sen Cumhuriyette büyüdün.Kim bilir Koloniler hakkında ne düşünüyorsundur. Orası sana bir cennet gibi gelebilir."</p>

  <p class="calibre6">"Aksini düşünmem için bir sebep var mı?” diye yanıtladım. "Babam eskiden Koloniler hakkında hikâyeler anlatırdı. Tamamen elektrikle aydınlanan şehirler olduğunu söylemişti.”</p>

  <p class="calibre6">“Baban bir direniş örgütü için falan mı çalışıyordu?”&nbsp;</p>

  <p class="calibre6">“Bilmiyorum. Bu konuda hiç konuştuğu olmamıştı. Hepimiz onun Cumhuriyetin arkasından bir şeyler karıştırdığını düşünüyorduk tabii. Eve geldiğinde yanında böyle... Birleşik Devletlerle alakalı ıvır zıvırlar getirirdi. Normal birinde olmayacak şeyler. Bir gün hepimizi Cumhuriyetten çıkaracağını söylerdi.” Burada durdum, eski bir anının içinde bir an kaybolmuştum. Boynumdaki kolye ağırlaşmıştı. “Sanırım hiçbir zaman neler yaptığını öğrenemeyeceğim.”&nbsp;</p>

  <p class="calibre6">Kaede başıyla onayladı. “Eh, ben Kolonilerin doğu kıyılarından birinde, güney Atlantik sınırının orada büyüdüm. Yıllardır oraya hiç uğramadım, eminim sular en az birkaç metre daha karaya doğru girmiştir. Her neyse, onların Hava Gemisi Akademilerinden birine girip en iyi öğrenci pilotlarından biri oldum."</p>

  <p class="calibre6">Eğer Koloniler’de Denemeler yoksa, acaba öğrencileri okullara nasıl kabul ediyorlardı. “Ee, sonra ne oldu?"</p>

  <p class="calibre6">"Birini öldürdüm,” diye cevap verdi. Dünyadaki en doğal şeymiş gibi söylemişti bunu. Karanlıkta yanıma gelip hiç çekinmez bir tavırla karşımda dikildi. “Ne? Hey, bana öyle bakma... kazaydı. Uçuş komutanlarım beni o kadar çok sevmelerini kıskanmıştı, o yüzden beni hava gemimizden aşağı itmeye kalktı. O kargaşada gözlerimden biri bayağı hasar aldı. Onu soyunma odasında buldum ve dövdüm.” İğrendiğini belli eden bir ses çıkardı. "Sonradan kafasına fazla sert vurduğum ortaya çıktı, o da bir daha uyanamadı. Bu ufak olay müfrezedeki itibarımı zedeledikten sonra sponsorum desteği kesti, sadece onu öldürdüğüm için de değil. Ameliyat olmuş olsa bile bir gözü sakatlanmış bir savaş uçağı pilotunu kim personel olarak işe almak ister ki?" Yürümeyi bırakıp sağ gözünü gösterdi. “Hasarlı maldım.Fiyatım yerlere düştü. Her neyse sponsorum beni bırakınca Akademi de beni sepetledi. Yazık oldu, gerçekten. O lanet olası pislik yüzünden eğitimimin son senesini kaçırdım.”</p>

  <p class="calibre6">Kaede'nin kullandığı terimlerden bazılarını anlayamamıştım -müfreze, sponsor- fakat bunların anlamını ona daha sonra sormaya karar verdim. Ondan zaman geçtikçe Koloniler hakkında daha fazla bilgi edinebileceğimden emindim. Şu anda çalıştığım insanlar hakkında daha çok şey öğrenmek istiyordum. “Ve sonra da Vatanseverlere mi katıldın?</p>

  <p class="calibre6">Elini umursamaz bir şekilde sallayıp kollarını önüne doğru esnetti. Kaede’nin aslında ne kadar uzun boylu öldüğünü tekrar hatırlamış oldum, omuzları benimkilerle aynı hizadaydı. “İşin aslı şu ki, Razor bana ödeme yapıyor. Bazen uçuş bile yapabiliyorum. Ama bu işe para için girdim ve paramı aldığım sürece, Birleşik Devletler’i tekrar bir araya getirmek için elimden geleni yapacağım. Eğer bu Cumhuriyet’in yıkılmasına göz yummak anlamına gelecekse, varsın olsun. Eğer lanet olası Koloniler’in egemenliği anlamına gelecekse, varsın olsun. Şu savaş bitsin ve Birleşik Devletler olayı gerçekleşsin. İnsanlar tekrar normal hayatlar yaşayabilsin. Umurumda olan bu."</p>

  <p class="calibre6">Biraz eğlendiğimi itiraf ediyordum. Kaede olaya kayıtsızmış gibi görünmeye çalışsa da onun bir Vatansever olmaktan gurur duyduğunu görebiliyordum. "Eh, Tess seni çok seviyora benziyor,” diye yanıtladım. “Düzgün biri olmalısın demek ki.”</p>

  <p class="calibre6">Kaede içtenlikle güldü. “İtiraf ediyorum, o çok tatlı bi kız. Onu o Skiz düellosunda öldürmediğime şükrediyorum. Göreceksin, onu sevmeyen bir tane bile Vatansever yok. Arada sırada küçük arkadaşına onu sevdiğini göster, tamam mı? June’a abayı yaktığını biliyorum ama Tess sana sırılsıklam âşık. Eğer farkında değilsen diye söylüyorum.”</p>

  <p class="calibre6">Gülümsemem düştü biraz. "Onu o şekilde daha önce hiç düşünmedim,” diye mırıldandım.</p>

  <p class="calibre6">“Onun geçmişini düşünürsek biraz sevilmeyi hak ediyor, değil mi?”</p>

  <p class="calibre6">Uzanıp Kaede’yi durdurdum. "Sana geçmişinden mi bahsetti?”</p>

  <p class="calibre6">Kaede dönüp bana baktı. "Sana hikâyelerini anlatmadı mı yoksa?” dedi, gerçekten afallamıştı.</p>

  <p class="calibre6">"Hiç anlattıramadım. Hep bir şekilde konuyu değiştiriyordu, ben de bir süre sonra denemekten vazgeçtim.”</p>

  <p class="calibre6">Kaede kendine geldi. Sonunda, "Herhalde senin ona acımanı falan istemiyordun” dedi. “Beş kardeşin en küçüğüymüş. O zamanlar dokuz yaşındaymış, sanırım. Ana babası hepsine bakamamış, bu yüzden bir gece onu dışarı atıp bir daha da eve almamışlar. Bana günlerce kapıyı yumrukladığını söyledi.”</p>

  <p class="calibre6">Bunu duyduğuma çok şaşırdığımı söyleyemezdim. Cumhuriyet sokaktaki öksüzlerle ilgilenmeye gelince o kadar tembeldi ki bize bir daha dönüp bakmıyorlardı bile, sokaklarda geçirdiğim ilk yıllarda ailemin sevgisi tutunabileceğim tek şeydi. Görünüşe göre, Tess’de o bile yoktu. Onunla ilk tanıştığımda bana bu kadar bağlanmasına şaşmamalıydı. Hayatta onu umursayan tek insan bendim herhalde.</p>

  <p class="calibre6">"Bilmiyordum,” diye fısıldadım.</p>

  <p class="calibre6">Kaede, "Eh, artık biliyorsun,” diye yanıtladı. "Onun yanında ol, ikiniz iyi bir çiftsiniz aslında.” Bu onu alaycı bir şekilde güldürdü. “İkiniz de pek iyimsersiniz. Sizin gibi bu kadar mutluluk saçan bir çift gecekondu çocuğu daha görmemiştim.”</p>

  <p class="calibre6">Cevap vermedim. Haklıydı, daha önce düşünmemiştim ama Tess ve ben gerçekten de iyi bir ikiliydik. Benim geçmişimi iyi biliyordu. En karanlık günlerimde bile beni neşelendirebiliyordu. Sanki Kaede’nin dediğinin aksine çok mutlu bir aileden gelmiş gibiydi. Bu düşünce karşısında sıcak bir rahatlama hissettim, Tess’le tekrar görüşmek için ne kadar sabırsızlandığımı fark ettim. Birimiz nereye giderse diğerimiz de oraya. Tencere yuvarlanmış, kapağını bulmuştu.</p>

  <p class="calibre6"><i>Bir de June vardı.</i></p>

  <p class="calibre6">Onu düşünmek bile nefesimin kesilmesine neden oluyordu. Tepkim karşısında neredeyse utanç duydum. June ve ben birbirimize uygun muyduk? Hayır. Aklıma gelen ilk cevap buydu.</p>

  <p class="calibre6">Ama yine de...</p>

  <p class="calibre6">Sohbetimiz yitip gitti. Bazen başımı çevirip arkama bakıyordum, bir yanım ışık görmeyi umuyordu. Işık olmaması tünelin ızgaraların hemen altında olmadığı ve yukarıda yürüyenlerin göremeyeceği anlamına geliyordu. Yer de eğimli gibi geliyordu. Gitgide yerin daha da altına iniyorduk. Duvarlar daralıp sanki üstüme gelir gibi olduğu anlarda nefesimi kontrol altında tutmaya çalışıyordum. Lanet tünel. Tekrar dışarıya çıkmak için neler vermezdim.</p>

  <p class="calibre6">Çok uzun sürdü ama Kaede sonunda aniden durdu. Botlarımızın yankısı artık kulağa farklı geliyordu, sanırım sert bir tür yapının önünde durmuştuk. Belki de bir duvardı. “Burası eskiden kaçaklar için dinlenme sığınağı olarak kullanılıyordu,” diye mırıldandı. “Bu sığınağın arka kısmına yakın bir yerde tünel, Koloniler’e kadar devam ediyor.” Kaede yandaki küçük bir kolu kullanarak kapıyı açmaya çalıştı, başarısız olunca yumruğuyla hafifçe on-on bir kere tempoyla kapıyı vurdu. "Roket,” diye seslendi. İliklerimize kadar donmuş bekliyorduk.&nbsp;</p>

  <p class="calibre6">Hiçbir şey olmadı. Sonra duvardaki küçük loş dikdörtgen kayarak açıldı ve bir çift açık kahverengi göz bize baktı. Kız, "Merhaba, Kaede. Hava gemisi zamanında geldi, değil mi?” dedi. Sonra da bana doğru gözlerini kıstı. “Arkadaşın kim?”</p>

  <p class="calibre6">“Day,” diye cevap verdi. “Hadi şimdi bu saçmalığı kes de beni içeri al. Dondum."</p>

  <p class="calibre6">“Tamam, tamam. Kontrol ediyordum sadece." Gözleri beni baştan aşağı taradı. Bu karanlıkta herhangi bir şey görebilmesine şaşırdım. Sonunda küçük dikdörtgen kayarak kapandı. Birkaç bipleme, sonra da ikinci bir ses duydum. Duvar kayarak açıldı,ucunda bir kapı olan dar bir koridoru gözler önüne serdi. İkimiz de kıpırdayamadan üç kişi duvarın arkasından çıkıp başımıza silahlarını doğrulttu.</p>

  <p class="calibre6">Biri, "İçeri,” diye bize doğru bağırdı. Bu biraz önce duvardaki delikten bakan kızdı. Dediğini yaptık. Duvar arkamızdan kapandı. Sakızını yüksek sesle patlatarak, “Bu haftanın kodu?" dedi.</p>

  <p class="calibre6">Kaede sabırsızca, “Alexander Hamilton,” dedi.</p>

  <p class="calibre6">Şimdiyse silahlar bana doğrultulmuştu. Kız, “Day, demek?” dedi. Hızlıca balonunu patlattı. “Emin misin?”</p>

  <p class="calibre6">Bu ikinci sorunun bana değil, Kaede'ye olduğunu biran sonra fark ettim. Kaede bitkin bir şekilde ofladı ve kızın koluna bir tane yapıştırdı. “Evet, o. Şunu keser misin artık.”</p>

  <p class="calibre6">Silahları indirdiler. Nefesimi tuttuğumun farkında değildim.' Bizi içeri sokan kız ikinci kapıya doğru yürümemiz için işaret etti ve oraya vardığımızda Kaede’deki cihazın bir benzerini kapının sol kısmından geçirdi. Birkaç bipleme daha duyuldu. “İçeri geçin,” dedi. Sonra da bana doğru çenesini uzattı. “Ani bir hareket yapmaya kalkarsan sen ne olduğunu bile anlamadan seni vururum.&nbsp;</p>

  <p class="calibre6">İkinci kapı da kayarak açıldı. Masaların ve duvarlara asılmış ekranların etrafında aceleyle koşuşturan insanlarla dolu büyük bir odaya adımımızı atarken yüzümüze ılık hava vurdu. Tavanda elektrikli ışıklar vardı; havada az da olsa küf ve pas kokusu kalmıştı. Burada yirmi-otuz kişi olmasına rağmen oda ferahtı. Odanın arka duvarına projeksiyonla büyük bir şekil yansıtılmıştı, hemen onun resmî Vatanseverler bayrağının ufak bir versiyonu olduğunu anladım. Büyük gümüş bir yıldız, altında da üç adet gümüş V şeridi. Projeksiyonla yansıtmak akıllıcaydı, eğer gerekirse hemen alıp kaçabilirlerdi. Ekranlardan bazılarında Hanedandayken gördüğüm hava gemilerinin zaman çizelgeleri vardı. Diğerlerindeyse askerlerin ofislerini gösteren güvenlik kamerası benzeri görüntüler veya Lamar şehrinin sokaklarının geniş çekim görüntüleri ya da cephenin gökyüzünde uçan hava gemilerinin uçuş güvertelerinin görüntüleri vardı. Bir tanesinde bana Cumhuriyetin reklamlarını oldukça fazla hatırlatan moral verici bir dizi kısa Vatansever propagandası dönüp duruyordu; “ <i>Birleşik Devletleri geri getirin</i>''' ardından, “<i>Özgürlükler Diyarı</i>'' ve sonra da " <i>Hepimiz Amerikalıyız</i>'' yazıyordu. Bazılarında rengarenk noktalar içindeki Amerika kıtasının görüntüleri ve iki tanesinde de dünya haritası vardı. Bir süre buna bakakaldım. Daha önce hayatımda hiç dünya haritası görmemiştim. Cumhuriyette hiç dünya haritası olup olmadığından bile şüpheliydim. Ama buradan bakınca Kuzey Amerika’nın etrafını saran okyanusları, Güney Amerika olarak etiketlenmiş dilimli ada bölgesini, Britanya Adaları olarak adlandırılmış küçük takımadayı, Afrika ve Antarktika isimli devasa kara parçalarını, Çin'i (kara parçasının kenarındaki okyanusa saçılmış birçok küçük kırmızı noktayla birlikte) görebiliyordum.</p>

  <p class="calibre6">Bu gerçek dünyaydı, Cumhuriyetin vatandaşlarına gösterdiği değil.&nbsp;</p>

  <p class="calibre6">Odadaki herkes beni izliyordu. Haritalara sırtımı dönüp Kaede’nin bir şeyler söylemesini bekledim. Oysa sadece omuz silkip sırtımı sıvazladı. Islak ceketimden bir şapırtı çıktı. "Sizi Day’le tanıştırayım.”</p>

  <p class="calibre6">Hepsi sessizce bekliyordu ancak ismimi duyduklarında gözlerinde beni daha önceden bildiklerini gösteren parıltıların ışıldadığını gördüm. İçlerinden biri ıslık çaldı. Böylece gerginlik bozuldu... gülüşmeler oldu, sonra da neredeyse hepsi işine geri döndü.</p>

  <p class="calibre6">Kaede beni masaların arasından götürdü. Birkaç kişi bir şemanın etrafında toplanmıştı, başka bir grup kutuları açıyordu; birkaçı dinleniyor, Cumhuriyet’teki dizilerden birinin tekrar yayınını izliyordu. Köşedeki ekranlardan birinin başında oturan iki Vatansever oyun oynuyordu, ellerini öne doğru sallayarak ekranlarındaki dikenli bir tür mavi yaratığı yarıştırıyorlardı. Bu bile Vatanseverlere göre ayarlanmış olmalıydı çünkü oyundaki bütün nesneler mavi ve beyazdı.</p>

  <p class="calibre6">Yanından geçtiğim çocuklardan biri bana alay edercesine güldü. Kalın telli, sarıya boyanmış saçlarını yukarı dikmişti. Cildi koyu bronz, omuzları iri kıyımdı, sanki her an saldırmaya hazır gibiydi. Kulak memesinin bir parçası eksikti. "Vay vay. Demek Tess’i başından atan çocuk sensin, ha?” Beni gıcık eden bir kibirliliği vardı. Bana aşağılar gibi bakıyordu. “Onun gibi bir kız neden senin gibi bir serseriyle takılıyor, bilmiyorum. Cumhuriyetin hapishanelerinde birkaç gece geçirince bütün havan söndü mü?”</p>

  <p class="calibre6">Ona bir adım atıp neşeyle sırıttım. “Yanlış anlama ama, Cumhuriyetin her yere üstünde senin güzel yüzünün bulunduğu ‘Aranıyor’ posterleri astığını görmedim.”</p>

  <p class="calibre6">"Kapayın çenenizi.” Kaede aramıza girdi ve diğer çocuğun göğsüne parmağını bastırdı. "Baxter, yarın geceki koşuya hazırlanman gerekmiyor mu?"</p>

  <p class="calibre6">Çocuk bana sadece homurdanıp arkasını döndü. "Ama yine de neden Cumhuriyet âşığı birine güvendiğimizi anlamıyorum,” diye söylendi.</p>

  <p class="calibre6">Kaede omzuma dokunup yürümeye devam etti. "O salağı boş ver,” dedi. "Baxter senin kız arkadaşın June’a pek hayran değil. Muhtemelen sana sorun çıkaracaktır, bu yüzden onunla iyi geçinmeye bak, olur mu? Onunla çalışman gerekecek.O da bir Koşucu."</p>

  <p class="calibre6">“Öyle mi?" diye sordum. Bu kadar kaslı birinin hızlı bir Koşucu olabileceğini sanmıyordum fakat gücü sayesinde benim varamayacağım yerlere ulaşabilirdi.</p>

  <p class="calibre6">“Aynen. Koşucular sıralamasında ondan üsttesin,” diye sırıttı. “Ve bir seferinde onun olduğu bir Vatansever görevini mahvetmiştin. Hem de hiç farkında olmadan.”</p>

  <p class="calibre6">“Öyle mi? Hangi görevmiş?”</p>

  <p class="calibre6">“Yönetici Chian’ın arabasının bombalanması, Los Angeles’ta.”</p>

  <p class="calibre6">Vay canına... Chian’la karşı karşıya geleli uzun zaman olmuştu. Vatansever’lerin aynı anda ona karşı bir saldırı düzenlediklerine dair hiçbir fikrim yoktu. “Çok trajik,” dedim, Baxter Tess'den bahsettikten sonra gözlerim odayı taradı.</p>

  <p class="calibre6">“Tess’i arıyorsan o buraya bizden önce geldi. Şu anda diğer Sıhhiyecilerle birlikte.” Kaede odanın arka tarafını gösterdi, duvarda birkaç kapı bulunuyordu. “Büyük ihtimalle medikal koğuşta birilerinin yarasına dikiş atılmasını izliyordur. Çok çabuk kapıyor bu kız.”</p>

  <p class="calibre6">Sonra Kaede’yle masaları ve diğer Vatanseverleri geçtik, ardından dünya haritasının önünde durduk. “Bahse varım, daha önce böyle bir şey görmemiştin.”</p>

  <p class="calibre6">“Hayır.” Hâlâ Cumhuriyet’in sınırlarının ötesinde bu kadar çok toplumun var olması fikri karşısında afallayarak kara parçalarını inceledim.İlkokulda dünyanın Cumhuriyet tarafından kontrol edilmeyen bölgelerinin sadece hayatta kalmaya çalışan çökmüş milletler olduğunu öğrenmiştik. Gerçekten bu kadar çok ülke hayatta kalmak için çabalamakta mıydı Yoksa durumları gayet iyi miydi... hatta kalkınmaktalar mıydı acaba? “Dünya haritalarını ne için kullanıyorsunuz?"</p>

  <p class="calibre6">Kaede kollarını kavuşturup, “Bizim burada başlattığımız hareket dünya çapında benzer hareketlerin doğmasına yardımcı oldu,” dedi. “İnsanların hükümetlerine sinir oldukları her yerde. Bunu duvarda görmek biraz moral veriyor bizlere." Haritayı kaşlarım çatık, konsantre olmuş bir halde incelediğimi görünce hızlıca Kuzey Amerika’yı gösterdi. “Burada hepimizin bildiği ve bayıldığı Cumhuriyet var. Şurası da Koloniler.” Cumhuriyet’in doğu sınırında bulunan, daha küçük ve parçalı bir bölgeyi işaret etti.Koloniler’deki şehirleri gösteren kırmızı çemberleri inceledim. New York City, Charleston, St. Louis, Indianapolis. Babamın dediği gibi ışıl ışıl mıydı bu şehirler? Kaede elini kuzeyde ve güneyde gezdirerek anlatmaya devam ediyordu. "Kanada ve Meksika’nın hem birbirleriyle, hem Cumhuriyet’le, hem de Koloniler’le aralarında sıkı denetlenen askerden arındırılmış bir bölge var. Meksika’nın kendi Vatanseverleri var. Sonra da Güney Amerika’dan kalanlar var. Burası da eskiden dev gibi bir kıtaymış. Şimdiyse Brezilya,” Cumhuriyet’in güneyinde, uzakta bulunan üçgen şeklindeki bir adayı gösterdi, “Şili ve Arjantin'den oluşuyor.”</p>

  <p class="calibre6">Kaede neşeyle kıtaların şimdiki hallerini ve eskiden nasıl olduklarını gösterdi. Şimdi Norveç, Fransa, İspanya ve Britanya Adaları olarak gördüğüm yer, eskiden Avrupa diye bilinen daha büyük bir yerin parçasıydı. Cumhuriyetin öğrettiğinin aksine Moğolistan ve Rusya yok olmamıştı. Avusturalya eskiden tek bir kara parçası bütününden oluşuyordu. Bir de süper güçler vardı tabii. Çin’in devasa metropolisleri tamamen su üzerine inşa edilmişti ve gökleri hep siyahtı.Kaede, “Hai Cheng,” diye araya sıkıştırdı. “Deniz şehirleri.” Afrika’nın eskiden bu kadar kalkınmış, teknolojik olarak ileride bir kıta olmadığını öğrendim. Bugün ise üniversitelerle, gökdelenlerle ve uluslararası mültecilerle dolup taşmaktaydı. Ve Antarktika, ister inanın ister inanmayın, bir zamanlar kimsenin yaşamadığı, tamamen buzla kaplı bir kıtaydı. Şimdiyse, Çin ve Afrika gibi, dünyanın teknoloji başkentlerine sahipti ve çok sayıda turist çekiyordu. Kaede, “Cumhuriyet ve Koloniler, onlarla karşılaştırıldığında teknolojide çok geride kalmış ülkeler,” diye ekledi. “Bir gün eğer Cumhuriyet veya Koloniler vizelerine izin vermeye başlarlarsa Antarktika’yı ziyaret etmek isterim, duyduğuma göre harika bir yermiş.”</p>

  <p class="calibre6">Bana Birleşik Devletlerin bir zamanlar bu süper güçlerden biri olduğunu anlattı. "Sonra savaş başladı,” diye ekledi "ve ülkedeki bütün parlak zekâlar güvenli yerlere kaçtı. Çünkü Antarktika sellere neden oldu. İşler zaten kötüye gitmekteydi ama sonra güneş kafayı yedi ve Antarktika’daki bütün buzları eritti.. Senin benim asla hayal bile edemeyeceğimiz seller. İklim değişikliklerinden milyonlarca insan öldü. İşte bu görmeye değer bir şey olmalı! Sonunda güneş kendine geldi ama iklim düzelmedi. Bütün içilebilir sular deniz sularıyla karıştı ve o zamandan beri hiçbir şey eskisi gibi olmadı.”</p>

  <p class="calibre6">“Cumhuriyet bize bunlardan hiç bahsetmedi."</p>

  <p class="calibre6">Kaede gözlerini devirdi."Ee herhalde.Cumhuriyet’ten bahsediyoruz.Neden bahsetsinler ki?” Köşede haberleri yayınlayan küçük ekranı gösterdi. “Bir yabancının gözünden Cumhuriyetini, nasıl bir yer olduğunu görmek ister misin? Al.”</p>

  <p class="calibre6">Manşetlere kulak kabartınca, duyduğum dili anlamadığımı fark ettim. Kaede’ye merak dolu bir bakış atınca, “Antarktikaca, diye açıkladı. Kanallarından biri bizde çekiyor. Başlıklara bak.”</p>

  <p class="calibre6">Ekranda kıtanın gökyüzünden çekilmiş bir görüntüsü vardı. Amerikan Cumhuriyeti bayrağı dalgalanıyordu. Olayların gelişimini bir kadın anlatıyordu ve ekranın altında da dediklerinin çevirisi geçiyordu:"... özellikle de Cumhuriyetin yeni Seçmeninin göreve gelmesiyle birlikte bu aşırı derecede militarize olmuş haydut devletle müzakerelerde bulunmak için yeni yöntemler bulunmalıdır. Afrika Başkanı Ntombi Okonjo bugün Birleşmiş Milletlerin Cumhuriyete yapılan yardımları durdurması önerisinde bulundu, tecrit yanlısı bu ülke ve doğudaki komşularının arasında yapılacak bir barış antlaşması için yeterince kanıt gösterilene kadar..."</p>

  <p class="calibre6">Tecrit yanlısı.Militarize.Haydut.Bu kelimelere öylece bakıyordum.Benim için Cumhuriyet her zaman gücün simgesiydi, acımasız ve durdurulamaz bir askerî makineydi. Kaede sonunda bizi ekranlardan uzaklaştırırken yüzümdeki ifadeyi görünce sırıttı. “Cumhuriyet bir anda eskisi kadar güçlü gelmemeye başladı, değil mi? Sırlarla dolu zavallı bir devlet, uluslararası yardım için çırpınıyor, öyle mi? Ben sana söyleyeyim, insanların beynini yıkayıp onları gerçekliğin var olmadığına ikna etmek için bir nesil yeterli."</p>

  <p class="calibre6">Üzerinde iki ince bilgisayarın olduğu masaya doğru yürüdük. Bilgisayarlardan birinin başında raylardan yürürken Kaede’ye V işareti yapan koyu tenli ve açık renk gözlü çocuk vardı. Kaede onun omzuna dokundu. Çocuk hemen tepki vermedi. Önce ekranda bulunan şeye birkaç satır daha yazdı ve masaya kayarak oturdu.&nbsp;</p>

  <p class="calibre6">Zarafetine hayranlık duydum. Kesinlikle bir Koşucuydu. Kollarını bağlayıp sabırla Kaede’nin bizi tanıştırmasını beklemeye koyuldu.</p>

  <p class="calibre6">“Day,bu Pascao,"dedi.“Pascao Koşucularımızın tartışmasız lideridir... seninle tanışmaya hevesliydi diyebilirim.”</p>

  <p class="calibre6">Pascao bana elini uzattı, gözleri üzerimde yoğunlaşmıştı. Bana bembeyaz dişlerini göstererek güldü. Heyecandan nefesi kesilmiş bir halde, “Memnun oldum,” dedi. Ona gülümseyince yanakları kızardı. “Senin hakkında çok şey duyduğumuzu söylesem yeter. Senin en büyük hayranınım, En büyük hayranın."</p>

  <p class="calibre6">Daha önce kimsenin benimle bu kadar açık bir şekilde flört ettiğini hatırlamıyordum, belki de Blueridge bölgesinden bir çocuk hariç. “Başka bir Koşucuyla tanışmak güzel,” dedim ve elini sıktım."Senden bazı yeni numaralar öğreneceğime eminim.”</p>

  <p class="calibre6">Ne kadar şaşırdığımı görünce bana muzipçe gülümsedi. “Ah, bizi bekleyen şeyler çok hoşuna gidecek. İnan bana, bize katıldığına pişman olmayacaksın... Amerika’yı yeni bir çağa sokacağız. Cumhuriyetin onu neyin beklediğinden zerre kadar haberi yok.” Sonra heyecanla bir dizi el hareketi yaptı, önce kollarını iki yana genişçe ayırdı, sonra da havada düğüm çözüyormuş gibi yaptı. “Hacker’larım son birkaç haftadır Denver’ın Hükümet Binası Kulesi’ndeki kablolarla oynuyor. Artık tek yapmamız gereken binanın hoparlörlerinden herhangi birini bükmek... ve bam, bütün Cumhuriyet’e yayın yapıyor olacağız.” Ellerini çırpıp parmaklarını şaklattı. “Herkes seni duyabilecek. Devrim niteliğinde, değil mi?”&nbsp;</p>

  <p class="calibre6">Benim on saniyelik yerin arka sokağında Eden için ilaç bulabilmek için June’la ilk kez karşı karşıya geldiğimde yaptığım şeyin daha karmaşık bir versiyonu gibi geliyordu kulağa. Sokağın hoparlörlerinin kablolarını kabaca yeniden düzenlediğim zamanki gibi. Fakat bunların yaptığı şey, bir hükümet binasının hoparlörlerini yeniden düzenleyip bütün Cumhuriyet’e yayın yapmaktı. “Eğlenceli: görünüyor," dedim. “Ne yayınlayacağız?"</p>

  <p class="calibre6">Pascao şaşırmış bir şekilde bana gözlerini kırpıştırdı. “Seçmen'in; suikastını, tabii ki." Gözleri Kaede’ye fırladı, o da başıyla onayladı.: Sonra cebinden küçük, dikdörtgen şeklinde bir cihaz çıkardı.Kapağını kaldırıp açtı. “Bütün kanıtları kaydetmemiz gerekecek, onu arabasından zorla çıkarıp kurşuna dizene kadar. Hacker’larımız JumboTron’ları suikastı yayınlayacak şekilde ayarladıkları Hükümet Binası’nda hazır olacaklar. Zaferimizi hoparlörlerden bütün Cumhuriyet’e ilan edeceğiz. Bizi durdurup durduramayacaklarını göreceğiz.”&nbsp;</p>

  <p class="calibre6">Planın acımasızlığı tüylerimi diken diken etti. Aklıma John’un idamını -benim idamımı- bütün ülkeye yayınlamaları geldi.</p>

  <p class="calibre6">Pascao bana doğru eğildi, elini kulağıma götürüp fısıldadı: "En iyi kısmı bu da değil, Day.” Bana dişlerini göstere göstere gülümseyebilecek kadar geri çekildi.En iyi kısmı bilmek ister misin?”</p>

  <p class="calibre6">Kaskatı kesildim. "Ne?”</p>

  <p class="calibre6">Pascao memnuniyetle kollarını kavuşturdu. "Razor Seçmen’i senin vurman gerektiğini düşünüyor.”</p>
</body>
</html>
