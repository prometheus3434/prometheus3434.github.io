<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="7.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">DAY'I GERİDE BIRAKMADAN ÖNCE BİR KEZ DAHA YÜZÜNE BAKMAYA cesaret edemedim. Razor’ın Vatanseveri beni Firavun piramidinin ön girişinden uzaklaştırırken, yüzümü kesin bir şekilde ondan başka bir tarafa çevirdim. Kendime, <i>böylesi daha iyi,</i> dedim. Eğer görev iyi giderse, bu sadece kısa bir ayrılık olacaktı.</p>

  <p class="calibre6">Day’in benim durumum hakkındaki endişeleri kafama daha yeni dank etmişti. Razor’ın benim için yaptığı plan kulağa iyi <i>geliyordu</i> ama bir şeyler ters gidebilirdi. Ya beni Seçmenle götürmek yerine gördükleri yerde vururlarsa? Veya beni bir sorgu odasında kendimi kaybedene kadar dövebilirlerdi. Daha bu gün sona ermeden, Seçmen benim bulunduğumu öğrenmeden ölmüş olabilirdim. Ters gidebilecek milyonlarca şey vardı.</p>

  <p class="calibre6"><i>İşte bu yüzden odaklanmam lazım,</i> diye kendime hatırlattım. Ve eğer Day’in gözlerine bakarsam bunu yapamazdım.</p>

  <p class="calibre6">Şimdi o Vatansever beni piramidin içinde bir duvar boyunca devam eden ince bir geçitten götürüyordu. Burası gürültülü ve kaos halindeydi. Yüzlerce asker zemin katta bir o yana bir bu yana dolaşıp duruyordu. Razor benim birinci kattaki boş baraka odalarından birine konulacağımı söylemişti, orada CG Hanedana gizlice binmeye çalışmadan önce saklanıyormuş gibi yapacaktım. Cumhuriyet askerleri kapıyı kırıp beni yakalamaya çalıştıklarında kaçmaya çalışmam gerekiyordu. Elimden gelenin en iyisini yapmalıydım.</p>

  <p class="calibre6">Rehberime yetişebilmek için adımlarımı hızlandırdım. Geçidin sonuna vardık, burada bir buçuk metre genişliğinde üç metre boyunda kilidi bir kapı ana kattan ayrılıp birinci kattaki barakaların koridorlarına açılıyordu. Rehber kapıdan kartını geçirdi. Bipledi, yeşil ışık yandı ve kayarak açıldı.</p>

  <p class="calibre6">Rehber, zar zor duyabildiğim bir sesle, “Seni bulduklarında mücadele et,” dedi. Dış görünüşü buradaki askerlerden farksızdı, saçları arkaya yatırılmış, üniforması ise siyahtı. “Yakalanmak istemediğine onları inandır. Sen Denver’da teslim olmaya çalışıyordun.Tamam mı?”</p>

  <p class="calibre6">Onayladım.</p>

  <p class="calibre6">Dikkatini başka tarafa verdi. Koridoru inceledi, tavana bakmak için başını kaldırdı. Koridor boyunca bir dizi güvenlik kamerası vardı, her bir barakanın kapısına bakan toplam sekiz kamera. Koridora tamamen girmeden önce, rehber cebinden bir çakı çıkardı ve ceketindeki parlak düğmelerden birini kopardı. Sonra da kapı aralığından destek aldı, ayaklarını kenarlarına koyup yukarı sıçradı.</p>

  <p class="calibre6">Tekrar koridora baktım. Şu anda burada başka asker yoktu, peki ya aniden biri buraya gelseydi? Beni burada yakalamaları sorun değildi (zaten amacımız da buydu), peki ya rehberim?</p>

  <p class="calibre6">İlk güvenlik kamerasına uzandı, sonra da bıçağı kullanarak kameraların kablolarını koruyan plastiğin bir kısmını kazıdı. Plastik kopup da altındaki kabloyu açığa çıkarınca, metal düğmeyi kıyafetinin koluyla tutarak kablolara bastırdı.</p>

  <p class="calibre6">Sessizce kıvılcımlar fışkırdı. Koridordaki bütün kameraların kapanması beni şaşırttı.</p>

  <p class="calibre6">“Sadece bir taneyle nasıl hepsini birden?” diye fısıldamaya başladım.</p>

  <p class="calibre6">Rehber tekrar yere indi ve eliyle acele etmemi işaret etti. Koşarken, “Ben bir hackar ım,” diye fısıldadı. “Daha önce buradaki komuta merkezlerinde çalıştım. Bunları işimize yarayacak şekilde tekrar bağladım.” Kıvançla, dişlerini göstere göstere gülümsedi. “Ama bunda bir şey yok Sen Denver Hükümet Binası Kulesi’ne yaptığımızı duyana kadar bekle.”</p>

  <p class="calibre6">Etkileyiciydi.Eğer Metias Vatanseverlere katılsaydı,o da bir Hacker olurdu. Eğer hayatta olsaydı.</p>

  <p class="calibre6">Rehber kapılardan birinde bizi durdurana kadar koridorda koştuk. Kışla 4A. Buraya gelince bir anahtar kart çıkarıp kapının erişim panelinden geçirdi. Klik sesi çıkarıp biraz açıldı, içeride karanlıkta bekleyen sekiz sıra ranza ve dolap vardı.</p>

  <p class="calibre6">Hacker bana döndü. “Razor doğru askerlerin seni bulduğundan emin olmamız için burada beklemeni istiyor. Aklında belli bir devriye var.”</p>

  <p class="calibre6">Tabii ki, oldukça mantıklıydı. Anlaşılan Razor benim herhangi bir Cumhuriyet devriyesi tarafından yakalanıp dayak yememi istemiyordu. “Kim?..” diye soracak oldum.</p>

  <p class="calibre6">Fakat lafımı bitiremeden askerî şapkasına dokundu “Görevini hepimiz kameralardan izleyeceğiz. İyi şanslar,” diye fısıldadı. Sonra da gitti, koridoru koşarak geçti, köşeyi dönüp gözden kayboldu.</p>

  <p class="calibre6">Derin bir nefes aldım. Yalnızdım. Askerlerin beni bulup tutuklamalarını bekleme zamanıydı.</p>

  <p class="calibre6">Hemen odaya girip kışlanın kapısını kapadım. Burası zifirî karanlıktı, pencere yoktu, hatta kapının altından sızan bir damla ışık bile. Kesinlikle saklandığımı düşünecekleri bir yerdi. Odanın daha da içine gitmekle uğraşmadım; nasıl bir oda olduğunu biliyordum, bir dizi ranza ve ortak tuvalet vardı. Sadece kapının yanındaki duvara kendimi yapıştırdım. Burada durmam daha iyi olurdu.</p>

  <p class="calibre6">Karanlıkta uzanıp kapının kolunu buldum. Elimle mesafeyi ölçerek kolun yerden ne kadar yükseklikte olduğunu hesapladım; bir metre vardı. Muhtemelen kapı kolu ile kapının tepesi arasındaki mesafe de aynıydı. Koridorda durduğumuz yer aklıma geldi, kapının üst kenarı ile tavan arasında ne kadar mesafe olduğunu gözümün önüne getirdim. Altmış santimden biraz daha az olmalıydı.</p>

  <p class="calibre6">Tamam. Bütün detaylar yerindeydi. Tekrar duvara yaslandım, gözlerimi kapayıp beklemeye başladım.</p>

  <p class="calibre6">On iki dakika geçti.</p>

  <p class="calibre6">Sonra uzaklardan bir yerden bir köpek havlaması duydum.</p>

  <p class="calibre6">Gözlerim fal taşı gibi açıldı. Ollie. Bu havlamayı her yerden tanırdım, köpeğim hâlâ hayattaydı. Mucize eseri. Neşe ve kafa karışıklığı içindeydim. Burada ne işi vardı? Kulağımı kapıya dayayıp dinledim. Birkaç saniye daha sessizlik oldu. Sonra havlamayı tekrar duydum.</p>

  <p class="calibre6">Benim beyaz çobanım buradaydı.</p>

  <p class="calibre6">Aklımda düşünceler birbiriyle yarışıyorlardı. Ollie’nin burada olmasının tek sebebi devriyelerden biriyle birlikte olmasıydı, beni arayan devriyeyle birlikte. Ve beni kokumdan tanımak için köpeğimi kullanmayı akıl edebilecek tek bir asker vardı: Thomas.</p>

  <p class="calibre6">Hacker’ın kelimeleri tekrar aklımda canlandı.<i>Razor doğru kişilerin seni yakalamasını istiyor Aklında belli bir devriye var.</i></p>

  <p class="calibre6">Tabii ki Razor’ın aklındaki devriye -kişi- Thomas’tı.</p>

  <p class="calibre6">Thomas, Komutan Jameson tarafından bu göreve atanmış olmalıydı. Yardım için Ollie yi kullanıyordu. Ancak Thomas’ın devriyesi yakalanmayı tercih edeceğim devriyeler listesinde en alt sıradaydı.Ellerim titremeye başladı.Ağabeyimin katilini tekrar görmek istemiyordum.</p>

  <p class="calibre6">Ollie’nin havlaması giderek yükseliyordu. Onunla birlikte ayak ve konuşma sesleri gelmeye başladı. Nefesimi tutup hesapladığım rakamları hatırladım.</p>

  <p class="calibre6">Tam kapının dışındaydılar. Sesler dindi, onların yerini klikler aldı (dolu silahların emniyet pimi, M-serisi, piyade tüfeği).</p>

  <p class="calibre6">Bundan sonra olanlar ağır çekimde gerçekleşti. Kapı yavaşça açıldı ve içeriye ışık doldu. Hafif bir sıçramayla bir bacağımı yukarı kaldırdım, kapı bana doğru açılırken ayağım kapının koluna kondu. Askerler silahları çekilmiş halde odaya girerken uzandım, kapı kolunu basamak olarak kullanıp kapının tepesini tuttum. Kendimi yukarı çektim. Sessizce bir kedi gibi açık kapının tepesine tünedim.</p>

  <p class="calibre6">Beni görmediler. Burada karanlıktan başka hiçbir şey göremiyorlardı muhtemelen. Bir bakışta onları saydım. Thomas yanında Ollie’yle birlikte grubun başındaydı (silahını çekmemiş olmasına şaşırdım) ve arkasında dört askerlik bir grup vardı. Odanın dışında başka askerler de vardı ancak onları sayamadım.</p>

  <p class="calibre6">İçlerinden biri bir eli kulağına bastırılmış halde, “Burada,” dedi. “Gemilerden birine binecek fırsatı olmadı henüz. Komutan DeSoto adamlarından birinin onu girerken gördüğünü onayladı.”</p>

  <p class="calibre6">Thomas hiçbir şey demedi. Dönüp karanlık odayı incelediğini gördüm. Sonra da gözleri kapının üstüne döndü.</p>

  <p class="calibre6">Gözlerimiz birbirine kilitlendi.</p>

  <p class="calibre6">Sıçrayıp onu yere yıktım. Öfkeden gözlerimin körleştiği o an içinde, gerçekten de kendi ellerimle boynunu kırmak istedim. O kadar kolay olurdu ki.</p>

  <p class="calibre6">Diğer askerler silahlarına davrandı ama bu kargaşa içinde Thomas’ın nefesi kesilmiş halde bir emir verdiğini duydum. “Ateş etmeyin! Ateş etmeyin!” Kolumu tuttu. Neredeyse kurtulup askerlerin arasından fırlayarak kaçacakken başka bir asker beni yere yapıştırdı. Şu anda hepsi üzerimdeydi, kollarımı yakalayıp beni ayağa kaldıran bir üniformalar deniziydi. Thomas askerlerine bağıra bağıra dikkatli olmalarını emrediyordu sürekli.</p>

  <p class="calibre6">Razor, Thomas konusunda haklıydı.Thomas beni Komutan Jameson için hayatta tutmak isteyecekti.</p>

  <p class="calibre6">Sonunda ellerimi kelepçeleyip yere öyle bir yapıştırdılar ki hareket edemedim. Üstümde Thomas’ın sesini duyabiliyordum. "Seni tekrar görebilmek güzel, Bayan Iparis.” Sesi titriyordu. “Cumhuriyet askerlerine saldırmaktan, Batalla Binasında kargaşa çıkarmaktan ve görevinizi terk etmekten dolayı suçlusun. Sessiz kalma hakkına sahipsin. Söyleyeceğin her şey mahkemede aleyhinde kullanılabilir.” Bir suçluya yardım etmekle ilgili hiçbir şey söylemediğini fark ettim. Demek ki hâlâ Cumhuriyet, Day’i idam etmiş gibi davranmak zorundaydı.</p>

  <p class="calibre6">Beni ayağa kaldırıp koridorun sonuna götürdüler. Güneşe çıktığımız zaman birkaç asker durup bizi izledi. Thomas’ın adamları beni bekleyen devriye jiplerinden birinin arka koltuğuna sertçe tıktı, kollarımı kapıya zincirledi ve metal kelepçelerle kilitledi. Gülünçtü. Jiple sokaklardan geçtik. Ön koltukta oturan askerler beni dikiz aynasından gözlüyorlardı. Ehlileştirilememiş bir silahmışım gibi davranıyorlardı... bir bakıma bu doğruydu. Bütün bu olanlardaki ironi neredeyse beni güldürecekti. Day, CG Hanedanda bir Cumhuriyet askeriydi ve ben de Cumhuriyet’in en değerli tutsağıydım. 'Yer değiştirmiştik.</p>

  <p class="calibre6">Thomas yolculuk boyunca beni görmezden gelmeye çalıştı fakat gözlerimi ondan hiç ayırmadım. Yorgun görünüyordu, dudakları solgundu, gözlerinin altında mor halkalar vardı. Kirli sakalı vardı, ki bu başlı başına şaşırtıcıydı. Thomas normalde sinekkaydı tıraş olmadan kesinlikle dışarı çıkmazdı. Beni Batalla Binası’nda elinden kaçırdığı için Komutan Jameson onun ağzına etmiş olmalıydı. Büyük ihtimalle bunun için onu sorgulamışlardı.</p>

  <p class="calibre6">Dakikalar geçiyordu. Askerlerden hiçbiri konuşmuyordu. Jipi kullanan asker gözlerini yoldan ayırmıyordu ve tek duyabildiğimiz, aracın motorunun çıkardığı vızıltı ve sokaklardan gelen bastırılmış seslerdi. Herkesin kalbimin nasıl küt küt attığını duyabildiğinden emindim. Buradan bakınca önümüzde giden jipi ve arka camından arada sırada görünüp beni inanılmaz mutlu eden beyaz tüyleri görebiliyordum. Ollie. Keşke aynı jipte olsaydık.</p>

  <p class="calibre6">Sonunda Thomas’a döndüm. “Köpeğime zarar vermediğin için teşekkür ederim.”</p>

  <p class="calibre6">Cevap vermesini beklemiyordum. <i>Yüzbaşılar suçlularla konuşmaz,</i> derdi. Ancak beni şaşırtıp gözlerime baktı. Görünüşe göre benim için hâlâ kurallara karşı gelebiliyordu. “Köpeğin işimize yaradı.”</p>

  <p class="calibre6"><i>O Metias’ın köpeği.</i> Tekrar öfkelendim ama sinirimi bastırdım.Planlarıma katkı sağlamayacak şeylere hiddetlenmenin faydası yoktu. Ollie’yi hayatta tutması bile ilginçti - izimi o olmadan da sürebilirdi. Ollie bir polis köpeği olmadığı için kokuyla iz sürme eğitimi yoktu. Beni ülkenin diğer ucundan buraya kadar takip ederken bir işlerine yaramazdı; sadece çok yakın mesafede işlerine yarardı. Bu da Thomas’ın onu başka sebeplerden hayatta bıraktığı anlamına geliyordu.Hâlâ beni sevdiği için mi? <i>Ya da... hâlâ Metias’ı sevdiği için?</i> Bu düşünce beni ürküttü. Ben cevap vermeyince Thomas bakışlarını başka tarafa çevirdi. Uzun bir sessizlik oldu. “Beni nereye götürüyorsunuz?”</p>

  <p class="calibre6">“Sorgun bitene kadar Yüksek Çöl Cezaevi’nde tutulacaksın, sonra da mahkemeler nereye gideceğine karar verecek.”</p>

  <p class="calibre6">Razor’ın planlarını uygulamaya başlamanın zamanı gelmişti. “Sorgumdan sonra beni Denver’a göndereceklerinden eminim.”</p>

  <p class="calibre6">Önde oturan nöbetçilerden biri bana doğru gözlerini kıstı ama Thomas bir elini kaldırdı. “Bırak konuşsun,” dedi. “Önemli olan onu zarar görmeden ulaştırmamız.” Sonra da bana baktı. Onu son gördüğüm zamandan bile daha kasvetliydi; saçları bile, düzgünce taranıp yana ayrılmış olsa bile mat ve cansızdı. “Nedenmiş o?”</p>

  <p class="calibre6">“Seçmen’in çok ilgisini çekecek bilgi var elimde.”</p>

  <p class="calibre6">“Thomas’ın ağzı seğirdi, artık beni sorgulamak için, elimdeki sırları öğrenmek için yanıp tutuşuyordu. Fakat bu kurallara aykırıydı ve zaten benimle sohbet ederek birçok kuralı ihlal etmişti bile. Bana daha fâzla yüklenmemeye karar vermiş gibi görünüyordu. “Senden neler öğrenebileceğimizi göreceğiz.”</p>

  <p class="calibre6">Sonra beni Vegas’ta bir cezaevine göndermelerinin biraz garip olduğunu fark ettim. Kendi eyaletimde sorgulanıp yargılanmalıydım. “Neden burada tutuluyorum?” diye sordum. “Los Angeles’a götürülmem gerekmiyor mu?”</p>

  <p class="calibre6">Thomas bu sefer gözlerini önünden ayırmadı. “Karantina,” dedi.&nbsp;</p>

  <p class="calibre6">Kaşlarımı çattım. “Ne, yoksa Batalla’ya da mı bulaştı?”</p>

  <p class="calibre6">Cevabı tüylerimi diken diken etti. “Los Angeles karantina altında. Tamamı.”</p>

  <p class="calibre6"><br /></p>

  <p class="calibre6"><br /></p>

  <p class="calibre6">YÜKSEK ÇÖL CEZAEVİ.</p>

  <p class="calibre6">HÜCRE 416 (20 METREKARE).</p>

  <p class="calibre6">SAAT: 22.24; YAKALANDIĞIM GÜN.</p>

  <p class="calibre6"><br /></p>

  <p class="calibre6">Thomas’tan biraz ötede oturuyordum. Aramızda sadece kıytırık bir masa vardı. Eh, tabii arkasında nöbet tutan onca askeri saymazsak. Onlara her baktığımda rahatsızca kıpırdanıyorlardı. Sandalyemde biraz kaykıldım, yorgunluğa karşı koymaya çalıştım ve kollarımı sırtıma bağlayan zincirleri şangırdattım. Aklım başka yerlere gidiyordu, sürekli Thomas’ın Los Angeles hakkında dediklerini düşünüyordum. Bunu düşünecek zamanım yok, dedim kendime ama düşünceler kafamdan gitmiyordu. Drake Üniversitesi’ni veba işaretleriyle düşünmeye çalıştım, Ruby bölgesinin sokaklarında dolaşan devriyeler hayal etmeye çalıştım. Bu nasıl olurdu? Bütün şehir nasıl karantina altında olabilirdi ki?</p>

  <p class="calibre6">Altı saattir bu odadaydık ve Thomas benimle hiçbir yere varamamıştı. Onun sorularına verdiğim cevaplar bizi daireler halinde döndürüp duruyordu, bunu öyle bir ustalıkla yapıyordum ki bir saat daha boşa geçene kadar konuşmayı manipüle ettiğimi fark edemiyordu. Ollie’yi öldürmekle tehdit etmeyi denedi. Ben de taşıdığım bilgileri mezara kadar saklayacağımı söyleyerek onu tehdit ettim. O da beni tehdit etmeyi denedi. Ardından ona bilgileri mezara götürme faktöründen söz ettim. Bazı akıl oyunları uygulamayı bile denedi ki hiçbiri bir işe yaramadı. Ona sürekli neden Los Angeles’ın karantina altında olduğunu sorup durdum. Ben de onun kadar sorgu taktikleri konusunda eğitimliydim, bu yüzden silahı geri tepiyordu. Henüz Day’e yaptığı gibi fiziksel şiddet uygulamaya başlamamıştı. (Bu da ilginç bir ayrıntıydı. Thomas’ın beni ne kadar umursadığının bir önemi yoktu, eğer böyle bir emir gelirse yapardı. Beni henüz incitmemesinin sebebi Komutan Jameson’ın emri olmalıydı. İlginçti.) Öyle bile olsa, bana karşı sabrının tükenmekte olduğunu görebiliyordum.</p>

  <p class="calibre6">Bir süre sessiz durduktan sonra, “Bayan Iparis,” dedi. “Senden işe yarar bir şey duyabilmek için ne gerekiyor bana söyler misin?&nbsp;</p>

  <p class="calibre6">Yüzüm ifadesizdi. “Söyledim ya. Bir rica karşılığında cevap veririm. Seçmen’e iletmem gereken bilgiler var.”</p>

  <p class="calibre6">“Pazarlık yapacak konumda değilsin. Bunu sonsuza kadar sürdüremezsin.” Thomas sandalyesine yaslanıp kaşlarım çattı. Floresanlar gözlerinin altında uzun gölgeler oluşturuyordu. Odanın çıplak beyaz duvarlarında (iki Cumhuriyet bayrağı ve Seçmenin portresi hariç) Thomas siyah-kırmızı yüzbaşı üniforması içinde korkutucu duruyordu. Metias da eskiden böyle bir üniforma giyerdi. “Day’in hayatta olduğunu biliyorum ve sen de onu nasıl bulabileceğimizi. Aç susuz birkaç gün geçirdikten sonra konuşursun.”</p>

  <p class="calibre6">“Benim ne yapıp ne yapmayacağımı varsaymaktan vazgeç, Thomas,” dedim. “Day konusunda ise,bence cevap apaçık ortada.<i>Eğer</i> hayatta olsaydı,küçük kardeşini kurtarmaya giderdi. Bunu bilmek için çok zeki olmaya gerek yok.</p>

  <p class="calibre6">Thomas iğnelememi görmezden gelmeye çalıştı ama yüzünden bu durumdan hoşlanmadığı okunuyordu. “Eğer hayattaysa kardeşini asla bulamayacak. Onun yeri gizli bilgi. Day’in nereye gitmek istediğini bilmem gerekmiyor. Ben nerede <i>olduğunu</i> bilmek istiyorum.</p>

  <p class="calibre6">“Fark etmez.Onu zaten yakalaman mümkün değil.Aynı tuzağa ikinci kez düşmeyecektir.”</p>

  <p class="calibre6">Thomas kollarını kavuşturdu. Gerçekten de birkaç hafta önce birlikte oturup Los Angeles’taki bir kafede yemek yemiş miydik? Los Angeles’ı düşünmek aklıma tekrar karantina haberlerini getirdi ve gözümün önüne karantina uyarılarıyla kaplanmış kafe geldi.</p>

  <p class="calibre6">Thomas avuçlarını masaya yapıştırıp, “Bayan Iparis,” dedi. “Bu şekilde sonsuza dek devam edebiliriz ve sen de yorgunluktan bayılana kadar sinsice davranıp kafanı sallayabilirsin. Canını yakmak istemiyorum. Cumhuriyet tarafından affedilme şansın var. Yaptığın her şeye rağmen, üstlerimden aldığım bilgiye göre onlar seni hâla oldukça değerli görüyor.</p>

  <p class="calibre6">Demek öyle. Komutan Jameson <i>gerçekten de</i> sorgu sırasında incitilmediğimden emin olmak istemiş. “Ne kadar nazikler,” diye çok alaylı bir şekilde cevapladım. “Metias’tan daha şanslıymışım.”</p>

  <p class="calibre6">Thomas iç geçirdi, başını eğdi ve umutsuzluk içinde burnunun kemerini sıktı. Bir süre öyle oturdu. Sonra da diğer askerlere işaret verdi. Ters bir şekilde, “Herkes dışarı,” dedi.</p>

  <p class="calibre6">Askerler bizi yalnız bıraktığında bana geri döndü ve kollarını masaya koyabilmek için öne eğildi.'“Burada olmandan dolayı üzgünüm,” dedi sessizce. “Görevim gereği bunu yapmak zorunda olduğumu umarım anlıyorsundur, Bayan Iparis.”</p>

  <p class="calibre6">“Komutan Jameson nerede?”dedim.“Senin kukla gibi oynatan o değil mi? Gelip o da sorgular diye düşünmüştüm.”</p>

  <p class="calibre6">Sataşmalarımdan etkilenmedi.“Şu anda Los Angeles’ı kontrol altında tutuyor, karantinayı organize edip durumu Kongreye bildiriyor. Yanlış anlama ama, dünya senin etrafında dönmüyor.”</p>

  <p class="calibre6">Los Angeles’ı kontrol altında tutuyor. Bu kelimeler kanımı dondurdu. Gözlerimi Thomas’ın yüzünden ayırmadan tekrar sormaya karar verdim, “Vebalar gerçekten bu kadar kötüleşti mi? Los Angeles hastalıktan dolayı mı karantina altına alındı?”</p>

  <p class="calibre6">Başını salladı. “Gizli bilgi.”</p>

  <p class="calibre6">“Ne zaman kaldırılacak? Bölgelerin hepsi mi karantina altında?”&nbsp;</p>

  <p class="calibre6">“Soru sormayı bırak. Söyledim sana, bütün şehir karantina altında. Ne zaman kaldırılacağını bilsem bile sana söylemem için hiçbir sebep yok.”</p>

  <p class="calibre6">İfadesinden ne demek istediğini hemen anladım: <i>Komutan Jameson bana şehirde neler olduğunu söylemedi, bu yüzden ben de hiçbir şey bilmiyorum.</i> Peki Thomas’a neden bilgi vermiyordu ki? Daha fâzla şey öğrenebilmek için, “Şehirde ne <i>oldu</i>?” diye tekrar sordum.</p>

  <p class="calibre6">Thomas,“Bunun sorgunla alakası yok,” diye cevapladı, sabırsızca parmaklarını koluna vuruyordu. “Los Angeles artık seni ilgilendirmiyor, Bayan Iparis.”</p>

  <p class="calibre6">“Orası benim yaşadığım yer” diye cevapladım. “Orada büyüdüm. Metias orada <i>öldü</i>. Tabii ki beni ilgilendiriyor.”</p>

  <p class="calibre6">Thomas sessizdi. Elleriyle koyu saçlarını yüzünden aldı ve gözleri gözlerimi aradı. Dakikalar geçiyordu. “Demek olay bu,” dedi sonunda. Bu odada altı saattir durduğu için artık baygınlık geçirmek üzere olduğu için mi böyle konuşmuştu, merak ettim. “Bayan Iparis, ağabeyine olanlar?..”</p>

  <p class="calibre6">"Ne olduğunu biliyorum,”diye lafını kestim.Sesim artan öfkemle birlikte yükseliyordu. “Onu öldürdün. Onu devlete sattın.” Kelimeler o kadar canımı yakıyordu ki onları söylemekte güçlük çekiyordum.</p>

  <p class="calibre6">İfadesi titredi. Öksürüp sandalyesinde dik oturuşa geçti. “Emir doğrudan Komutan Jameson'dan gelmişti ve ondan gelecek bir emri yerine getirmemek yapacağım son şey olurdu. Bu kuralı en az benim kadar iyi biliyorsundur ama itiraf etmeliyim ki uygulamakta pek iyi değilsin.”</p>

  <p class="calibre6">“Ne yani, sen şimdi bana annem ile babamın nasıl öldüğünü öğrendi diye onu öylece teslim etmekten memnun olduğunu mu söylüyorsun? O senin dostundu,Thomas.Onunla büyüdün. Eğer Metias seni tavsiye etmeseydi Komutan Jameson seni kale almazdı; şu anda karşımda oturuyor olamazdın. Yoksa unuttun mu bunları?” Sesim yükseldi. “Ona yardım etmek için güvenliğinin bir zerresini bile riske atamaz mıydın?”</p>

  <p class="calibre6">Thomas,“Doğrudan emirdi diyorum,”dedi.“Komutan Jameson'ı sorgulayamazsın. Neresini anlamıyorsun bunun? Komutan onun vefat eden vatandaşlar veri tabanını ve yüksek güvenlikli hükümet katalogları sunucularını <i>hack</i>'lediğini biliyordu.Ağabeyin yasalara karşı geldi, hem de defalarca.Komutan Jameson devriyesinin saygıdeğer yüzbaşısının gelip de burnunun dibinde suç işlemesine göz yumamazdı.”</p>

  <p class="calibre6">Gözlerimi kıstım. “Bu yüzden mi onu karanlık bir arka sokakta öldürüp sonra da suçu Day’e attın? Komutanının emirlerini gözü kapalı yerine getireceğin için mi?”</p>

  <p class="calibre6">Thomas beni korkudan zıplatacak kadar sert bir şekilde elini masaya yapıştırdı. “Kaliforniya eyaletinden gelen imzalı bir emirdi” diye bağırdı. “Anlıyor musun? Başka seçeneğim yoktu.”Sonra da ağzından bu kelimelerin -ve bu şekilde- çıkmasını istemiyormuşçasına gözleri büyüdü. Ben de afallamıştım. Şimdi daha hızlı bir şekilde, kelimelerini silmeye çalışır gibi konuşmaya devam ediyordu. Gözlerinde garip bir parıltı vardı. Neydi bu? “Ben bir Cumhuriyet askeriyim. Orduya katıldığımda her ne pahasına olursa olsun üstlerimin emirlerine uyacağıma dair yemin ettim. Metias da aynı yemini etti ve yeminini bozdu.”</p>

  <p class="calibre6">Metias’tan bahsedişinde bir gariplik vardı, kafamı karıştıran gizli bir duygu. <i>“Devlet bozuk.”</i> Derin bir nefes aldım. “Metias’ı da onun ellerine bıraktığın için korkağın tekisin.”</p>

  <p class="calibre6">Thomas sanki onu bıçaklamışım gibi gözlerini sıktı. Onu daha yakından inceledim fakat bunu görüp yüzünü başka yöne çevirdi, yana dönüp başını elleri arasına aldı.</p>

  <p class="calibre6">Tekrar ağabeyimi düşündüm,bu sefer Thomas’la geçirdiği onca yılı aklımdan geçirerek. Metias, Thomas’ı çocukluğundan beri,daha ben doğmadan önce tanıyordu. Apartmanımızın kapıcısı olan babası mesai saatlerinde yalnız kalmasın diye onu bize her getirişinde Thomas ile Metias saatlerce oyun oynardı. Askerî bilgisayar oyunları. Oyuncak silahlar.Aralarına ben katıldıktan sonra oturma odasında sessizce bitrbirleriyle konuştukları zamanları hatırladım.Thomas’ın Deneme puanı 1365’ti.Yoksul bölgeden gelen biri için yüksek ancak Ruby bölgesinin çocukları için sıradan bir puandı. Thomas’ın asker olma konusundaki azmini ilk Metias fark etmişti. Thomas’a akşama kadar bildiği her şeyi öğretirdi. Eğer ağabeyimin yardımı olmasaydı Thomas, Emerald bölgesindeki Highland Üniversitesi’ne asla giremezdi.</p>

  <p class="calibre6">Parçalar yerine yerleştikçe nefesim daralıyordu. Alıştırma yaptıkları zamanlarda Metias’ın gözlerinin nasıl da Thomas’ın üzerinde durduğunu hatırladım. Ağabeyimin bunu sadece Thomas’ın duruşunun ve performansının hatasız olması için yaptığını sanırdım. Metias’ın Thomas’a bir şeyleri açıklarken ne kadar sabırlı ve nazik olduğunu hatırladım. Elinin Thomas’ın omzuna dokunuşu.O kafede Thomas ve Metias’la edame yediğimiz, Metias’ın Chian’ın yanında çalışmayı bıraktığı gece.Metias’ın elinin Thomas’ın kolunda bazen gerekenden bir saniye daha fazla duruşu. Göreve başlayışının ilk günü ağabeyimle ettiğimiz sohbet. Nasıl da gülmüştü. <i>Kız arkadaşlara ihtiyacım yok. İlgilenmem gereken küçük bir kız kardeşim var.</i> Ve doğruydu da. Üniversitedeyken birkaç kızla çıkmıştı ancak hiçbiri bir haftadan daha fazla sürmemişti ve hepsinde kibar bir ilgisizlik vardı.</p>

  <p class="calibre6">Çok belliydi. Bunu daha önce nasıl da görememiştim?</p>

  <p class="calibre6"><i>Tabii ki</i> Metias bu konuda benimle ,hiç konuşmamıştı. Ast üst ilişkileri kesinlikle yasaktı. Sert bir şekilde cezalandırılırdı. Thomas'ı Komutan Jameson’ın devriyesine tavsiye eden Metias’tı... Bunu Thomas için yapmış olmalıydı, ilişki ihtimalinin ortadan kalkması anlamına gelse de.</p>

  <p class="calibre6">Bütün bunlar birkaç saniye içinde geçmişti aklımdan. “Metias sana âşıktı,” diye fısıldadım.</p>

  <p class="calibre6">Thomas cevap vermedi.</p>

  <p class="calibre6">“Ee? Doğru mu? Biliyor olmalıydın.”</p>

  <p class="calibre6">Thomas yine cevap vermedi. Bunun yerine başı ellerinde tekrar etti. “Ben bile <i>yemin</i> ettim.”</p>

  <p class="calibre6">“Bir dakika dur bakalım. Anlayamıyorum.” Arkama yaslanıp derin bir nefes aldım. Şimdi zihnim bulamaç gibi olmuştu. Thomas’ın sessizliği kelimelerinden daha fazla şey anlatıyordu.</p>

  <p class="calibre6">“Metias seni seviyordu,” dedim yavaşça. Sözcükler titreyerek çıkıyordu ağzımdan. “Ve senin için onca şey yaptı. Ama sen onu yine de teslim mi ettin?” İnanmayarak başımı salladım. “Bunu nasıl yapabildin?”</p>

  <p class="calibre6">Thomas başını ellerinden kaldırıp bana baktı, yüzünden kafasının karışık olduğu görülüyordu. “Onu ben <i>ihbar etmedim</i>.”&nbsp;</p>

  <p class="calibre6">Uzunca bir süre birbirimize baktık. Sonunda sıkılmış dişlerimin arasından konuştum. “O zaman bana neler olduğunu anlat.”</p>

  <p class="calibre6">Thomas boşluğa dalıp gitti. “Metias sistemdeki bir boşluğu hack’leyerek girdikten sonra güvenlik adminleri ardında bıraktığı izleri buldu.” diye cevap verdi. “Vefat eden vatandaşlar veri tabanına.Adminler bu mesajı Komutan Jameson'a ileteceğimi düşünerek öncelikle bana haber verdiler. Metias’ı <i>hack'</i>leme konusunda hep uyarırdım. Cumhuriyete bu kadar sataşırsan, sonunda yanarsın. Sadık olmalısın. Ama beni hiç dinlemedi. İkiniz de aynısınız.”</p>

  <p class="calibre6">“Yani onun sırrını sakladın mı?”</p>

  <p class="calibre6">Thomas başını tekrar ellerine aldı. “Önce gidip Metias’ın karşısına çıktım. İtiraf etti. Kimseye söylemeyeceğime söz verdim ama içten içe söylemek <i>istedim</i>. Komutan Jameson’dan bu güne kadar hiçbir şey saklamadım.” Burada bir saniye durakladı. “Sonradan anlaşıldı ki sırrını saklamamın hiçbir önemi yokmuş. Güvenlik adminleri Komutan Jameson'a mesaj göndermişler zaten. Bu şekilde öğrenmiş durumu. Sonra da bana Metias’ın icabına bakma görevini verdi.”</p>

  <p class="calibre6">Şok içinde sessizce dinledim.<i>Thomas, Metias’ı öldürmeyi hiç istememişti.</i>Tahammül edebileceğim bir senaryo düşünmeye çalıştım. Belki Komutan Jameson’ı bu görevi başkasına vermesi için ikna etmeye bile çalışmıştı. Fakat o bunu kabul etmedi, Thomas da görevi yerine getirmeyi kabul etti.</p>

  <p class="calibre6">Acaba Metias ondan hoşlandığını söylemiş miydi? Acaba karşılık görmüş müydü? Thomas’ı tanıdığım kadarıyla bu pek mümkün değildi. Peki o da Metias’ı sevmiş miydi? O gece, Day'ın yakalanışı için verilen kutlamadan sonra beni öpmeye çalışmıştı. “Kutlama balosu,” diye sesli düşündüm. Thomas’ın neden bahsettiğimi anlaması için açıklama yapmam gerekmiyordu. “Beni öpmeye çalıştığın...”</p>

  <p class="calibre6">Sesim azalarak tükendi, Thomas yere doğru bakmaya devam ediyor, ifadesi boşluk ve acı arasında gidip geliyordu. Sonunda elini saçlarından geçirip konuştu: “Metias’ın yananda diz çöküp ölüşünü izledim. Elim o bıçağı tutuyordu. O...”</p>

  <p class="calibre6">Sözlerinden dolayı başım dönüyordu, bekledim.</p>

  <p class="calibre6">Thomas, “Sana zarar vermememi söyledi,” diye devam etti. “Son sözlerinde sen vardın. Ve ben artık bilemiyorum. Day’in idam gününde Komutan Jameson’ın seni tutuklamasını engelleyecek bir yol bulmaya çalıştım. Ama June, insanların seni korumasını çok zorlaştırıyorsun. Çok fazla kurala karşı geldin. Tıpkı Metias gibi. O gece baloda... yüzüne bakarken...” Sesi çatladı. “Seni koruyabileceğimi düşündüm, ve bunu yapmanın en iyi yolunun seni yanımda tutmak olduğunu düşündüm, seni kazanmaya çalıştım. Bilemiyorum,” diye tekrar etti. Metias bile seni korumakta o kadar zorlanıyorken benim seni koruyabilme şansım var mıydı?”</p>

  <p class="calibre6"><i>Day'ın idam gecesi.</i>Thomas beni bodrum katındaki elektro bomba deposuna indirirken bana yardım etmeye mi çalışıyordu? Peki ya Komutan Jameson beni tutuklamaya kalktıysa ve Thomas bana ondan önce ulaşmaya çalıştıysa?.. Ne için peki, kaçmama yardım etmek için mi? Anlayamıyordum.</p>

  <p class="calibre6">Sessizliğim karşısında, “Ona gerçekten değer veriyordum, biliyor musun?” dedi. Sahte bir cesaret gösterisiydi. Yine de sesinde bir hüzün vardı. “Ama ben aynı zamanda da Cumhuriyetin bir askeriyim. Yapmam gereken şeyi yaptım.”</p>

  <p class="calibre6">Sandalyeme zincirli olduğumu bilmeme rağmen masayı bir kenara savurup üzerine saldırdım.Thomas arkaya sıçradı. Zincirler beni geri çekti, dizlerimin üzerine düştüm ve ayağını yakalamaya çalıştım. Neresi olursa... <i>Hastasın sen. Sapıtmışsın.</i> Onu öldürmek istiyordum. Hayatım boyunca hiçbir şeyi bu kadar çok istememiştim.</p>

  <p class="calibre6">Hayır, bu doğru değildi. Metias’ın hayatta olmasını daha çok istiyordum.</p>

  <p class="calibre6">Dışarıdaki nöbetçiler bütün bu gürültüyü duymuş olmalılardı ki içeriye akın ettiler ve ben daha ne olduğunu anlamadan birkaç asker tarafından yere çakılmıştım, bir kelepçe daha takıp sandalyemden çözdüler. Beni ayağa kaldırdılar. Gözüm dönmüş bir şekilde tekmeliyordum, okulda öğrendiğim bütün saldırıların listesini gözden geçiriyor, kendimi deli gibi serbest bırakmaya çalışıyordum.Thomas çok yakınımdaydı. Aramızda sadece bir metre kadar mesafe vardı.</p>

  <p class="calibre6">Thomas sadece bana bakıyordu. Elleri iki yanda öylece sallanıyordu. “En merhametli yol buydu,” diye seslendi. Midem bulandı. Haklı olduğunu, eğer Thomas onu o arka sokakta öldürmeseydi Metias’a ölene kadar işkence edeceklerini biliyordum. Ama bu umurumda değildi. Zihnimdeki karışıklık ve içimdeki öfkeden kör olmuştum. Sevdiği birine bunu nasıl yapabilirdi? Nasıl olur da bunu haklı göstermeye çalışırdı? Kafayı mı yemişti?</p>

  <p class="calibre6">Metias öldükten sonra acaba Thomas evinde yalnız başına otururken maskesini bir kenara bırakıyor muydu hiç? Askeri bir kenara bırakıp içindeki insanın yas tutmasına izin veriyor muydu?</p>

  <p class="calibre6">Odadan tekrar koridora çıkarıldım. Ellerim titriyordu, nefesimi kontrol altına almaya, çarpan kalbimi sakinleştirmeye, Metias’ı aklımın güvenli bir köşesine geri koymaya çalıştım. Bir yanım Thomas hakkında yanılmayı, ağabeyimi öldürenin o olmamasını ummuştu.</p>

  <p class="calibre6">Sonraki sabah,Thomas’ın yüzünden bütün duygu izleri silinmişti. Bana Denver mahkemesinin Seçmenle ilgili isteğimin haberini aldığını ve beni Colorado Eyalet Cezaevi’ne göndereceklerini söyledi.</p>

  <p class="calibre6">Başkente gidiyordum.</p>
</body>
</html>
