<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="25.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">CUMHURİYET SINIRLARINDAN GEÇMEMİZE BİRKAÇ DAKİKA KALMIŞTI.</p>

  <p class="calibre6">Yani şu anki hızımıza bakacak olursak (rahat bir 1300 kilometre vardı;ses bariyerini aşarken ani bir basınç değişimi hissettik,sanki derin bir çamur birikintisinden çıkarılmak gibiydi),cepheden sadece yirmi kilometre kadar, Denver’dan da birkaç yüz kilometre uzaktaydık.Day, Vatanseverlerle,Razor’ın gerçek renkleriyle,Eden’la ve Kongre’nin Seçmeni devirmekteki kararlılığıyla ilgili Kaede’nin onunla paylaştığı her şeyi bana anlattı.Kendi kendime keşfettiklerimi ve biraz daha fazlasını.Odadan fırlayıp hastanenin çatısına çıkarken kafam yerinde değildi. Şimdi serin havanın ve Kaede’nin havada yaptığı manevraların etkisiyle ayrıntıları biraz daha net bir şekilde hesaplayabiliyordum.</p>

  <p class="calibre6">“Cepheye yaklaşıyoruz,” dedi Kaede. Kelimeler ağzından çıkar çıkmaz, uzaktan gelen patlamaların sesini duydum. Boğuk geliyordu ancak yerden yüzlerce metre yukarıda olmalıydık ve her patlamanın şokunu yine de hissedebiliyordum. Ani bir kalkış oldu ve koltuğuma gömüldüm. Kaede yer füzeleri tarafından vurulmayalım diye uçağı olabildiği kadar yükseğe çıkarıyordu. Yükselmeye devam ederken kendimi derin, sakinleştirici nefesler almaya zorladım. Kulaklarım sürekli dolup açılıyordu. Kaede’nin bir uçak filosuyla aynı hizaya gelişini izledim.“Yakında onlardan ayrılmak zorunda kalacağız,” diye mırıldandı. Sesinden canının yandığı anlaşılıyordu,büyük ihtimalle kurşun yarasındandı. “Sıkı tutunun.”</p>

  <p class="calibre6">“Day?” diye seslenmeyi başardım.&nbsp;</p>

  <p class="calibre6">Hiçbir şey duyamadım ve bir an için kendinden geçtiğini düşündüm. Sonra cevap verdi: “Hâlâ buradayım.” Sesi uzak geliyordu, sanki bilincini kaybetmemeye çalışır gibi.</p>

  <p class="calibre6">Kaede, “Denver’a birkaç dakika kaldı,” dedi.</p>

  <p class="calibre6">Tekrar dengemizi bulduk. Kokpitten altımızdaki bulut kümelerine doğru bakınca nefesimi tutuverdim. Hava gemileri (en az yüz elli tanesi gözün alabildiğine uzanıyordu) havada süzülen minyatür hançerler gibi gökyüzünü beneklere bürümüştü, ufka doğru sıralar halinde uzanıyordu. Koloniler’in gemilerinin hepsinde, uçak pistlerinin ortasında bu yükseklikten görebildiğimiz altın bir şerit uzanıyordu. Biraz önlerinde kıvılcımların ve dumanın ileri geri gittiği geniş bir boşluk vardı ve diğer tarafında da tanıdık gelen hava gemileri bulunuyordu: Her birinin gövdesinin yan tarafında kan kırmızısı bir yıldız bulunan Cumhuriyet gemileri. Her yerde uçaklar it dalaşı içindeydi. Onlardan bir yüz elli metre yukarıda olmalıydık fakat bu mesafe yeterince güvenli miydi, bilemiyordum.</p>

  <p class="calibre6">Kaede’nin kontrol panelinde bir alarm çalmaya başladı. “Pilot, bu alana giriş iznin yok,” dedi.(Erkek, Koloniler aksanı.) “Bu filoya ait değilsin. Hemen DesCon Dokuz’a inmen emredildi.”</p>

  <p class="calibre6">Kaede, “Olumsuz,” diye yanıtladı.Jetimizi çekip yükseltmeye devam etti.</p>

  <p class="calibre6">“Pilot, hemen DesCon Dokuz’â inmen <i>emredildi.</i>”</p>

  <p class="calibre6">Kaede bir an için mikrofonunu kapadı ve bize baktı. Bulunduğumuz durum onu biraz fazla mutlu etmiş gibiydi. Yapmacık bir otoriteyle, “Çenesi düşük olan bizi takip ediyor,” dedi. “Peşimize iki tane takıldı.” Sonra mikrofonu yeniden açıp neşeyle yanıtladı: “Olumsuz, DesCon. Sizi vurup düşüreceğim.”</p>

  <p class="calibre6">Diğer uçaktaki kişi bu sefer şoke olmuş ve sinirlenmiş gibiydi. “Yönünüzü değiştirin ve...”</p>

  <p class="calibre6">Kaede kulakları delen bir çığlık attı. “Gökyüzünü boşaltın, çocuklar!” Kör edici bir hızla yukarıya fırladık, sonra da dönüşe geçtik. Kokpitin penceresinin yanından ışık şeritleri geçti, peşimizdeki uçaklar bize ateş açacak kadar yakınımızda olmalıydılar. Kaede motoru durdurup dik dalışa geçerken midemin takla attığını hissettim. Gözlerimi karartan bir hızla düşüyorduk. Bilincimi yitiriyordum.</p>

  <p class="calibre6">Bir an sonra uyanıverdim. Bayılmış olmalıyım.</p>

  <p class="calibre6">Düşüyorduk "Yere çakılacaktık.Altımızdaki hava gemileri büyüyordu, içlerinden birinin güvertesine çakılacakmışız gibi geliyordu. Hayır, fazla hızlı gidiyorduk, paramparça olacaktık Yanımızdan durmaksızın ışık şeritleri geçiyordu. Uçaklar hemen arkamızdan dalmışlardı.</p>

  <p class="calibre6">Sonra ansızın Kaede motorları tekrar çalıştırdı. Kükreyerek canlandılar. Bir kolu sertçe çekti ve uçak yarım daire döndü, burnu tekrar havaya dönmüştü. Bu ani değişiklik yüzünden sanki koltuğum beni içine emmiş gibi hissettim. Gözlerim tekrar karardı ve bu sefer ne kadar süre geçtiğini anlayamadım. Birkaç saniye mi? Dakika mı? Tekrar göğe yükseldiğimizi fark ettim.</p>

  <p class="calibre6">Diğer jetler inmeye devam ediyordu. Durmaya çalışsalar da artık çok geç kalmışlardı. Ardımızda gerçekleşen büyük patlama yüzünden koltuklarımızda sarsıldık, uçaklar geminin güvertesine onlarca bomba gücüyle çarpmış olmalıydı.Koloni gemilerinin birinden turuncu- sarı alevler yükseliyordu.İki ülke arasındaki boş hava sahasından geçerken Kaede havada tekrar dönerek bizi yaylım ateşinden kurtardı. Hava sahasını geçince Cumhuriyet’in hava gemilerinin üstünden fırladık. <i>Kaosta kaybolan tek başına bir Koloni savaş uçağıydı.</i>Dışarıdaki manzaraya ağzım açık bakakaldım, acaba Cumhuriyet, Kolonilerin kendi uçaklarından birine saldırması karşısında kafa karışıklığı yaşamış mıydı? Eğer öyleyse, bize cepheyi geçebilecek kadar zaman kazandıran şey buydu.&nbsp;</p>

  <p class="calibre6">Kaede kahkahayla, “Bahse varım, hayatınızda gördüğünüz en iyi split-S buydu,” dedi. Her zamankinden daha zoraki geliyordu sesi.</p>

  <p class="calibre6">Denver’ın sürekli dumanlı bir sis ve pus bulutuyla kaplı olan kuleleri ve korkutucu Zırh’ı git gide yaklaşıyordu. Cumhuriyet uçakları bizi vurma çabası içinde peşimize düştüğünde arkamızdan ateş ettiklerini duydum.</p>

  <p class="calibre6">Kaede jeti döndürdü, arkaya bir füze fırlattı ve ileriye doğru hızlanmaya çalıştı. Day, “İçeri nasıl gireceğiz?” diye bağırdı.</p>

  <p class="calibre6">Kaede, “Ben bizi içeri sokarım,” diye bağırdı.</p>

  <p class="calibre6">“Eğer üstten girmeye çalışırsak başaramayız,” diye yanıtladım. “Zırh’ın her tarafinda sıralanmış füzeler var. Daha şehri yarılayamadan bizi vururlar.”</p>

  <p class="calibre6">“Her şehre girmenin bir yolu vardır.” Cumhuriyet jetleri peşimizden gelmeye devam ederken Kaede bizi iyice aşağı indirdi. “Ne yaptığımı biliyorum.”</p>

  <p class="calibre6">Hızla Denver’a yaklaşıyorduk. Zırh’ın yaklaşmakta olan gri duvarlarının önümüzde yükseldiğini görebiliyordum. Cumhuriyet’te başka hiçbir şeye benzemeyen bir barikattı ve kenarlarında her biri birbirinden otuz metre uzaklıkta olan ağır gri sütunlar diziliydi. Gözlerimi kapadım.Kaede bizi asla -asla- onun üzerinden geçiremezdi. Bir uçak filosu geçebilirdi belki ve bunun gerçekleşme ihtimali yine de düşüktü.Bir füzeyle vurulduğumuzu hayal ettim; koltuklarımız bizi gökyüzüne fırlatacaktı, paraşütlerimize ateş açacaklardı ve bedenlerimiz yere çakılacaktı.Zırh artık yalandı.Bir süredir yaklaşmakta olduğumuzu fark etmiş olmalılardı, silahları bize dönük olacaktı. Daha önce kaçak bir Koloniler savaş uçağı görmediklerine bahse girebilirdim.</p>

  <p class="calibre6">Sonra Kaede dalışa geçti. Bildiğimiz dalışlardan değildi, yere neredeyse doksan derecelik bir açıyla iniyordu, yere yapışmaya hazırdık. Arkamda Day’in nefesini tuttuğunu duydum. Biraz önce oda bayılmış olmalıydı. Altımızdaki binalar hızla yaklaşıyordu. <i>Uçağın kontrolünü kaybetti. Biliyorum. Vurulduk.</i></p>

  <p class="calibre6">Son saniyede,Kaede yukarı çekti.Mach hızında binaların üzerinden geçiyorduk, çatılara o kadar yakındık ki sanki uçağımızın altını yutacaklarmış gibi geliyordu. Kaede hemen jetin hızını düşürmeye başladı, bizi havada tutmaya ancak yetecek kadar hızla ilerliyorduk Aniden ne yapmak istediğinin farkına vardım.Tamamen aptallıktı.Bizi Zırh’ın üzerinden falan geçirmeye çalışmayacaktı, bizi trenlerin Denver’a girip çıktıkları yerden sığdırmaya çalışacaktı. Seçmenle yaptığım tren yolculuğu sırasında gördüğüm tünellerden. Tabii ya. Zırh’ın duvarına kurulu karadan havaya füze sistemleri bizim gibi bir şeyi vurabilecek şekilde tasarlanmamıştı çünkü bu kadar düşük bir açıyla ateş edemezlerdi. Ve duvarlardaki makineli tüfekler yeterince güçlü değillerdi. Ancak Kaede hedefinden az da olsa saparsa duvara çarpıp alev alırdık Zırh’ın duvarının üstünde ileri geri koşuşturan askerleri görebileceğim kadar yakındaydık Hızlı bir şekilde irtibat kuruyor olmalılardı.</p>

  <p class="calibre6">Ancak şu anda bunun önemi yoktu. Bir an için Zırh birkaç yüz metre önümüzdeydi, bir an sonraysa açık tren tünelinin girişine doğru uçuyorduk</p>

  <p class="calibre6">Kaede, “Sıkı tutunun!” diye bağırdı. Uçağı indirebildiği kadar aşağı indirdi. Giriş bizi yutarken ağzını kocaman açtı.</p>

  <p class="calibre6">Başaramayacaktık Tünel çok küçüktü.</p>

  <p class="calibre6">Sonra içeriye girdik ve bir an için tünel zifirî karanlıktı.Uçağın kanatları girişin kenarlarına sürtünce parlak kıvılcımlar fışkırdı. Tepemizden bir gümbürtü geldi. Girişe doğru koştuklarını fark ettim ama artık çok geç kalmışlardı.</p>

  <p class="calibre6">Bir saniye daha... Girişten geçip Denver’a girdik Kaede bizi biraz daha yavaşlatabilmek için kola aksi yönde asıldı.</p>

  <p class="calibre6">“Yukarı, yukarı!” diye haykırdı Day. Binalar yanımızdan hızla akıyordu. Yere oldukça yakındık ve yüksek bir kışlanın yan duvarına doğru ilerliyorduk.</p>

  <p class="calibre6">Kaede bir yana doğru keskin bir şekilde saptı. Duvara çarpmaktan kıl payı kurtulduk. Sonra yere indik, <i>çok fazla</i> indik. Uçak yere çarptı ve patinaj yaptı, bedenlerimizi sertçe savurdu. Uzuvlarım kopuyor gibi hissettim. Siviller ve askerler aynı şekilde sokağın iki tarafına doğru koşarak yoldan çekildiler. Kokpit birkaç kıvılcımla çatırdadı; şok içindeki askerlerin rastgele ateş açtıklarını fark ettim. Bizden birkaç blok ötedeki yollarda kalabalık sıralanmıştı,kaldırımda yalpalamakta olan jete bakakalmışlardı.</p>

  <p class="calibre6">Sonunda kanatlardan biri binanın yanına takılınca sokağa doğru yan dönmüş bir şekilde çarparak durabildik Koltuğuma sert bir şekilde yeniden gömüldüm. Daha doğru düzgün nefes bile alamadan kubbemiz açıldı. Kemerimi çözüp başım döne döne kokpitin kenarına sıçradım.“Kaede.”Dumanın içinden onu ve Day’i görebilmek için gözlerimi kıstım. “Buradan...”</p>

  <p class="calibre6">Söyleyeceklerim ağzımda kaldı. Kaede pilot koltuğuna yığılmıştı, kemeri hâlâ bağlıydı. Gözlükleri kafasındaydı, sanırım takmakla uğraşmamıştı bile. Gözleri kontrol paneline doğru boş bir şekilde bakıyordu.Gömleğinin ön tarafında, uçağa ilk bindiğimizde aldığı yararının yakınında küçük bir kan lekesi vardı.Yere çarparak indiğimizde serseri kurşunlardan biri kubbenin tam içinden geçip ona saplanmıştı. Daha birkaç dakika önce sanki başına hiçbir şey gelemeyecekmiş gibi görünen Kaede’ye.</p>

  <p class="calibre6">Bir an donakaldım. Etrafımdaki kargaşanın sesi yok oldu ve duman, ben ve Kaede’nin kemerle pilot koltuğuna bağlı bedeni hariç her şeyi örttü. Zihnimde küçük bir ses yankılandı; bu siyah-beyaz dumanın uyuşmuşluğunu delip beni tekrar harekete geçiren bir ışık yanıp sönüyordu.</p>

  <p class="calibre6">Kımılda, diyordu. Hemen.</p>

  <p class="calibre6">Gözlerimi ondan ayırıp çılgınca Day’i aradım. Artık jetin içinde oturmuyordu. Zar zor kanadın ucuna ilerledim, dumanın ve enkazın içinden kör gözlerle aşağı kaydım ve ellerimle dizlerimin üzerinde yere indim. Hiçbir şey göremiyordum.</p>

  <p class="calibre6">Sonra, dumanın arasından, Day aceleyle yanıma geldi Beni ayağa kaldırdı. Hemen aklıma onu ilk gördüğüm an geldi, hiçliğin içinden mavi gözleri ve toz içindeki yüzüyle çıkıp bana elini uzatmıştı. Yüzünden ıstırap okunuyordu. <i>O da Kaede'yi görmüş olmalı.</i></p>

  <p class="calibre6">Enkazın içinden sendeleyerek çıkarken, “işte buradasın... çıktın sanmıştım,” diye fısıldadı. “Kalabalığa doğru gidelim.” Bacaklarım ağrıyordu. Yere çarparak indiğimizde her yerimi morartmış olmalıydım.</p>

  <p class="calibre6">İlk asker grubu uçağa doğru gelirken parçalanmış kanatlardan birinin altına saklandık. Yarısı sivilleri jetten uzak tutmak için derme çatma bir bariyer oluşturdu. Diğer askerler ise dumanın içine ve yamulmuş metale ışık tutuyor, hayatta kalan biri olup olmadığına bakıyordu. İçlerinden biri Kaede’yi görmüş olmalıydı çünkü diğerlerine bağırarak bir şeyler söyledi ve yanına gelmeleri için işaret etti. Sesi inanamıyormuş gibi geliyordu. “Bu bir Koloni savaş uçağı,” diye bağırdı. “Bir uçak Zırh’ı geçip Denver’ın tam ortasına geldi.” Geçici olarak kanadın altında gizlenmiştik ancak biri her an görebilirlerdi. Askerlerin barikatı bizi kalabalıktan ayırmıştı.</p>

  <p class="calibre6">Etrafımızda ve şehir boyunca kırılan camların, yükselen alevlerin, çığlıkların, slogan atan insanların sesleri geliyordu, sadece jetimizin enkazına yakın olanlar bir Koloni uçağının çarptığının farkındaydı. Başkent Kulesi’ne doğru baktım. Anden’in sesi her bir şehir bloğundan,her hoparlörden yükseliyordu;canlı görüntüsü şehirdeki bütün JumboTron’lardan yayınlanıyor olmalıydı... Bütün ülke çapında da. Birkaç öfkeli göstericinin askerlere molotof kokteyli fırlattıklarını gördüm, insanlar, Kongre’nin perdelerin arkasına çekilmiş, halkın öfkesinin Anden'ın yerini Razor’ın almasına yetecek kadar yayılmasını beklediklerini bilmiyorlardı. Anden’ın bu kalabalığı sakinleştirmek için hiç şansı yoktu. Benzer protestoların ülke çapında, her şehirde ve her caddede yapıldığını hayal ettim. Eğer Vatanseverler, Seçmen’in ölümünü Başkent Kulesi’nin hoparlörlerinden halka yayınlamayı başarabilmiş olsalardı çoktan bir devrim olurdu.</p>

  <p class="calibre6">“Şimdi,” dedi Day.</p>

  <p class="calibre6">Kanatın altından fırladık, askerlerin barikatını tamamen hazırlıksız yakaladık. Daha içlerinden biri bizi yakalayamadan veya ateş edemeden geçtik, kalabalığa dalıp insanların arasına karıştık. Day anında başını eğip bizi kol ve bacak denizinden geçirdi. Elimi sıkı sıkı tutuyordu. Nefesim hırıltılı ve zoraki çıkıyordu ama bizi yavaşlatmayacaktım. Kendimi ilerlemeye zorladım, içlerinden geçerken insanlar şaşkınlıkla bağırıyorlardı.</p>

  <p class="calibre6">Arkamızda askerler alarm verdi. “Oradalar!” diye bağırdı biri. Birkaç el ateş edildi. Peşimizdelerdi.</p>

  <p class="calibre6">Kalabalığın içinden fırladık, İnsanların arada bir, <i>"Day mi o?</i>” diye bağırdıklarını duyabiliyordum.<i>"Koloni uçağıyla mı gelmiş,</i><i>Day?</i>Arkamıza doğru bir bakış atınca, askerlerin yarısının yanlış yönde ilerlediklerini gördüm,nereye gittiğimizi anlayamamışlardı. Birkaçıysa hemen peşimizdelerdi. Artık Başkent Kulesi’nden sadece bir blok ötedeydik ama bana kilometreler varmış gibi geliyordu. Ara sıra kuleyi bütün bu itiş kakışın arasından seçebiliyordum. JumboTron’lar balkonda duran Anden’ı gösteriyorlardı; siyah ve kırmızılar giymiş, ince ve yalnız bir figür, ellerini çağrıda bulunmak için uzatmıştı.</p>

  <p class="calibre6"><i>Day in yardımına ihtiyacı var.&nbsp;</i></p>

  <p class="calibre6">Arkamızda dört asker yavaş yavaş bize yetişiyordu. Bu kovalamaca gücümün son damlasını da almıştı. Nefes nefese kalmıştım, soluk alamıyordum. Day bana ayak uydurabilmek için yavaşlıyordu ama bu şekilde asla yetişemeyeceğimizi fark ettim. Elini sıkıp başımı salladım.</p>

  <p class="calibre6">Day’e sert bir şekilde, “Sen devam etmek zorundasın,” dedim.</p>

  <p class="calibre6">“Kafayı yemişsin.” Dudaklarını birbirine bastırıp bizi daha hızlı bir şekilde ileriye çekti. “Neredeyse geldik.”</p>

  <p class="calibre6">“Hayır.” İnsanların arasından geçerken yanına yaklaştım. “Tek şansımız bu. Eğer bizi yavaşlatmaya devam edersem ikimiz de başaramayacağız.”</p>

  <p class="calibre6">Day tereddüt etti, iki arada kalmıştı. Daha önce bir kere ayrılmıştık, eğer beni bırakırsa bir daha hiç görüp göremeyeceğini düşünüyordu. Fakat bu konuyu düşünecek zamanımız yoktu. “Ben hızlı koşamam ama kalabalığın içinde saklanabilirim. Güven bana.”</p>

  <p class="calibre6">Ansızın belimden tuttu, beni sıkıca kollarının arasına aldı ve kuvvetle öptü. Dudakları alev alev yanıyordu. Ben de hararetle onu öptüm, ellerim sırtında gezindi. Nefes verirken, “Sana inanmadığım için özür dilerim,” dedi.“Saklan, tehlikeye girme. Yakında görüşürüz.” Sonra elimi sıkıp kayboldu. Buz gibi havayı içime çektim.<i>Haydi, June.Kaybedecek zaman yok.</i></p>

  <p class="calibre6">Olduğum yerde durdum, arkama döndüm ve askerler tam bana ulaştığında çömeldim. İlk asker geldiğimi görmedi bile. Bir an için koşuyordu, sonra ona çelme taktım ve sırtüstü düştü. Bakmak için durmadım, tekrar kızgın kalabalığın içine sendeleyerek girdim, askerleri ekene kadar başım önde kalabalığın içinde ilerledim. Burada ne kadar çok insanın olduğuna inanamıyordum. Dört bir yanda, sivillerle sokak polisi arasında çatışmalar yaşanıyordu. Hepsinin üstünde de JumboTronlar Anden'ın suratının canlı görüntüsünü yayınlıyorlardı, yüz ifadesi kasvetliydi; kurşun geçirmez camın ardından yalvarıyordu.</p>

  <p class="calibre6">Altı dakika geçti. Etrafımdaki insanların yavaş yavaş sustuklarını fark ettiğimde Başkent Kulesi’nden sadece on metre kadar uzaktaydım. Artık Anden’a bakmıyorlardı.</p>

  <p class="calibre6">Biri, “Yukarıda!” diye bağırdı.</p>

  <p class="calibre6">Anden’la aynı katın karşı tarafında, Kule’nin balkonlarından birine tünemiş altın sarısı saçlı bir çocuğa işaret ediyorlardı. Balkonun kurşun geçirmez camına sokaktan gelen ışık yansıyordu ve çocuk buradan bakınca ışık saçıyordu. Nefesimi tutup durdum. Bu Day’di.</p>
</body>
</html>
