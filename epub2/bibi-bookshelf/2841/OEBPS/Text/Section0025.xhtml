<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="19.Kısım JUNE"><b class="calibre11">JUNE</b></h2>

  <p class="calibre6"><br class="calibre4" /></p>

  <p class="calibre6">METİAS HASTALANDIĞIMDA BÜTÜN ŞARTLARI ZORLADIĞIMI söylerdi hep.</p>

  <p class="calibre6">Soğuk olduğunu biliyordum ama sıcaklığın kaç derece olduğunu kestiremiyordum. Gece olduğunun farkındaydım ancak saatin kaç olduğuna dair bir fikrim yoktu.Day’le birlikte bir şekilde sınırı geçip Koloniler’e geldiğimizi biliyordum fakat eyaletlerinden hangisine geçtiğimizi hesaplayamayacak kadar yorgundum.Day kolunu sıkıca belime dolamıştı,beni bu kadar uzun süredir taşımanın çabasıyla titrediğini hissedebilsem de beni tutuyordu.Cesaret verecek şekilde kulağıma fısıldıyor, beni ilerlemeye teşvik ediyordu. <i>Birazcık daha dayan,</i> diyordu. <i>Cepheye bu kadar yakın bir yerde bir hastane olmak zorunda</i>.Bacaklarım beni ayakta tutma çabasıyla titriyordu ama şimdi bayılmayı reddediyordum.Hafif kar yağışının arasından ilerliyorduk, gözlerimiz önümüzde ışıldayan şehre odaklanmıştı.</p>

  <p class="calibre6">Binalar beş ila yüzlerce kat arasında değişiyordu, bazıları alçaktaki bulutlarda kayboluyordu. Bu görüntü bazı yönlerden tanıdık,bazı yönlerden de tamamen yeniydi: Duvarlara kırlangıç kuyruğu şeklindeki lacivert ve altın renklerde yabancı bayraklar diziliydi; binaların yanları kemerli geçit şeklinde oyulmuştu ve her çatıda savaşçı jetler sıralanmıştı.Cumhuriyet’teki modellerden oldukça farklıydılar,ters ok açılı kanat yapıları nedeniyle üç dişli mızrak görünümüne sahiptiler.Jetlerin kanatları yırtıcı altın kuşlarla ve tanımadığım bir sembolle süslenmişti.Her zaman için Kolonilerin Cumhuriyet'ten daha güçlü bir hava kuvvetleri olduğunu duymama şaşmamalıydı. Bu jetler benim alışık olduklarımdan daha yeniydi ve çatı dizilişlerine bakacak olursak hepsi de hiç çaba sarf etmeden dikey kalkış ve iniş yapabiliyordu. Bu cephe şehri kendini gayet güzel savunabilecek durumdaydı.</p>

  <p class="calibre6">Ve halk, insanlar her yerdeydi, kardan korunmak için kapüşonlu montlarının altına sığınmış askerler ve siviller sokakları doldurmuşlardı. Neon ışıkların altından geçerken, yüzlerinin yeşile, turuncuya ve mora boyanmış olduğunu gördüm. Onları doğru düzgün analiz edemeyecek kadar bitkindim ancak fark ettiğim bir şey vardı, o da kıyafetlerinin -botlarının, pantolonlarının, gömleklerinin, montlarının- üzerinde çeşitli amblemlerin ve kelimelerin olduğuydu. Duvarlarda yer alan reklamların sayısı beni şoke etmişti; gözün alabildiğine uzanıyorlardı, bazen o kadar dip dibeydiler ki arkalarındaki duvar görünmüyordu. Bulabildikleri her şeyin reklamını yapıyor gibiydiler; daha önce hiç duymadığım, görmediğim şeyler vardı. Vakıf okulları mı? Noel mi?</p>

  <p class="calibre6">Birçok küçük ekranın bulunduğu bir vitrinden geçtik, her birinde haberler ve videolar vardı. İNDİRİM! Vitrinde PAZARTESİYE KADAR %30 İNDİRİM! yazıyordu. Bazı kanalların yayınları tanıdıktı; cepheden manşetler, politik konferanslar. DESCON A.Ş. KOLONİLER İÇİN DAKOTA/MINNESOTA SINIRINDA YENİ BİR ZAFER DAHA ELDE ETTİ. HATIRA OLARAK CUMHURİYET ENKAZI SATIŞA SUNULMUŞTUR! Diğerlerindeyse filmler vardı, Cumhuriyet’in sadece zengin sektörlerde gösterdiği bir şeydi bu. Ekranların çoğu reklamları gösteriyordu. Cumhuriyet’in propaganda reklamlarının aksine, bu reklamların amacı insanları bir şeyler satın almaya ikna etmekmiş gibiydi. Buranın nasıl bir hükümetinin olduğunu merak ettim. Belki de bir hükümetleri bile yoktu.</p>

  <p class="calibre6">Day, “Babam bir keresinde Kolonilerin şehirlerinin uzaktan bakıldığında simli gibi göründüğünü anlatmıştı,” dedi, insan kalabalığının arasından geçmeme yardım ederken gözleri parlak renkli reklamların üzerindeydi. “Tam da tarif ettiği gibi ama bütün bu reklamları anlamıyorum. Biraz garip değiller mi?”</p>

  <p class="calibre6">Başımı salladım. Cumhuriyet’te reklamlar, ülkenin neresinde olursanız olun değişmeyen bir düzen içinde ve hükümetin kendi tarzında gösterilirdi. Burada reklamların herhangi bir renk düzeni yoktu. Karmakarışık, düzensizce birbirine geçmiş bir neon ve parıldayan ışıklar seliydi. Sanki bir merkezi hükümet tarafından değil de birkaç tane küçük bağımsız grup tarafından yapılmışlardı.</p>

  <p class="calibre6">Reklamlardan birinde gülümseyen, üniformalı bir polisin videosu vardı. Arka plandaki ses şöyle diyordu: “Tribüne Polis Merkezi. Suç duyurusunda mı bulunacaksınız? Sadece 500 Not depozito yeter!” Polisin altından küçük bir yazı geçiyordu: TRİBÜNE POLİS MERKEZİ DESCON A.Ş.’ye BAĞLIDIR.</p>

  <p class="calibre6">Başka bir reklamda: CLOUD SPONSORLUĞUNDAKİ BİR SONRAKİ ÇIKIŞ KONTROLÜ 27 Ocak. GEÇMEK İÇİN BİRAZ YARDIMA MI İHTİYACINIZ VAR? YENİ MEDITECH JOYENCE HAPLARI BÜTÜN MARKETLERDE!” Bunun altında, asteriksten sonra bir küçük yazı daha vardı: ÇMS, ÇALIŞAN MUTLULUK SEVİYESİ.</p>

  <p class="calibre6">Üçüncü bir reklamı görünce dönüp tekrar bakmam gerekti. Hepsi de tamamen aynı kıyafeti giymiş, sıra sıra küçük çocuklar, yüzlerinde şu ana kadar gördüğüm en büyük gülümsemelerle bakıyorlardı. Şöyle bir yazı çıktı, MÜKEMMEL OĞLUNUZU, KIZINIZI VEYA ÇALIŞANINIZI BULUN. SWAPSHOP FRANCHISE MAĞAZALARI EVERGREEN KURULUŞU'NA BAĞLIDIR. Kaşlarımı çattım, kafam karışmıştı. Belki Koloniler yetimhaneleri ve benzeri yerleri bu şekilde idare ediyordu. Değil mi?</p>

  <p class="calibre6">İlerledikçe her bir reklamın sağ alt köşesinde hiç değişmeyen tek bir şekil olduğunu gördüm. Dört çeyreğe ayrılmış devasa bir &nbsp;çember sembolüydü, her çeyreğin içinde de daha küçük bir sembol bulunuyordu. Altında kalın harflerle şunlar yazıyordu:</p>

  <p class="calibre6">Amerika Kolonileri</p>

  <p class="calibre6">CLOUD.MEDITECH.DESCON.EVERGREEN</p>

  <p class="calibre6">Özgür Bir Devlet Korporatif Bir Devlet Demektir</p>

  <p class="calibre6">Ansızın kulağımda Day’in sıcak nefesini hissettim. “June,” diye fısıldadı.</p>

  <p class="calibre6">“Ne oldu?”</p>

  <p class="calibre6">“Biri bizi takip ediyor.”</p>

  <p class="calibre6">Önce benim fark etmiş olmam gereken bir ayrıntı daha. Yakalamayı başaramadığım şeylerin sayısını unutmuştum. “Yüzünü görebiliyor musun?” .</p>

  <p class="calibre6">“Hayır. Ancak silüetine bakacak olursak bir kız,” diye yanıtladı. Birkaç saniye daha bekledim, sonra arkama hızlıca bir bakış attım. Bir Kolonililer denizinden başka hiçbir şey göremedim.</p>

  <p class="calibre6">“Herhalde sadece yanlış alarmdır,” diye mırıldandım. “Kolonili herhangi bir kız falandır.”</p>

  <p class="calibre6">Day’in gözleri sokağı taradı,aklı karışmıştı, sonra omuz silkti. Hayal görmeye başlarsak hiç şaşırmazdım, özellikle de bütün bu parıldayan garip yeni ışıkların ve floresan reklamların arasında.</p>

  <p class="calibre6">Tam dikkatimizi sokağa geri çevirdiğimiz anda yanımıza bir kadın yaklaştı. Bir metre yetmiş santimetre boyunda, sarkık yanaklı, güneşte yanmış gibi pembe bir ten, kalın bir bereden fırlamış birkaç siyah saç teli, elinde de düz bir tablet.Boynunda sıkıca bağlanmış bir atkı vardı (üniformasının dokusuna bakılırsa sentetik yündendi) ve -çenesinin altındaki kumaşa donan nefesinden dolayı küçük buz kristalleri yapışmıştı. Koluna, garip bir sembolün tam üst tarafına SOKAK GÖZETMENİ yazısı işlenmişti. “Burada görünmüyorsunuz.Şirketiniz?” diye bize mırıldandı. Gözlerini tabletinden ayırmıyordu, ekranında harita gibi bir şekil ve hareket eden balonlar vardı.Her bir balon sokaktaki bir kişiye denk geliyordu.Bizim orada görünmediğimizi kastediyor olmalıydı.Daha sonra sokakta onun gibi aynı koyu mavi montu giyen birçok kişi olduğunu fark ettim.</p>

  <p class="calibre6">Sabırsızlıkla, “Şirketiniz?” diye tekrar etti.</p>

  <p class="calibre6">Day tam cevap verecekken onu durdurdum. Gördüğümüz reklamlardaki dört ismi hatırladım ve ağzımdan, “Meditech,” çıkıverdi.</p>

  <p class="calibre6">Kadın durup kılık kıyafetimize(kirli gömlekler,siyah pantolonlar ve botlar)onaylamaz bir şekilde göz gezdirdi.Kendi kendine,“Burada yeni olmalısınız,”diye ekleyip tabletinde bir şeye dokundu.“O zaman gitmeniz gereken yerden bir hayli uzaktasınız.Oryantasyonunuzu aldınız mı bilmiyorum ama eğer gecikirseniz Meditech ücretinizden çok pis kesecektir.” Sonra bize sahte sahte bir şekilde gülümsedi ve garip bir şekilde neşeli bir konuşma yapmaya başladı.“Benim sponsorluğumu Cloud A.Ş. yapmaktadır.Tribüne Merkez Meydanı’nda en yeni ekmeklerimizden alabilirsiniz!”Dudakları yeniden eski somurtur haline döndü ve aceleyle uzaklaştı. Sokağın aşağısına doğru başka birinin önünde daha durdu ve aynı performansı sergiledi.</p>

  <p class="calibre6">İlerlemek için çabalarken, “Bu şehirde bir şey var,” diye fısıldadım Day’e.</p>

  <p class="calibre6">Day beni gergin bir şekilde sıkıca tutuyordu. “Bu yüzden ona en yakın hastanenin nerede olduğunu sormadım,” diye cevap verdi. Başım bir kez daha döndü. “Dayan. Bir çaresini bulacağız.”</p>

  <p class="calibre6">Cevap vermeye çalıştım ancak nereye gittiğimi bile göremiyordum. Day bana bir şey dedi fakat tek bir kelimesini bile anlayamadım; sanki suyun altındaymış gibi geliyordu. “Ne dedin?” Dünya dönüyordu. Dizlerimin bağı çözüldü.</p>

  <p class="calibre6">“Dedim ki, belki de... durursak... hastane...”&nbsp;</p>

  <p class="calibre6">Düştüğümü hissettim, kollarım ve bacaklarım koruyucu bir top şeklinde etrafımı sarmıştı ve yukarıda bir yerlerde Day’in mavi gözleri beni tuttu. Ellerini omuzlanma koydu ancak sanki binlerce kilometre uzakta gibiydi. Konuşmaya çalıştım ama sanki ağzım kum doluydu.Karanlığa daldım. Altın ve gri ışıklar.Birinin soğuk eli alnımdaydı. Dokunmak için uzandım fakat elim derisine daha değer değmez eriyip gitti. Titremem durmuyordu; burası tahmin bile edilmeyecek kadar soğuktu.</p>

  <p class="calibre6">Sonunda gözlerimi açmayı başardığımda, başım Day’in kucağında sade beyaz bir karyolada yatmaktaydım, Day de bir elini belime sarmıştı. Bir an sonra başka birini -bizden başka odada bulunan diğer üç kişiyi- izlediğini fark ettim. (Cephedeki Koloni askerlerinin kolaylıkla ayırt edilebilen üniformalarını giyiyorlardı: düğmeleri ve apoletleri altından, alt kısmında altın ve beyaz şeritleri ve kollarında altın şahin işlemesi bulunan koyu lacivert denizci paltosu.) Başımı salladım. Çok sıradan bir çöküştü. Şu anda çok yavaştım.</p>

  <p class="calibre6">Day, “Tünellerden,’’ dedi. Tavandaki ışıklar beni kör ediyordu. Orada olduklarını daha önce fark edememiştim.</p>

  <p class="calibre6">Diğer adamlardan biri, “Ne kadar süredir Kolonilerdesiniz?” diye sordu. Akşam garipti. Solgun bıyığı, sönük, yağlı saçları ve ışıklar, hastalıklı gibi görünmesine yol açıyordu. “Doğruyu söylersen iyi edersin, evlat. DesCon yalancıları hoş görmez.”</p>

  <p class="calibre6">“Daha bu gece vardık,” diye cevap verdi Day.</p>

  <p class="calibre6">Başım dönerken bile bunun tehlikeli bir soru olduğunu biliyordum. Eğer Seçmenle ilgili planı mahvedenlerin biz olduğumuzu öğrenirlerse bundan hiç memnun olmayacaklardı. Belki de henüz neler olduğunu bilmiyorlardı bile.Razor onları yalnızca arada sırada bilgilendirdiklerini söylemişti.&nbsp;</p>

  <p class="calibre6">Day de sorunun tehlikeli olduğunu anlamıştı çünkü soruyu geçiştirdi. “Buraya tek başımıza geldik.” Durdu, sonra da bir parça sabırsızlıkla konuştuğunu duydum. “Lütfen, ateş içinde yanıyor. Bizi bir hastaneye götürürseniz size ne isterseniz anlatırım. Onca yolu onun bir polis merkezinde öldüğünü görmek için gelmedim.”</p>

  <p class="calibre6">Adam, “Hastane sana pahalıya mal olacak, oğlum,” diye cevap verdi.</p>

  <p class="calibre6">Day ceplerimden birini yokladı ve küçük Not tomarımızı çıkardı. Silahının da gittiğini gördüm, herhalde el konmuştu. “Dört bin Cumhuriyet Notumuz...”</p>

  <p class="calibre6">Askerler alaylı alaylı gülerek lafını kestiler. Biri, “Evlat, dört bin Cumhuriyet Notuyla bir kap çorba bile alamazsın,” dedi. “Ayrıca, komutanımız gelene kadar burada kalacaksınız. Sonra da sorgulanmak üzere SE yerleşkesine gönderileceksiniz.”</p>

  <p class="calibre6">Savaş Esirleri yerleşkesi. Nedense bu, bir yıldan daha uzun bir süre önce Metias’ın beni göreve götürdüğü zamanı hatırlattı,Cumhuriyet’in eyaletleri boyunca o Koloniler savaş esirinin izini sürüp onu Yellowstone City’de öldürmüştük.O askerin denizci ceketinin bulandığı yerdeki kanı hatırladım.Bir an panikledim ve Day’in yakasına yapıştım. Odadaki diğer adamlar korktu. Birkaç klik sesi duydum.</p>

  <p class="calibre6">Day koruyucu bir şekilde kolunu daha da sıkı doladı bana. “Bir şey yok,” diye fısıldadı.</p>

  <p class="calibre6">“Kızın adı ne?”</p>

  <p class="calibre6">Day adamlara döndü. “Sarah,” diye yalan söyledi. “Herhangi bir tehlikesi yok... sadece çok hasta.”</p>

  <p class="calibre6">Adamlar Day’i kızdıran bir şey söylediler ama dünyam tekrar çılgın bir renk denizine dönüştü ve tekrar hezeyanlı bir yarı uykuya daldım. Yüksek sesler, sonra da ağır bir kapının çarpılışını duydum, sonra uzun bir sessizlik oldu.Bazen sanırım koğuşun bir köşesinden Metias’ın beni izlediğini, gözettiğini görüyordum. Bazen de Thomas’a dönüşüyordu ve ona öfkelenmeli mi yoksa kederlenmeli miyim, bilemiyordum. Bazen Day’in elinin elimi tuttuğunu fark ediyordum.Bana rahat olmamı,her şeyin düzeleceğini söylüyordu.Görüntüler kayboldu.</p>

  <p class="calibre6">Saatler gibi gelen bir süre sonra, tekrar belli belirsiz konuşma parçalan duymaya başladım.</p>

  <p class="calibre6">"... Cumhuriyet’ten mi?”</p>

  <p class="calibre6">“Evet.”</p>

  <p class="calibre6">“Sen Day misin?”</p>

  <p class="calibre6">“Evet, benim.</p>

  <p class="calibre6">Yer değiştirme sesleri ve inanamamazlık ifadeleri geldi.“Hayır, onu tanıdım,” deyip duruyordu biri.“Onu tanıdım, onu tanıdım. Bu o.”</p>

  <p class="calibre6">Biraz daha yer değiştirme sesleri. Sonra Day’in kalktığını hissettim ve tek başıma altımdaki karyolanın soğuk çarşaflarına düştüm. <i>Onu bir yere götürdüler. Onu götürdüler.</i></p>

  <p class="calibre6">Bu düşünceye tutunmaya çalıştım ama ateşli hezeyanım galip geldi ve tekrar karanlığa gömüldüm.Ruby bölgesindeki dairemdeydim, yastığım terden ıslanmıştı, bedenimi ince bir battaniye örtüyordu, penceremizden giren akşamüstü güneşinin altın rengi ışığıyla yıkanıyordum. Ollie yakınımda uyuyor, devasa yavru köpek patileri serin mermer zeminde duruyordu. Bunun hiç mantıklı gelmediğini fark ettim, çünkü neredeyse on altı yaşındaydım ve Ollie’nin dokuz yaşında olması gerekiyordu. Rüya görüyor olmalıydım.&nbsp;</p>

  <p class="calibre6">Alnıma ıslak bir havlu değdi; bakınca Metias’ın yanımda oturduğunu, su gözüme damlamasın diye havluyu dikkatlice yerleştirdiğini gördüm.</p>

  <p class="calibre6">“Hey, Junecuk,” dedi gülümseyerek.</p>

  <p class="calibre6">“Bir yere geç kalmıyor musun?” diye fısıldadım. Metias’ın burada olmaması gerekiyormuş gibi bir his içimi yiyordu. Sanki bir yere gecikmiş gibi.</p>

  <p class="calibre6">Fakat ağabeyim sadece başını salladı, koyu renk saçlarının birkaç tutamı yüzüne düştü.Güneş ışığı gözlerini altın ışıltılarla aydınlatmıştı.“Eh,seni burada tek başına bırakamam,değil mi?”Güldü ve sesi beni mutluluktan patlayacakmışım gibi hissettirdi. “Kabul et, başıma kaldın. Şimdi çorbanı iç. Ne kadar iğrenç geldiği umurumda değil.”</p>

  <p class="calibre6">Bir yudum aldım. 'Yemin ederim, neredeyse tadını alacaktım.“Gerçekten benimle burada kalacak mısın?”</p>

  <p class="calibre6">Metias eğilip alnımı öptü. “Sonsuza kadar, çocuk. Beni görmekten bıkana kadar.”</p>

  <p class="calibre6">Gülümsedim. “Her zaman benimle ilgileniyorsun. Thomas’a nasıl zaman ayıracaksın?”</p>

  <p class="calibre6">Metias kelimelerim karşısında duraksadı ve sonra kıkırdadı. “Senden hiçbir şeyi gizleyemeyeceğim, değil mi?”</p>

  <p class="calibre6">“Bana ikinizden bahsedebilirdin aslında.”Bu sözleri söylemek acı vericiydi fakat sebebi tam olarak neydi, bilemiyordum. Sanki çok önemli bir şeyi unutuyormuş gibiydim. “Kimseye söylemezdim. Komutan Jameson'un öğrenip seni ve Thomas’ı ayrı devriyelere atamasından mı korktun?”</p>

  <p class="calibre6">Metias başını eğdi ve omuzları düştü. “Bu konuyu açmak için bir sebebim olmamıştı.”</p>

  <p class="calibre6">“Onu seviyor musun?”</p>

  <p class="calibre6">Rüya gördüğümü hatırladım ve Metias ne derse desin, bu sadece benim onun suretine yerleştirdiğim düşünceler olacaktı. Yine de aşağı bakıp başım hafifçe sallayarak evet dediğinde içim acıdı.</p>

  <p class="calibre6">“Sevdiğimi düşünüyordum,” diye yanıtladı, onu zorlukla duyuyordum.</p>

  <p class="calibre6">“Çok üzgünüm,” diye fısıldadım. Gözyaşlarıyla dolu gözleriyle bana baktı.</p>

  <p class="calibre6">Uzanıp kollarımı boynuna dolamaya çalıştım. Ancak sonra sahne değişti, ışık söndü ve birden loş beyaz bir odada, başka bir yatakta yatıyordum. Metias uçup gitti. Onun yerine benimle ilgilenen kişi Day’di, yüzü ışık rengi saçlarla çevrelenmişti, elleri altımdaki havluyu düzeltiyor, gözleri yoğun bir şekilde gözlerimi inceliyordu.</p>

  <p class="calibre6">“Hey, Sarah,”dedi. Benim için uydurduğu sahte ismi kullanıyordu. “Endişelenme, güvendesin.”</p>

  <p class="calibre6">Sahnenin ani değişimine gözlerimi kırptım. “Güvende mi?”</p>

  <p class="calibre6">“Koloniler polisi bizi yakaladı. Kim olduğumu öğrendikten sonra biri küçük bir hastaneye götürdüler. Sanırım burada herkes beni tanıyormuş, oldukça işimize yarıyor.” Day bana süklüm püklüm gülümsedi.</p>

  <p class="calibre6">Ancak bu sefer Day’i gördüğüm için öylesine hayal kırıldığı içindeydim ki Metias’ı rüyalarımda tekrar kaybettiğim için o kadar için için üzülüyordum ki, ağlamamak için dudağımı ısırmak zorunda kaldım. Kollarım çok zayıftı. Herhalde istesem de kollarımı ağabeyimin boynuna dolayamazdım ve dolayamadığım için Metias’ın uçup gitmesine engel olamamıştım.</p>

  <p class="calibre6">Day'in gülümsemesi kayboldu. Uzanıp bir eliyle yanağımı okşadı. Yüzü çok yakındı, yumuşak akşam ışığında ışıldıyordu. Bedenimde kalan son güç zerresiyle kendimi doğrultup beni yakınına çekmesine izin verdim. “Ah, Day,” diye fısıldadım saçlarına, sesi tutmaya çalıştığım bütün hıçkırıklarla titriyordu. “Onu gerçekten çok özlüyorum.</p>

  <p class="calibre6">Ve çok üzgünüm, her şey için çok üzgünüm.” Metias’a rüyamda söylediğim ve Day’e hayatımın sonuna kadar söyleyeceğim bu sözleri durmaksızın tekrar ettim.<br class="calibre4" /></p>

  <p class="calibre6">Day bana daha da sıkı sarıldı. Eli saçımın içinden geçti ve beni küçük bir çocuk gibi hafifçe salladı. Ona her şeyimle tutundum; nefes alamıyor, ateşimin, kederimin ve düştüğüm boşluğun içinde boğuluyordum.</p>

  <p class="calibre6">Metias yine gitmişti. Hep gidiyordu.</p>
</body>
</html>
