<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="18.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">ONA BAĞIRMAMALIYDIM.BERBAT BİR ŞEY YAPTIĞIMIN farkındaydım.</p>

  <p class="calibre6">Ancak özür dilemek yerine sığınağın arka tarafına gittim ve tekrar odalara göz gezdirdim. Ellerim hâlâ titriyordu; zihnim adrenalini bastırmaya çalışıyordu. Sonunda söylemiştim; haftalardır kafamda dönüp duran kelimeler sonunda ağzımdan çıkmıştı. Geri dönüşü yoktu. Eh, ne olmuş yani? Bilmesine seviniyordum. Bilmeliydi. Ve paranın hiç önemi olmadığını söylemesi; o cümle ağzından şak diye çıkıvermişti, ne kadar da doğallıkla söylemişti. Hep daha fazlasına ihtiyaç duyduğumuz zamanların anısı aklımı doldurdu, daha fazlasına sahip olmanın durumu düzelteceği her şey. Bir akşamüzeri, gerçekten kötü giden bir hafta sırasında, ilkokuldan eve erken geldiğimde dört yaşındaki Eden’ı buzdolabını karıştırırken bulmuştum. Beni evde görünce zıplayıverdi. Elinde boş bir türlü konservesi vardı. O sabah yarısı doluydu, annem önceki gece kalan değerli artıkları dikkatlice folyoya sarıp bir sonraki akşam yemeği için saklamıştı. Eden elindeki boş konserveye baktığımı görünce onu yere düşürüp ağlamaya başladı. "Lütfen anneme söyleme,” diye yalvarmıştı.</p>

  <p class="calibre6">Koşup kollarımı ona sardım. Bebek elleriyle gömleğimi tutup yüzünü bana gömmüştü. Ona, “Söylemeyeceğim,” diye fısıldamıştım. "Söz veriyorum.” Kollarının ne kadar zayıf olduğunu hâlâ hatırlıyordum. Daha sonra annem ile John gece eve geldiklerinde, dayanamayıp kalan yemeği yediğimi söyledim anneme. Bana sertçe tokat atıp böyle bir şey yapmamam gerektiğini bilecek yaşta olduğumu söyledi. John bana hayal kırıklığına uğradığını anlatan bir konuşma yaptı. Ama kimin umurundaydı? Ben umursamamıştım.</p>

  <p class="calibre6">Koridordaki kapılardan birini hızla çarptım. June daha önce hayatında hiç yarım konserve etli türlü çaldığı için endişelenmiş miydi? Eğer yoksul olsaydı Cumhuriyet’i bu kadar kolay affedebilir miydi?</p>

  <p class="calibre6">Vatanseverlerin bana verdiği silah kemerimde duruyordu. Seçmenin suikastı Vatanseverlere Cumhuriyet’i yıkma fırsatı vermiş olacaktı. Barut fıçısını patlatacak kıvılcım biz olacaktık fakat bizim yüzümüzden, yani June’un yüzünden kıvılcım sönüvermişti. Hem de ne için? Bu Seçmenin de gidip babasına dönüştüğünü izlemek için mi? Onun Edeni serbest bırakacağı düşüncesine gülmek istedim. Tam bir Cumhuriyet yalanıydı. Ve şimdi de onu kurtarmaktan çok uzaktım, Tess’i kaybetmiştim ve başladığım yere geri dönmüştüm.Kaçıyordum.</p>

  <p class="calibre6">Hayat hikâyem bu değil miydi?</p>

  <p class="calibre6">Yarım saat sonra tekrar mutfağa döndüğümde June’u orada bulamadım. Herhalde koridorlardan birine girmiş, duvarlarda gördüğü her bir lanet olası çatlak hakkında notlar alıyordu.</p>

  <p class="calibre6">Mutfağın çekmecelerini savurup açtım, çuvallardan birini boşalttım ve içine her türden yiyecek doldurmaya başladım. Pirinç. Mısır. Patates ve mantar çorbası. Üç kutu kraker. (Ne güzeldi her şey cehennemin dibine gidiyordu ama en azından karnım tok olacaktı.) İkimiz için de birkaç şişe su aldım ve çuvalı kapadım. Şimdilik yeterliydi. Yakında tekrar yola koyulmamız gerekecekti ve kimbilir tünelin geri kalanı ne kadar uzundu, kimbilir başka bir sığınağa ne zaman varacaktık. İlerleyip Koloniler’e gitmek zorundaydık. Belki diğer tarafa geçersek hâlâ bize yardım etmeye istekli olurlardı. Yine de gizlenmemiz gerekebilirdi.Kolonilerin sponsorluğunu yaptığı suikastı mahvetmiştik gerçekten de. Derin derin iç çektim, keşke Kaede’yle daha çok sohbet etme fırsatım olsaydı, cephenin diğer tarafında yaşamanın nasıl olduğuyla ilgili bütün hikâyelerini anlatmaya ikna ederdim.</p>

  <p class="calibre6">Planlarımız nasıl bu kadar berbat bir hale gelmişti?&nbsp;</p>

  <p class="calibre6">Mutfağın açık kapısı hafifçe vuruldu. Dönüp bakınca June’un kollarını kavuşturarak orada beklediğini gördüm. Cumhuriyet ceketinin düğmelerini çözmüştü ve altındaki gömleği ile yeleği kırışık görünüyordu. Yanakları her zamankinden daha pembeydi ve gözleri kızarmıştı, ağlamış gibiydi. “Buradaki elektrik devreleri Cumhuriyet’e bağlı değil,” dedi. Eğer ağladıysa bile, sesinde döktüğü gözyaşlarını duyamıyordum. “Kabloları tünelin henüz gitmediğimiz diğer tarafından geçiyor.”</p>

  <p class="calibre6">Konserve stoklamaya devam ettim. “Ee?” dedim.</p>

  <p class="calibre6">"Yani bu elektriğin Koloniler’den geldiğini gösterir, değil mi?”</p>

  <p class="calibre6">“Sanırım. Mantıklı, değil mi?” Doğrulup sıkıca ağzını kapadığım iki çuvalı kaldırdım. “Eh, en azından tünel bir yerlerde yer yüzüne çıkacak demektir, umarım Koloniler’de çıkar. Gitmek için hazır olduğumuzda kabloları takip etmemiz yeterli olacaktır. Önce biraz dinlensek iyi olur.”</p>

  <p class="calibre6">Tam June’un yanından geçip mutfaktan çıkacaktım ki boğazını temizleyip konuşmaya başladı. “Hey, Vatanseverlerle birlikteyken sana dövüşmekle ilgili bir şey öğrettiler mi?”</p>

  <p class="calibre6">Başımı salladım. “Hayır. Neden?”</p>

  <p class="calibre6">June bana döndü. Mutfağın girişi dar olduğundan omuzları omuzlarıma değdi, kollarımdaki tüyler diken diken oldu. Her şeye rağmen hâlâ bende bu etkiyi yaratabilmesine gıcık oldum. “Tünele girdiğimiz sırada senin, Vatanseverlere yumruk atarken kolundan destek aldığını gördüm... fakat bu pek etkili bir yol değil. Yumruğunu bacaklarından ve kalçandan savurmalısın."</p>

  <p class="calibre6">İlginç bir şekilde tereddütlü bir ses tonuyla konuşsa da eleştirisi sinirlerime dokundu. “Bunu şu anda yapmak istemiyorum."</p>

  <p class="calibre6">"Eğer şimdi değilse ne zaman yapacağız?" June kapıya yaslandı ve sığınağın girişine parmağını doğrulttu. “Ya karşımıza askerler çıkarsa?"</p>

  <p class="calibre6">İç çekip ellerimi bir an için havaya kaldırdım. “Eğer bir kavgadan sonra özür dileme şeklin buysa gerçekten çok başarısızsın. Dinle. Sinirlendiğim için üzgünüm." Duraksadım, sözlerimi hatırladım. Üzgün değildim. Ama şu anda ona bunu söylememin bize hiç faydası olmayacaktı. “Birkaç dakika sonra düzelirim.”</p>

  <p class="calibre6">"Hadi, Day. Eden’ı bulduğunda onu koruman gerekirse ne olacak?” Gerçekten de kendi üstü kapalı yöntemiyle özür dilemeye çalışıyordu. Pekâlâ. En azından deniyor ama bunu berbat bir şekilde yapıyor. Birkaç saniye ona dik dik baktım.</p>

  <p class="calibre6">Sonunda, “Tamam," dedim. “Bana birkaç hareket göster bakalım, asker. Ne biliyormuşsun görelim.”</p>

  <p class="calibre6">Bana küçük bir gülümsemeyle karışık verdi. Sonra yanıma, sığınağın büyük odasının ortasına geldi. Dibimde duruyordu. “Ducain’in Dövüş Sanatı kitabını okudun mu?"</p>

  <p class="calibre6">"Sence hayatımda hiç kitap okuyacak zamanım olmuş gibi mi duruyorum?”</p>

  <p class="calibre6">Beni duymazlıktan geldi ve ben de hemen böyle dediğim için kendimi kötü hissettim. “Eh, sen hem hızlısın hem de kusursuz dengeye sahipsin," diye devam etti. "Ama bu güçlü yönlerini saldırırken kullanmıyorsun. Sanki panik yapıyor gibisin. Hız avantajını ve kütle merkezini tamamen unutuyorsun.”&nbsp;</p>

  <p class="calibre6">“Ne merkezi mi?” demeye başladım ama o sadece botuyla bacağımın dış kısmına hafifçe dokundu.</p>

  <p class="calibre6">"Topuklarının üzerinde dur ve bacaklarını omuz genişliğinde aç,” diye devam etti. “Rayların üzerinde bir bacağın önde duruyormuşsun gibi hareket et.”</p>

  <p class="calibre6">Biraz şaşırmıştım. June saldırılarımı yakından izlemişti, hem de saldırılarım genellikle etrafımız kargaşa içindeyken gerçekleşmesine rağmen. Ve haklıydı. Saldırmaya çalıştığımda bütün denge içgüdülerimin çöpe gittiğini fark edememiştim. Dediğini yaptım. “Tamam. Şimdi ne yapmam gerekiyor?"</p>

  <p class="calibre6">“Şimdi, bir kere çeneni aşağıda tutman gerekiyor." Ellerime dokundu, sonra da yumruklarımdan birini alıp yanağımın yakınına, diğerini de tam yüzümün önünde duracak şekilde kaldırdı. Ellerini kollarımda gezdirdi, duruşumu kontrol etti. Tenim gıdıklandı. “Çoğu kişi arkaya yaslanıp çenelerini yukarıda ve önde tutar,” dedi, yüzü yüzüme yakındı. Çeneme dokundu. "Sen de öyle yapıyorsun. Bu da birinin seni nakavt etmesi için açık davetiye vermek demek.”</p>

  <p class="calibre6">İki yumruğumu yukarı kaldırarak kendi duruşum üzerinde odaklanmaya çalıştım. “Nasıl yumruk atılıyor?"</p>

  <p class="calibre6">June nazikçe çeneme dokundu, sonra da kaşımın ucuna. "Unutma, önemli olan birine ne kadar isabetli vurduğundur, ne kadar sert vurduğun değil. Eğer doğru yerlerine vurabilirsen kendinden çok daha iri birini nakavt edebilirsin."</p>

  <p class="calibre6">Daha ben anlayamadan yarım saat uçup gitti. June bana taktik üstüne taktik öğretiyordu; çenemi korumak için omzumu yukarıda tutmayı, sahte hareketlerle rakibimin gardım düşürmesini sağlamayı, yukarıdan aşağı inen vuruşları, aşağıdan vuruşları, arkaya yaslanıp ardından tekme atmayı, hızımı kullanarak darbe almamayı. Hedef alınacak zayıf noktaları, gözler, boyun ve benzeri yerleri.Bütün gücümle ona saldırdım. Onu ansızın yakalamaya çalışınca ellerimden su gibi kayıp gidiyordu, akışkandı ve durmaksızın hareket ediyordu, göz kırpmaya kalktığımda, biranda arkama geçip kolumu bükmüş oluyordu.</p>

  <p class="calibre6">Sonunda, June çelme takıp beni yere yapıştırdı. Elleri bileklerimi aşağı bastırıyordu. "Gördün mü?” dedi. “Seni kandırdım. Her zaman rakibinin gözlerinin içine bakıyorsun ama bu yüzden görüşün kötüleşiyor. Eğer kollarımı ve bacaklarımı takip edebilmek istiyorsan göğsüme odaklanmalısın."</p>

  <p class="calibre6">Bunu duyunca kaşımı kaldırdım. “Başka bir şey söylemene gerek yok.” Gözlerimi aşağı indirdim.</p>

  <p class="calibre6">June güldü, sonra da biraz kızardı. Orada bir an için durduk, elleri hâlâ kollarımı aşağı bastırıyordu, bacakları karnımdaydı, ikimiz de nefes nefeseydik. Şimdi neden doğaçlama bir şekilde idman yapmayı önerdiğini anlıyordum. Yorulmuştum ve egzersiz sinirimi almıştı. Kelimelere dökmese bile özrünü açık bir şekilde yüzünde görebiliyordum.Kaşlarının trajik eğimini ve dudaklarında söylenmemiş kelimelerin hafif kıvrımını. Bu görüntü sonunda beni, çok az da olsa yumuşattı. Hâlâ ona önceden söylediklerim için üzgün değildim, evet ama adil davranmadığımı da biliyordum. Ben ne kaybettiysem June da eşit derecede kaybetmişti. Eskiden zengindi, beni kurtarmak için bu durumdan vazgeçti. Ailemin öldürülmesinde bir rol oynadı ancak... bir elimi saçlarımdan geçirdim, kendimi şimdi suçlu hissediyordum. Onu her şey için suçlayamazdım. Böyle bir zamanda bir müttefikim, arkamı dönebileceğim hiç kimse olmadan yalnız başıma kalamazdım.</p>

  <p class="calibre6">June sallandı.</p>

  <p class="calibre6">Dirseklerimin üzerinde doğruldum. “İyi misin?”</p>

  <p class="calibre6">Başını salladı, kaşlarını çattı ve silkelenip kendine gelmeye çalıştı. "İyiyim. Sanırım mikrop falan kaptım. Önemli bir şey değil.”<br class="calibre4" /></p>

  <p class="calibre6">Onu yapay ışık altında inceledim. Şimdi suratının rengine dikkatlice bakınca normalden daha solgun olduğunu fark ettim. Benzi attığı için yanakları kızarmış gibi görünüyordu. Biraz daha dik oturdum ve onu kenara kaydırdım. Sonra bir elimi alnına koyup hemen geri çektim. "Adamım, sen-yanıyorsun.”</p>

  <p class="calibre6">June itiraz etmeye başladı ama sanki bu ufak beden dersimiz onu zayıf düşürmüş gibiydi, tekrar sallanıp bir eliyle tutunmak zorunda kaldı. "Ben iyiyim,” diye geveledi. "Zaten buradan gitmemiz gerekiyor.”</p>

  <p class="calibre6">Ben de bütün yaşadıklarını unutup ona kızıyordum...Yılın salağıydım. Sırtındaki kollarımdan birini gevşetip diğer kolumu da dizlerinin altına aldım, sonra da kucağıma kaldırdım. Göğsüme düşüverdi, alnının ateşi serin tenimde alev alev yanıyordu. "Senin dinlenmen gerekiyor.”</p>

  <p class="calibre6">Onu ranzalı odalardan birine taşıdım, botlarını çıkardım, dikkatlice yataklardan birine yatırdım ve battaniyeyle üzerini örttüm. Gözlerini kırptı. "Daha önce dediklerimi kastetmemiştim.” Gözleri sersemlemiş bakıyordu ancak duygular hâlâ oradaydı. “Para hakkında dediklerimi. Ve... ben...”</p>

  <p class="calibre6">“Konuşma.” Alnına fırlayan saç tellerini düzelttim.Ya tutukluyken ciddi bir hastalık kaptıysa? Bir veba virüsü mesela?.. Fakat o üst sınıfa aitti. Aşılarını muhakkak olmuştu. Öyle olmasını umuyordum. “Sana ilaç bulacağım, tamam mı? Sadece gözlerini kapa.” June başını hayır anlamında salladı, çaresizdi ama karşı gelmeye çalışmadı.</p>

  <p class="calibre6">Bütün sığınağı altüst ettikten sonra açılmamış bir şişe aspirin bulup June’un yatağının başına gittim. Birkaç tane aldı.Üşüyordu.Tam da daha fazla battaniye bulmaya gidecekken,Tamam.Bunlarla idare ederim,” diye fısıldadı. "Ne kadar üst üste örttüğün önemli değil... sadece ateşimin düşmesi lazım.” Bir an duraksadı, sonra da elime uzandı. "Burada durabilir misin?”</p>

  <p class="calibre6">Sesindeki zayıflık beni her şeyden daha çok endişelendirdi. Yatağa çıktım, yanına, battaniyelerin üstüne uzandım ve onu kendime çektim. June biraz gülümsedi, sonra da gözlerini kapadı. Bedeninin kıvrımlarını hissetmek içimden ısı dalgaları geçmesine neden oldu. Onun güzelliğini daha önce hiç narin olarak nitelendirmeyi düşünmemiştim çünkü narin June’a uyan bir sıfat değildi... ama burada, şimdi böyle hastayken, onun ne kadar kırılgan olabileceğini görmüştüm. Pembe yanakları. Koyu renk kirpiklerinin kıvrımıyla şekillenmiş büyük, kapalı gözleri ve küçük yumuşak dudakları. Tartışmamızın şiddeti aklımdaydı ama şimdilik bunu unutmam gerekiyordu. Kavga etmek bizi sadece yavaşlatacaktı. Aramızdaki sorunları daha sonra halledecektik.</p>

  <p class="calibre6">Yavaş yavaş, ikimiz de sızdık.</p>

  <p class="calibre6">Bir şey beni uykumdan çekip aldı. Bir bipleme sesi... Bir süre dinledim, uykulu halimle nereden geldiğini kestirmeye çalıştım ve June’u uyandırmadan yataktan çıktım. Odadan çıkmadan önce, uzanıp tekrar alnına dokundum. Hâlâ aynıydı. Alnı boncuk boncuk terlemişti, yani ateşi en az bir kere düşmüştü ama hâlâ yanıyordu.</p>

  <p class="calibre6">Bipleme sesini mutfağa kadar takip edince, sığınağa geldiğimiz kapının üstünde küçük bir ışığın yanıp söndüğünü gördüm. Altında tehditkâr kırmızı kelimeler yazıyordu.</p>

  <p class="calibre6">YAKLAŞMAKTA... 120 m</p>

  <p class="calibre6">İçimi bir korku kapladı. Tünelden buraya biri geliyor olmalıydı. Vatanseverler veya Cumhuriyet askerleri. Hangisi daha kötü olurdu bilemiyordum. Topuklarımın üzerinde dönüp yiyecekleri ve suyu çuvallara doldurduğum yere geldim, sonra da içlerinden birinden konservelerin bir kısmını çıkardım. Çuval yeterince hafiflediğinde kollarımı ikisinin de iplerinden sırt çantası gibi geçirdim ve June’un baş ucuna koştum. Yumuşak bir inlemeyle kıpırdandı.</p>

  <p class="calibre6">"Hey,” diye fısıldadım, sakin ve güven verir gibi konuşmaya çalışıyordum. Eğilip saçını okşadım. "Gitme vakti geldi. Gel bakalım.” Battaniyeleri bir kenara attım, bir tanesini onun etrafına sardım, botlarını giydirdim ve onu kollarıma doğru kaldırdım. Bir an düştüğünü sanar gibi eli ayağına dolaştı ama onu daha da sıkıca tuttum., "Sakin,” diye mırıldandım saçlarına doğru. "Seni tutuyorum.”</p>

  <p class="calibre6">Bilinci yarı açık halde kollarıma yerleşti.</p>

  <p class="calibre6">Sığınaktan çıkıp tünelin karanlığına geri girdik, botlarım su birikintileri ve çamurlara giriyordu. June’un nefes alış verişleri kısa ve hızlıydı, ateşi vardı. Birkaç köşeyi döndükçe alarm git gide sessizleşti, sonra da yumuşak bir mırıldanmaya döndü. Bir yarım arkamızdan ayak seslerinin gelmesini bekliyordu ancak bir süre sonra alarmın sesi tamamen kesildi ve sessizlik içinde yürümeye koyulduk. Bana saatler geçmiş gibi geliyordu. June “kırk iki dakika otuz üç saniye geçti” demesine rağmen. Güçlükle ilerledik.</p>

  <p class="calibre6">Tünelin bu kolu ilk kısımdan çok daha uzundu ve arada bir titreşen bağlantılarla loş bir şekilde aydınlanıyordu. Bir noktada durup kuru bir yere çöktüm, sudan ve konserve çorbadan biraz içtim (en azından çorba olmasını umuyordum, bu karanlıkta pek göremediğim için elime gelen ilk konserveyi açıp içmeye koyulmuştum). June tekrar titremeye başlamıştı ki buna şaşırmamıştım.Burası soğuktu, nefesimin belli belirsiz dumanını görebiliyordum. Battaniyeyi June’un etrafına daha da sıkıca sardım, alnını bir kez daha kontrol ettim ve ona biraz çorba içirmeye çalıştım. Geri çevirdi.</p>

  <p class="calibre6">“Aç değilim,” diye mırıldandı. Kafasını göğsüme doğru çevirince, alnının sıcaklığını gömleğimden hissedebiliyordum.</p>

  <p class="calibre6">Elini sıktım. Kollarım o kadar uyuşmuştu ki bu bile zor geldi. “İyi. Ama biraz su içeceksin, tamam mı?”</p>

  <p class="calibre6">"Tamam."June bana daha da sokuldu ve başını kucağıma koydu.Keşke onu ısıtmanın bir yolunu bulabilseydim.“Hâlâ peşimizdeler mi?”</p>

  <p class="calibre6">Geldiğimiz yöndeki karanlığa doğru gözlerimi kısarak baktım. “Hayır,” diye yalan attım. “Onlara izimizi kaybettireli epey oldu. Rahat ol, endişelenme ama uyanık kalmaya çalış.”</p>

  <p class="calibre6">June başını salladı. Elindeki bir şeyle oynuyordu, yakından bakınca bunun ataş yüzük olduğunu fark ettim. Sanki ona güç verebilirmişçesine yüzüğe dokunuyordu. “Bana yardım et. Bir hikâye anlat bana.” Uyanık kalmak için çabalasa da gözleri yarı kapalıydı. O kadar yumuşak sesle konuşuyordu ki dediklerini anlayabilmek için ona doğru eğilmem gerekti.</p>

  <p class="calibre6">“Nasıl bir hikâye?" dedim bilincini yitirmesini engellemeye kararlıydım.</p>

  <p class="calibre6">"Bilmem.” June beni görebilmek için başını biraz eğdi. Biraz durduktan sonra uykulu uykulu konuştu. "Bana ilk öpüşmeni anlat. Nasıldı?”</p>

  <p class="calibre6">Sorusu önce kafamı karıştırdı. Tanıdığım hiçbir kız yanında başka bir kızdan bahsetmemden hoşlanmamıştı. Fakat sonra June'la birlikte olduğumu ve kıskançlığı kendini uyanık tutmak için kullanmak isteyebileceğini fark ettim. Karanlıkta gülümsememe engel olamadım. Bu kız hep zehir gibiydi. "On iki yaşındaydım," diye mırıldandım. “Kız da on altı yaşındaydı."</p>

  <p class="calibre6">June’un gözleri daha uyanık bakıyordu. "Ağzın oldukça iyi laf yapıyordu herhalde.”</p>

  <p class="calibre6">Omuz silktim. "Belki de. O zamanlar daha sakardım, birkaç defa ölümden döndüm. Her neyse, Lake’te babasıyla birlikte bir iskelede çalışıyordu ve beni kasalarından yiyecek çalmaya çalışırken yakalamıştı. Beni ele vermemesi için ikna etmeyi başarmıştım ve anlaşmamızın bir parçası olarak beni suyun yakınındaki bir arka sokağa götürdü.”</p>

  <p class="calibre6">June gülmeye çalıştı ama öksürük krizine girdi. "Ve seni orada mı öptü?"</p>

  <p class="calibre6">Sırıttım. “Öyle de diyebilirsin.”</p>

  <p class="calibre6">Kısa cevabıma tuhaf bir şekilde kaşını kaldırmayı başardı,iyi bir işaretti bu.En azından artık uyanıktı.Ona daha da yaklaşıp dudaklarımı kulağına getirdim.Nefesim saçlarının yumuşak birkaç telini oynattı. “Seni ilk gördüğümde,Kaede'yle Skiz ringine girdiğin zaman,senin hayatımda gördüğüm en güzel kız olduğunu düşünmüştüm.Seni sonsuza dek izleyebilirdim.Seni ilk öptüğümde...” Bu anı beni güçsüz bırakmıştı, afallamıştım.Her bir ayrıntısını hatırlayabiliyordum,neredeyse Seçmen’in June’u kendine doğru çektiği görüntüleri aklımdan atmaya yetecek kadar hem de. “Eh, o benim ilk öpücüğüm sayılabilir.”</p>

  <p class="calibre6">Karanlıkta bile, June’un yüzüne bir gülümsemenin yerleştiğini görebiliyordum. “Evet. Tatlı dillisin gerçekten"</p>

  <p class="calibre6">Ona incinmiş bir şekilde kaşlarımı çattım. “Canım benim, sana hiç yalan söyler miyim ben?”</p>

  <p class="calibre6">"Deneme bile. Hemen anlarım.”&nbsp;</p>

  <p class="calibre6">Hafifçe güldüm. "Haklısın.”</p>

  <p class="calibre6">Sözlerimiz neşeli, hatta neredeyse kaygısız geliyordu kulağa ama ikimiz de ardındaki gerginliğin farkındaydık. Unutmaya, bastırmaya çalışmanın çabasını. İkimizin de asla geri alamayacağı şeylerin sonuçlarını.</p>

  <p class="calibre6">Birkaç dakika daha orada dinlendik. Sonra eşyalarımızı toparladım, June’u dikkatlice kaldırdım ve tünelde ilerlemeye devam ettim. Artık kollarım titriyordu ve nefeslerim düzensiz geliyordu. İleride herhangi bir sığınak görünmüyordu. Tünel ıslak ve soğuk olsa da sanki Los Angeles yazının ortasıymış gibi terliyordum. Gittikçe daha sık mola vermeye başlamıştım, sonunda tünelin kuru bir noktasında durup duvar dibine çöktüm.</p>

  <p class="calibre6">June’a biraz su verirken, "Sadece biraz nefes alıyorum,” diye güvence verdim. "Sanırım gelmek üzereyiz.”</p>

  <p class="calibre6">Biraz önce de dediği gibi yalan söylediğimi hemen anlamıştı. Zayıf bir halde, “Daha fazla gidemeyiz,” dedi. “Haydi dinlenelim. Bu şekilde devam etmeye kalkarsak bir saat daha bile dayanamazsın.”</p>

  <p class="calibre6">Dediklerine kulak asmadım. “Bu tünel bir yerde sona ermek zorunda. Şimdiye kadar cephenin tam altından geçmiş olmamız gerekiyor,yani şu anda Koloniler’in topraklarındayız.”Durdum...kelimeler ağzımdan çıkarken farkına varmıştım, içim titredi.Koloniler’in toprakları.</p>

  <p class="calibre6">Sanki planlanmışçasına, tünelin ötesinden bir ses geldi. Sustum. Bir süre dinledik ve ses geri geldi, devasa bir cisimden toprağın bastırdığı bir vızıltı geliyordu.</p>

  <p class="calibre6">June, “Acaba dışarıda bir hava gemisi mi var?” diye sordu.</p>

  <p class="calibre6">Ses gitti ama gitmeden önce tünele buz gibi soğuk bir hava dalgası getirdi. Yukarı baktım. Daha önce aşırı bitkin düştüğüm için fark edememiştim fakat şimdi incecik, dikdörtgen şeklinde bir ışık hüzmesi görebiliyordum. Yüzeye giden bir çıkış. Aslında, bunlardan tavan boyunca tek tük sıralanmış birkaç tane daha vardı; büyük ihtimalle uzun süredir onların altından geçmekteydik. Kendimi tekrar ayağa kalkmaya zorlayıp parmağımı o büzmenin kenarında gezdirdim. Pürüzsüz, donmuş metaldendi. İtmeyi denedim.</p>

  <p class="calibre6">Hareket etti. Metali daha da sertçe ittim ve yana kaydırmaya başladım. Şu anda gece olduğunu bilmeme rağmen, tünele giren ışık birkaç saattir gördüğümüz tek ışık kaynağıydı ve kendimi gözlerimi kısarken buldum. Bir saniye sonra yüzüme soğuk ve yumuşak bir şeyin nazikçe düşmekte olduğunu fark ettim. Bir an kafam karıştı ve onlara hızla vurup ezdim, sonra onların -sanırım- kar taneleri olduğunu fark ettim. Kalbim çarpmaya başladı. Metali sonuna kadar itince, Cumhuriyet ordu ceketimi üzerimden attım. Vadedilen topraklara varır varmaz askerler tarafından vurulmak pek eğlenceli olmazdı.</p>

  <p class="calibre6">Gömleğime ve yeleğime kadar soyununca, zıplayıp açtığım yerin kenarlarından tuttum, kollarım titreye titreye kendimi nerede olduğumuzu görecek kadar yukarı çektim. Karanlık bir tür koridorun içindeydik. Etrafta kimse yoktu. Tekrar aşağı inip June'un ellerini tuttum ama tekrar uykuya dalmaya başlamıştı.</p>

  <p class="calibre6">Onu kollarıma almaya çalışarak, "Benimle kal,” diye mırıldandım. “Kendini yukarı çekebilir misin?" June battaniyeyi üzerinden attı. Diz çöküp omzuma basmasına yardım ettim. Sallandı, ağır ağır nefes aldı ama kendini yüzeye çıkarabilmeyi başardı. Battaniyesini bir kolumun altına tıkıp ardından çıktım ve bir sıçrayışta yere indim.</p>

  <p class="calibre6">Tıpkı geldiğimiz yere benzeyen karanlık, dar bir sokağa varmıştık ve bir an için acaba bir şekilde tekrar Cumhuriyet'e mi geldik diye merak ettim. Şahane olmaz mıydı? Fakat bir süre sonra, buranın Cumhuriyet'le uzaktan yakından alakası olmadığını anladım.Zemin ince bir kar tabakasının altında güzelce, eşit bir şekilde döşenmişti ve duvar tamamen sırıtan askerlerin ve gülümseyen çocukların olduğu parlak renkli posterlerle kaplanmıştı. Her posterin kenarında birkaç saniye sonra tanıdığım aynı sembol vardı. Altın, şahine benzeyen bir kuş. Bir heyecan dalgası içinde, benim kolyeme işlenmiş olan kuşa ne kadar benzediğini fark ettim.</p>

  <p class="calibre6">June da posterleri fark etti. Gözleri, ateşten dolayı büyümüş ve pusluydu, nefesi buhar olup yükseliyordu.Etrafımızda sadece bu renkli posterlerin aynısıyla baştan sona kaplanmış askerî barakalar vardı. Sokağın her iki tarafında da düzenli bir şekilde dizilmiş sokak lambaları. Tünel ve yer altı sığınakları elektriğini buradan alıyor olmalıydı. Soğuk bir rüzgâr yüzümüze biraz daha kar savurdu.</p>

  <p class="calibre6">June birden elimi yakaladı. Aynı anda nefeslerimizi tuttuk. “Day... oraya bak." Yanımda kontrolsüzce titriyordu ancak soğuktan mı,yoksa gördüğümüz şeyden mi titrediğini bilmiyordum.</p>

  <p class="calibre6">Önümüzde,askerî binaların arasından bir şehir uzanıyordu.Uzun,ışıl ışıl gökdelenler alçak bulutların ve yağan karın arasından göğe yükseliyordu ve her bir bina neredeyse her katın her bir penceresinden fışkıran güzel,mavi ışıklarla aydınlanıyordu.Gökdelenlerin çatılarında savaşçı jetler sıralanmıştı.Bütün manzara ışıltılıydı.June'un elini sıkı sıkı tuttum. Bir saniye başka hiçbir şey yapamadan öylece durduk.Burası tam da babamın anlattığı gibiydi.</p>

  <p class="calibre6">Amerika Kolonileri’nde parıldayan bir şehre varmıştık.</p>
</body>
</html>
