<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="22.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">ASKER VE BEN BALKONU VE HASTANE ODAMIZIN DIŞINDA bekleyen yüzlerce kişiyi terk ettiğimizde, kapımızın önüne korumalar getirttim (asker çıkmadan önce, “Hayranlarınız içeriye dalmaya çalışırsa diye” demişti), sonra da June için fazladan battaniye ve ilaç istedim. Yavaş yavaş dışarıdaki tezahüratlar azaldı. Sonunda her şey sessizliğe gömüldü. Artık tamamen yalnızdık, dışarıda nöbet tutan korumalar hariç.</p>

  <p class="calibre6">Her şey hazırdı ancak June’un yatağının baş ucunda hareket etmeksizin duruyordum. Burada silah olarak kullanabileceğim hiçbir şey yoktu, bu yüzden eğer gerçekten bu gece kaçmamız gerekirse kimseyle dövüşmeyeceğimizi umut etmekten başka çaremiz yoktu. Sabah olana kadar kimse bizim gittiğimizi fark etmemeliydi.</p>

  <p class="calibre6">Kalkıp balkona gittim. Yerdeki kar, botların çamuruna bulanmış ve ezilmişti. Kaede artık orada değildi tabii ki... Bir süre Koloniler manzarasını aklıma kazıdım, Kaede'nin pankartı aklımı karıştırmıştı.</p>

  <p class="calibre6">Kaede neden bizim Cumhuriyet’e dönmemizi istiyordu ki? Beni tuzağa düşürmeye mi çalışıyordu, yoksa uyarmaya mı çalışıyordu? Yine de eğer bize zarar vermek isteseydi, neden Pierra'da Baxter’a vurup gitmemize izin vermişti? Diğer Vatanseverler gelmeden kaçmamız için bizi uyarmıştı. Hâlâ uyumakta olan June’a döndüm. Nefes alış verişi artık daha düzenliydi ve yanaklarındaki pembelik birkaç saat öncesine kadar daha az belli oluyordu. Yine de onu rahatsız etmeye kıyamadım.</p>

  <p class="calibre6">Birkaç dakika daha geçti. Kaede bir kez daha deneyecek mi diye bekledim. Başımıza gelen onca şeyin baş döndürücü hızından sonra, burada böylece beklemeye alışamamıştım. Birden elimdeki zaman çok fazla geldi.</p>

  <p class="calibre6">Balkon kapısından bir tık sesi geldi. Ayağa fırladım. Belki de ağacın bir dalı kırılmış veya çatıdan bir kiremit düşmüştü. Şimdi dikkat kesilmiş bekliyordum. Bir süre boyunca hiçbir şey olmadı. Sonra cama tekrar vuruldu.</p>

  <p class="calibre6">June’un yatağından kalktım, balkon kapısına ilerledim ve dikkatlice camdan baktım. Orada gözlerimin önünde iki küçük taş vardı, birine bir not bağlıydı.</p>

  <p class="calibre6">Balkon kapısının kilidini açtım, biraz araladım ve notu taştan kurtardım. Sonra kapıyı tekrar kilitleyip notu açtım. Kelimeler aceleyle karalanmıştı.</p>

  <p class="calibre6"><i>Dışarı gel. Tek başımayım. Acil durum.</i></p>

  <p class="calibre6"><i>Yardım etmek için geldim. Konuşmamız lazım. -K</i>.</p>

  <p class="calibre6"><i>Acil durum.</i>Notu elimde buruşturdum. Acaba acil durum olduğunu düşündüğü şey neydi? Şu anda olan her şey bir acil durum değil miydi zaten? Kaçmamıza yardım ettiği doğruydu ama bu ona güvenmeye hazır olduğum anlamına gelmiyordu.</p>

  <p class="calibre6">Daha bir dakika bile geçmeden cama üçüncü bir taş daha çarptı. Bu sefer mesaj şuydu:</p>

  <p class="calibre6"><i>Eğer benimle konuşmazsan buna pişman olursun. -K.</i></p>

  <p class="calibre6">Bu tehdit karşısında sinirlendim. Kaede’nin Vatanseverlerin planını suya düşürdüğümüz için bizi ele verebilecek gücü vardı. Olduğum yerde kaldım, notu aklımdan tekrar tekrar okuyordum. Kendime belki de sadece birkaç dakikalığına olabilir dedim. İşte buydu. Kaede’nin ne istediğini görecek kadar. Sonra içeri geri gelecektim.&nbsp;</p>

  <p class="calibre6">Montumu kaptım, derin bir nefes aldım ve balkon kapısına geri döndüm. Parmaklarım sessizce kolu çevirdi. Balkona sessizce girerken yüzüme soğuk bir hava dalgası çarptı. Çömeldim, balkon kapısını sıkıca kapatıp kilitledim. Eğer birileri June’a zarar vermek için içeri girmeye kalkarsa dışarıdaki korumaları alarma geçirecek kadar gürültü yapmak zorunda kalacaklardı. Balkonun kenarına sıçradım, arkamı döndüm ve ellerimle çıkıntıya tutundum. Zemin kat ve birinci kat arasında bir yerlerde sallanana kadar kendimi aşağı indirdim. Sonra da ellerimi bıraktım.</p>

  <p class="calibre6">Botlarım hafif bir ezilme sesiyle karların üzerine indi. Birinci katın çıkıntısına son bir kez daha baktım, bu binanın sokağın neresinde olduğunu ezberledim ve saçlarımı montumun içine sıkıştırıp duvara yaslandım.</p>

  <p class="calibre6">Bu saatte sokaklar boş ve sessizdi. Bir dakika boyunca duvara yaslanmış bir şekilde bekledikten sonra bir adım öne geldim. Hadi, Kaede. Nefesim kesik kesik buhar bulutları şeklinde çıkıyordu. Gözlerim köşe bucak tehlike var mı diye bakınıyordu. Ancak tamamen yalnızdım. Benimle burada buluşmak istedin. Ben de geldim.</p>

  <p class="calibre6">Binanın yanı boyunca yürürken sessizce, “Haydi konuş benimle,” dedim. Gözlerim sokak devriyelerini arıyordu fakat burada kimse yoktu.</p>

  <p class="calibre6">Aniden durdum. Yakındaki arka sokaklardan birinde çömelmiş hafif bir gölge vardı. Gerildim. O kişinin beni duyabileceği kadar yüksek sesle, “Ortaya çık," diye fısıldadım. “Orada olduğunu biliyorum."</p>

  <p class="calibre6">Kaede gölgelerden beliriverdi, sonra da elini sallayarak beni yanına çağırdı. "Yürüyelim,” diye fısıldadı. "Acele et.” Karla kaplı bir sıra çalının arkasına gizlenmiş dar bir sokağa koşturdu. Kaede'nin keskin bir şekilde dönüş yaptığı daha geniş bir sokağa gelene kadar ilerledik.Peşinden koşturdum.Gözlerim her bir köşeyi tarıyordu. Biri ansızın üzerime çullanırsa diye bir üst kata tırmanabileceğim bütün noktaları hesaplıyordum. Ensemdeki bütün tüyler diken diken oldu, gerginlikten kaskatı kesilmiştim.&nbsp;</p>

  <p class="calibre6">Kaede yan yana gelene kadar yürüyüşünün hızını azalttı. Aynı günün öncesindeki girişimi sırasında giydiği pantolon ve botları duruyordu hâlâ ama ordu ceketini yün bir pelerin ve kaşkolle değiştirmişti. Yüzündeki siyah şeridi silmişti.</p>

  <p class="calibre6">Ona, “Tamam, çabuk ol," dedim. “June’u uzun süre tek başına bırakmak istemiyorum. Burada ne işin var?” Bir anda bıçağına sarılır marılır diye aramızda büyük bir mesafe bıraktım. Gerçekten de ondan başka kimse yok gibiydi, bunu kabul ediyordum fakat yine de eğer ihtiyacım olursa diye ana caddeden ilerlemeye devam ettiğimizden emin oldum. Yanımızdan alelacele birkaç Koloni işçisi geçti, yüzleri reklam panolarından gelen ışıkla aydınlanmıştı. Kaede’nin gözleri neredeyse çılgınca bir kaygıyla parıldıyordu, yüzünde daha önce hiç görmediğim bir ifadeydi bu.</p>

  <p class="calibre6">“Odana tırmanamadım,” dedi. Ağzını kapatan atkı, sesini bastırıyordu, bu yüzden sabırsızca atkıyı indirdi. “Lanet nöbetçiler beni duyacaktı. İşte bu yüzden ben değil, sen Koşucusun. Buraya senin kıymetli June’una zarar vermek için gelmediğime yemin ederim. Eğer yanında kimse yoksa sorun çıkmayacaktır. Çabuk olacağım."&nbsp;</p>

  <p class="calibre6">"Bizi tünelden mi takip ettin?”</p>

  <p class="calibre6">Kaede başını salladı. “İçinden sığabilecek kadar molozu temizleyebildik.”</p>

  <p class="calibre6">"Diğerleri nerede?”</p>

  <p class="calibre6">Eldivenlerini sıkılaştırdı, ellerine sıcak hava üfledi ve havaya küfretti. "Burada değiller. Sadece ben varım. Seni uyarmam gerekti.”&nbsp;</p>

  <p class="calibre6">Karnıma kötü bir his yerleşti. “Ne hakkında? Tess mi?”</p>

  <p class="calibre6">Kaede durup kaburgamı sertçe dürttü. “Suikast planı suya düştü.” Lafını kesemeden önce ellerini kaldırdı.“Evet, evet senin bunu bildiğini biliyorum.Birçok Vatansever gözaltına alındı. Bazıları da kaçmayı başardı, en azından Tess’imiz kaçabildi. Pilotlarımızdan ve Koşucularımızdan bazılarıyla birlikte kaçtı. Pascao ve Baxter da.” Küfrettim. Tess. Birden içimden onu takip etmek, güvende olduğundan emin olmak geldi, sonra da bana en son dediği şeyi hatırladım. Kaede biz yürürken lafına devam etti. "Şu anda nerede olduklarını bilmiyorum. Ama şimdi bilmediğin şey geliyor. Sen ve June suikastı durdurana kadar ben bile bunu bilmiyordum. Jordan, şu Koşucu kız, hatırlıyorsun, değil mi? Bilgisayar sürücülerinden birinde bir şeyler keşfetti ve onu hecker'larımıza teslim etti.” Derin bir nefes alıp durdu ve başını yere eğdi. Sesindeki her zamanki kuvvet gitmişti. “Day, Razor hepimizle oynadı. Vatanseverlere yalan söyledi ve onları Cumhuriyet’e teslim etti.”</p>

  <p class="calibre6">Olduğum yerde kaldım. "Ne?"</p>

  <p class="calibre6">Kaede, “Razor, Kolonilerin bizi Seçmeni öldürüp bir devrim başlatmamız için tuttuklarını söyledi," dedi. "Ancak bu doğru değil. Suikast gününde Vatanseverlere sponsorluk yapanın Senato olduğunu keşfettik." Başını salladı. "Buna inanabiliyor musun? <i>Cumhuriyet, Vatanseverleri Anden'ı öldürmeleri için tuttu."</i></p>

  <p class="calibre6">Sustum. Sersemlemiştim. June’un sözleri zihnimde dönüp durdu, bana Kongre’nin yeni Seçmenlerini sevmediklerini, Razor'ın yalan söylediğini düşündüğünü söylemişti. Bize <i>söyledikleri birbirini tutmuyor,</i> demişti.</p>

  <p class="calibre6">Ben cevap vermeyince, "Hepimizi hazırlıksız yakaladı, Razor hariç,” dedi Kaede. Tekrar yürümeye başladık. "Senatörler Anden’ın ölmesini istiyor. Bizi kullanıp bir de suçu bizim üzerimize atabileceklerini anladılar.”&nbsp;</p>

  <p class="calibre6">Kalbim o kadar hızlı atıyordu ki kendi dediklerimi bile duymakta zorlanıyordum. "Razor, Vatanseverleri neden böyle sattı ki? Onlarla on yıldan uzun bir süredir birlikte değil mi? Ben de Kongre’nin devrim gerçekleşmemesi için uğraştığını sanıyordum."</p>

  <p class="calibre6">Kaede omuzlarını düşürdü ve nefesi ağzından buhar olarak çıktı. "Birkaç yıl önce Vatanseverler için çalışırken yakalanmış. Bu yüzden Kongre’yle bir anlaşma yapmış: bu devrim yanlısı asabi genci, Anden’ı Vatanseverlere öldürtebilirse Kongre onun ihanetini unutacaktı. Bütün bunların sonunda da Razor yeni Seçmen olacaktı. June ve sen de onun için çalışmaya başlayınca halkın kahramanı gibi görünecekti. Halk Vatanseverlerin yönetimi ele geçirdiğini düşünecekti fakat yine sadece Cumhuriyet olacaktı. Razor Amerika Birleşik Devletleri’nin eski haline gelmesini falan istemiyor, sadece kendini zarardan korumaya çalışıyor. Bunu yapabilmek için hangi taraf daha uygunsa oraya katılacak."</p>

  <p class="calibre6">Gözlerimi kapadım. Dünyam altüst oluyordu. June beni Razor hakkında uyarmamış mıydı? Bunca zamandır Cumhuriyet’in Senatörleri için çalışmıştım. Anden’ın ölmesini isteyenler onlardı. Kolonilerin Vatanseverlerin ne yaptığı hakkında en ufak bilgilerinin olmamasına şaşmamalıydı. Sonra gözlerimi açtım. "Ama başarısız oldular,” dedim. “Anden hâlâ hayatta.”</p>

  <p class="calibre6">"Anden hâlâ hayatta,” diye tekrarladı Kaede. "Çok şükür.”</p>

  <p class="calibre6">Başından beri June’a güvenmeliydim. Genç Seçmen'e duyduğum öfke sarsıldı ve azaldı. Yoksa bu... Eden’ı gerçekten serbest bıraktığı anlamına mı geliyordu? Kardeşim hayatta ve güvende miydi? Kaede’yi inceledim. “Bunca yolu bana bunu söylemek için mi geldin?” diye fısıldadım.</p>

  <p class="calibre6">"Evet. Neden biliyor musun?” Neredeyse burun buruna gelene kadar yaklaştı. "Anden ülke üzerindeki hâkimiyetini kaybetmek üzere.&nbsp;</p>

  <p class="calibre6">İnsanların ona karşı ayaklanmalarına bu kadar kaldı." İki parmağını birbirine yaklaştırdı. “Eğer o düşerse, Razor'ın Cumhuriyeti ele geçirmesini durdurmamız çok zor olacak. Şu anda Razor ve Komutan Jameson ordunun kontrolünü, Anden'ın elinden kapmaya çalışıyorlar. Hükümet ikiye bölünmek üzere.”</p>

  <p class="calibre6">“Bekle... Komutan Jameson mı?" diye sordum.</p>

  <p class="calibre6">Kaede, “Bilgisayar sürücüsünde onunla Razor arasında geçen bir sohbetin transkripti vardı. CG Hanedan’da onunla karşılaştığımızı hatırlıyor musun?” diye cevapladı. “Razor sanki onun orada olacağını hiç bilmiyormuş gibi davrandı. Ama bana sorarsan Komutan Jameson seni kesinlikle tanıdı. Seni kendi gözleriyle görmek istemiş olmalı. Senin gerçekten de Razor’ın planlarının bir parçası olduğunu bilmek için.” Kaede suratını buruşturdu. “Razor hakkında bir şeylerin ters gittiğini hissetmeliydim. Anden hakkında da yanıldım.”</p>

  <p class="calibre6">“Cumhuriyet'e ne olacağını niye umursuyorsun ki?” dedim. Rüzgâr sanki sözlerimin soğukluğunu destekler gibi sokaktan karı savurdu. “Ve de neden şimdi?”</p>

  <p class="calibre6">“Para için bu işin içine girmiştim, tamam, kabul ediyorum.” Kaede başını salladı ve dudakları inceldi. “Ama öncelikle plan gerçekleşmediği için paramı vermediler. İkinci olarak da ben ülkeyi yok etmek için bütün Cumhuriyet sivillerini kahrolası yeni bir Seçmen’e teslim etmek için yola çıkmadım.” Sonra sesi biraz azaldı, gözleri buğulandı. “Bilmiyorum... Belki de Vatanseverlerin bana para kazanmaktan daha onurlu bir hedef verebileceğini ummuştum. Bu iki hasarlı devleti yeniden birleştirmek. İşte o güzel olurdu.”&nbsp;</p>

  <p class="calibre6">Kış rüzgârı yüzümü acıttı. Kaede bana ulaşmak için bunca yolu neden geldiğini anlatmak zorunda değildi. Bütün bunları duyduktan sonra sebebini anlamıştım. Tess’in bana Lamar’da söylediği şeyi hatırladım. <i>Herkes seni izliyor, Day. Senin bir sonraki hamleni bekliyorlar.</i>Şimdi Anden’ı kurtarabilecek tek kişi ben olabilirdim. Cumhuriyet halkının dinleyeceği tek kişi bendim.</p>

  <p class="calibre6">Sustuk ve yanımızdan bir çift Koloni polisi koşarak geçerken gölgelere sindik. Botlarının altından kar uçuyordu. Geldiğimiz sokakta gözden kaybolana kadar onları izledim. Nereye gidiyorlardı?</p>

  <p class="calibre6">Kaede atkısı ağzını kapamış halde yürümeye devam edince, "Peki ya, Koloniler?” dedim.</p>

  <p class="calibre6">Kumaşın ardından, "Ne olmuş Kolonilere?” dedi</p>

  <p class="calibre6">"Peki ya, Cumhuriyetin yıkılıp Kolonilerin başa geçmesi? O fikir ne oldu?"</p>

  <p class="calibre6">"Bu hiçbir zaman Kolonilerin kazanmasına izin vermekle ilgili değildi. Vatanseverlerin amacı Birleşik Devletler’i yeniden kurmaktı. Fakat bu gerçekleştirilebilir." Kaede durdu, sonra da bizi farklı bir sokağa döndürdü. İki blok daha yürüdükten sonra bizi bakımsızlıktan harap olmuş bir dizi kocaman binanın önünde durdurdu.</p>

  <p class="calibre6">Kaede’ye, "Bu da ne?" diye sordum ancak cevap vermedi. Tekrar önümdeki binaya döndüm. Yaklaşık otuz kat yükseklikteydi ancak hiç aralıksız birkaç blok boyunca devam ediyordu. Her birkaç kilometrede bir bu yerleşkenin zemin katına karanlık girişler oyulmuştu. Kenarlarından, camlarından ve çürüyen balkonlarından su damlıyor ve duvarlarda iğrenç mantar çizgileri oluşturuyordu. Bu yapı bulunduğumuz sokak boyunca uzanıyordu; gökyüzünden bakıldığında devasa, siyah bir kömür kütlesine benziyor olmalıydı.</p>

  <p class="calibre6">Ağzım açık kalmıştı. Kolonilerin gökdelenlerinin ışığını gördükten sonra, burada böyle binaların da olduğunu görmek şoke ediciydi. Bundan daha iyi halde olan terk edilmiş <i>Cumhuriyet</i> kompleksleri görmüşlüğüm bile vardı. Pencereler ve koridorlar o kadar sıkışıktı ki dibe ışığın ulaşması imkânsızdı. Siyah girişlerinden birine bir göz attım.</p>

  <p class="calibre6">Karanlıktı, hiçbir şey yoktu. İçeriden damlayan suyun ve hafif ayak seslerinin yankısı geliyordu. Arada bir oradan geçen bir ışığın titreştiğini görüyordum, sanki içeride biri varmış gibi. Daha yukarıdaki katlara baktım.Pencerelerin camları çatlamış ve paramparça olmuştu veya tamamen sökülmüştü. Bazılarında açık kalan yer boyunca plastik yapıştırılmıştı. Damlayan sular balkonlardaki eski saksılara düşüyor, kenarlardaki çıkıntılardan eski püskü giysiler sarkıyordu. Burada yaşayan insanlar olmalıydı. Ancak bu düşünce beni korkudan titretti. Bir kez daha tam arkamızdaki ışıl ışıl gökdelenlere baktım, sonra da önümdeki çürüyen beton yapıya.</p>

  <p class="calibre6">Sokağın sonundaki kargaşa dikkatimizi çekti. Gözlerimi zorla bu binadan çektim. Bir blok ötede erkek çizmeleri ve pejmürde bir mont giymiş orta yaşlı bir kadın avazı çıktığı kadar bağırarak ağır plastik takımlar içindeki iki adama yalvarıyordu. İkisinin de yüzlerini kaplayan şeffaf vizörleri ve kafalarında geniş siperli şapkaları vardı.</p>

  <p class="calibre6">“İzle,” diye fısıldadı Kâede. Sonra da bizi yerleşkenin zemin katında bulunan iki kapı arasındaki karanlık girişlerden birine çekti. Neler olduğunu duyabilmek için başımızı biraz eğdik. Oldukça uzakta olmalarına rağmen kadının sesi karlı havanın içinden net bir şekilde bize ulaşıyordu.</p>

  <p class="calibre6">Kadın,"... bu sene sadece bir ödemeyi kaçırdım,” dedi. “Sabah ilk iş olarak bankaya koşup size bütün Notlarımı verebilirim...”</p>

  <p class="calibre6">Adamlardan biri lafını kesti. “DesCon politikası, hanımefendi. Yerel polise yaptıkları ödemelerde ihmalkâr davranan müşteriler için suç soruşturması yapamayız.”</p>

  <p class="calibre6">Kadın gözyaşları içindeydi, ellerini o kadar sertçe ovuşturuyordu ki derisini yüzecekmiş gibi geldi. “Yapabileceğiniz bir şey olmalı," dedi. "Size verebileceğim bir şey veya başka bir polis merkezine ben...”</p>

  <p class="calibre6">İkinci adam başını salladı. "Bütün polis merkezleri DesCon politikasını paylaşmaktadır. İşvereniniz kim?"</p>

  <p class="calibre6">Kadın ümitle, “Cloud A.Ş.,” dedi. Sanki bu bilgi onları yardım etmeye ikna edebilirmiş gibi.</p>

  <p class="calibre6">“Cloud A.Ş. çalışanlarının gece saat on birden sonra dışarıda bulunmalarını hoş görmez." Yerleşkeye başını salladı. "Eğer evinize dönmezseniz, DesCon A.Ş. sizi Cloud’a ihbar edecektir, bu yüzden işinizi kaybedebilirsiniz.”</p>

  <p class="calibre6">"Ama her şeyimi çaldılar!" Kadın yüksek sesli hıçkırıklara boğuldu. "Kapım tamamen... tamamen içeri çökmüş... bütün yiyeceklerim ve giysilerim gitmiş. Bunu yapan adamlar benim katımda yaşıyor... Lütfen, benimle gelirseniz onları yakalayabilirsiniz, hangi dairede yaşadıklarını biliyorum."</p>

  <p class="calibre6">Adamlar çoktan uzaklaşmaya başlamışlardı bile. Onlar kadını görmezden gelmeye devam ederken kadın peşlerinden yalvararak koşuyordu.</p>

  <p class="calibre6">"Ama evim... eğer siz bir şey yapmazsanız... ben nasıl..." deyip duruyordu. Adamlar onu ihbar edecekleri uyarısını tekrarladılar.</p>

  <p class="calibre6">Onlar gittikten sonra Kaede’ye döndüm. "Bu da neydi böyle?”</p>

  <p class="calibre6">Kaede iğneleyici bir şekilde, "Her şey ortada değil miydi?" diye cevap verdi ve binanın karanlığından sokağa geri çıktık.</p>

  <p class="calibre6">Sessizdik. Sonunda Kaede, "İşçi sınıfı her yerde haksızlığa uğruyor, değil mi? Demek istediğim şey şu. Koloniler Cumhuriyet’ten bazı noktalarda daha iyi. Ama ister inan ister inanma, bunun tam tersi de geçerli. Senin hayalini kurduğun ütopya gerçek değil, Day. Öyle bir şey yok. Bunu sana açıklamaya çalışmanın bir yararı olmayacaktı. Senin kendi gözlerinle görmen gerekiyordu.”</p>

  <p class="calibre6">Hastaneye geri dönmeye başladık. Yanımızdan aceleyle iki Koloniler askeri daha bize bakmadan geçti. Aklımda binlerce düşünce dönüp duruyordu. Babam Koloniler’e hiç ayak basmamış olmalıydı ya da eğer bastıysa sadece yüzeyine bir göz atabilmişti, tıpkı June ve benim buraya ilk geldiğimde yaptığımız gibi.</p>

  <p class="calibre6">Bir an sonra,"Anden'a güveniyor musun?” dedim. “Kurtarmaya değecek biri mi? <i>Cumhuriyet</i> kurtarmaya değer mi?"</p>

  <p class="calibre6">Kaede birkaç köşeden daha döndü. Sonunda vitrininde mini ekranlar bulunan bir dükkânın yanında durdu, her birinde farklı bir Koloniler programı yayınlanmaktaydı. Kaede bizi dükkânın yanındaki küçük sokağa soktu, gecenin karanlığı bizi yutuverdi. Dükkânın içinde yayın yapan ekranları göstermek için durdu. Şehre doğru giderken yolumuzun üstünde böyle bir dükkânın yanından geçtiğimizi hatırladım. "Koloniler her zaman Cumhuriyet'in radyo dalgalarından kaptıkları haberleri gösterir," dedi. “Sırf bunun için bir kanalları var. Bu haber suikast planı suya düştüğünden beri tekrar tekrar yayınlanıyor.”</p>

  <p class="calibre6">Gözlerim ekrandaki manşetlere gitti. Önce sadece boş boş baktım. Vatanseverlerle ilgili çalkalanan düşüncelerimde kaybolmuştum fakat bir an sonra yayının cephedeki çatışmalarla ilgili değil, Cumhuriyet’in Seçmeniyle ilgili olduğunu gördüm. Ekranda Anden’ı görür görmez içimden biz nefret dalgası akıp geçti. Haberi duymak için çabaladım, aynı haberi Kolonilerin nasıl yorumlayacağını merak ettim.</p>

  <p class="calibre6">Anden’ın kayıttan yayımlanan konuşmasının altında bir yazı akıyordu. İnanamayarak okudum.</p>

  <p class="calibre6">SEÇMEN, ÜNLÜ İSYANCI "DAY"İN ERKEK KARDEŞİNİ SERBEST BIRAKTI; YARIN BAŞKENT KULESİ'NDEN HALKA SESLENECEK</p>

  <p class="calibre6">Seçmen önceden kaydedilmiş videoda, “Bugünden itibaren,” diyordu. "Eden Bataar Wing askerî görevden resmen serbest bırakılmıştır ve katkılarından dolayı, Deneme’den muaftır. Cephe boyunca taşınmakta olan diğer herkes de ailelerine teslim edilmiştir.”</p>

  <p class="calibre6">Gözlerimi ovuşturup yazıları tekrar okumak zorunda kaldım.</p>

  <p class="calibre6">Hâlâ oradalardı. Seçmen, Eden’ı serbest bırakmıştı.</p>

  <p class="calibre6">Aniden soğuk havayı hissetmez olmuştum.Hiçbir şey hissedemiyordum.Bacaklarım zayıf düştü. Nefesim kalbimin atışıyla tempo tutuyordu. Bu doğru olamazdı. Seçmen bunu büyük ihtimalle beni tekrar Cumhuriyete ve hizmetine çekebilmek için herkesin önünde ilan ediyordu. Beni kandırıp kendini iyi göstermeye çalışıyordu.Eden'ı -ve diğerlerini, trende gördüğüm o çocuğu- isteyerek serbest bırakmış olamazdı. Bu mümkün değildi.</p>

  <p class="calibre6"><i>Mümkün değil mi? June'un bana söylediği her şeyden, Kaede’nin daha şimdi söylediklerinden sonra da mı? Şimdi bile Anden'a güvenmiyor muyum? Benim sorunum ne böyle?</i></p>

  <p class="calibre6">İzlemeye devam ettikçe Seçmen’in konuşma videosunun yerine kelepçesiz ve normalde elit bir ailenin çocuğuna giydirilen kıyafetler giymiş olan Eden'a mahkeme salonundan çıkarken eşlik edilişinin görüntüsü geldi.</p>

  <p class="calibre6">Sarı büklümleri düzgünce taranmıştı. Görmeyen gözlerle sokakları arıyordu ama gülümsüyordu. Titrememi durdurabilmek için ellerimi karın daha da içine gömdüm. Eden sağlıklı görünüyordu, ona iyi bakmışlardı. Bu ne zaman çekilmişti?</p>

  <p class="calibre6">Anden'ın yayını sonunda bitti ve şimdi de ekranda başarısız suikast girişimiyle cephedeki çatışma görüntüleri gösteriliyordu. Altyazılar Cumhuriyette görebileceğimden çok daha farklıydı.&nbsp;</p>

  <p class="calibre6">CUMHURİYETİN YENİ SEÇMENİ PRİMO’YA YAPILAN BAŞARISIZ SUİKAST GİRİŞİMİ, CUMHURİYETTEKİ EN SON HUZURSUZLUK GÖSTERGESİ</p>

  <p class="calibre6">Altyazı ekranın köşesinde:BU YAYIN SİZLERE EVERGREEN KURULUŞU TARAFINDAN SUNULMAKTADIR yazan köşedeki daha küçük bir çizgiyle sarılmıştı. Yanında da artık tanıdık gelmeye başlayan daire şeklindeki sembol vardı.</p>

  <p class="calibre6">Kaede, "Anden hakkında kararı kendin ver," diye mırıldandı. Kirpiklerine yağan karları temizledi.</p>

  <p class="calibre6">Yanılmıştım. Bunun kesinliği mideme taş gibi oturmuştu, June bana bunların hepsini yer altı sığınağında açıklamaya çalışırken ona saldırmanın getirdiği suçluluk duygusunu içimde taşıyordum. Ona dediğim korkunç şeyler. Burada gördüğüm garip, huzursuz edici reklamları düşündüm, fakirlerin parçalanmakta olan hayatlarını, Koloniler'in babamın hayal ettiği umut ışığı olmadığını bilmenin yarattığı hayal kırıklığını. Onun ışıl ışıl gökdelenler ve daha iyi bir yaşam hayali sadece bundan ibaretti.</p>

  <p class="calibre6">Bütün bunlar bitince yapacağım şeylerin hayalini hatırladım... June, Tess ve Eden’la Koloniler’e kaçacaktık... yeni bir hayata başlayıp Cumhuriyeti geride bırakacaktık. Belki de hep yanlış yere sığınmaya, yanlış şeylerden kaçmaya çalışıyordum. Askerlerle çatıştığım onca zamanı düşündüm. Anden’a ve zengin doğan herkese duyduğum nefreti. Sonra da içinde büyüdüğüm gecekonduları düşündüm.Cumhuriyet'ten nefret ediyordum,değil mi? Yıkılmasını istiyordum,değil mi? Fakat daha şimdi işin ayrımına varabilmiştim;Cumhuriyetin yasalarından nefret ediyordum ama Cumhuriyetin kendisini seviyordum.&nbsp;<i>Halkı</i> seviyordum. Bunu sadece Seçmen için yapmıyordum;&nbsp;<i>onlar</i> için yapıyordum.</p>

  <p class="calibre6">Kaede’ye, "Başkent Kulesi’ndeki hoparlörler hâlâ JumboTron’lara bağlı mı?" diye sordum.</p>

  <p class="calibre6">"Bildiğim kadarıyla evet,” diye yanıtladı. "Son kırk sekiz saattir yaşanan kargaşa sırasında kimse modifiye edilen kabloları fark etmedi."</p>

  <p class="calibre6">Gözlerim savaşçı jetlerin hazır durduğu çatılara kaydı. "Söylediğin kadar iyi bir pilot musun?” diye sordum.</p>

  <p class="calibre6">Kaede omuzlarını silkti ve sırıttı. "Daha da iyiyim."</p>

  <p class="calibre6">Aklımda bir plan şekillenmeye başladı.</p>

  <p class="calibre6">Yanımızdan bir çift Koloni askeri daha geçti. Bu sefer ensemden huzursuz edici bir his geçti. Bu askerler, son geçenler gibi bizim geldiğimiz sokaktan dönmüşlerdi. Başka gelen olmadığından emin olup sonra da aceleyle sokağın karanlığına girdim. Hayır, hayır, Şimdi olmaz.</p>

  <p class="calibre6">Kaede hemen arkamdan takip ediyordu. "Ne oldu," diye fısıldadı. “Kireç gibi bembeyaz kesildin.”</p>

  <p class="calibre6">Onu bir ara güvenli sığınağımız olduğunu düşündüğüm bir yerde tek başına ve korumasız bırakmıştım. Onu kurtların önüne atmıştım. Ve eğer benim yüzümden ona bir şey olursa... Koşmaya başladım. “Sanırım hastaneye doğru gidiyorlar," dedim. "June’a."</p>
</body>
</html>
