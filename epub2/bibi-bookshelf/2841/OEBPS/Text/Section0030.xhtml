<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="24.Kısım DAY"><b class="calibre11">DAY</b></h2>

  <p class="calibre6"><br class="calibre4" /></p>

  <p class="calibre6">KAEDE HİÇ ZAMAN KAYBETMEDİ. BİZE EN YAKIN SAVAŞ uçağını gösterip kokpitine koştu. Kurşun sesleri çınladı. June bütün ağırlığıyla bana yaslandı. Gücünün bitmekte olduğunu hissedebiliyordum, bu yüzden onu kaldırıp göğsüme yakın bir şekilde taşıdım. Çatıya çıkan askerler Kaede’nin ne yapmaya kalktığını görünce daha da hızlandılar. Fakat o çok öndeydi. Hemen rampaya koşturdum.</p>

  <p class="calibre6">Rampanın ilk basamağına varınca jet motoru canlandı ve uçağın tam altında iki büyük egzoz yere bakacak şekilde dönmeye başladı. Direkt olarak gökyüzüne fırlamaya hazırlanıyorduk. Kaede kokpitten, "Acele etsene." diye çığlık attı. Sonra tekrar gözden kaybolup küfürler yağdırmaya başladı.</p>

  <p class="calibre6">“Beni indir,” dedi June. Kendi ayaklarının üzerinde durdu, topalladı, sonra da doğrulup ilk iki basamağı çıktı.Arkasındaydım, gözlerim askerlerin üzerindeydi. Neredeyse gelmişlerdi. June rampanın tepesine çıkıp kokpite girmeyi başarmıştı. Rampanın yarısına çıktığımda askerlerden biri pantolonumun paçasından çekip beni geri çekiştirdi. <i>Dengeyi hatırla. Topuklarının üzerinde dur. Doğru yerlerine isabet ettir.</i> June’un bütün dersleri birden aklımdan geçti. Asker bana yumruğunu savurunca, eğildim, yanına geçtim ve kaburgalarının tam altına olanca gücümle vurdum. Bir dizinin üzerine düştü. Karaciğer vuruşu.</p>

  <p class="calibre6">İki asker daha yanıma vardı, kendimi hazırladım. Fakat sonra biri haykırdı, omzunda bir kurşun yarasıyla rampadan geriye yuvarlandı. Kokpite baktım. June, Kaede’nin silahını almıştı ve askerleri hedef alıyordu. Tekrar basamaklara döndüm ve June’un Kaede'nin hemen arkasındaki koltuğa yerleştiği yere sıçradım. Kaede, "İçeri gir artık!” diye patladı. Motorlar bir kez daha gürültüyle kükredi. Arkamda birkaç asker basamakları tırmanmaya başlamıştı.</p>

  <p class="calibre6">Rampanın kenarındaki metal korkuluğa zıpladım, kokpitin kenarını tuttum ve bütün gücümle ittim. Rampa bir an için tahterevalli gibi sallandı, sonra da devrilmeye başladı. Askerler haykırıp yolun üstünden kenara fırladı. Rampa çatıya çarpana kadar ben çoktan jete binmiş, en arka koltukta kemerimi bağlıyordum. Kaede kokpiti kapadı. Çatıdan dümdüz yukarı fırlayıp binaların üzerine çıkarken midem düşmüş gibi hissettim. Kokpitin camından bakınca pilotların yakınlardaki binalarda bulunan uçaklara ve hastanenin çatısındaki ikinci jete binmek için koşuşturduklarını gördüm.</p>

  <p class="calibre6">Kaede, "Kahretsin hepsini," diye çıkıştı. “Onları öldüreceğim, yan tarafımdan vurdular.” Uçağın egzozlarının pozisyon değiştirdiğini hissettim. “Sıkı tutunun. Çok çılgın bir yolculuk olacak.”</p>

  <p class="calibre6">Yükselmeyi bıraktık. Motorlar kulakları sağır eden bir şekilde kükrüyordu artık. Sonra ileri fırladık. Kaede uçağı daha da hızlandırdıkça dünya hızla üzerimize geldi ve başımdaki basınç arttı. Bir çığlık attı. Neredeyse daha o anda kokpitte cızırdayan bir ses duydum.</p>

  <p class="calibre6">"Pilot, uçağı hemen indirmen emredilmiştir.”</p>

  <p class="calibre6">Konuşan kişi gergin gibiydi. Bizi takip eden bir uçak olmalıydı. “Ateş edeceğiz. Tekrar ediyorum. Hemen uçağı indir, yoksa ateş edeceğiz.”</p>

  <p class="calibre6">“Havada peşimize düşen tek bir uçak var. Şu durumu bir düzeltelim. Nefesinizi tutun, arkadaşlar." Kaede şiddetle döndü ve ben de basınç değişiminden neredeyse bayılıyordum.</p>

  <p class="calibre6">June’a, “İyi misin?” diye seslendim. Bir şey dedi ama motorların gürültüsünden ne dediğini anlamadım.&nbsp;</p>

  <p class="calibre6">Birden Kaede bir kolu geri çekti ve başka bir kolu sonuna kadar ileri itti. Kafamı kokpitin kenarına çarptım. Bir saniyeden az bir sürede tam yüz seksen derece dönmüştük. Korkunç bir hızla bize doğru gelen bir uçak gördüm. İçgüdüsel bir şekilde ellerimi kaldırdım.</p>

  <p class="calibre6">June bile haykırdı. "Kaede, o..."</p>

  <p class="calibre6">Kaede ateş açtı. Jetimizden önümüzdeki jete doğru parlak ışık şeritleri yağıverdi. Motorlar bizi ileri ve yukarı çekti. Arkamızda bir patlama sesi duyuldu, diğer uçak yakıt deposundan veya doğrudan kokpitinden vurulmuş olmalıydı.</p>

  <p class="calibre6">"Artık bizim peşimize düşmekte zorlanacaklar,” diye bağırdı. “Çok ilerideyiz ve cepheyi geçmek istemeyeceklerdir. Bu bebeği sonuna kadar zorlayacağım; birkaç dakika içinde Cumhuriyet’te olacağız.” Vurulmadan cepheden nasıl geçmeyi planladığını sormadım.</p>

  <p class="calibre6">Kokpitin içinde Kolonilerin yükselen binalarına bakınca, nefesimi bırakıp koltuğuma çöktüm.Parıldayan ışıklar, ışıl ışıl gökdelenler, babamın onu bir yılda görebildiğimiz birkaç gece boyunca tarif ettiği her şey. Uzaktan bakınca çok güzeldi.</p>

  <p class="calibre6">Kaede, "Ee," dedi, “Bu benzini boşuna yakmıyorum, değil mi? Day... hâlâ Denver’a gidiyor muyuz?”</p>

  <p class="calibre6">“Evet,” diye yanıtladım.</p>

  <p class="calibre6">“Plan nedir?” June’un sesi zayıf geliyordu ancak ardında alev alev yanan bir amaç, çok önemli bir şey yapmak üzere olduğumuz hissi vardı. Benim içimde bir şeylerin değişmiş olduğunu görebiliyordu.</p>

  <p class="calibre6">Garip bir şekilde sakindim. "Başkent Kulesi’ne gidiyoruz," diye cevap verdim. “Cumhuriyet’e Anden’ı desteklediğimi ilan edeceğim."</p>
</body>
</html>
