<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre4" /></p>

  <h2 class="calibre10" title="3.Kısım JUNE">JUNE</h2>

  <p class="calibre6"><br class="calibre4" /></p>

  <p class="calibre6">RAZOR'A GÜVENNİYORDUM.<br class="calibre4" /></p>

  <p class="calibre6">Ona güvenmiyordum çünkü bu kadar lüks kışlalarda yaşamaya nasıl gücü yettiğini anlamıyordum. Burası yüksek rütbeli askerlere özel bir kışlaydı, hem de Vegas’taydı. Bir tür sentetik kürkten yapılmış bu kilimlerin her biri en az 29,000 Not ederdi. Bir odada on tane elektrikli lamba bulunuyordu; hepsi de yanıyordu. Üniforması lekesiz ve yeniydi. Kemerinde asılı, kişiye özel yapım bir silahı bile vardı. Paslanmaz çelikten, büyük ihtimalle hafif ve el işlemesiydi. Ağabeyimin de eskiden böyle silahları vardı. Tek bir tanesi 18,000 Nottan başlıyordu. Dahası Razor’ın silahı <i>hack'</i>lenmiş olmalıydı. Cumhuriyet bu silahları parmak izi veya yer bildirimi için kontrol ediyor olamazdı. Vatanseverler böylesine ileri teknoloji araçları hack’leyecek para ve beceriyi nereden bulmuşlardı?</p>

  <p class="calibre6">Bütün bunlar aklıma iki ihtimali getiriyordu:</p>

  <p class="calibre6">Birincisi; Razor Cumhuriyet’te çalışan ve ikili oynayan bir tür komutan olmalıydı. Yoksa fark edilmeden bu kışlalarda nasıl kalabilirdi?</p>

  <p class="calibre6">İkincisi; Vatanseverler ensesi kalın birilerince para desteği görüyordu. Koloniler mi? Belki de.</p>

  <p class="calibre6">Benim bütün bu şüphelerime ve tahminlerime rağmen... Razor’ın teklifinden daha iyi bir seçeneğimiz yoktu. Karaborsada yardım satın alabilecek paramız yoktu ve yardım olmadan Edeni bulma ya da Kolonilere kaçma ihtimalimiz de sıfırdı. Razor’ın teklifini geri çevirebileceğimizden bile emin değildim. Bizi hiçbir şekilde tehdit etmemişti ama onun oradan elimizi kolumuzu sallayarak gitmemize izin vereceğini de sanmıyordum.</p>

  <p class="calibre6">Gözümün kenarıyla Day’in benim Razor’ın bildirisine cevap vermemi beklediğini görebiliyordum. Gücünü yitirdiğini, dudaklarının solduğunu ve yüzüne yayılmış acıyı görmek yeterliydi. O anda, sanırım Day’in hayatı Razor’la yapacağımız anlaşmaya bağlıydı.</p>

  <p class="calibre6">“Yeni Seçmeni öldüreceğiz,”dedim. “Olmuş bil.” Kelimeler kulağıma yabana ve uzak geliyordu. Bir an için aklıma Day’in yakalanışını kutladığımız baloda Anden ve ölmüş babasıyla tanışmamız geldi. Anden’ı öldürme düşüncesi midemi altüst etti. O artık Cumhuriyet’in Seçmeni. Aileme olanlardan sonra, onu öldürme fırsatım elde ettiğim için sevinmeliydim. Fakat değildim, bu da kafamı karıştırıyordu.</p>

  <p class="calibre6">Eğer Razor tereddüdümü anladıysa bile belli etmedi. Bunun yerine onaylayarak başını salladı. “Acilen bir Sıhhiyeci çağıracağım. Büyük ihtimalle gece yarısına kadar gelemeyecektir çünkü vardiya o zaman değişiyor. Böyle sıkışık bir programda en erken o zaman gelebilir. Bu arada da sizler sahte kılıklarınızdan kurtulup görünüşünüze çeki düzen verin.” Kaede’ye baktı. Koltukta omuzlarını kamburlaştırmış, yüzünde sinir olmuş bir ifadeyle farkında olmadan saçının bir tutamını çiğneyerek oturuyordu. “Onlara duşun yerini göster, birer tane de yeni üniforma ver. Sonrasında gecikmiş akşam yemeğimizi yiyip planımız hakkında detaylıca konuşabiliriz.” Kollarını genişçe açtı. “Vatanseverlere hoş geldiniz, genç dostlarım. Bize katılmanıza sevindim.”</p>

  <p class="calibre6">Böylece onlara resmen bağlanmış olduk. Belki o kadar da kötü bir şey değildi belki de Day’le bu konuda hiç tartışmamalıydım. Kaede onu dairedeki başka bir koridora doğru takip etmemiz için işaret etti ve bizi mermer fayansları ve porselen lavaboları, aynası, tuvaleti ve buzlu camlı bir duşu olan geniş bir banyoya götürdü. Elimde olmadan hayran kaldım. Bu benim Ruby bölgesindeki dairemin çok ötesinde bir zenginlikti.</p>

  <p class="calibre6">“Bütün gece sürmesin,” dedi. “Sırayla yıkanın ya da daha hızlı olacaksa birlikte yıkanın. Ama yarım saat içinde geri gelin.” Kaede bana sırıttı (her ne kadar gülümsemesi gözlerine ulaşamasa da), sonra da omzuma ağırlığını vermiş olan Day’e baş parmaklarını kaldırdı. Ben daha cevap veremeden arkasını dönüp koridorda gözden kayboldu. Sanırım kolunu kırdığım için beni tam olarak affetmemişti.</p>

  <p class="calibre6">Kaede gider gitmez Day omuzlarım çökertti. “Oturmama yardım edebilir misin?” diye fısıldadı.</p>

  <p class="calibre6">Tuvalet kapağını kapayıp onu yavaşça oturttum. Sağlam bacağını uzattı,sonra da yaralı bacağını uzatmaya çalışırken çenesi kasıldı. Ağzından bir inleme kaçtı. “İtiraf etmeliyim,”diye mırıldandı, “daha iyi günlerim de olmuştu.”</p>

  <p class="calibre6">“En azından Tess güvende,” diye cevap verdim.</p>

  <p class="calibre6">Bu, gözlerindeki acıyı biraz azalttı. Derin bir iç çekerek, “Evet,” dedi. “En azından Tess güvende.” Beklenmedik bir suçluluk dalgası hissettim. Tess’in yüzü çok tatlı görünüyordu, <i>iyilik doluydu.</i> Ve ikisi benim yüzümden ayrı düşmüşlerdi.</p>

  <p class="calibre6">Ben iyi miydim peki? Bilmiyordum.</p>

  <p class="calibre6">Day’in ceketini ve şapkasını çıkarmasına yardım ettim. Uzun saçları iplik iplik kollanma düştü. “Şu bacağına bir bakayım.” Diz çöktüm, kemerimden bir bıçak çıkardım. Pantolonunun kumaşını baldırının ortasına kadar kestim. Bacak kasları ince ve gergindi, ellerim tenine sürtünürken titriyordu. Sargıdaki yarasını görmek için kumaşı dikkatlice yırttım, ikimiz de nefeslerimizi tuttuk. Bezin üzerinde koyu renkli ıslak kanın oluşturduğu devasa bir daire vardı, altındaki yara sızıntı yapıyor ve şişiyordu. “O Sıhhiyeci buraya çabuk gelse iyi olur,” dedim. “Kendi başına duş alabileceğinden emin misin?”</p>

  <p class="calibre6">Day gözlerini başka bir tarafa çevirdi ve yanakları kızardı. “Tabii ki alabilirim.”</p>

  <p class="calibre6">Tek kaşımı kaldırdım. “Ayakta bile duramıyorsun.”</p>

  <p class="calibre6">“İyi.” Tereddüt etti, sonra da kızardı. “Sanırım biraz yardıma ihtiyacım olabilir.”</p>

  <p class="calibre6">Yutkundum. “Tamam, o zaman küveti dolduralım. Başa gelen çekilir.”</p>

  <p class="calibre6">Küveti sıcak suyla doldurmaya başladım. Sonra da bıçağı alıp Day’in bacağındaki yaraya sarılmış kan içindeki sargıyı yavaşça kesmeye başladım. Orada sessizce birbirimizin gözlerine bakmadan oturduk. Yara da her zamanki gibi berbat görünüyordu; Day’in bakmaktan çekindiği yumruk büyüklüğünde lapalaşmış bir et parçasıydı.</p>

  <p class="calibre6">Rahatlama çabası içinde omuzlarını oynatarak, “Bunu yapmak zorunda değilsin,” diye mırıldandı.</p>

  <p class="calibre6">“Oldu.” Ona iğneleyici bir şekilde gülümsedim. “Ben banyonun kapısında bekleyeyim, sen düşüp bayılınca yardımına gelirim.”</p>

  <p class="calibre6">Day, “Hayır,” diye karşılık verdi. “Yani, Vatanseverlere katılmak zorunda değilsin.”</p>

  <p class="calibre6">Gülümsemem söndü. “Eh, pek bir seçeneğimiz yok, değil mi?” Razor ikimizi de istiyor, yoksa hiç yardım etmeyecek.”</p>

  <p class="calibre6">Bağcıklarını çözmek için botlarına uzanırken Day koluma dokunup beni durdurdu. “Planları hakkında ne düşünüyorsun?”</p>

  <p class="calibre6">“Yeni Seçmeni öldürmek mi?” Bağcıklarını çözmeye odaklanarak başka tarafa döndüm, sonra da elimden geldiğince dikkat ederek onları gevşettim. Henüz cevabını bilmediğim bir soruydu bu, bu yüzden cevaplamaktan kaçındım. “Peki sen ne düşünüyorsun? Yani insanların canını yakmamaktan vazgeçiyorsun. Şoke edici olmalı.”</p>

  <p class="calibre6">Day sadece omuz silkince neye uğradığımı şaşırdım. “Her şeyin bir yeri ve zamanı vardır.” Sesi normalden daha soğuk ve sertti. “Cumhuriyet askerlerini öldürmenin bir anlamı olmadığını düşünürdüm. Yani, onlardan nefret ediyorum tabii ancak problemin kaynağı onlar değil. Onlar sadece emirleri yerine getiriyor. Ama ya, Seçmen? Bilemiyorum. Bu kahrolası sistemin tamamını yöneten insandan kurtulmak bir devrim başlatmak için küçük bir bedel gibi görünüyor. Sence de öyle değil mi?”</p>

  <p class="calibre6">Day’in yaklaşımına biraz hayranlık duymadan edemedim. Dedikleri tamamen mantıklıydı. Yine de acaba bunları birkaç hafta önce, ailesinin başına gelenlerden önce de der miydi diye merak ettim.Kutlama balosunda Ander ile tanıştığımızı söylemeye cüret edemedim. Kendini birebir tanıştığın -ve hoşlandığın- birini öldürmeye hazırlamak daha da zordu. “Eh, dediğim gibi. Başka bir seçeneğimiz yok.”</p>

  <p class="calibre6">Day’in dudakları inceldi. Gerçekten ne düşündüğümü ona söylemediğimi biliyordu. “Seçmenine sırtım dönmek senin için zor olmalı,” dedi. Elleri iki yanında öylece duruyordu.</p>

  <p class="calibre6">Başım önde botlarını çıkarmaya başladım.</p>

  <p class="calibre6">Botlarını kenara koyarken, Day ceketinden sıyrılıp yeleğinin düğmelerini açmaya başladı. Bana Lake’in sokaklarında ilk tanıştığımız zamanı hatırlattı. O zamanlar, her gece yeleğini çıkarıp yastık yapsın diye Tess’e verirdi. Day’i en soyunuk gördüğüm sefer oydu. Şimdiyse gömleğinin yakasını çözüp boyunun geri kalanıyla göğsünün bir kısmını açtı. Boynundaki kolyeyi, her iki tarafı düz metalle kaplanmış yirmi beş Birleşik Devletler şehrini gördüm.Vagonun sessiz karanlığında bana babasının cepheden bunu getirişini anlatmıştı. Son düğmeyi de çözdüğünde durup gözlerini kapadı.Cumhuriyet’in en çok aranan suçlusu sadece bir çocuktu,önümde oturuyordu,birdenbire çok savunmasız gelmişti, bütün zayıf noktalarını gözlerimin önüne seriyordu.</p>

  <p class="calibre6">Doğrulup gömleğine uzandım. Ellerim omuzlarına dokundu. Nefesimi kontrol altına almaya, zihnimi de keskin tutmaya çalıştım. Ama gömleğini çıkarmasına yardım edip çıplak kollarını ve göğsünü görünce beynimin karıncalanmaya başladığını hissedebiliyordum. Day’in vücudu kaslı ve inceydi, birkaç yara izi haricinde teni şaşırtıcı derecede pürüzsüzdü. (Göğsünde ve belinde dört tane hafif yara vardı, bir tanesi de sol köprücük kemiğinden sağ leğen kemiğine çapraz bir çizgi şeklinde uzanıyordu, kolunda da iyileşmekte olan bir yaranın kabuğu vardı.) Bakışlarıyla beni tuttu.Day’i,onu daha önce görmemiş olanlara anlatmak zordu. Egzotik, eşsiz ve dayanılmaz biriydi... Artık çok yakındık, sol gözündeki ufak yırtığı görebileceğim kadar yakın. Nefesleri sıcak ve kısaydı. Yanaklarım yanmaya başlıyordu ama dönmek istemedim.</p>

  <p class="calibre6">“Bu işte birlikteyiz, değil mi?” diye fısıldadı. “Sen ve ben? Burada olmak istiyorsun, değil mi?”</p>

  <p class="calibre6">Sorularında suçluluk duygusu vardı. “Evet,” diye cevap verdim. “Bunu ben seçtim.”</p>

  <p class="calibre6">Burunlarımız birbirine değecek kadar yakınına çekti beni. “Seni seviyorum.”</p>

  <p class="calibre6">Sesindeki arzu kalbimin heyecanla çarpmasına neden oldu fakat aynı zamanda da beynimin teknik kısmı hemen harekete geçti. Pek mümkün değil, diye alay etti. Bir ay öncesine kadar benim varlığımdan bile haberi yoktu. Ben de, “Hayır, sevmiyorsun. Henüz değil.” deyiverdim.</p>

  <p class="calibre6">Day, onu incitmişim gibi kaşlarını çattı.Dudaklarıma doğru, “Ciddiyim,” dedi.</p>

  <p class="calibre6">Sesindeki acı karşısında çaresizdim. Ama yine de öyleydi. <i>Bunlar sadece anın ateşine kapılan bir çocuğun kelimeleriydi.</i> Kendimi ona aynı kelimeleri söyleyebilmek için zorladım ancak sözcükler dilimde donuverdi. Bundan nasıl emin olabiliyordu ki? Ben içimdeki bütün bu garip ve yeni hisleri kesinlikle anlayamıyordum, burada onu sevdiğim için mi yoksa ona borçlu olduğum için mi bulunuyordum?</p>

  <p class="calibre6">Day cevabımı beklemedi. Ellerinden birini belimde dolaştırdı ve elini sırtıma koyarak beni kendine, sağlam bacağının üzerine oturacağım şekilde çekti. Nefesim kesildi. Sonra dudaklarını benimkilere bastırdı ve dudaklarım aralandı. Diğer eliyle uzanıp yüzüme ve boynuma dokundu; elleri hem kaba hem kibardı. Day yavaşça dudaklarını dudaklarımın kenarına, yanağıma, sonra da çeneme doğru getirdi. Şimdi göğsüm göğsüne değiyor, kalçam da onun kalça kemiğinin yumuşak çizgisine sürtünüyordu. Gözlerimi kapadım.</p>

  <p class="calibre6">Düşüncelerim bastırılmış gibi uzaktan geliyordu; ışıltılı, sıcak bir sisin ardına gizlenmiş gibiydi. Aklımdan bir dizi sıradan ayrıntı akıp geçiyordu.</p>

  <p class="calibre6">Day’in öpüşlerinin arasından, “Kaede sekiz dakikadır ortalarda yok,” diye nefes verdim. “Yirmi iki dakika içinde orada olmamızı bekliyorlar.”</p>

  <p class="calibre6">Day saçlarımı eline doladı ve nazikçe başımı geriye çekerek boynumu açtı. “Beklesinler,” diye mırıldandı. Dudaklarının boynumda yumuşak bir şekilde gezdiğini hissettim, her bir öpücük bir sonrakinden daha sert, daha sabırsız, daha ivedi ve daha açtı. Dudakları yeniden dudaklarıma bastırdı; iradesinin son kalıntılarını da kaybedip içgüdüsel ve vahşi bir şeye dönüştüğünü hissedebiliyordum. Dudakları seni seviyorum diyor, beni ikna etmeye çalışıyordu. Beni o kadar zayıf düşürüyorlardı ki, yere yığılmanın eşiğindeydim. Geçmişte birkaç çocukla öpüşmüştüm... ama Day’le öpüşmek sanki daha önce hiç olmamış gibi hissettiriyordu. Sanki dünyanın geri kalanı önemini yitirmiş gibiydi.</p>

  <p class="calibre6">Birden geri çekilip hafifçe inledi. Gözlerini sımsıkı kapayıp derin, insanın içini titreten bir nefes aldığını gördüm. Kalbim kaburgalarıma küt küt vurarak atıyordu. Yavaş, git gide azalan bir hisle nerede olduğumuzu ve ne yapmamız gerektiğini hatırlarken aramızdaki ateş dindi. Suyun hâlâ akmakta olduğunu unutmuştum; küvet dolmak üzereydi. Uzanıp musluğu kapadım. Dizlerim fayansların soğukluğuyla üşümüştü. Her yanım ürperiyordu.</p>

  <p class="calibre6">Kendimi toparlamaya çalışarak, “Hazır mısın?” dedim. Day sessizce onayladı. O an geçmişti; gözlerindeki parıltı sönmüştü.</p>

  <p class="calibre6">Küvete biraz sıvı sabun döküp köpürene kadar suyu çalkaladım. Sonra banyoda asılı havlulardan birini alıp Day’in beline sardım. Garip kısım başlıyordu işte. Havlunun altında beceriksizce pantolonunu gevşetti, ben de çıkarmasına yardım ettim. Havlu örtülmesi gereken her şeyi örtüyordu ama ben yine de gözlerimi başka tarafa çevirmiştim.</p>

  <p class="calibre6">Şimdi ise üzerinde havlu ve kolyesi hariç hiçbir şey bulunmayan Day'e kalkabilsin diye yardım ediyordum.Bir süre çabaladıktan sonra sağlam bacağını küvete sokabildik, böylece onu yavaşça suya indirebildim.Yaralı bacağını sudan yukarıda ve kuru tutmaya özen gösteriyordum. Day acıyla bağırmamak için dişlerini sıkıyordu. Küvete yerleştiğinde yanakları göz yaşlarıyla ıslanmıştı.</p>

  <p class="calibre6">Vücudunu ve saçlarını temizlemek on beş dakika sürdü, işimiz bittiğinde ayağa kalkmasına yardım edip beline sarmak için havluya uzanırken gözlerimi kapadım. O anda gözlerimi açıp onu önümde çırılçıplak görme düşüncesi damarlarımdaki kanın çılgınca akmasına neden oldu. Çıplak bir erkek nasıl görünürdü ki? Bu kadar bariz bir şekilde kızardığım için sinir olmuştum. Sonra o an da geçiverdi; onu küvetten çıkarabilmek için birkaç dakika harcadık. Sonunda işi bitip de tuvalet kapağına oturunca banyonun kapısına yürüdüm. Daha önce fark etmemiştim ama birileri kapıyı aralayıp bizim için bir çift yeni asker üniforması bırakmıştı. Nevada düğmeli kara kuvvetleri üniformalarıydı. Tekrar bir Cumhuriyet askeri olmak garip olacaktı. Yine de onları içeri aldım.</p>

  <p class="calibre6">Day hafif bir şekilde gülümsedi. “Teşekkürler. Temizlenmek iyi geldi.”</p>

  <p class="calibre6">Acısı, geçen birkaç haftada yaşadığı en kötü anları geri getiriyor gibi görünüyordu ve şimdi bütün duyguları yüzünden açıkça okunabiliyordu. Gülümsemesi eskisinin yarısı kadardı. Sanki John’u kaybettiği gece mutluluğunun büyük bir kısmı ölmüş gibiydi ve sadece çok ufak bir parçası kalmıştı geriye; çoğunlukla Eden ve Tess'e sakladığı kısım. Gizliden gizliye mutluluğunun bir kısmını bana da ayırmasını umdum. “Arkanı dönüp giysilerini giy,” dedim. “Ve beni banyonun dışında bekle. Hemen çıkacağım.”</p>

  <p class="calibre6">Oturma odasına yedi dakika geç gittik. Razor ve Kaede bizi bekliyordu. Tess koltuğun bir köşesinde tek başına oturuyordu, bacaklarını dizine doğru katlamış, bizi kendini korumaya almış bir şekilde izliyordu. Bir an sonra ise fırında tavuk ve patatesin kokusunu aldım. Gözlerim yemek odasında bizi çağıran yiyecekle dolu dört tabağın bulunduğu masaya fırladı. Kokuya tepki vermemeye çalıştım ama karnım gurulduyordu.</p>

  <p class="calibre6">Razor bize gülümseyerek, “Harika,” dedi. Gözleri benim üzerimde duruyordu. “Güzelce temizlenmişsiniz.” Sonra da Day e dönüp başını salladı. “Yemek getirttik ancak birkaç saat içinde ameliyata alınacağın için midenin boş olması gerekiyor. Üzgünüm, aç olduğunun farkındayım. June, sen istediğin gibi yiyebilirsin.”</p>

  <p class="calibre6">Day’in gözleri de yiyeceklerdeydi. “İşte bu harika,” diye mırıldandı.</p>

  <p class="calibre6">Day koltukta gerinip kendini olabildiğince rahat bir pozisyona sokarken ben de diğerlerinin yanına gittim.Tam tabağımı alıp yanına oturacakken Tess benden önce davrandı, kendini koltuğun ucuna yerleştirip sırtını Day e verdi. Razor, Kaede ve ben masada sessizce yemeğimizi yerken arada sırada gizlice koltuğa bakış atıyordum. Day ve Tess birbirini yıllardır tanıyan insanların rahatlığıyla sohbet edip gülüşüyorlardı. Ben de yemeğe odaklandım, banyodaki olayın ateşi hâlâ dudaklarımdaydı.</p>

  <p class="calibre6">Razor sonunda içkisinden bir yudum alıp arkasına yaslandığında zihnimden beş dakika saymıştım. Vatanseverlerin liderinin -her zaman yabanilikle ilişkilendirdiğim bu grubun başkanının— neden bu kadar kibar olduğunu merak ederek onu yakından izledim. “Bayan Iparis,” dedi. “Yeni Seçmenimiz hakkında neler biliyorsun?”</p>

  <p class="calibre6">Başımı salladım. “Korkarım çok fazla şey değil.” Yanımda Kaede homurdanıp yemeğini eşelemeye devam etti.</p>

  <p class="calibre6">Razor, “Fakat onunla tanışmıştın,” dedi ve Day’den saklamaya çalıştığım şey açığa çıktı. “Day’in yakalanışını kutladıkları o balo gecesinde. Elini öpmüştü. Doğru değil mi?”Day,Tess’le konuşmasını yarıda kesti. İçim çekildi.</p>

  <p class="calibre6">Razor rahatsız olduğumu anlamamış görünüyordu. “Anden Stavropoulos ilgi çekici bir genç adam,” dedi. “Merhum Seçmen onu çok severdi. Şimdi de Anden Seçmen olduğu için Senatörler rahatsız. Halk kızgın ve Anden’ın bir önceki Seçmenden farklı olması umurlarında değil. Anden onları memnun etmek için nasıl konuşmalar yaparsa yapsın, ona baktıklarında görecekleri tek şey onların halinden anlamayan zengin bir adam. Şu anda köpürmüş haldeler: Day’in idamının gerçekleşmesine göz yumduğu için, onu avladıkları için, babasının politikalarına karşı tek bir kelime etmediği için ve June’un başına ödül koyduğu için... liste böyle devam ediyor. Merhum Seçmen ordu üzerinde çok sıkı kontrol sahibiydi. Şimdiyse insanlar sadece yükselip babasının farklı bir türü olma şansına sahip genç bir kral görüyor. Bunlar faydalanmak istediğimiz zayıflıklar ve bu da bizi aklımızdaki plana getiriyor.”</p>

  <p class="calibre6">“Genç Seçmen hakkında çok şey biliyor gibisin. Ayrıca kutlama balosunda olanlar hakkında da...” diye cevap verdim. Artık şüphelerimi içimde tutamıyordum. “Sanırım bunun sebebi senin de o gece davetlilerden biri olman. Cumhuriyet subaylarından birisin ama Seçmenle aynı yerde bulunabilecek kadar yüksek rütbeli değil.” Odadaki pahalı kadife kilimleri ve granit tezgâhları inceledim. Burası senin asıl kışlan değil mi?”</p>

  <p class="calibre6">Razor rütbesi hakkındaki eleştirime biraz alınmış görünüyordu (ki her zamanki gibi bunu hakaret olarak söylememiştim) ancak hemen gülerek karşılık verdi. “Senden hiçbir şey gizleyemeyeceğiz anlaşılan. Ne kadar özel bir kızsın. Eh, ben resmî olarak Komutan Andrew DeSoto diye bilinirim ve başkentin şehir devriyelerinden üçünün başında bulunuyorum. Bana lakabımı Vatanseverler verdi. On yılı aşkın bir süredir onların görevlerinin büyük bir kısmını düzenlemekteyim. Day ve Tess de dikkatle dinliyorlardı. Day, “Sen bir Cumhuriyet subayısın,” diye kararsızca tekrar etti, gözlerini Razor’dan ayırmıyordu. “Başkentten bir komutan. Hımm. Neden Vatanseverlere yardım ediyorsun?”</p>

  <p class="calibre6">Razor başıyla onayladı, iki dirseği de masada, ellerini kavuşturmuştu. “Sanırım ikinize nasıl çalıştığımız hakkında bazı ayrıntılar vererek başlamalıyım. Vatanseverler otuz yıl kadardır varlıklarını sürdürmekte; başlangıçta dağınık bir avuç asiden ibarettiler. Son on beş yıldır organize olmak ve hedeflerini sistemli hale getirmek amacıyla birleştiler.”</p>

  <p class="calibre6">Kaede lafa girerek, “Duyduğum kadarıyla Razor’ın gelişi her şeyi değiştirdi,” dedi. “Eskiden Liderler değişip dururdu ve para her zaman için sıkıntıydı. Razor’ın Kolonilerle bağlantıları görevler için daha önce hiç olmadığı kadar finansal kaynak sağladı.”</p>

  <p class="calibre6">Metias gerçekten de son yıllarda Los Angeles’taki Vatansever saldırılarıyla çok meşguldü diye hatırladım.</p>

  <p class="calibre6">Razor, Kaede’nin dediklerini onayladı. “Koloniler ve Cumhuriyet’i birleştirmek, Birleşik Devleder’i eski ihtişamına kavuşturmak için savaşıyoruz.” Gözleri kararlılıkla parıldadı. “Amacımıza ulaşmak için ne gerekiyorsa yapacağız.”</p>

  <p class="calibre6">Razor devam ederken, Eski Birleşik Devletler, diye düşündüm. Day bana Los Angeles’tan kaçışımız sırasında Birleşik Devletler’den bahsetmesine rağmen kuşkuluydum. Ta ki şu ana kadar. “Bu örgüt nasıl çalışıyor?” diye sordum.</p>

  <p class="calibre6">Razor, “İhtiyacımız olan yetenek ve becerilere sahip insanları gözlemliyoruz,sonra da onları aramıza katmaya çalışıyoruz,” dedi.“Genellikle insanları aramıza katmakta iyiyizdir, bazıları diğerlerinden daha uzun sürse de.” Durup kadehini Day’den tarafa doğrulttu. “Ben Vatanseverlerin Liderlerinden biriyim;sayımız çok az, içeriden çalışıp isyancıların görevlerini planlıyoruz.Kaede bir Pilot.” Kaede yemeğini mideye indirmeye devam ederken el salladı.“Kendisi Kolonilerde bir Hava Gemisi Akademisinden atılınca katıldı.Day’i ameliyat edecek doktor bir Sıhhiyeci ve genç Tess ise bir stajyer Sıhhiyeci. Aynı zamanda Dövüşçülerimiz,Koşucularımız,Gözcülerimiz,hackerlarımız ve Eskortlarımız da var. June, ben olsam seni bir Dövüşçü olarak görevlendirirdim ancak yeteneklerin birkaç farklı kategoriye giriyor gibi görünüyor. Ve Day, gördüğüm en iyi Koşucu tabii ki.” Razor belli belirsiz gülümseyip içkisini bitirdi. “Siz ikiniz teknik olarak yeni bir kategoride olmalısınız.Ünlüler.Bize en çok bu şekilde faydalı olacaksınız ve işte bu yüzden sizleri tekrar sokağa atmadım.”</p>

  <p class="calibre6">Day, “Çok naziksiniz,” dedi. “Plan nedir?”</p>

  <p class="calibre6">Razor bana doğru işaret etti. “Daha önce Seçmen hakkında neler bildiğini sormuştum. Bugün birkaç dedikodu duydum. Anden baloda seni çok beğenmiş diyorlar. Birileri onu senin başkentteki bir devriyeye atanıp atanamayacağını sorarken duymuş. Hatta senin Senato’nun bir sonraki Princeps’i olman için eğitim görmeni istediğine dair bir söylenti bile var.”</p>

  <p class="calibre6">“Bir sonraki Princeps mi?” Bu fikri kaldıramayıp otomatik olarak başımı salladım. “Bir söylentiden başka bir şey değildir herhalde. On yıl eğitim görsem bile buna yetmez.” Razor bu söylemim karşısında yalnızca güldü.</p>

  <p class="calibre6">Day araya girdi. “Princeps ne demek?” Sinir olmuş gibiydi. “Bazılarımız Cumhuriyet’in hiyerarşisi hakkında o kadar tecrübeli değil.”&nbsp;</p>

  <p class="calibre6">Razor ona dönmeden, gelişigüzel bir şekilde, “Senato’nun lideri,” diye cevap verdi. “Seçmenin gölgesi. Onun partneri -ve bazen de daha fazlası- genellikle en sonunda, zorunlu on yıllık eğitimden sonra öyle olur. En son Princeps Anden’ın annesiydi ne de olsa.”</p>

  <p class="calibre6">İçgüdüsel olarak Day’e baktım. Dişlerini sıkmış hareketsiz duruyordu, Seçmenin benim hakkımda ne düşündüğünü veya beni gelecekteki partneri olarak isteyebileceğini duymak istemediğini gösteren küçük işaretlerdi bunlar. Boğazımı temizledim. “Abartılı söylentiler bunlar,” diye ısrar ettim, ben de Day kadar rahatsız olmuştum bu sohbetten. “Bu doğru bile olsa, ben eğitimi devam eden Princeps’lerden biri olurdum ve diğer seçeneklerin tecrübeli senatörler olacağını garanti edebilirim. Peki bu bilgiyi suikastta nasıl kullanacağız? Sizce ben gidip...”</p>

  <p class="calibre6">Kaede gürültülü kahkahasıyla lafımı böldü. “Kızardın, Iparis,” dedi. “Anden’ın sana asıldığını düşünmek hoşuna mı gitti yoksa?”</p>

  <p class="calibre6">Biraz fazla hızlı bir şekilde, “Hayır!” dedim. Artık yüzümden yükselen ısıyı hissedebiliyordum fakat bunun sebebinin Kaede’nin beni sinir etmesi olduğundan bayağı emindim.<br class="calibre4" /></p>

  <p class="calibre6">“Bu kadar kendini beğenmiş olma,” dedi. “Anden çok fazla güce ve seçeneğe sahip yakışıklı bir adam. Gururunun okşanması kötü bir şey değil. Eminim Day anlıyordur.”</p>

  <p class="calibre6">Razor onaylamaz bir şekilde kaşlarını çatarak beni cevap verme zahmetinden kurtardı. “Kaede, lütfen.” Kaede’nin yüzü asılıp yemeğine döndü. Koltuğa doğru bir bakış attım. Day gözlerini tavana dikmişti. Kısa bir duraksamadan sonra Razor devam etti. “Şimdi bile, Anden senin Cumhuriyete karşı yaptıklarının kasıtlı olup olmadığından emin olamıyor. Belki de Day kaçırılırken rehin alınmışsındır. Veya istemeden Day e katılmaya zorlanmışsındır. Onun, hükümetin seni aranan bir vatan haini yerine kayıp biri olarak görmesinde ısrar etmesine yetecek kadar belirsizlik var. Varmak istediğim nokta şu: Anden seninle ilgileniyor, bu da ona söyleyeceğin şeylerin onu etkileyebileceği anlamına geliyor.”</p>

  <p class="calibre6">“Yani Cumhuriyet'e geri dönmemi mi istiyorsun?” dedim. Sözlerim yankı yapmış gibiydi. Gözümün kenarıyla Tess’in koltukta mutsuzca kıpırdandığını gördüm. Dudakları söylenmemiş bir cümleyle titredi.</p>

  <p class="calibre6">Razor başıyla onayladı. “Aynen öyle. İlk başta Anden’a yakınlaşmak için kendi Cumhuriyet devriyelerimdeki casuslarımı kullanacaktım ama artık daha iyi bir seçeneğimiz var. Sen. Sen gidip Seçmene Vatanseverlerin onu öldürmeye çalışacaklarını söyleyeceksin ama ona anlatacağın plan sahte olacak. Herkes sahte planla uğraşırken, gerçek bir planla saldıracağız. Hedefimiz sadece Anden’ı öldürmek değil, aynı zamanda da bütün ülkeyi tamamen ona karşı hale getirmek, böylece planımız başarısızlığa uğrasa bile rejimi mahvolacak. Siz ikinizin bizim için yapabileceğiniz şey işte bu. Yeni Seçmenin birkaç hafta içinde son durum hakkında bilgi almak ve gelişmeleri öğrenmek için cepheye doğru yola çıkacağına dair duyumlar aldık. CG Hanedan hava gemisi yarın öğleden sonra cepheye doğru yol alacak ve bütün uçak filolarım orada olacak. Bu yolculukta Day, ben, Kaede ve Tess birlikte olacağız. Bizler asıl suikastı planlayacağız, sen de Anden’ı ona yönlendireceksin.” Razor kollarını kavuşturup yüzlerimizi incelemeye koyuldu, tepkimizi bekliyordu.</p>

  <p class="calibre6">Day sonunda sesine kavuştu ve araya girdi. Koltukta daha dik oturmaya çalışarak, “Bu June için inanılmaz derecede tehlikeli olacak,” dedi. “Ordu onu geri aldıktan sonra June’un Seçmene ulaşabileceğinden nasıl emin olabiliyorsun? Ondan bilgi almak için hemen işkence etmeye başlamayacaklarını nereden biliyorsun?”</p>

  <p class="calibre6">Razor, “Neden yapmayacaklarını biliyorum, emin ol,” diye yanıtladı. “Senin kardeşini de unutmadım... eğer June Seçmene yeterince yaklaşabilirse Eden’ın nerede olduğunu kendi başına öğrenebilir.”</p>

  <p class="calibre6">Bunun üzerine Day’in gözleri parladı, Tess de omzunu sıkıca kavradı.</p>

  <p class="calibre6">“Day, sana gelecek olursak daha önce halkın kimseyi böylesine desteklediğini görmemiştim. Saçının bir tutamını kırmızıya boyamanın bir gecede moda haline geldiğini biliyor muydun?” Razor kıkırdadı ve elini Day’in başına doğru salladı. “İşte buna güç denir. Şu anda neredeyse Seçmen kadar gücün var. Belki de daha da fazla. Eğer senin ününü kullanarak insanları galeyana getirebilirsek suikastın gerçekleşeceği zamana kadar Kongrenin devrimi durduracak gücü kalmayacaktır.</p>

  <p class="calibre6">Day, “Peki bu devrim sayesinde başarmayı düşündüğün şey nedir?” diye sordu.</p>

  <p class="calibre6">Razor öne doğru eğildi ve yüzü kararlı, hatta umudu bir ifadeye büründü. “Neden Vatanseverlere katıldığımı bilmek ister misin?Senin Cumhuriyete karşı çıkmanla aynı sebepten. Vatanseverler senin neler çektiğini biliyor; hepimiz ailen için yaptığın fedakârlıkları, Cumhuriyet’in sana çektirdiklerini biliyoruz. June...” Bana döndü. İçim burkuldu; Metias’a olanları hatırlatmasını istemiyordum. “Senin çektiklerini de gördüm. Bir zamanlar sevdiğin ülke aileni tamamen yok etti. Benzer sebeplerle aramıza katılan Vatanseverlerin sayısını hatırlamıyorum bile.”</p>

  <p class="calibre6">Day ailesinden bahsedilince gözlerini tavana çevirdi. Gözleri dolmadı ama Tess uzanıp elini tuttuğunda o da karşılık verdi.</p>

  <p class="calibre6">“Cumhuriyet’in dışındaki dünya mükemmel olmayabilir fakat özgürlük ve fırsatlar varlığını sürdürüyor, tek yapmamız gereken, o ışığın Cumhuriyete ulaşmasını sağlamak. Ülkemiz uçurumun eşiğinde, sadece birazcık itecek bir el gerekiyor.” Sandalyesinden doğrulup göğsüne doğru işaret etti. “Bizler o el olabiliriz. Bir devrimle, Cumhuriyet yıkılacaktır ve Kolonilerle birlikte onu ele geçirip daha muhteşem bir şey inşa edebiliriz. Tekrar Birleşik Devletler olacağız, insanlar özgürce yaşayacaklar. Day, kardeşin daha iyi bir yerde büyüyecek.Bu hayatlarımızı riske atmaya değer.<i>Ölmeye</i> değer. Sizce de öyle değil mi?</p>

  <p class="calibre6">Razor’ın sözlerinin Day’in içinde bir şeyleri harekete geçirdiğini görebiliyordum, kuvvetiyle beni afallatan o ışığı tekrar gözlerine getiriyordu.Day,“<i>Ölmeye</i> değecek bir şey,” diye tekrar etti.</p>

  <p class="calibre6">Ben de heyecanlanmalıydım.Ama bir şekilde, hâlâ Cumhuriyet’in yıkılması düşüncesi midemi bulandırıyordu. Bunun nedeni beynimin yıkanmış olması mıydı,Cumhuriyet doktrininin yıllarca içime işlenmiş olması mıydı, bilmiyordum. Ancak bu his içimde, bir utanç ve kendinden nefret ediş seliyle sürüyordu.</p>

  <p class="calibre6">Alıştığım her şey yok olmuştu.</p>
</body>
</html>
