<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Buzul</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">BÖLÜM 6</st></h1>
		<h2><st c="8">ANNA</st></h2>
		<p><st c="13">Anna otel odasındaki koltuğunda otururken, çenesini gıcırdattı. </st><st c="78">Otele yanında getirdiği birkaç kitaptan birini yeniden okumaya çalıştı ama yararı olmadı. </st><st c="168">Dün gece fazla uyuyamamıştı. </st><st c="197">Karaokeden sonra adamakıllı bitkindi, tükenmişti. </st><st c="247">Lokantaya gitmiş ve mekanik olarak akşam yemeğini yemişti, oradaydı ama aslında orada değildi. </st><st c="342">Önce, 437 numaralı odadaki adamın önünde şarkı söyleme düşüncesinden dehşete düşmüştü ama adamın enerjisi ona da bulaşmıştı ve yaşamak için neredeyse onu sevinçten havalara uçuran bir istekle dolmuştu içi. </st><st c="548">Ardından, belli ki tüm engellerini kaldıran o şarkıyı seçecek kadar aptallık etmişti. </st><st c="634">Ne yaptığını ve daha kötüsünü ona itiraf etmişti. </st><st c="684">İfade ettiği, daha önce kendi kendine bile hiçbir zaman itiraf etmediği duyguları artık ifşa etmişti ve bunlar sanki yüzüne dik dik bakıyor gibiydi. </st><st c="833">Gömülmüş anılarını, annesinin anılarını da hatırlatmıştı bunlar. </st><st c="898">Bakışlarını pencereye çevirdi ama düşüncelerinden kurtulamamıştı. </st><st c="964">Düşünceleri şu anda hoşuna gittiği gibi, daha önce de hoşuna gitmişti. </st><st c="1035">Ve bir kez daha Marianne ona gerçek huzuru bırakmıyordu. </st><st c="1092">Dışarıdaki meydana hafif bir yağmur yağıyordu. </st><st c="1139">Konser salonunun ötesindeki bulutlu gökyüzüne karşı, bir karga sürüsü güneye doğru yönlenmişti. </st><st c="1235">Şehrin üstüne bir sükûnet yayılmıştı. </st><st c="1273">Anna gün boyunca hiç silah sesi duymamıştı ve Kungsgatan boyunca hiç araba görmemişti. </st><em><st c="1360">Sükûnetle ve sessizlikle ilgili uğursuz bir şey var</st></em><st c="1411">, diye düşündü; sanki kaos yenilenmiş bir güçle dönmeden önce, bir süreliğine kendisini toparlıyor gibiydi sadece.</st></p>
		<p><st c="1525">Elindeki kapalı telefona baktı, gölgeli bir bakışla siyah ekranı inceledi. </st><st c="1601">Telefonu çevirip orada Marianne’in adını gördü, gönülsüzce cevap verdiğinde ürpermesini, her zaman neyin geldiğinin tamamen farkında olduğu tüm o zamanları hatırladı. </st><st c="1768">Asla aramayan, bugüne kadar aramayan Anders’in adının ekranda göründüğü zamandan çok farklıydı.</st></p>
		<p><st c="1863">Onun sesi tam da hatırladığı gibiydi, tekdüze ve dalgın, durumunun gerektirdiği duygusal ifadelerden tamamen kurtulmuş. </st><st c="1984">Babası böyleydi. </st><st c="2001">Anders diğer herkesin hayatından birkaç adım uzakta dururdu her zaman. </st><st c="2072">Ne Anna’ya ne de herhangi bir başkasına erişim verilen, kendine ait bir dünyanın talihsiz mahpusuydu. </st><st c="2174">Ve değişmemişti. </st><st c="2191">Karısının ölüm haberini, hava durumu veya yemek planları hakkında konuşurken kullandığı ses tonuyla aynı ses tonunda vermişti. </st><st c="2318">Anders’in sadece tek bir sesi vardı.</st></p>
		<p><st c="2354">“Kanserdi,” demişti. </st><st c="2376">“Anneni öldüren buydu.”</st></p>
		<p><st c="2399">Ondan sonra susmuştu, belli ki söyleyecek daha fazla bir şeyi yoktu, Anna da hiçbir soru sormamıştı. </st><st c="2501">Şimdi Marianne için ağlıyordu ve gözyaşlarından nefret ediyordu. </st><st c="2566">Gözyaşlarını durdurmaya çalıştı, çenesini sıktı ve sanki onları uzaklaştırmak için yanaklarına tokat attı. </st><st c="2673">İster kederden isterse başka bir şeyden olsun, neden ağladığını bilmiyordu. </st><st c="2749">Sadece Marianne’in tek bir gözyaşını, tek bir duyguyu hak etmediğini biliyordu. </st><st c="2829">Ama yine de gözlerinden yaşlar geliyordu. </st><st c="2871">Anna gözyaşlarını değersizleştirmek için bir şeyler yapmak istiyordu. </st><st c="2941">Meydanda durup bağırmak, saçlarını kesmek ya da pahalı bir şeyi kırıp parçalamak istedi. </st><st c="3030">Marianne’in tepesini attıracak her şeyi yapmak istedi.</st></p>
		<p><st c="3084">Bunun yerine, ayağa kalktı ve yatağa gitti, yorganın altına girip bakışlarını tavana dikmeden önce, cep telefonunu açıp komodinin üstüne koydu.</st></p>
		<p><st c="3228">“Böyle hissetmek istemiyorum,” dedi sessizce. </st><st c="3275">“Senin için hiçbir şey hissetmek istemiyorum. </st><st c="3321">Bana bunu bile veremezsin.”</st></p>
		<p><st c="3348">Sanki bir cevap bekler gibi, bakışlarını tavana dikti ve 437 numaralı odadaki adamın Tanrı’sıyla konuştuğu zaman ne yaptığını, sessizlik cevap verdiği zaman nasıl olduğunu merak etti.</st></p>
		<p><st c="3532">Kafasının içindeki gürültüyü susturmak için, gözlerini kapadı ve alnına masaj yaptı. </st><st c="3618">Masajın faydası olmadı, düşünceleri hızla, ileri geri hareket etti. </st><st c="3686">Marianne’in görüntüleri, 437 numaralı odadaki adamın görüntüleri ileri geri koşturdu.</st></p>
		<p><st c="3771">O zamanın acısı ve bir gelecek için yakıcı umudu, gözkapaklarının ardında acı veren parıltılar halinde titreşti.</st></p>
		<p><st c="3884">Telefon çaldığı zaman, sıçrayarak uyandı ve Anders’in aradığı güne geri döndü ama bu düşünceleri silkeleyip atmaya çalıştı. </st><st c="4009">Oydu o halde. </st><st c="4023">Bu günlerde, onu arayan sadece bir kişi vardı ve konuşmaktan mutlu olduğu birisiydi o.</st></p>
		<p><st c="4109">Yatakta oturdu ve cevap verdi; adamın yüzünü gördüğünde, gürültüler sustu.</st></p>
		<p><st c="4184">“Merhaba, nasılsın?” diye sordu adam.</st></p>
		<p><st c="4222">Sesindeki ve gözlerindeki endişeyi hissedebiliyordu. </st><st c="4276">Muhtemelen telefonunun neden bu kadar uzun süre kapalı kaldığını merak etmişti.</st></p>
		<p><st c="4355">“Merhaba,” dedi hafif bir gülümsemeyle. </st><st c="4396">“Araman ne kadar hoş.” Ağlamış olduğunu söyleyebilmesi gerektiğini fark etti ama bu konuda bir şey yapmak için çok geçti. </st><st c="4518">Dünkü olaylar aralarında bir soru işareti olarak kaldı.</st></p>
		<p><st c="4573">Gülümsedi ve başını bir yana eğdi. </st><st c="4609">Adamın gözlerindeki duraksamayı görebiliyordu ama konu üstünde yorum yapmıyordu.</st></p>
		<p><st c="4689">“Dünkü bütün o danstan dolayı kaslarım biraz gergin,” dedi adam havayı yumuşatmak için. </st><st c="4778">“Bugün dinlendim. </st><st c="4796">Belki bu akşam biraz daha sessiz bir şey yapabiliriz.”</st></p>
		<p><st c="4850">Şimdi onu gördüğünde, onunla yeniden konuşurken, o kadar uzun süre adama neden arkasını döndüğünü anlayamadı. </st><st c="4961">Bir kenara itilmesi imkansız gibi görünen hisler tamamıyla kaybolmuştu.</st></p>
		<p><st c="5032">“Neden olmasın,” diye karşılık verdi. </st><st c="5071">“Aklında ne var?”</st></p>
		<p><st c="5088">“Senin de odanda bir satranç takımı var mı?”</st></p>
		<hr />
		<p><st c="5133">Somon balığı yemek için sırayla aşağı indikten sonra, koridorların yolunu tuttular. </st><st c="5218">Anna beşinci kattaki bir koridorda, satranç tahtası ve bilgisayar önünde, pas renkli bir battaniye omuzlarında, karın üstü yatıyordu. </st><st c="5352">Adam dördüncü kattaki koridorda, bilgisayarı, bir bardak viski ve tahtasıyla oturuyordu. </st><st c="5441">Anna ilk oyunu çabucak kazandı ve ustalığını tekrarlamak niyetindeydi. </st><st c="5512">Aklında bu fikirle, alkol almayı yavaşlatmanın iyi bir fikir olabileceğini düşündü. </st><st c="5596">Ama </st><em><st c="5600">o</st></em><st c="5601"> içip satranç oynayabiliyorsa, o zaman kendisi de aynısını yapabilirdi kesinlikle.</st></p>
		<p><st c="5683">İkinci oyunda, adam vezirini erkenden, sadece birkaç hamle sonra aldı. </st><st c="5755">Anna şarap kadehini boşalttı ve bilgisayarın kamerasından adama sert bir şekilde baktı.</st></p>
		<p><st c="5842">“Bu hoş değildi,” dedi.</st></p>
		<p><st c="5866">Adam ona masum bir şekilde baktı ve omuz silkti. </st><st c="5916">“Oyuncudan değil, oyundan nefret et.”</st></p>
		<p><st c="5953">Bir sonraki hamlesini düşünürken kaşlarını çattı. </st><st c="6004">Başını tahtadan kaldırıp baktığında, adamın tek kelime etmeden ona baktığını fark etti.</st></p>
		<p><st c="6091">Erik, izin verilmeyen bir şey yaparken yakalanmış gibi utandı, bir saniyeliğine bakışlarını kaçırdı, Anna gülümsedi.</st></p>
		<p><st c="6208">Baştan aşağı sıcak bastığını hissetti. </st><st c="6248">Birisi kendisine baktığında hiç bu şekilde hissetmemişti, bir bakışın ne kadar çok şey aktarabileceğini, hangi duygulara yol açabileceğini hiç anlamamıştı. </st><st c="6404">Erik’in ona ne yaptığını adam anlamış mıydı? </st><st c="6449">Bunu kendisi zar zor anlamıştı. </st><st c="6481">Sadece başlangıçta dayanılmaz olan şeyin katlanılabilir bir şeye dönüştüğünü ve şimdi hızla bundan daha fazlası haline geldiğini biliyordu. </st><st c="6621">Son birkaç gün duygusal bir hız treni olmuştu. </st><st c="6668">Bazen içi kapkaranlıktı, Marianne’in sesi tüm diğer sesleri bastırmaya çalıştığında veya dış dünya kapıya dayandığında. </st><st c="6788">Diğer zamanlarda, bu akşam olduğu gibi, somon balığı bile daha lezzetli geliyordu. </st><st c="6871">Adamın da aynı şekilde mi hissettiğini ve somon balığının tadının nasıl olduğunu merak ediyordu.</st></p>
		<p><st c="6967">Erik’siz var olmayı hayal edememe hissi sezdirmeden yaklaştı. </st><st c="7030">Bu onu korkutmalı, itmeli ve temaslarını sona erdirmesine neden olmalıydı. </st><st c="7105">Bu tür duygularının en hafif ipucunun derhal boğulduğu, başlangıçta bastırıldığı bir hayat yaşamıştı. </st><st c="7207">Bunda, bu duyguları büyümek için ihtiyaç duydukları oksijenden yoksun bırakmak konusunda çok iyiydi.</st></p>
		<p><st c="7307">Artık bu yeteneği kaybetmişti. </st><st c="7339">Bu yeni bir şeydi. </st><st c="7358">Ne kadar akıl almaz, mantıksız ve sorunlu görünürse görünsün, birlikte sahip oldukları şeyi sona erdirmenin düşünülemez olduğunu hissediyordu.</st></p>
		<p><st c="7500">Anna sonraki hamlesini yaptı ve biraz gerindi. </st><st c="7548">Halı kalın olmasına rağmen, yerde yatmak çok rahat değildi. </st><st c="7608">Fillerinden biriyle bir piyon aldı ve adamın kalelerinden biri aynı fili almadan önce gecen beş saniye boyunca kendinden hoşnuttu.</st></p>
		<p><st c="7738">Erik güldü. </st><st c="7751">“Çaba bile göstermeyecek misin?”</st></p>
		<p><st c="7783">Koridor boyunca yankılanan bir ses sözünü kestiğinde, cevap vermek üzereydi.</st></p>
		<p><em><st c="7860">“Mekânın kurallarını ihlal eden misafirlerin kısa sürede otelden çıkarılacağını bilginize sunarız ve Haymarket’te kaldığınız sürenin keyfini çıkarmanızı dileriz.”</st></em></p>
		<p><st c="8023">Anons sona erdiğinde, Anna çoktan yerden kalkmıştı. </st><st c="8076">Bilgisayarı, satranç takımını ve şarabı toparladı ve adamın da kendi koridorunda aynı şeyi yaptığını gördü.</st></p>
		<p><st c="8183">Odasına doğru gerisin geri koşarken, bilgisayarı tutuyor, böylece adamı ekranda görebiliyordu. </st><st c="8279">“Bizden mi bahsediyorlar? </st><st c="8305">Saat kaç?”</st></p>
		<p><st c="8315">Takip ediliyormuş gibi görünüyordu, gözleri endişeyle hareket ediyordu, bir saniye ekrana bakıyor ve bir sonraki saniye sanki izlenmediğinden emin olmak istermiş gibi, omzunun üstünden geriye bakıyordu.</st></p>
		<p><st c="8518">“Bilmiyorum. </st><st c="8532">Muhtemelen süreyi aştık,” dedi.</st></p>
		<p><st c="8563">“Yine de devam edebilir miyiz?” dedi. </st><st c="8602">“Akşamın sona ermesini istemiyorum.”</st></p>
		<p><st c="8638">Endişelenmişti, yüzüne bir gülümseme yayılmadan önce, kadının yüzüne baktı. </st><st c="8715">“</st><em><st c="8716">Bugün Aslında Dündü</st></em><st c="8735">’yü izlemiş miydin?”</st></p>
		<hr />
		<p><st c="8756">Yirmi dakika sonra Anna, kucağında bilgisayarla yatağında oturuyordu. </st><st c="8827">Sadece yatağın yanındaki küçük lamba yanıyordu, odanın geri kalanı akşam karanlığı nedeniyle loştu. </st><st c="8927">Film kendi ekranında ve 437 numaralı odadaki ekranda oynuyordu. </st><st c="8991">Adam, Anna’yla aynı saniyede başlat tuşuna basmıştı.</st></p>
		<p><st c="9043">Anna’nın </st><em><st c="9053">Bugün Aslında Dündü</st></em><st c="9072">’yü hiç seyretmemiş olmasına hâlâ inanamamıştı.</st></p>
		<p><st c="9120">“Nasıl mümkün olabilir bu?” dedi belki de üçüncü defa. </st><st c="9176">“Bu filmi seyretmeden bütün hayatını nasıl geçirebilmiş olabilirsin? </st><st c="9245">Aynı güne tekrar tekrar uyanan Bill Murray. </st><st c="9289">Herkes bilir bunu.”</st></p>
		<p><st c="9308">“Bu kurgu şu anda çok özgün gelmiyor,” dedi, odaya doğru abartılı bir jest yaparak. </st><st c="9393">“Bu arada, evde oturup bütün gün film izlemekten daha iyi şeylerim vardı yapacak.”</st></p>
		<p><st c="9475">Telefonu yanında duruyordu, eğreti bir destek gibi bir yastığa dayanmıştı. </st><st c="9551">Telefon onu profilden çekiyordu ve görüntülü çağrının diğer ucunda o da adamı aynı açıdan görebiliyordu. </st><st c="9656">Film hakkında konuşmaya devam ederken, adama kısa bir bakış attı ama söylediklerinin çoğunu anlayamadı. </st><st c="9760">Onun hatasıydı. </st><st c="9776">Dikkatini dağıtan oydu. </st><st c="9800">O sırada yüzündeki çizgileri incelerken, ne söylediğini nasıl dinleyebilirdi? </st><st c="9878">Bilgisayarından gelen ışığın onu nasıl aşağıdan aydınlattığını ve profiline neredeyse gerçekdışı bir parıltı verdiğini incelediği o sırada.</st></p>
		<p><st c="10017">Şu anda, küçük cep telefonu ekranına göz ucuyla bakarak otururken, bu imkansız bir görev gibi görünüyordu. </st><st c="10125">Ne filmin aslında ne hakkında olduğunu ne de Bill Murray’in ve o tarla sincabının tam olarak neyin peşinde olduklarını anlayabiliyordu.</st></p>
		<p><st c="10260">Adama baktı ve Marianne’in onun hakkında ne düşüneceğini merak ederken buldu kendini. </st><st c="10347">Kuşkusuz bir vaiz ama garip bir Amerikan inancıyla ve lükse karşı zayıflığıyla. </st><st c="10427">Marianne’in kabul edilebilir olarak düşüneceği sınırların içinde güçbela girerdi.</st></p>
		<p><st c="10508">Kendi kendine başını iki yana salladı. </st><st c="10548">Artık fark etmiyordu. </st><st c="10570">Marianne ölmüştü; Anna bunun, ilk defa acı hissetmeksizin Marianne’i düşündüğü an olduğunu fark etti.</st></p>
		<p><st c="10671">Komodine doğru döndü, biraz su içti ve kendini bilgisayar ekranındaki filme bakmaya zorladı.</st></p>
		<p><st c="10764">“Dur, dur biraz,” dedi, sanki ilgilendiğini gösterirmiş gibi. </st><st c="10827">“Bu ikisi daha önce karşılaşmışlardı. </st><st c="10865">Adam neden Bill Murray’i tanımadı?”</st></p>
		<p><st c="10900">437 numaralı odadaki adam güldü. </st><st c="10934">“Sen iki saattir ne izliyorsun?”</st></p>
		<p><st c="10966">Bir yarım saat daha geçince, 437 numaralı odadaki adam gözünü kırpıştırmaya başladı.</st></p>
		<p><st c="11051">“Hey,” dedi Anna. </st><st c="11070">“Uyuyakalmayacaksın, değil mi? </st><st c="11101">Bill Murray’i bu kadar övdükten sonra uyumayacaksın herhalde.”</st></p>
		<p><st c="11163">Adam gözlerini zorla açmaya çalıştı, daha iyi görmek için kırpıştırdı. </st><st c="11235">Hafifçe doğrulmaya çalıştığında battaniye telefonun hoparlöründe hışırdadı.</st></p>
		<p><st c="11310">“Kesinlikle hayır,” diye mırıldandı. </st><st c="11348">“Tamamen uyanığım.”</st></p>
		<p><st c="11367">Birkaç saniye sonra gözkapaklarını kapadı ve Anna adamı rahat bıraktı. </st><st c="11439">Bilgisayarını kapadı ve başını yastığa koydu, telefona doğru döndü ve uyuyan adamı seyretmenin tadını çıkardı.</st></p>
		<p><st c="11549">Koridordayken mesajın kendisini nasıl korkuttuğunu adama göstermek istememişti. </st><st c="11630">Birkaç endişeli kelime ağzından kaçmıştı ama hepsi o kadardı; odaya geri dönerken kendisini izleyen ve çarpıntıya neden olan korkuyla ilgili bir şey söylememişti.</st></p>
		<p><st c="11792">Uzun süredir oteldeydi, hoparlörlerden pek çok mesaj duymuştu. </st><st c="11856">Ve bu mesajların muhtemelen otomatik; kişisel kınamalardan ziyade dostça hatırlatmalar olduğunu düşünmüştü her zaman. </st><st c="11974">Ama bir şeyler değişiyordu. </st><st c="12002">Otel sesinin dile getirdiği bu bilginin, gizli bir tehditten başka bir şey olması zordu.</st></p>
		<p><st c="12090">Ya bu mesaj onlar içindiyse? </st><st c="12120">Terminale mi götürüleceklerdi? </st><st c="12151">Ya bu uyarı sadece onlardan biriyle ilgiliyse? </st><st c="12198">Ya hem bu mesaj hem de önceki mesaj, 437 numaralı odadaki adamı kastediyorsa? </st><st c="12276">Adamın uyuyan yüzüne baktı ve ifadesine, derin ve huzurlu istirahatına hayret etti. </st><st c="12360">Ekrana, adama daha da yaklaştı.</st></p>
		<p><st c="12391">Adamın yaydığı huzuru kendisi de kucaklayabilecek kadar yaklaşmak istedi.</st></p>
		<h2><st c="12465">ERIK</st></h2>
		<p><st c="12470">“Bırak beni, canımı acıtıyorsun!”</st></p>
		<p><st c="12504">Erik sıçrayarak uyandı. </st><st c="12529">Koridorda sorun var gibiydi, çığlıkları duyabiliyordu. </st><st c="12584">Doğruldu ve dikkatle dinledi.</st></p>
		<p><st c="12613">“Hiçbir yere gitmek istemiyorum! </st><st c="12647">Bırak beni! </st><st c="12659">Bırak beni!”</st></p>
		<p><st c="12671">Yataktan sürünerek çıktı ve daha iyi duyabilmek için koridora bakan duvara kulağını dayadı. </st><st c="12764">Bir sürü gürültü vardı; birileri yerde sürükleniyormuş, birileri olanca kuvvetiyle mücadele ediyormuş gibiydi. </st><st c="12875">Şiddet ve kargaşa var gibiydi. </st><st c="12906">çok kötüydü. </st><st c="12919">Neler oluyordu? </st><st c="12935">Gürültünün bu seviyeye çıkması için bir şeylerin olması lazımdı. </st><st c="13000">Hem de otelin içinde. </st><st c="13022">Daha önce dışarıda meydandaki sahneleri hem görmüştü hem de duymuştu ama burada her şey oldukça sakindi. </st><st c="13127">Nadiren ayak sesleri kesinlikle. </st><st c="13160">Hızla çarpılan kapılar elbette. </st><st c="13192">Ama bunun gibi kavgalar değil.</st></p>
		<p><st c="13222">Telefonunu aldı ve herhangi bir haber güncellemesi olup olmadığına bakmaya çalıştı ama uygulamalar yüklenen hiçbir haber olmadan döndü durdu sadece. </st><st c="13372">İnternette bir sorun olmalıydı. </st><st c="13404">Vaazlarını yayınlayabilmişti ama birkaç gündür resmi kanallardan yeni bir şey ne okumuştu ne de duymuştu. </st><st c="13510">Sosyal medyada insanlar kısıtlama olmaksızın spekülasyon yapıyorlardı ama bunları okumaktan vazgeçmişti. </st><st c="13615">Bu hikâyeler gittikçe daha fazla komplocu, garip bir biçimde şiddet içerir ve insan sevmez hale gelmişlerdi. </st><st c="13724">İzolasyonda olan ve gideceği yönü bilmeyen korkmuş insanlar, delice dedikodular, spekülasyonlar, kesinlikle her şey için nefret ve çağrılar volkanı başlamıştı.</st></p>
		<p><st c="13883">İnsanların otelden atıldıkları barizdi. </st><st c="13924">Bunun koridorda duydukları mesajla bir ilgisi var mıydı? </st><st c="13981">Şimdi gelip onu mu alacaklardı? </st><st c="14013">Bu huzursuzluk hissi ortadan kalkmayacaktı. </st><st c="14057">Düşünceleri aynı korkuya geri dönüp duruyordu. </st><st c="14104">Terminale gitmek istemiyordu. </st><st c="14134">Böyle bir akıbetle karşı karşıya kalmak istemiyordu. </st><st c="14187">Dış dünya sonunda onu, bu güvenli kozada yakalamıştı. </st><st c="14241">Bu yer artık somon balığı, dezenfektan, balmumu cilası ve suni otel sabunu kokmuyordu. </st><st c="14328">Bunun yerine, pek bilindik korku kokusu vardı. </st><st c="14375">Her şey başladığı zaman aldığı kokunun aynısı. </st><st c="14422">Önce hastanelerden sokaklara sızan ve sonunda evinin içine yerleşen bu koku. </st><st c="14499">Tüm dünya leş gibi korku kokmaya başlamıştı. </st><st c="14544">Evini terk etmesine ve buraya gelmesine neden olan buydu. </st><st c="14602">Aslında evde kalmak istemişti. </st><st c="14633">Her şeyin yatışacağına, bu pis kokunun kaybolacağına inanmak istiyordu. </st><st c="14705">Ama yıllardır tanıdığı komşular alındıklarında veya tek kelime etmeden çekip gittiklerinde, hiçbir şeyin aynı olmayacağını fark etmeye başladı. </st><st c="14849">Bu pis koku gitgide kötüleşti ve şimdi buraya kadar, güvenli bölgesine, kokunun İsveç’te ulaşacağını düşündüğü en son yere gelmişti.</st></p>
		<p><st c="14981">“Ne yapmayalım?” diye fısıldadı ve tavana baktı.</st></p>
		<p><st c="15030">“Şu anda sana ihtiyacım var, belki de her zamankinden fazla. </st><st c="15092">Bir sınav mı bu? </st><st c="15109">Ne yapmam gerekiyor?</st></p>
		<p><st c="15129">Ne istediğini anlamıyorum.”</st></p>
		<p><st c="15157">Çömeldi ve başını ellerinin arasına aldı. </st><st c="15200">Dana’nın yüzü sanki ona bakıyormuş gibi titreşerek gözünün önünden geçti. </st><st c="15274">O zaman kendisine bakışı, onu son görüşüydü. </st><st c="15319">Midesinde bir düğüm ve bir bulantı dalgası hissetti.</st></p>
		<p><st c="15371">Telefon çaldı. </st><st c="15387">Erik gerçekliğe geri döndü. </st><st c="15415">Cep telefonuydu. </st><st c="15432">Demek ki cep telefonları hâlâ çekiyordu. </st><st c="15473">Ve o kimin aradığını biliyordu. </st><st c="15505">Parmağıyla video sembolüne dokundu ve cevap verdi.</st></p>
		<p><st c="15555">“Selam.”</st></p>
		<p><st c="15564">“Duydun mu? </st><st c="15577">Burada insanları topluyorlar. </st><st c="15607">Artık dikkatli olmalıyız. </st><st c="15633">Bunu daha fazla yapamayız. </st><st c="15660">Kurallara bağlı kalmalıyız.”</st></p>
		<p><st c="15688">Kadın üzgün görünüyordu ve hızlı hızlı soluyordu. </st><st c="15739">Anna’nın stresi de kendi kalbinin daha hızlı çarpmasına neden oluyordu.</st></p>
		<p><st c="15810">“İstediğin bu mu? </st><st c="15829">Durmamız mı?”</st></p>
		<p><st c="15842">Birbirlerine baktılar. </st><st c="15866">Ekranın diğer tarafındaki gözler zaten çok tanıdıktı. </st><st c="15920">Adam durmak istemiyordu.</st></p>
		<p><st c="15944">Bunun akıllıca olduğunu anlıyordu ama durmak istemiyordu.</st></p>
		<p><st c="16002">“Hayır,” diye karşılık verdi kadın sonunda. </st><st c="16047">“Hayır, istemiyorum.” Kamerası titriyordu, odasında huzursuzca ileri geri yürüyor gibiydi.</st></p>
		<p><st c="16137">“Ben de öyle. </st><st c="16152">Burada güvendeyiz. </st><st c="16171">Burada güvende olmak için para ödedik.”</st></p>
		<p><st c="16210">“Ama bu sadece bir zaman meselesi, değil mi?”</st></p>
		<p><st c="16256">“Her şey iyi olacak. </st><st c="16278">Her şey iyi olacak.”</st></p>
		<p><st c="16298">Erik kelimeleri geveledi, sanki sözlerin kadına mı yoksa kendine mi hitap ettiğinden emin değildi. </st><st c="16398">“Ölmek istemiyorum.”</st></p>
		<p><st c="16418">Kelimeler ağzından inleyerek çıktı. </st><st c="16455">Arkalarındaki endişe neredeyse cam ekrandan hissedilebiliyordu. </st><st c="16519">Erik kadını teselli etmeye çalıştı ama dokunamaksızın birisini nasıl teselli ederdiniz?</st></p>
		<p><st c="16606">“Birbirimizi arayabildiğimiz sürece her şey iyi olacak. </st><st c="16663">Birbirimizle konuşabildiğimiz sürece.”</st></p>
		<p><st c="16701">“Nasıl öleceğimi bilmiyorum. </st><st c="16731">Bilmiyorum. </st><st c="16743">Ve kontrol istiyorum.”</st></p>
		<p><st c="16765">“Ölmeyeceksin. </st><st c="16781">Telefonu kapatmamız gerekmiyor. </st><st c="16813">Her zaman birlikte olabiliriz. </st><st c="16844">Korkacak hiçbir şey yok.”</st></p>
		<p><st c="16869">Kadının sözlerine inanacağını umuyordu. </st><st c="16910">Ölümün korkulacak bir şey olmadığından emindi ama yakında ölmeyeceklerinden emin olduğu kadar emin değildi. </st><st c="17018">Sadece bir şey söylemesi gerektiğini hissetmişti.</st></p>
		<p><st c="17067">“Gitme.”</st></p>
		<p><st c="17076">Kadının böylesine dürüst ve içten olduğunu hiç duymamıştı. </st><span><br /></span><st c="17136">“Buradayım,” diye karşılık verdi.</st></p>
		<h2><st c="17169">ANNA</st></h2>
		<p><st c="17174">Öğle yemeğinden sonra Anna, alelacele odasına geri döndü. </st><st c="17233">O sabah koridorda duydukları çığlıklardan sonra, kamusal alanlarda zaman geçirmekle ilgili içi rahat değildi. </st><st c="17343">Aynı zamanda, biraz yemek yemesi belki de her zamankinden daha önemliydi, böylece herhangi bir şey olduğunda, biraz enerjisi olacaktı. </st><st c="17478">Hazır olacaktı. </st><st c="17494">O da mutfağa gizlice girmiş ve bulabildiği yenebilir her şeyi almıştı. </st><st c="17565">O sabahki konuşmalarından sonra, odasında oturmuş ve düşüncelerini toplamaya, adamın Tanrı’sıyla yaptığı gibi, kendi kendisiyle konuşmaya çalışmıştı. </st><st c="17715">Ancak bu konuşma, çoğunlukla havada asılı kalan boş sorulardan ibaretti. </st><st c="17788">Sonunda adamı tekrar aramış ve saatlerce konuşmuşlardı. </st><st c="17844">Adama, hastaneyle ve kendisiyle birlikte taşıdığı utançla ilgili daha fazla şey anlatmıştı. </st><st c="17936">Vazgeçtiği, hastaneyi terk ettiği, arkadaşlarını bıraktığı için hissettiği utanç. </st><st c="18018">Adam da cemaatinden, vaazlarından sonra hâlâ kendisine yazan ama sayısı gitgide azalan üyelerden ve bütün ölenler için duyduğu kederden bahsetmişti.</st></p>
		<p><st c="18166">Şimdi onu yeniden arıyordu ve adamın yüzünü ekranda görünce, vicdan azabı hissetti.</st></p>
		<p><st c="18250">“Eksiksiz bir kişiliğin var senin sanki,” dedi. </st><st c="18299">“Her şeyi yerli yerinde bir insan. </st><st c="18334">Bu şekilde hissediyor musun?”</st></p>
		<p><st c="18363">Adam vücudunu incelercesine, yukarıdan aşağı doğru kendine baktı. </st><st c="18430">“Evet, tamamen eksiksizim.”</st></p>
		<p><st c="18457">“Ben ciddiyim,” dedi Anna. </st><st c="18485">“Sen benim gibi değilsin. </st><st c="18511">Ben olgun değilim. </st><st c="18530">Hâlâ tam değilim.”</st></p>
		<p><st c="18548">Kadına hüzünlü bir gülümsemeyle baktı. </st><st c="18588">“İnsan olmanın bir parçasıdır bu,” dedi. </st><st c="18629">“Kimse tam değildir, en tam olmayan da benim.”</st></p>
		<p><st c="18675">Adama, acının işaretlerini dışa vuran gülümsemesine sessizce baktı bir süre sadece.</st></p>
		<p><st c="18759">“Biliyor musun ben kimseye seni seviyorum demedim hiç,” dedi. </st><st c="18822">“Trajik değil mi? </st><st c="18840">Sanki bende bir şeyler eksik gibi. </st><st c="18875">Hem eksik olmasa bile, ne yapacağımı bilmiyorum. </st><st c="18924">Hiç öğrenmedim. </st><st c="18940">Çoğu insanın bunları büyürken tamamladıklarını düşünüyorum. </st><st c="19000">Farklı duygularla, farklı konuşma ve var olma şekilleriyle alıştırma yapıyorlar. </st><st c="19081">Öfkelenmelerine izin veriliyor mesela, sevgi alıyorlar ve sevgi veriyorlar. </st><st c="19157">Benim için durum hiç böyle olmadı. </st><st c="19192">Annem beni sevmedi. </st><st c="19212">Haşin gelebilir ama durum aynen böyleydi. </st><st c="19254">Kesinlikle sevme yeteneği yoktu.”</st></p>
		<p><st c="19287">Devam etmeden önce bir saniye duraksadı.</st></p>
		<p><st c="19328">“Bu son birkaç gündür, sanki o bana geri dönmüş gibi.”</st></p>
		<p><st c="19383">Anna, adamın yatmaktan, yatakta oturmaya geçtiğini gördü. </st><st c="19442">Adam bilgisayara daha da yaklaştı. </st><st c="19477">“Ne demek istiyorsun?” diye sordu.</st></p>
		<p><st c="19511">Başını hafifçe salladı, ürperdi.</st></p>
		<p><st c="19544">“Hayalet gördüm demek istemiyorum, onun anısı, sesi ve eski haliyle sürekli olarak zihnimde beliriyor. </st><st c="19648">Annem yıllar önce öldü ve ben onu geride bırakmıştım. </st><st c="19702">Ya da ben öyle olduğunu düşündüm.”</st></p>
		<p><st c="19736">Endişelenen adam dişlerini sıktı. </st><st c="19771">“Şimdi ortaya çıkmasının bir nedeni vardır belki de. </st><st c="19824">Kendini ondan kurtaramaman adaletsiz gibi görünmesine rağmen.”</st></p>
		<p><st c="19886">Adamın söylediği şeyi düşündü. </st><st c="19918">“Sebebin ne olduğunu hayal edemiyorum. </st><st c="19957">Ama kendimi onu unutmaya zorlayabilirim. </st><st c="19998">Belki zamanla tekrar kaybolur.”</st></p>
		<p><st c="20029">Adam uzun bir süre ona baktı.</st></p>
		<p><st c="20059">“Belki de bunu denemenin zamanıdır senin için,” dedi en sonunda.</st></p>
		<p><st c="20124">“Neyi denemenin?”</st></p>
		<p><st c="20142">“‘Seni seviyorum’ demeyi denemenin.”</st></p>
		<p><st c="20179">Huzursuzca kıpırdandı, bakışlarını çevirdi. </st><st c="20224">Ağzının acemice gergin kaldığı hissediliyordu.</st></p>
		<p><st c="20270">“Haydi ama. </st><st c="20283">Denesene. </st><st c="20293">İncitmeyecek seni.”</st></p>
		<p><st c="20312">“Je t’aime,” demeyi başardı kadın. </st><st c="20348">Yüzü kızarmıştı ve adama zorlukla bakmaya cesaret etti.</st></p>
		<p><st c="20403">Adam güldü. </st><st c="20416">“İyi bir başlangıç bu. </st><st c="20439">Ama yeniden dene. </st><st c="20457">Seni seviyorum. </st><st c="20473">Söyle haydi.”</st></p>
		<p><st c="20486">Anna boğazını temizledi, ekrana baktı. </st><st c="20526">“Te amo,” dedi.</st></p>
		<p><st c="20541">Adam başını yana eğdi, kaşlarını kaldırdı ve kadının bir sonraki girişimini bekledi.</st></p>
		<p><st c="20626">“Te quiero,” dedi. </st><st c="20646">Bir şekilde, her farklı dilde birlikte daha kolay hale geliyordu bunu söylemek. </st><st c="20726">“Tamam, daha iyi, yaklaşıyorsun.”</st></p>
		<p><st c="20759">“Ic liebe dich,” dedi kadın.</st></p>
		<p><st c="20788">“Yakında bildiğin diller tükenecek.”</st></p>
		<p><st c="20825">Anna güldü. </st><st c="20838">Hiçbir şey olmasa da, adamın yaptığı alıştırma, göğsüne ağır bir şekilde oturmuş her şeyi unutmasını sağlamıştı.</st></p>
		<p><st c="20950">“Senden hoşlanıyorum,” dedi en son. </st><st c="20987">“Bundan daha fazlasını alamayacaksın.”</st></p>
		<h2><st c="21025">ERIK</st></h2>
		<p><st c="21030">Tüm ayartmalarına rağmen, mutfaktaki kadının bu sözleri söylemesi zor olmuştu. </st><st c="21110">Bu açıktı. </st><st c="21121">Onun için bunu herhangi bir dilde söylemek bile büyük bir adımdı muhtemelen. </st><st c="21198">Şu anda sessizce oturmuş, birbirlerini ekrandan seyrederken, Erik kadına karşı muazzam bir sıcaklık hissediyordu.</st></p>
		<p><st c="21311">“Konuşacak birisine sahip olmak cidden hoş bir şey,” dedi kadın sonunda.</st></p>
		<p><st c="21384">Işığın saçlarında bir hale gibi parladığı pencerenin altında oturuyordu.</st></p>
		<p><st c="21457">Aniden bir çığlık, bir yardım çığlığı duydular. </st><st c="21506">O sabahki çığlığa benziyordu tıpkı ama daha uzaktan, belki de otelin başka bir katından geliyordu.</st></p>
		<p><st c="21604">Bu gürültü kısa bir süre sonra, sanki hiç var olmamış gibi kesildi. </st><st c="21673">Ama daha önce olduğu gibi aynı hisse yol açtı ve bu ruh hali havada ağır bir şekilde asılı kaldı şimdi. </st><st c="21777">Erik kendini her zamankinden daha korunmasız hissetti ve kadının da aynı şekilde hissettiğini tahmin ediyordu.</st></p>
		<p><st c="21887">Kadının gözleri yaşla doldu. </st><st c="21917">“Artık daha fazla burada kalamam. </st><st c="21951">Buradan çıkmam lazım. </st><st c="21973">Haydi gidelim.”</st></p>
		<p><st c="21988">“Nereye? </st><st c="21998">Nereye kaçmak istiyorsun? </st><st c="22024">Sokaklar kapalı, otelden ayrılamayız bile. </st><st c="22067">Neden kaçmak istiyorsun? </st><st c="22092">Bulunduğumuz yerde iyiyiz. </st><st c="22119">Güvendeyiz. </st><st c="22131">Güvendeyiz.”</st></p>
		<p><st c="22143">Güvende olmalarıyla ilgili cümleyi, bir mantra gibi, onun için olduğu kadar kendisi için de tekrar etmişti. </st><st c="22252">Ancak o an için pek de tatmin edici olmadığını duyabiliyordu. </st><st c="22314">Korkunun pis kokusunun, otelde kendisine kadar ulaştığını hissetmeye başlamıştı. </st><st c="22395">Güvende olduklarını düşünüyorsa, kendine yalan söylüyordu. </st><st c="22454">Mutfaktaki kadınla beraber kaçabilse bile, başka bir yerde gelecek için bir fırsat olsa bile, bu mümkün değildi. </st><st c="22567">Eski karısına karşı hissettiği sadakatle, mutfaktaki kadının içinde uyandırdığı güçlü, vahşi hisler arasında kararsız kalmıştı.</st></p>
		<p><st c="22694">“Kuzey Afrika’ya,” diye cevap verdi kadın. </st><st c="22738">“Geçen gün çevrimiçi haberlerde bununla ilgili bir şeyler okudum. </st><st c="22804">Kaçmayı başaran insanlarla ilgili. </st><st c="22839">Tekneler var.”</st></p>
		<p><st c="22853">“Hikâye bunlar. </st><st c="22870">Sadece hikâye.”</st></p>
		<p><st c="22885">“Hayır, belli ki orada durum buradaki kadar kötü değil. </st><st c="22942">Onların virüsü önleyen ilaçları var.”</st></p>
		<p><st c="22979">“Ama ne kadar süre durdurabilmeleri...”</st></p>
		<p><st c="23019">Sessizliğe büründü.</st></p>
		<p><st c="23039">“Dinle, gelecekler ve beni alacaklar. </st><st c="23078">Gelecekler ve seni de alacaklar. </st><st c="23111">Uzun zamanımız yok ve ben burada ölmek istemiyorum. </st><st c="23163">Terminalde de ölmek istemiyorum.” </st><span><br /></span><st c="23197">Şimdi sesi çaresiz geliyordu. </st><st c="23227">Kadını sakinleştirmeye çalıştı.</st></p>
		<p><st c="23258">“Sakin ol. </st><st c="23270">Herkes Kuzey Afrika’yı duydu. </st><st c="23300">Uydurulmuş bir hikâye bu. </st><st c="23326">Gerçek değil.”</st></p>
		<p><st c="23340">“Hayır, bu doğru değil. </st><st c="23365">Oraya giden, şahitlik edebilecek insanlar var.” Adama karşı çıkarcasına baktı.</st></p>
		<p><st c="23443">Erik’in bütün savları vız gelmiş, onu uzaklaştırmıştı.</st></p>
		<p><st c="23498">“Bizi oraya nasıl götürmeyi hayal ediyorsun? </st><st c="23544">Hiçbir yere gidemeyiz. </st><st c="23567">Sokaklar asker dolu. </st><st c="23588">Derhal alırlar bizi.”</st></p>
		<p><st c="23609">“Sokaklarda yürümeyeceğiz, çatıları kullanarak uzaklaşabiliriz. </st><st c="23674">çatıdan çatıya geçmek mümkün, bütün şehir boyunca.”</st></p>
		<p><st c="23725">“Tamam, tamam. </st><st c="23741">Diyelim ki dışarı çıktık. </st><st c="23767">Geri döndüğümüz zaman ne yapacağız? </st><st c="23803">Virüsü yanımızda taşıyacağız.”</st></p>
		<p><st c="23833">Kadın, onun söylemek zorunda olduğu şeyi duymak istemeyerek, başını şiddetle salladı. </st><st c="23920">Hummalı bir trans halindeydi.</st></p>
		<p><st c="23949">“Çatıların üstünde koşarak şehir boyunca bütün yolu geçebiliriz. </st><st c="24015">Stockholm ayaklarımızın altında olacak. </st><st c="24055">Ordu tarafından kesinlikle engellenmeksizin, bulutların içinde uçacağız. </st><st c="24128">Yerde berbat şeyler oluyor ama biz bundan çok yüksekte olacağız. </st><st c="24193">Kungsträdgården’a doğru gitmemiz lazım ama orası buradan çok uzak değil. </st><st c="24266">Oraya vardığımızda, metroya girmemiz gerekecek. </st><st c="24314">Djurgården’a giden terk edilmiş hatlar var. </st><st c="24358">Rüzgâr tünellerine doğru gideceğiz, birkaç kişinin gittiği yerleri göreceğiz. </st><st c="24436">Düşünsene, önce yukarıdan, sonra da yer seviyesinin altından Stockholm. </st><st c="24508">Bu şehri tamamen yeni bir şekilde yaşayacaksın.”</st></p>
		<p><st c="24556">Kadının sesindeki çaresizliği duydu. </st><st c="24594">Korkuyu. </st><st c="24603">Neredeyse çılgın gibiydi ama aynı zamanda umutluydu. </st><st c="24656">İnanmayı öyle istiyordu ki.</st></p>
		<p><st c="24683">“Ya sonra?” Dikkatli bir şekilde hikâyesine devam etmesi için teşvik etti. </st><st c="24759">Onun için önemli olduğu barizdi.</st></p>
		<p><st c="24791">“Kullanılmayan bir metro hattı boyunca koşacağız, boş bir lunaparkta yüzeye çıkacağız. </st><st c="24879">Gözünde canlandırsana, tamamen kendi başımıza olacağız. </st><st c="24935">Kim bunun hayalini kurmaz ki? </st><st c="24965">Tamamen bize ait bir lunaparkımız olacak. </st><st c="25007">Ne istersek yapabiliriz! </st><st c="25032">Sonra da lunaparkı baştan sonra geçtiğimiz zaman, su kenarındaki iskeleye gideceğiz. </st><st c="25117">Yani, büyük sarkacın yanına. </st><st c="25146">Bizi Kuzey Afrika’ya götürebilecek tekneler var orada. </st><st c="25201">Çok pahalı ama param var benim. </st><st c="25233">Yapabiliriz bunu. </st><st c="25251">İnsanlar yaptı. </st><st c="25267">Yapılabilir.”</st></p>
		<p><st c="25280">Bakışlarını adama dikti, neredeyse gözleriyle yalvarıyordu.</st></p>
		<p><st c="25340">“Diyelim ki başardık. </st><st c="25363">Sonra ne yapacağız, dışarı çıktığımızda yani? </st><st c="25409">Virüs hâlâ orada. </st><st c="25427">Birbirimize dokunamayız. </st><st c="25452">El bile sıkışamayız. </st><st c="25473">Aramızda bir engele ihtiyacımız olduğunu söylüyorlar. </st><st c="25527">Ne kadar süre hayatta kalabiliriz?”</st></p>
		<p><st c="25562">“Hangi konuda vaaz veriyorsun genellikle?”</st></p>
		<p><st c="25605">“Umut mu?”</st></p>
		<p><st c="25616">“Kesinlikle, umut. </st><st c="25636">Bu bizim tek umudumuz. </st><st c="25659">Anlamıyor musun bunu?”</st></p>
		<p><st c="25681">Erik sessizdi. </st><st c="25697">Kendi belagatini onun aleyhine çevirmişti. </st><st c="25740">Ne diyeceğini bilmiyordu. </st><st c="25766">Çizdiği resim çok çekiciydi. </st><st c="25795">Lanet olsun her şeye, haydi yapalım şunu hissi, daha önce keşfedilmemiş gizli bir kapı gibi önünde belirdi. </st><st c="25903">Özgürlük, umut.</st></p>
		<p><st c="25918">“Kaçarken kendimi canlı hissetmek istiyorum,” diye devam etti. </st><st c="25982">“Yaşamak istiyorum. </st><st c="26002">Ne kadar uzun süreceğine aldırmıyorum. </st><st c="26041">Sadece kısacık bir süre daha kendimi canlı hissetmek istiyorum. </st><st c="26105">Benimle misin?”</st></p>
		<p><st c="26120">Erik sessizdi. </st><st c="26136">Cevap vermedi çünkü kadına vereceği hiçbir cevap yoktu.</st></p>
	</section>
<div id="charCountTotal" value="26191"></div></body>
</html>
