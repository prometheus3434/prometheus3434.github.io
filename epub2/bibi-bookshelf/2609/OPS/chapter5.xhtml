<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Buzul</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">BÖLÜM 5</st></h1>
		<h2><st c="8">ANNA</st></h2>
		<p><st c="13">Anna makyaj çantasını açtı ve ihtiyacı olan şeyleri arayıp buldu. </st><st c="80">Dairesinden yanında getirdiği makyaj malzemeleri ve birkaç parça mücevherin bulunduğu cüzdan.</st></p>
		<p><st c="173">On dakika sonra, banyo aynasında kendini inceledi. </st><st c="225">Zar zor tanıdığı bir kişi baktı kendisine aynadan, en az altı aydır görmediği birisi. </st><st c="311">Sanki eski bir tanıdığını, hâlâ beğenip beğenmediğini gerçekten bilmediği birisini görmüş gibiydi. </st><st c="410">Kendisini dikkatle inceledi; sonunda eski bir lastikle arkadan bağladığı saçlar, kurumuş ve aslında işini yapmayan maskara, eskiden bir lokantaya gittiği zaman kullandığı kırmızı ve pahalı ruj yerine sürdüğü dudak parlatıcısı ve sonra küpeler. </st><st c="654">Uzun zaman önce çıktığı bir gezi sırasında bir Yunan pazarından ucuza satın aldığı basit, altın yüzükler.</st></p>
		<p><st c="759">Keten gömleğini düzeltti ve derin bir nefes aldı. </st><st c="810">Evdeki banyo dolabında tozlandığını bildiği lüks ürünlerden daha fazla getirmediği için dişlerinin arasından lanet okudu. </st><st c="932">Işığı söndürüp çıkmadan önce, “Bu işe yarar,” diye mırıldandı.</st></p>
		<p><st c="994">Bu sefer, lobiye inmek için asansörü ve sonra da rengarenk şişelerin raflarda değerli mücevherler gibi parladığı, soldaki otel barına gitmek için merdivenleri kullandı. </st><st c="1164">Aynalar bütün renkleri çoğaltıyor ve salona derinlik veriyordu. </st><st c="1228">Adam aradığında henüz oturmuştu. </st><st c="1261">437 numaralı odadaki adam her bir elinde bir şişeyle barın arkasında dururken, kendisini tamamen görebileceği şekilde yerleştirmişti telefonunu.</st></p>
		<p><st c="1405">“Hanımefendi, ne alırdınız?” Şişeyi sağ elinde çevirdi. </st><st c="1462">Karmaşık bir hareketti bu, hiç şüphesiz, birkaç şişe kırma pahasına öğrenilmiş bir hüner. </st><st c="1552">Cilalanmış pirinç muslukların hepsi, lambalardan gelen yumuşak ışıkta parlıyordu ve hoparlörlerden huzurlu bir piyano müziği geliyordu.</st></p>
		<p><st c="1687">Anna ekrana doğru ellerini çırptı. </st><st c="1723">“Harika bir numara. </st><st c="1743">Gözümde canlanan vaiz böyle değildi.”</st></p>
		<p><st c="1780">Adam gülümsedi. </st><st c="1797">“Bu vaiz önceki yaşamında bir barmendi. </st><st c="1837">Peki, sizin için ne hazırlayabilirim?”</st></p>
		<p><st c="1875">“I-mm, evet, ne alırım? </st><st c="1900">Bir Martini yapabilir misiniz? </st><st c="1931">Sert olsun, teşekkür ederim.”</st></p>
		<p><st c="1960">“Elbette, sert olacak.”</st></p>
		<p><st c="1984">Barın arkasına yürürken güldü, bir şişe burbon viski ve bir shot bardağı aldı. </st><st c="2064">Ardından, kameranın önüne oturdu, bardağını doldurdu ve ekrana doğru kaldırdı.</st></p>
		<p><st c="2142">“Artık oyalanma, vaiz. </st><st c="2166">Fazla vaktimiz yok.”</st></p>
		<p><st c="2186">Adam şişeleri barın üstüne bıraktı, bir bardak aldı ve şerefe kaldırmadan önce kadehi doldurdu. </st><st c="2283">“Hoş geldin,” dedi. </st><st c="2303">“Ve şerefe.”</st></p>
		<p><st c="2315">Viski boğazını hoş bir şekilde tahriş etti. </st><st c="2360">Anna boş bardağı barın üstüne bıraktı, başka bir bardak aldı ve doldurdu. </st><st c="2434">437 numaralı odadaki adama baktı. </st><st c="2468">Adamın dudaklarında garip bir gülümseme vardı, bakışları samimi ve aynı zamanda keskindi. </st><st c="2558">Utanmıştı, bakışları ekranda buluşunca yanaklarının kızardığını hissetti.</st></p>
		<p><st c="2631">“Bana eşinden bahset,” dedi.</st></p>
		<p><st c="2660">“Ne bilmek istiyorsun? </st><st c="2684">Boyu mu? </st><st c="2693">Saç rengi mi? </st><st c="2707">Kilosu mu? </st><st c="2718">Sen bana kendinden bahsetsene. </st><st c="2749">Evli miydin?”</st></p>
		<p><st c="2762">Anna cevap vermeden önce bir süre adamı izledi. </st><st c="2811">Bu vaizle ve karısıyla ilgili sorun neydi? </st><st c="2854">İçeride çok derinlerde ne gizleniyordu ki en masum sorulardan bile derhal sakınıyordu? </st><st c="2941">Bar taburesine tekrar yerleşirken, adama gülümsedi. </st><st c="2993">Mevzuyu devam ettirmek niyetinde değildi. </st><st c="3035">Adamın ona hiçbir borcu yoktu ve kendisi çoğu kişiden daha iyi biliyordu ki her insanın dokunulmadan bırakılması daha iyi olan meseleleri vardı.</st></p>
		<p><st c="3179">“Hiç evlenmedim,” dedi. </st><st c="3204">“Yine de birçok evli adamla çıktım.”</st></p>
		<p><st c="3240">Kadına şaşkın bir ifadeyle baktı. </st><st c="3275">“Ah, gerçekten mi? </st><st c="3294">İlginç, sence bunun ilgisi...”</st></p>
		<p><st c="3324">Elini kameraya doğru kaldırdı, adamın sözünü kesti.</st></p>
		<p><st c="3376">“Hayır hayır, bir an önce analiz yapmadan sakin ol. </st><st c="3429">Yetişkin bir kadınım ben ve evli erkeklerle neden çıktığımı kesinlikle biliyorum. </st><st c="3511">Belli bir mesafede tutmak kolay olduğu için evli adamlarla çıkan bir klişeyim ben. </st><st c="3594">Ama sen başka bir klişeye dönüşmeden kendini durdurabilirsin. </st><st c="3656">İyi bir tavsiye vererek beni korumak isteyen bir adama ihtiyacım yok.”</st></p>
		<p><st c="3726">Erik içkisini bitirdi ve hemen bir tane daha koydu. </st><st c="3779">“Ne dediğini anlıyorum,” dedi. </st><st c="3810">“Ama şunu söylemek isterim ki dünya batmaya başladı. </st><st c="3863">Herkes ölecek ve ben de dünyadaki son adam olabilirim. </st><st c="3918">Bu nedenle, bugüne kadarki son eril açıklamayı sunmak benim görevim.”</st></p>
		<p><st c="3987">Kadın güldü, Erik de.</st></p>
		<p><st c="4009">“Birinin biraz sarhoş olmaya başladığını düşünüyorum kesinlikle,” dedi Anna.</st></p>
		<p><st c="4086">Adam parmağını kaldırdı ve başını iki yana salladı. </st><st c="4139">“Hiç öyle bir risk yok. </st><st c="4163">Su gibi geliyor bana.”</st></p>
		<p><st c="4185">Anna yeniden güldü ve içkisinden bir yudum aldı. </st><st c="4235">Dilinin düzgün çalışmadığını hissetmeye başlamıştı; kelimeleri yanlış söylemesine, ağır ağır konuşmasına neden oluyordu ama düşünceleri aynı hızda kalmıştı. </st><st c="4392">İstekli dillerine kondurdukları kaygısız kelimeleri buldukları, uzun süredir gitmedikleri yerlere gittiler.</st></p>
		<p><st c="4499">“Peki, sen kadınları nasıl tavlarsın, vaiz?” dedi, gözlerini kısıp adama bakarak. </st><st c="4582">“Onları tuzağa düşürmek için ne yaparsın?”</st></p>
		<p><st c="4624">“Tavlamak mı?” Kadına baktı, barın arkasında durduğu yerde sallanırken eğleniyordu. </st><st c="4709">“Ben tavlamam, tarzım değil.”</st></p>
		<p><st c="4738">Anna tezgahın üzerinde öne doğru eğildi, yüzünü telefona o kadar yakın tuttu ki ekranda sadece dikkatle inceleyen bir göz göründü. </st><st c="4870">“Elbette,” dedi, en azından biraz ikna olmuş gibi görünmeye çalışmadan. </st><st c="4942">Yeniden arkasına yaslandı ve zafer kazanmışçasına gülümsedi. </st><st c="5003">“Senin gibileri tanıyorum galiba. </st><st c="5037">Sen iyi bir aktörsün. </st><st c="5059">Tüm bu vaiz olayı bir dış görünüş. </st><st c="5094">Sen çapkın birisin.”</st></p>
		<p><st c="5114">“Ben çapkın falan değilim!” Kendisini hem sözlü olarak hem de masumiyetini belirtmek için ellerini havaya kaldırarak fiziksel olarak savundu. </st><st c="5257">“Sadece bir kez birisini tavladım. </st><st c="5292">Hepsi o. </st><st c="5301">Bir kez ve kendim olmaya cesaret edemedim bile.”</st></p>
		<p><st c="5349">Anna bu kadının kim olduğunu merak etti. </st><st c="5391">Bu özel muameleyi kim hakketmişti? </st><st c="5426">Eşiydi belki de. </st><st c="5443">Böyle mi tanışmışlardı? </st><st c="5467">Ama adam konuya dair daha fazla konuşmadı, Anna da sormadı. </st><st c="5527">“Tamam, şimdi yap o zaman,” dedi sormak yerine. </st><st c="5575">“Başka biri olduğunda nasıl olduğunu göster bana.”</st></p>
		<p><st c="5625">Adam sessizleşti. </st><st c="5644">Barın arkasında dengesiz ayakları üstünde dururken, konuyu irdeliyormuş gibi görünüyordu. </st><st c="5734">Ardından, öne doğru eğildi, kaşlarını yukarı aşağı hareket ettirdi ve ağır ağır konuştu: “Harika. </st><st c="5832">Bu güzel kadına bir içki ısmarlama şansım var mı?”</st></p>
		<p><st c="5882">Eski tozlu seksenler filmlerinden duyduğu bazı cümleleri kekeleyerek devam etti. </st><st c="5964">Kelimesi kelimesine hatırlayamadı bile, bu yüzden kötü seçilmiş replikler, eğer mümkünse daha kötü hale geldi. </st><st c="6075">Bitirdiği zaman geriye yaslandı, barın kenarına tutundu ve boğazını temizledi. </st><st c="6154">Anna, çakırkeyif bir şekilde gülümseyen adamın gözlerinde bir belirsizlik ışıltısı hissetti.</st></p>
		<p><st c="6246">“Tamam, sana inanıyorum,” dedi gülerek. </st><st c="6287">“Sen </st><em><st c="6292">kesinlikle</st></em><st c="6302"> çapkın değilsin.” Kahkahayı patlattığında, adam da dayanamadı.</st></p>
		<p><st c="6365">Bir an sonra, Anna dördüncü boş bardağını barın üstüne koydu. </st><st c="6428">Artık sessizce konuşuyor, telefon ekranındaki adama neredeyse fısıldıyordu.</st></p>
		<p><st c="6503">“Bütün bunların arasında birinin Tanrı’ya nasıl inanabileceğini anlamakta zorluk çekiyorum. </st><st c="6596">Ne tür bir Tanrı bunun olmasına, her şeyin bitmesine hevesle izin verir?”</st></p>
		<p><st c="6669">Adam dirsekleri barın üstünde, çenesini yumruklarına dayayarak oturdu. </st><st c="6741">Kadına yumuşak ve uykulu bir bakış attı.</st></p>
		<p><st c="6781">“Böyle sorulara cevap veremem, o cevaplar yok bende. </st><st c="6835">Ama tüm yaşamım boyunca Tanrı’ya güvendim. </st><st c="6878">Her zaman onunla konuştum. </st><st c="6905">Ve ne olursa olsun, bizim için anlamak ne kadar zor olursa olsun, bir amaç olduğunu kesinlikle biliyorum.”</st></p>
		<p><st c="7011">“Ama bunu Tanrı’nın yaptığına cidden inanıyor musun? </st><st c="7065">Bu virüsü yarattığına? </st><st c="7088">İnsanlıktan kurtulmaya çalıştığına?”</st></p>
		<p><st c="7124">Anna konuşurken adam bardağına baktı ve kadın onun yüzünde bir hüznün izini gördü.</st></p>
		<p><st c="7207">“Bize verdiği bütün şansları düşün. </st><st c="7244">Biz insanların uğraştığı tüm saçmalıklara, kötülüğe, birbirimizi her zaman maruz bıraktığımız acılara rağmen, defalarca devam etmemize izin verdi. </st><st c="7391">Sonunda yeter artık demesi, başarısız olduğumuzu söylemesi gerçekten o kadar düşünülemez bir şey mi? </st><st c="7492">Belki de bu insan deneyini bitirmenin ve yepyeni bir dizilimle baştan başlamanın zamanı gelmiştir.”</st></p>
		<p><st c="7591">Anna sessizce iç çekti ve adama gülümsedi. </st><st c="7635">“En azından sen ve ben hâlâ buradayız,” dedi. </st><st c="7681">“Ya sonunda sadece ikimiz varsak tüm gezegende. </st><st c="7729">Bazen öyle düşünüyor musun?”</st></p>
		<p><st c="7757">Onca viskinin yüzünün kızartmadığı kadar yeniden kızarmasına neden olacak şekilde, bardaktan yukarı doğru gözlerinin içine baktı.</st></p>
		<p><st c="7887">“Ben istiyorum ki...” diye başladı, ipin ucunu kaçırmadan önce.</st></p>
		<p><st c="7951">Anna toparladı. </st><st c="7968">“Beni saran kollar istiyorum,” dedi.</st></p>
		<p><st c="8004">Adam başıyla onayladı. </st><st c="8028">“Vücut ısısı ve ten.”</st></p>
		<p><st c="8049">“Birisinin, bir vücudun ağırlığını hissetmek istiyorum,” diye devam etti Anna, bakışının barın kavisli tezgahının üzerinde gezdirdi.</st></p>
		<p><st c="8182">“Bakışın,” dedi adam hafifçe, “şu anda bana bakış şeklin. </st><st c="8241">Bunu gerçekten görmek istiyorum, bir ekran dan değil. </st><st c="8295">Olduğun yerde olmak istiyorum.”</st></p>
		<p><st c="8326">Uzun bir iç çekişten sonra, adama üzgün bir tavırla gülümsedi. </st><st c="8390">“Senin odana ya da benimkine gitsek mi?”</st></p>
		<p><st c="8430">Anna odasına geri dönerken, koridorlarda çıplak ayakla yürüdü. </st><st c="8494">İçinde hissettiği sıcaklık, altın sarısı ipek duvar kağıtlarında ve ayak tabanlarını nazikçe okşayan halının yumuşak yüzeyinde yansıyordu. </st><st c="8633">Adımları sarsaktı ama vücudu hafif, neredeyse ağırlıksızdı. </st><st c="8693">Yanında getirdiği viski, taşıdığı tek bardağından etrafa sıçrıyordu ve kendi kendine tam da o anda bestelediği mutlu bir melodiyi mırıldanıyordu. </st><st c="8839">Mutlu hissediyordu kendini. </st><st c="8867">Koridor boyunca ilerlerken, çevresinde dönüyor ve dans ediyor, kendi kendine gülümsüyordu. </st><st c="8958">O esnada kesinlikle daha fazla bir şeye ihtiyacı yoktu. </st><st c="9014">Geri kalan her şeyi unutabilmişti.</st></p>
		<p><st c="9048">Odasının kapı kilidini açması bir süre aldı, odaya girdiğinde doğrudan banyoya gitti. </st><st c="9135">Duşu açtı, elbiseleri üstünde duşa girdi ve kendi kendine gülmeye başladı. </st><st c="9210">Yavaşça soyundu; ağır, ıslak giysilerin yere düşmesine izin verdi. </st><st c="9277">Elleriyle vücudunun üzerindeki sıcak su fıskiyelerini izledi. </st><st c="9339">Gözlerini kapadı ve nemli tenini yavaşça okşayanın onun elleri olduğunu; kendisini keşfedenin, göğüslerinin yuvarlaklığının, meme uçlarının sertliğinin ve sonunda bacaklarının arasındaki sıcaklığı ilk hissedenin o olduğunu hayal etti. </st><st c="9574">Yavaşça bacaklarını açtığında, bu onun içindi ve daha önce bir erkeğe hiç yapmadığı şekilde kendini teslim etti. </st><st c="9687">İstediğinden daha hızlı gelen orgazm, neredeyse duşun altında dizlerinin üstüne çökmesine neden olacaktı. </st><st c="9793">Orgazmın yoğunluğu sürpriz olmuştu, ellerini fayanslara dayadı ve hızlı hızlı soludu. </st><st c="9879">Garip bir hisse kapıldı. </st><st c="9904">Önce bunun, sadece alkolle karışan orgazmın coşkusu olduğunu düşündü ama sonra başka tür bir telaş olduğunu fark etti. </st><st c="10023">Bir mutluluk telaşı.</st></p>
		<p><st c="10043">Sıcak suyun altında uzun bir süre kaldı, düşünceleri 437 numaralı odadaki adamla doluydu. </st><st c="10134">Dışarı adım atıp, kalın bir havluya sarındığında, son altı ayın gerilimlerinin hiçbiri kalmamıştı bedeninde. </st><st c="10243">Bütün kasları dinlenmişti ve uzun süredir ilk defa kendini huzurlu hissetti.</st></p>
		<p><st c="10319">Telefon çaldığında yatağa henüz girmişti. </st><st c="10362">Ekranda adamın yüzünü görünce gülmeye başladı.</st></p>
		<p><st c="10408">“Biraz önce üstümde giysilerimle duş aldım,” dedi. </st><st c="10460">“Sanırım bu gece biraz fazla içtim.”</st></p>
		<p><st c="10496">“Evet, olabilir,” dedi adam, gergin görünen bir gülümsemeyle ona bakarak.</st></p>
		<p><st c="10570">“Ne kadar hoş bir gece geçirdik,” diye şansını denedi. </st><st c="10626">“Bir sorun mu var?”</st></p>
		<p><st c="10645">“Hem evet hem de hayır. </st><st c="10670">Burada uzanmış bu akşamla ilgili düşünüyordum. </st><st c="10717">Hoştu gerçekten ama sonra sen bunu farklı açılardan görmeye çalıştın. </st><st c="10787">Ne demek istediğimi anlıyor musun? </st><st c="10822">Buna farklı bakış açılarından bakmak.”</st></p>
		<p><st c="10860">“Hayır,” dedi. </st><st c="10876">“Anladığımı sanmıyorum.”</st></p>
		<p><st c="10900">Adam derin bir soluk aldı ve şimdi ona baktığında, yüzünde hiç de neşeli bir ifade, zoraki bir gülümseme bile yoktu.</st></p>
		<p><st c="11017">“Ben evliyim,” dedi. </st><st c="11039">“Ben evli bir adamım. </st><st c="11061">Bir karım var.”</st></p>
		<p><st c="11076">Anna hiçbir şey söylemeksizin adama baktı. </st><st c="11120">Bu repliğin farklı türlerini defalarca duymuştu daha önce ama ilk defa nasıl cevap vereceğini bilmiyordu.</st></p>
		<p><st c="11225">Bazı erkekler, onlarla yatağa girmeden önce söylerdi bu sözleri. </st><st c="11291">Özünde düzgün ve güvenilir kişiler olduklarını ve yükümlülüklerini açıklayıvermenin sadakatsizliklerini bir şekilde affedilebilir kıldığını söylemek isterlerdi sanki ona. </st><st c="11462">Diğer erkekler bu sözleri sevişme sonrasına saklarlardı. </st><st c="11519">Her zaman pişmanlık dolu olurlardı ve ani bir kavrayış olarak ifade edilirdi bu. </st><st c="11600">Sanki bu adamlar eşlerini bir süreliğine unutmuştu ve onları hatırlamaları için sadakatsizliğin sona ermesi gerekiyordu.</st></p>
		<p><st c="11720">Ve bir de alyanslarını her zaman cebinde tutan; ve Anna’yla yeterince gece geçirene kadar, yaptıklarından hiç etkilenmemiş görünen adamlar vardı. </st><st c="11867">Anna eşlerinin yerini almak isteyinceye kadar, evliliklerinden bahsetmeyen adamlar. </st><st c="11951">Hepsinin ortak noktası, Anna’nın onlarla bir ilişki istemediğini hiçbir şekilde anlayamamalarıydı. </st><st c="12050">Hepsi, kadının onlara aşık olmadığından emin olmanın kendi sorumlulukları olduğunu varsayıyorlardı, bazı durumlarda </st><em><st c="12166">aşık olması</st></em><st c="12177"> onlara uyana kadar. </st><st c="12198">Zamanla, dobra dobra, “Sana aşık değilim ve olmayacağım, seninle bir ilişki istemiyorum,” demenin bile bir faydası olmadığını fark etti. </st><st c="12335">Aslında, abarttığını, onları kandırmaya çalıştığını ya da duygularını ifade edemediğini düşünürlerdi. </st><st c="12437">Çok yorucuydu bu.</st></p>
		<p><st c="12454">Edvard’la böyle olmuştu.</st></p>
		<p><st c="12479">Anna’nın hastanedeki sondan iki önceki vardiyasında öldü. </st><st c="12538">Bir gün, koridorda yürürken, servislerden birinde tanıdık bir yüz gözüne ilişmişti Anna’nın. </st><st c="12631">Durmuş, emin olmak için kontrol etmişti; tanıdığı saniyede, adam onu fark etmişti. </st><st c="12714">Durduğu için aptal olduğu düşünüp kendi kendine küfretmişti.</st></p>
		<p><st c="12774">“Anna,” dedi Edvard. </st><st c="12796">“Sen misin?”</st></p>
		<p><st c="12808">Gönülsüzce odaya girmiş ve yatağın yanında durmuştu.</st></p>
		<p><st c="12861">“Merhaba,” dedi. </st><st c="12879">“Bir süredir görüşmedik.”</st></p>
		<p><st c="12904">Zayıf görünüyordu. </st><st c="12924">Edvard, Anna’dan yaklaşık on yaş büyüktü ve yorulmak bilmeyen bir kariyer tutkunuydu, daima çalışırdı. </st><st c="13027">Ama Anna için zaman ayırmıştı. </st><st c="13058">O zamanlar, enerjisiyle eşleşen bir fiziği vardı ve bu da bir kişisel antrenörün düzenli olarak onu evinde ziyaret ettiğini kanıtlıyordu.</st></p>
		<p><st c="13195">Bunların hepsi kayıplara karışmıştı. </st><st c="13233">Edvard’ın benzi soluktu. </st><st c="13258">Alnında boncuk boncuk ter birikmişti ve göğsü omurgasına doğru çökmüştü. </st><st c="13331">Gergin bir jestle elini kadına doğru kaldırdı.</st></p>
		<p><st c="13377">“O maskenin arkasında seni neredeyse tanımayacaktım,” dedi, gülümsemeye çalışarak, gösterdiği çabadan yüzü çarpıldı. </st><st c="13495">“Ama gözlerini tanımamama imkan yok.”</st></p>
		<p><st c="13532">“Nasılsın?” dedi tekdüze bir şekilde ama ya Edvard soruyu anlamadı ya da cevabın söylenmeye gerek olmayacak kadar bariz olduğunu düşündü.</st></p>
		<p><st c="13670">“Gunilla dün öldü,” dedi bunun yerine.</st></p>
		<p><st c="13709">Anna’ya baktı, eldivenli elini aradı ve yakaladı. </st><st c="13760">Adamı burada görmenin yarattığı paniği hissederek, elini içgüdüsel olarak çekmek istedi. </st><st c="13849">Onun için Gunilla’yı terk etmek istediği zaman da elini aynı şekilde yakalamıştı. </st><st c="13931">O zaman da panik duygusu, olabildiğince uzağa gitme isteği Anna’yı ezip geçmişti. </st><st c="14013">Şimdi karısı için ağlarken, Edvard’ın elini tutuyordu. </st><st c="14068">O zaman, yeniden düşünmesini söylemişti, bir ilişkiyle ilgilenmediğini ona zaten açıklamıştı. </st><st c="14162">O zaman adam ağlamamıştı. </st><st c="14188">Tam da Edvard gibi bir adamdan beklediği gibi tepki vermişti. </st><st c="14250">Tüm yaralı gururunu öfkeye dönüştürmüştü. </st><st c="14292">Bağırıp çağırmıştı; ve kapıyı öylesine sert çarparak dairesinden çıkmıştı ki şapka askısı yere düşmüştü.</st></p>
		<p><st c="14396">Şimdi hastane yatağının kenarında beceriksizce kıpırdanıyordu ve belki de Edvard bunu fark etmişti çünkü bir süre sonra kendini toparladı ve gözleri ağlamaktan kırmızı bir halde ona baktı.</st></p>
		<p><st c="14585">“Benimle kalabilir misin?” dedi. </st><st c="14619">“Bitene kadar. </st><st c="14634">Yalnız kalmak istemiyorum.”</st></p>
		<p><st c="14661">Anna cevabını bekletti, odayı terk etmekten daha fazla hiçbir şey istemiyordu.</st></p>
		<p><st c="14740">“Lütfen?” dedi adam ve Anna başıyla onayladı. </st><st c="14787">Başka seçeneği olmadığını fark etti.</st></p>
		<p><st c="14823">“Kalacağım.”</st></p>
		<p><st c="14836">Adamın kavrayışından kendini kurtardı ve bir şırınga aldı. </st><st c="14896">“Bunun faydası olur,” dedi. </st><st c="14924">“Yatıştırıcı bir ilaç bu, durumu kolaylaştırır.”</st></p>
		<p><st c="14972">Adam itiraz etmedi; iğneyi yaptığı zaman, elini bir kere daha tuttu. </st><st c="15042">En azından bu sefer bunun için daha hazırlıklıydı. </st><st c="15093">Adamın kavrayışının gücüyle şaşırmıştı, sanki kalma sözü vermesi için onu tutmak üzere enerjisinin son damlasını kullanıyordu. </st><st c="15220">Ama bu güç gösterisi kısa sürdü. </st><st c="15253">İlaçlar Edvard’ın kan dolaşımına yayıldı ve kısa bir süre sonra gevşemesini sağladı. </st><st c="15338">Edvard uykuya dalar dalmaz Anna odadan çıktı; koridorda yürürken, maskesini çıkarabilmeyi, derin bir nefes alabilmeyi ve şakaklarından damlayan teri silebilmeyi istedi. </st><st c="15507">Sadece ölüme giden yolda acınası biri olmasına rağmen, sanki adam hayatına bir kere daha zorla girmeye çalışıyormuş gibi, saldırıya uğradığını hissetmişti ister istemez. </st><st c="15677">Bu dersi uzun bir zaman önce almıştı, birisinin fazla yaklaşmasına hiçbir zaman izin vermiyordu.</st></p>
		<p><st c="15773">O akşam Anna fazlasıyla uzun bir banyo yaptı, bitkindi, kasları ağrıyordu. </st><st c="15849">Donakaldı, suyun soğumaya başlamasına aldırmaksızın, bakışlarını tavandaki bir çatlağa sabitledi. </st><st c="15947">Okumaya çalıştığı kitap küvetin yanındaki sehpada dokunulmamış duruyordu.</st></p>
		<p><st c="16020">Günün görüntüleri aklına geldi, hastane yatağında pek acınası halde yatan o güçlü adam; kendisinin benzer bir yatakta, yalnız, benzi atmış ve ateşli yatıyor, kalbinin durmasını bekliyor olması düşüncesi neredeyse dayanılmazdı.</st></p>
		<p><st c="16247">Belki de suyun soğumasına izin vermemeli ve bir şişe şarap daha açmamalıydı. </st><st c="16325">O zaman belki korkuyu uzak tutabilirdi, daha dirençli olabilirdi ve ölüm korkusunun ortaya çıkmasına izin vermeyebilirdi. </st><st c="16447">O zaman belki kendini otelde bulmazdı sonunda.</st></p>
		<p><st c="16493">“İyi misin?” dedi 437 numaralı odadaki adam. </st><st c="16539">“Biliyorsun evliyim ben. </st><st c="16564">Sana söylemiştim.”</st></p>
		<p><st c="16582">Bakışlarını ekrana geri çevirdi, ne kadar zamandır düşüncelere dalmış bir halde orada olduğu hakkında hiçbir fikri olmadığını fark etti. </st><st c="16720">Boğazını temizledi ve güldü.</st></p>
		<p><st c="16748">“Evli erkeklerle iyi anlaşırım,” dedi.</st></p>
		<p><st c="16787">Adam dudağının bir köşesini kıvırmaya çalıştı ama bundan daha fazla gülümsemeyi başaramadı.</st></p>
		<p><st c="16879">“Neyse işte, böyle. </st><st c="16900">Evliyim, durum bu ve sen bana karşı bir şeyler hissediyorsun.”</st></p>
		<p><st c="16962">“Hayır hayır.” İşaret parmağını sallayarak ekrana doğru kaldırdı ve adamın kaçamak bakışlarıyla yakalamaya çalıştı. </st><st c="17079">“Yavaş ol. </st><st c="17090">Bir şeyler hissetmek mi? </st><st c="17115">Haydi ama abartmayalım. </st><st c="17139">Olan biten tek şey, ikimizin de ayrı bir bara inmesi ve birkaç içki içmesi. </st><st c="17215">Hiçbir şey değil bu, sözünü etmeye değmeyecek bir şey. </st><st c="17270">Sakin ol.”</st></p>
		<p><st c="17280">“Evet ama sen...” diye başladı adam ama Anna hızla sözünü kesti.</st></p>
		<p><st c="17345">“Hayır, dinle. </st><st c="17361">İkimiz de bu gece çok içtik, aşağıdaki vaktimizi aşıyorduk neredeyse. </st><st c="17431">Birisi ortaya çıkabilirdi, bu yüzden bunu bir daha yapmayacağız, bu konuda kesinlikle aynı fikirdeyim.”</st></p>
		<p><st c="17534">“Bunu bir daha yapamayacağımızı söylemedim, sadece dedim ki hissiyatım...”</st></p>
		<p><st c="17609">“Evet, evet ama yapmayacağız. </st><st c="17640">Bu yüzden, haydi hoşça kal ve bu akşam için iyi geceler diyelim.”</st></p>
		<p><st c="17705">“Tamam ama demek istemedim ki...”</st></p>
		<p><st c="17739">Anna umursamaz bir tavırla telefonu bir yana fırlattı. </st><st c="17795">Telefon yatağın diğer ucundaki yastığın üstüne düştü, adamın cümlesini tamamladığını duyabildi ama bunlar anlaşılır kelimeler değildi. </st><st c="17930">Kendi kendine sessizce bir küfür geveledi, hıçkırdı, gözlerini kırpıştırdı ve lambanın anahtarına ulaşacak gücünün olmadığını fark etti.</st></p>
		<p><em><st c="18066">Hisler</st></em><st c="18073">, diye düşündü. </st><st c="18089">Ancak rüyasında görür.</st></p>
		<p><st c="18111">Rahat etmek için yatakta döndü ve uykunun yaklaştığını hissetti. </st><st c="18177">Gözlerini kapadığında, önündeki karanlıkta adamın yüzünü gördü.</st></p>
		<h2><st c="18240">ERIK</st></h2>
		<p><st c="18245">Erik elinde telefonla uyandı. </st><st c="18276">Ekranı kendine doğru çevirdi ve mutfaktaki kadını gördü. </st><st c="18333">Göğsüne bir sıcaklık yayıldı. </st><st c="18363">Beyaz bir yatak takımı denizinin içinde yatıyor ve ekranın ardından ona bakıyordu. </st><st c="18446">Sabah ışığı, tatlı ama hafifçe yorgun yüzüne hoş bir şekilde yayılmıştı. </st><st c="18519">Önceki gecenin sarhoş ilişkisinden anımsadıkları, şimşek gibi zihnine hücum etti. </st><st c="18601">Barı, bütün içkileri ve neredeyse bütün konuşmaları hatırladı. </st><st c="18664">En önemlisi kahkahaları hatırladı. </st><st c="18699">Sanki bulutların üstündeymiş gibi koridorlarda dans ettikten sonra, odasına geldiği zaman aldığı sıcak duşu da hatırladı. </st><st c="18821">Barda geçirdikleri süre boyunca adım adım oluşan arzu, giysilerini çıkarıp sıcak suyun altında durduğu zaman daha da artmıştı. </st><st c="18948">Çok uzun zamandır ilk defa, kendi kendini tatmin ederken, düşüncelerinde yeni birisi vardı. </st><st c="19040">Bu zevk o kadar güçlüydü ki uzatmaya çalıştı ama yapamadı. </st><st c="19099">Boşaldığında öyle yüksek sesle bağırdı ki sesini yandaki odada kalanın duyup duymadığını merak etti. </st><st c="19200">Ama bildiği kadarıyla, orada kimse kalmıyordu.</st></p>
		<p><st c="19246">Şimdi ekranda mutfaktaki kadına bakıyordu ama yine de içi rahat değildi. </st><st c="19320">Onu huzursuz eden anılar değildi. </st><st c="19354">Başka bir şeydi, konuşulmayan bir şeydi. </st><st c="19395">Veya alkol kontrolü ele geçirdiğinde konuşulmuş bir şey. </st><st c="19452">Bunu daha sonra, odada hayal meyal hatırladı, evli olması hakkında, birbirlerini tekrar görmemek hakkında konuşmuşlardı. </st><st c="19573">Kadının bunu iyi karşılamadığını hatırlıyor gibiydi; evli olduğu gerçeğini değil, bununla sorunu olmadığını, evli erkeklerle iyi anlaştığını olduğunu söylemişti. </st><st c="19735">Ama </st><em><st c="19739">Erik</st></em><st c="19743"> bunu bir sorun olarak düşündüğü için alınmış gibiydi. </st><st c="19798">Bardayken açılmıştı ve sonra Dana’dan bahsettiğinde, yeniden kapanmıştı. </st><st c="19871">Bu konuda konuşmaya istekli bile değildi. </st><st c="19913">İçgüdüsel olarak, geri çekilmiş, aynı şekilde karşılık vermişti. </st><st c="19978">Anlamak zordu onu. </st><st c="19997">Çoğu insanı anlamanın zor olduğu gibi. </st><st c="20036">Kendisini bile anlamak zordu. </st><st c="20066">Dün gece Dana’yla ilgili hissettiği suçluluk, hâlâ canını sıkıyordu. </st><st c="20135">Kuşkusuz ki alkolün olayları abartma, olduklarından büyük hale getirme yeteneği vardı. </st><st c="20222">Ama bu his bugün de midesinde karanlık bir düğüm gibi duruyordu. </st><st c="20287">Bunu bir kenara itmeye, bahsetmemeye ve kafaya takmamaya karar verdi. </st><st c="20357">Onun anılarının da kendisininkiler kadar bulanık olduğunu farz etti. </st><st c="20426">En iyisi bunları geçmişte bırakmaktı. </st><st c="20464">Kadın bahsini açmadığı sürece.</st></p>
		<p><st c="20494">“Günaydın,” dedi telefona, Anna’nın da uyanmış olduğunu gördüğünde.</st></p>
		<p><st c="20562">Kadın, herhangi bir kızgınlık belirtisi olmaksızın, utangaç ve tatlı bir gülümsemeyle baktı.</st></p>
		<p><st c="20655">“Merhaba.”</st></p>
		<p><st c="20666">“Güzel bir akşamdı.”</st></p>
		<p><st c="20687">“Evet.”</st></p>
		<p><st c="20695">Hiçbir şey olmamış gibi davranıyordu. </st><st c="20734">Ya konuşmayı unutmuştu ya da göz ardı etmeye karar vermişti.</st></p>
		<p><st c="20794">“Sanırım spor salonuna gideceğim. </st><st c="20829">Bu sabah orası bana ayrıldıvar,” dedi. </st><st c="20868">“Akşamdan kalmalıktan kurtulmaya çalışacağım.”</st></p>
		<p><st c="20914">“Spor salonuna diyorsun.”</st></p>
		<p><st c="20940">“Evet, başlarda egzersiz yapmak için her zaman spor salonuna gittim. </st><st c="21010">Bir rutin iyi hissettiriyordu, bir şey yapmak iyi hissettiriyordu. </st><st c="21077">Sanki yeni bir yaşama hazırlanıyormuşum gibi. </st><st c="21123">Başka bir yaşam. </st><st c="21140">Sonra zaman içinde anlamını kaybetti, bunun anlamsız olduğunu hissettim. </st><st c="21213">Ama şimdi... </st><st c="21226">Yeniden zamanı geliyor gibi hissediyorum.”</st></p>
		<p><st c="21268">“Sen öyle diyorsan doğrudur. </st><st c="21298">Ben muhtemelen burada yatacağım ve akşamdan kalmalığı farklı bir şekilde iyileştireceğim. </st><st c="21388">Sonra konuşalım mı?” diye sordu ve göğsünde bir sancı hissetti.</st></p>
		<p><st c="21451">Ağrıya neden olan, alkolün buharından fazlasıydı. </st><st c="21502">Başka bir zamanın hatırasıydı. </st><st c="21533">Bir eşin hatırasıydı. </st><st c="21555">“Sonra konuşalım mı?” Bu sözleri söylerken kullandığı ton. </st><st c="21614">Heceler arasına gömülmüş hafiften umutlu bir şey vardı ve bu canını acıttı. </st><st c="21690">Birisinin yanındaki bir yaşam: “Biraz sonra kasabaya uğrayacağım. </st><st c="21756">Sonra konuşalım mı?” “Saat birde vaazım var. </st><st c="21801">Sonra konuşalım mı?” “Yine kendimi yorgun hissediyorum. </st><st c="21857">Hiç enerjim yok... </st><st c="21876">Sonra konuşalım mı?” Hafifçe titremesine neden olan derin bir nefes aldı ve tereddüdünü gizlemeye çalıştı. </st><st c="21983">Şu anda yaşadıklarıyla, önceki hayatından gelen ağır suçluluk arasında nasıl kaldığını kadının görmesini istemiyordu.</st></p>
		<p><st c="22100">Birbirlerine hoşça kal dediler. </st><st c="22133">Erik yatakta kaldı ve kapadıktan sonra bir süre telefona baktı. </st><st c="22197">Başı hâlâ hafifçe dönüyordu.</st></p>
		<p><st c="22225">Egzersiz mi? </st><st c="22239">O da mı egzersiz mi yapmalıydı? </st><st c="22271">Buna ihtiyaç duymamıştı hiç... </st><st c="22302">hiçbir zaman. </st><st c="22316">Ama şimdi, ağırlaşmış bir kafayla yatakta yatarken, belki de bir şeyler yapması gerektiğini hissetti. </st><st c="22418">Belki biraz kas yapması gerektiğini. </st><st c="22455">Dana’dan bu yana onu hiç kimse çıplak görmemişti. </st><st c="22505">On iki yıl, uzun bir zamandı bu. </st><st c="22538">Başka birisinin önünde çıplak olarak nasıl göründüğüyle ilgili dünyevi endişeyi aştığını düşünmüştü. </st><st c="22639">Yine de biraz şınav çekmek istiyordu. </st><st c="22677">Bacaklarını yatağın kenarından sarkıttı ve yere uzandı. </st><st c="22733">Güç bela kendisini yukarı çekti. </st><st c="22766">Vücudunun ağırlığından kolları titredi. </st><st c="22806">Beş. </st><st c="22811">Beş şınav çekebilmişti. </st><st c="22835">Çabaladı, yukarı ve aşağı. </st><st c="22862">Ne hassasiyet vardı ne de tam beden denetimi. </st><st c="22908">Aslında beden denetimi hiç yoktu. </st><st c="22942">Vücudu şınav çekmek için acıklı bahanelerle, aşağı yukarı sendeliyordu. </st><st c="23014">Beş şınavdan sonra, kendini yere bıraktı ve soluyarak uzandı kaldı orada. </st><st c="23088">Plank pozisyonu geldi sonra aklına. </st><st c="23124">En azından plank o kadar zor olmamalıydı. </st><st c="23166">Sadece tek bir pozisyonda çalışan bütün kaslar, sanki bunu bir yerlerde okuduğunu hatırlıyor gibiydi. </st><st c="23268">Dirseklerinin ve ayaklarının üstünde yükselmeye çalıştı, plank pozisyonunda vücudunu gerdi ve saymaya başladı. </st><st c="23379">Yirmi saniye mantıksız bir hedef değildi. </st><st c="23421">On saniye sonra yığılıp kaldı. </st><st c="23452">Başka bir gün egzersiz yapabilirdi, koşullar daha iyi olduğunda. </st><st c="23517">Sürünerek yatağa girdi yeniden ve uyumaya devam etti.</st></p>
		<p><st c="23570">Görüntüler çok gerçekti ve bütün hisleri harekete geçmişti. </st><st c="23631">Yolun üstündeki kalın duman tabakasını koklayabiliyordu. </st><st c="23688">Lastiklerin tiz iğrenç sesini ve ezilen metalin gıcırtısını duyabiliyordu; asla bitmeyen yüksek, uzayıp giden uğultular.</st></p>
		<p><st c="23808">Gürültülü bir çarpışma sesiyle aniden uyandığında, yatağın içinde debelenip dönüyordu. </st><st c="23896">Oturdu ve ileri geri sallanarak kendini sakinleştirdi. </st><st c="23951">Rüya bitmişti ama sesler hâlâ yankılanıyordu. </st><st c="23997">Tiz bir ses çıkaran lastiklerin sesi, çaresizliğin sesi ve sonsuz bir döngü içinde gürültülü çarpışma sesleri. </st><st c="24108">Yıllardır bu rüyaları görmemişti. </st><st c="24142">Neden şimdi geri dönmüştü bunlar?</st></p>
		<p><st c="24175">Erik on dört yaşındayken, annesiyle babası bir trafik kazasında ölmüştü. </st><st c="24249">Polis Malmö’deki dairenin kapısını çaldığı zamanki o gerçekdışı hissi hâlâ hatırlıyordu. </st><st c="24338">Merdiven boşluğunda duygudaş ifadelerle durmuşlar ve annesiyle babasının kurtulmak için hiç şansları olmadığını söylemişlerdi ona. </st><st c="24469">Bir kamyonun römorku yolun ters tarafına geçmişti. </st><st c="24520">Ailesinin küçük Fiat arabasına, elin arkasıyla atılan bir tokat gibi çarpmış ve diğer şeridin üstünden bir hendeğe itmişti. </st><st c="24644">Arabanın tanınmayacak halde olduğunu duymuştu.</st></p>
		<p><st c="24690">Annesiyle babasının ölümünün ardından, Erik büyükbabasının yanına taşınmıştı. </st><st c="24769">Kazadan sonra bazı kayıp yıllar olmasına rağmen, Tanrı’nın sesi onunla olmuştu. </st><st c="24849">Büyükbabasının koşulsuz sevgisinin yardımıyla kedere dayanmış ve onun sayesinde hayatta kalmıştı.</st></p>
		<p><st c="24946">Yataktan çıktı ve yüzünü ovuşturdu. </st><st c="24983">Akşamdan kalmalığın izleri geçmişti. </st><st c="25020">Zonklayan baş ağrısı yoktu. </st><st c="25048">O gerçeküstü his ve belli belirsiz mide bulantısı da bedenini terk etmişti. </st><st c="25124">Öğle yemeği için lokantaya indi ve doğrudan odasına geri döndü. </st><st c="25188">Dışarıda hızla giden arabaları ve bağıran insanları duydu. </st><em><st c="25247">Ne oluyor şimdi?</st></em><st c="25263"> diye düşündü kendi kendine ve meydana açılan pencereden dışarıya baktı. </st><st c="25336">Uzaklaşan arabaları ve birbirlerine bağıran koruyucu giysiler giymiş insanları gördü. </st><st c="25422">Nahoş bir ürperti omurgasından aşağıya doğru indi. </st><st c="25473">Öngörülemez zamanlardı bunlar ve belirsizlikle uğraşmak tek başına tepkileri güçlendiriyordu. </st><st c="25567">Daha fazla görmemek için, iki hızlı çekiştirmeyle perdeyi kapadı, sonra da uzaktan kumandayı aldı ve televizyonu açtı. </st><st c="25686">Dışarıdaki gürültüyü bastırmak için sesi açtı ama gördüğü tek şey, penceresinin dışındakilerden daha kötü durumlarla ilgili haber bültenleri oldu. </st><st c="25833">Bu olayları defalarca duymuştu zaten. </st><st c="25871">Bunlar korkusunu bastırmaktan ziyade güçlendiriyordu. </st><st c="25925">Programlanmış koridor yürüyüşü zamanı gelmişti. </st><st c="25973">Rahatladı, odasından kaçarcasına çıktı.</st></p>
		<p><st c="26012">Artık tanıdık olan koridorlarda yürürken, üstündeki stresi attı. </st><st c="26078">Hızlı adımlar duygularından kurtulmasına yardımcı oldu. </st><st c="26134">İçinde birikenlerle dışarıda olup bitenleri silkeleyip atmak için koşmaya başladı. </st><st c="26217">Bu sessizlik, televizyondaki bitmez tükenmez haber bültenleriyle hoş bir tezat oluşturmuştu. </st><st c="26310">Koridorlardan birinin sonunda, mat maundan iki tane çift kanatlı kapıyı geçti. </st><st c="26389">Kapılar aralıktı ve içeriye gizlice bakmak için durdu.</st></p>
		<p><st c="26443">Küçük bir sahnesi olan büyük bir odaydı. </st><st c="26485">Arka duvarı büyük bir projeksiyon perdesi kaplıyordu ve küçük bir masanın üstünde bir bilgisayar ve bir mikrofon vardı. </st><st c="26605">Sahnenin önüne dinleyicileri bekleyen sandalyeler dizilmişti. </st><st c="26667">Erik duraksadı. </st><st c="26683">Dünkü olaylar ve aldığı uyarı geldi aklına. </st><st c="26727">Mutfaktaki kadın, programlanan yerden başka bir yerde olmanın kurallara aykırı olduğunu açık bir şekilde söylemişti. </st><st c="26844">Ve çevrede kameralar olup olmadığını kim bilebilirdi ki?</st></p>
		<p><st c="26900">Ama Erik’in içinden bir şey, fark etmeyeceğini söyledi. </st><st c="26957">Ki bir şeyden kesinlikle emindi, çok uzun zamandır bu odaya kimse girmemişti ve şimdi de hiç kimse girmeyecekti. </st><st c="27070">İçeri girdi ve kapıyı arkasından sessizce kapadı. </st><st c="27120">Bu küçük sahne, zapt etmesi fazlasıyla heyecan uyandıran bir fikir verdi ona.</st></p>
		<p><st c="27197">Burasının konferans salonu olarak kullanıldığı barizdi. </st><st c="27254">Sahneye yaklaştı ve büyük perdeyi sıkıcı Power-Point sunumlarına bir fon olarak hayal etti. </st><st c="27346">Artan verimlilik ve kurumları daha modern hale getirmek için fırsatlarla ilgili asla bitmeyen konuşmaları neredeyse duyabiliyordu. </st><st c="27477">Katı bir disiplinle her şey, dünyayı doğrudan anlamsızlığa yönlendirmişti. </st><st c="27552">Oysa şimdi, bilgisayarı ve perdeyi uykusundan uyandıracaktı çünkü başka planları vardı.</st></p>
		<p><st c="27639">Her şey kurulduğunda, mutfaktaki kadını yeniden aradı. </st><st c="27695">Kadın ilk zil susmadan telefonu açtı.</st></p>
		<p><st c="27732">“Spor yapmayı bitirdin mi?”</st></p>
		<p><st c="27760">“Evet, birkaç saat önceydi bu, değil mi?” diye karşılık verdi.</st></p>
		<p><st c="27823">“Beşinci kattasın, değil mi? </st><st c="27853">Telefonunu getir ve konferans salonuna git.”</st></p>
		<p><st c="27897">Şaşırtıcı bir şekilde kadın karşı çıkmaksızın dediğini yaptı. </st><st c="27960">Anna’yı koridordaki yolculuğunda izledi.</st></p>
		<p><st c="28000">Birbirlerine bu kadar yakın ve aynı zamanda bu kadar uzak olmaları adamı şaşırttı. </st><st c="28084">Kadın içeri girerken duraksadı ve odayı kolaçan etti.</st></p>
		<p><st c="28137">“Ne yapıyorum ben burada? </st><st c="28164">Neresi burası?”</st></p>
		<p><st c="28179">“Seni bilmem ama ben dışarıdaki bütün o gürültüyle odamda rahatlayamadım. </st><st c="28254">Yani, gürültüyü bastıra biliriz diye düşündüm. </st><st c="28301">Karaoke barıma hoş geldin!”</st></p>
		<p><st c="28328">“Hayır... </st><st c="28339">Ne? </st><st c="28343">Neredesin?”</st></p>
		<p><st c="28354">“Kendi katımdaki konferans salonundayım. </st><st c="28396">İhtiyacımız olan her şey her iki odada da olmalı. </st><st c="28446">Bilgisayarın yanına git, açmana yardım edeceğim.”</st></p>
		<p><st c="28495">Kadına kendi ortamının neye benzediğini göstermek için telefonunu çevirdi. </st><st c="28571">Kadın çevresine bakındı ve podyumun yanındaki bilgisayara doğru yürüdü.</st></p>
		<p><st c="28642">“Ben hiç karaoke yapmadım.”</st></p>
		<p><st c="28670">“Tabii ki yapmadın, bu yüzden yapman için mükemmel bir zaman bu.”</st></p>
		<p><st c="28736">Kadının kabloların hepsini yerine takmasına ve programı kurmasına yardım ettikten sonra, kendi bilgisayarını çalıştırdı. </st><st c="28858">Tracy Chapman’ın </st><em><st c="28875">Talkin’ Bout a Revolution</st></em><st c="28900"> şarkısı yükseldi. </st><st c="28919">Erik müziğin temposuna ayak uydurdu ve kadının da katılmasını sağlamaya çalıştı.</st></p>
		<p><st c="28999">Anna gülümsedi, biraz utanmıştı ama adam fark etmemiş gibi yaptı, bunun yerine doğru söyleyip söylemediğine aldırmaksızın, şarkıyı yüksek sesle söyledi. </st><st c="29153">Karaoke aldırmamakla, açılmaya cesaret etmekle ilgiliydi, iyi bir şarkıcı olmakla ilgili değildi.</st></p>
		<p><st c="29250">Vaaz verdiği zaman tecrübe ettiği şey de aynıydı. </st><st c="29301">Sahnede, kendisinin daha iyi bir versiyonu haline geliyordu. </st><st c="29362">İçinde biriktirdiklerini serbest bırakabildiği zamandı bu. </st><st c="29421">Dalıp düşünmeye verdiği bir araydı.</st></p>
		<p><st c="29456">Cemaatiyle geçirdiği Pazar günlerini özlemişti. </st><st c="29505">Topluluğu ve sadece bir bütünün parçası olma hissini değil ama aslında yol gösteren kişi olmayı da özlemişti. </st><st c="29615">İnsanların sonsuz güvenlerini ifade ederek yüzlerini ona dönmesini görmeyi özlemişti. </st><st c="29701">Cemaatinden birçok kişinin hâlâ kendisini orada izlediğini bilmesine rağmen, yabancılara çevrimiçi vaaz vermek aynı şey değildi. </st><st c="29830">Vaiz’in Video Günlüğü’ne katılım iyiydi ve küresel salgın boyunca sayı artmıştı. </st><st c="29911">Baptist olmasalar da insanların iman edecek ve inanacak bir şeye ihtiyaçları vardı.</st></p>
		<p><st c="29994">Şimdi şarkının her kelimesini söylüyor, her birine hayat ve anlam vermeye çalışıyordu. </st><st c="30082">Kendini canlandırırken, şarkıyı da canlandırıyordu. </st><st c="30134">Vücudu pistte ustaca hareket ediyordu, vücudunun yol göstermesine izin verdi.</st></p>
		<p><st c="30211">Kendi coşkusu mutfaktaki kadına da bulaşmıştı, o da ritme uygun olarak hareket ediyordu. </st><st c="30301">Başlangıçta mahcup, biraz kısıtlı hamlelerle hareket etse de müziğe kendini bıraktıkça oldukça, rahatladı, daha fazla alan kullanmaya başladı.</st></p>
		<p><st c="30443">Kadının olaydan kopmamasını sağlayacak şekilde, Avicii’den </st><em><st c="30503">Wake Me Up</st></em><st c="30513">’ın ara vermeksizin başlamasına izin verdi ve bağırarak şarkıyı birlikte söyleyelim dedi. </st><st c="30604">Kadın önce başını hayır anlamında salladı ama kısa bir süre sonra pes etti ve şarkıyı söylemekten ziyade “Her şey bittiğinde beni uyandırın, bilge ve daha yaşlı olduğumda...” diye bağırırken, birlikte oradan oraya zıpladılar. </st><st c="30830">Çok ihtiyaç duydukları bir rahatlamaydı bu.</st></p>
		<p><st c="30873">“İşte karaoke böyle yapılır!” Erik zorlukla soluk aldı ve güldü. </st><st c="30939">“Şimdi sıra sende.”</st></p>
		<p><st c="30958">“Tamam,” diye karşılık verdi, bir eliyle kendini yelpazeleyerek. </st><st c="31024">Bilgisayardaki şarkıları ekranda kaydırarak ilerletmeye başladığında, nefessiz kalmış gibiydi.</st></p>
		<p><st c="31118">Seçtiği şarkıyı ayarladı ve çekinerek </st><em><st c="31157">Nothing Compares to You</st></em><st c="31180">’yu söylemeye başladı. </st><st c="31204">Utanmıştı, oturdu ve bakışlarını kameradan öteye çevirdi.</st></p>
		<p><st c="31261">Sesi seçtiği şarkıda daha da yükseldi ama duyguları baskın çıktığında, zaman zaman sesi titriyordu. </st><st c="31362">Erik kadını sessizce izledi, şarkı onu etkilemiş, boğazına bir yumruk oturmuştu. </st><st c="31443">Dış görünüşünün ardındaki kadını gözünde canlandırdı ve elini uzatıp kadının yanağını okşamak istedi. </st><st c="31545">Onu kollarının arasına alıp avutmak istedi; çünkü gördüğü şey, avutulmaya ve koşulsuz sevgiye ihtiyacı olan bir kişiydi.</st></p>
		<p><st c="31665">Ama cümlenin ortasında durdu Anna. </st><st c="31701">Müziği kapadı ve doğrudan kameraya baktı.</st></p>
		<p><st c="31742">“Sana bir şey söylemeliyim,” dedi ve ekrandan ona ciddi bir şekilde baktı. </st><st c="31818">“Ben hastaneden kaçtım. </st><st c="31842">Nöbetin ortasında terk ettim ve kaçtım. </st><st c="31882">Şu anda beni arıyor olmaları çok muhtemel, yaptığım şeyi yapmak yasadışı. </st><st c="31956">Otele takma isimle kayıt yaptırdım. </st><st c="31992">Her gün ortaya çıkaracaklar diye korkuyorum. </st><st c="32037">Ama artık gına gelmişti, daha fazla dayanamıyordum. </st><st c="32089">Öyle çok ölüm vardı ki. </st><st c="32113">Özellikle bir kadın geliyor aklıma, son gün gelen bir kadın. </st><st c="32174">Ölüyordu, sadece birkaç saati kalmıştı. </st><st c="32214">Genç bir adam geldi, kadının oğlu olduğu ortaya çıktı. </st><st c="32269">Kadına doğru koştu, korumaları ve doktorları geçti. </st><st c="32321">Annesinin kollarında ölmek için, yatağın içine, onun yanına girdi. </st><st c="32388">Kesinlikle korkusuzdu ve bu beni dehşete düşürdü. </st><st c="32438">Bu beni öyle korkuttu ki kaçıverdim sadece. </st><st c="32482">Her şeyi terk ettim.”</st></p>
		<p><st c="32503">Kadının gözlerindeki yaşları, derin ve kapkaranlık acısını gördü. </st><st c="32570">Bir kez daha, elini uzatıp kadının yanağını okşamak istedi.</st></p>
		<p><st c="32629">“Hiçbir zaman gidecek yerim olmadı,” diye devam etti. </st><st c="32684">“Hiçbir zaman gidecek kimsem olmadı. </st><st c="32721">Bu beni çok korkutuyor. </st><st c="32745">Tek başıma öleceğim.”</st></p>
		<p><st c="32766">Kadın telefonunu kapadı ve Erik’in ekranı karardı. </st><st c="32818">Kadını avutmaya vakti olmamıştı bile, bunu deneme şansı verilmemişti bile. </st><st c="32893">Kadın gidivermişti.</st></p>
	</section>
<div id="charCountTotal" value="32912"></div></body>
</html>
