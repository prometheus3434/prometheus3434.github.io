<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Buzul</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">BÖLÜM 3</st></h1>
		<h2><st c="8">ANNA</st></h2>
		<p><st c="13">Anna kaçmalıydı, uzağa kaçmalıydı. </st><st c="49">Eli tırabzandan aşağı kayıyor, şakakları zonkluyor ve sanki acele etmenin bir faydası olacakmış gibi merdivenlerden aşağı koşuyordu, kendisiyle adam arasına koymayı ancak şimdi başardığı mesafe koridordaki karşılaşmalarını silecekmiş gibi.</st></p>
		<p><st c="288">Bu kadar mıydı? </st><st c="305">Akşam yemeğine giderken koridora doğru ihmalkar bir dönüş. </st><st c="364">Hayat böyle mi sona erecekti?</st></p>
		<p><st c="393">437 numaralı odadaki adamla ikinci kez karşılaşmıştı. </st><st c="448">İlki mutfaktaydı ve kimseye bir şey olmamıştı. </st><st c="495">İkisi de hastalanmamışlardı. </st><st c="524">Şimdi aynı şey olmuştu yine, koridorda. </st><st c="564">Birbirlerine o kadar yaklaşmışlardı ki neredeyse adamın kokusunu almıştı. </st><st c="638">En az on metrelik gerekli mesafeden kesinlikle daha yakındılar.</st></p>
		<p><st c="701">Lobiye indiğinde, nefes nefese kalmıştı. </st><st c="743">Doğrudan resepsiyona doğru gitti.</st></p>
		<p><st c="776">Buraya kadardı. </st><st c="793">Koşturmalar, yeniyetme yöntemler yeterdi. </st><st c="835">Bu küçük oyun bitmeliydi. </st><st c="861">Telsizleri almak aptalca bir fikirdi. </st><st c="899">Pişman olacağı günleri görecek kadar uzun yaşayacağını umduğu büyük bir hataydı.</st></p>
		<p><st c="979">Birkaç gün önce bulduğu resepsiyon bürosunun arkasına geri koymadan önce, elindeki telsize kısa bir süre baktı. </st><st c="1092">Kararlı bir tavırla bugünün planlanmış akşam yemeği için lokantaya yürüdü.</st></p>
		<p><st c="1166">Anna masaya oturdu ve çatalını batırmadan önce bugünün somon balığının ambalajını açtı. </st><st c="1255">Bir an için pembe ete yakından baktı. </st><st c="1293">Otelde kaldığı her gün öğle ve akşam yemeği için aynı şey. </st><st c="1352">Yakında bu yemeği 150. </st><st c="1375">defa yemiş olacaktı.</st></p>
		<p><st c="1395">Bir nefes verdi ve çatalı ağzına soktu. </st><st c="1436">Kendini yüreklendirdi, mekanik hareketlerle çiğnedi ve yuttu, bütün bunlar olurken yüzü sirke satıyordu. </st><st c="1541">Bu akşam somon balığını sızlanmadan yiyecekti. </st><st c="1588">Ayrıcalıklı olduğunu biliyordu. </st><st c="1620">Bu otele giriş yaparak şansını oldukça artırmıştı. </st><st c="1671">Kendisine hayatta kalmak için bir şans satın almıştı, herkese nasip olmayan bir ayrıcalık. </st><st c="1762">Ve şimdiye kadar, bu şansla ne yapıyordu? </st><st c="1804">Her şey hakkında, yemek, can sıkıntısı, her şey hakkında şikayet ediyordu. </st><st c="1879">Şişelerin dibini görüp görüp ve kendine acıyordu. </st><st c="1929">Ve son birkaç günde, daha bile kötü şeyler yapmıştı. </st><st c="1982">Hayatına başka bir insanı davet etmişti ve birlikte ölümle dans ediyorlardı.</st></p>
		<p><st c="2058">İşlerin değişmesi gerekiyordu.</st></p>
		<p><st c="2089">Yemek yerken, dışarıdaki meydana bakmamaya çalışarak, başını eğip masaya baktı. </st><st c="2170">Eğer dışarı bakarsa, eski yaşamıyla ilgili her zamanki düşüncelerinde sıkışıp kalacağını biliyordu. </st><st c="2270">Hayalini canlandırmak için gözlerini kısacak, meydanda dolaşan hayaletleri görmeye çalışacak, bir gündüz düşüne dalacaktı. </st><st c="2393">Bunu da durdurmalıydı artık. </st><st c="2422">437 numaralı odadaki adama yaklaşmasına neden olan da bu rüyalardı şüphesiz. </st><st c="2499">Eski yaşamından bir şeyin, küçücük bir şeyin, yeni yaşamına girebileceği gibi asılsız bir fikir.</st></p>
		<p><st c="2595">Eğer hayatta kalmak istiyorsa, bundan daha mantıklı olmalıydı. </st><st c="2659">Kuralları izlemeli, başını aşağıda tutmalı ve at gözlüklerini takmalıydı; dışarıda olan bitene kafasını takmamalı, sadece hayatta kalmaya yoğunlaşmalıydı. </st><st c="2814">Güçlü olmalıydı.</st></p>
		<p><st c="2830">Masadan kalktığında, tabağı sıyırıp temizlemişti. </st><st c="2881">Gözleri yerde lokantadan çıktı, yukarı bakmadan resepsiyonu geçti ve asansörün çağırma düğmesine bastı. </st><st c="2985">Asansör önünde parlak kapılarını açmadan önce, gelişini bir uğultuyla bildirdi.</st></p>
		<p><st c="3064">Boş kabine gözlerini dikti. </st><st c="3093">İçeri adım atmalı, dördüncü kat düğmesine basmalı ve doğrudan odasına gitmeliydi. </st><st c="3175">Dişlerini fırçalamalı, belki birkaç dakika haberleri seyredip, ateşinin çıkmamasını ummalıydı. </st><st c="3270">Ve eğer şanslıysa, o koridordaki enfeksiyondan kaçmayı başarmışsa, yarın sabah yataktan kalkacaktı. </st><st c="3370">Giyinecekti. </st><st c="3383">günlük programını izleyecekti: lokanta, spor salonu, otel odası. </st><st c="3448">Her şeyin sona ereceği, otelde geçirdiği zamanın uzak bir anıdan başka bir şey olmayacağı bir gün gelebilene kadar, her gün aynı süreç.</st></p>
		<p><st c="3583">Elleriyle yüzünü kapadı, parmak uçlarıyla alnına masaj yaptı.</st></p>
		<p><st c="3645">“Kahretsin,” diye tısladı ve kapılar kapanmadan hemen önce, asansöre adımını attı. </st><st c="3729">Odasına vardığında, hemen banyoya gitti. </st><st c="3770">Termometreyi bulmak için makyaj çantasını karıştırdı ve aletin işini yapması için sabırla bekledi. </st><st c="3869">Uyarı sesi çıkardığında, aleti hızla ağzından çıkardı ve ölçümü okuduğunda birazcık rahatladı. </st><st c="3964">Vücut ısısı hâlâ normaldi.</st></p>
		<p><st c="3990">437 numaralı odadaki adam ne yapıyordu? </st><st c="4031">Bilgisayarını aldı ve günün programına baktı. </st><st c="4077">Adamın akşam yemeği sırası geliyordu. </st><st c="4115">Lokantaya gidebilecek miydi? </st><st c="4144">Eğer enfekte olmuşsa, yeni başlayan ateşiyle, hala odasında olmalıydı muhtemelen. </st><st c="4226">Ama eğer lokantadaysa, o da atlatmış demekti. </st><st c="4272">Şimdilik. </st><st c="4282">Duraksadı, sadece programa göre hareket etmeli, sırası gelene kadar burada kalmalıydı. </st><st c="4369">Bütün bunları biliyordu. </st><st c="4394">Yine de karşı koyamadığı bir tür amansız güçle hareket ederek, kısa bir süre sonra kendini koridorda buldu. </st><st c="4502">Kendisiyle yaptığı sessiz tartışmada, başka bir insanı görme dürtüsü, hayatta kalmaya dair bütün mantıklı savlara baskın çıkıyordu. </st><st c="4634">Adam onu görmeden kısacık bir bakacaktı. </st><st c="4675">Terlikleri, halının üstünde, adımlarını neredeyse sessiz kılıyordu. </st><st c="4743">Merdivenlerden aşağı hızla indi. </st><st c="4776">O kata yaklaşınca yavaşladı ve elinden geldiğince sessizce son kez koştu.</st></p>
		<p><st c="4849">İnce bir aralıktan otel lobisinin manzarasını görene kadar, merdiven boşluğunun kapısını yavaşça iterek açtı. </st><st c="4960">Etrafta kimse yoktu, böylece fark edilmeden resepsiyonu çabucak geçti ve başka bir merdiven dizisinden lokantaya doğru ilerledi.</st></p>
		<p><st c="5088">Ve işte oradaydı. </st><st c="5107">Adamı camdan gördü, pencerenin yanındaki masalardan birinde oturuyordu. </st><st c="5179">Arkası ona dönük olduğu için, yemeğini göremiyordu ama ne yediğini kesinlikle biliyordu elbette. </st><st c="5276">Görebildiği şey, adamın neredeyse bir cerrah gibi çatal bıçağı, peçeteyi ve tuzluğu önüne düzgünce yerleştirdiğiydi. </st><st c="5393">Düşündüğünde, aşırı tedbirliydi.</st></p>
		<p><st c="5425">Anna adamı inceledi, kısa saçlarını ve dik duruşunu, gövdesinin üst kısmını hafifçe saran keten gömleğini. </st><st c="5533">Adamın ne düşündüğünü merak etti. </st><st c="5567">O da ateşini ölçmüş müydü? </st><st c="5594">Enfekte olduğunu düşünüp endişelenmiş miydi, Anna için de endişelenmiş miydi? </st><st c="5672">Telsizi geri verdiğinden bu yana, onunla temas kurmaya çalışmış mıydı?</st></p>
		<p><st c="5742">Çömeldi ve görünmemek ama yine de biraz daha yaklaşmak için, sessizce adım adım sokuldu. </st><st c="5832">Kendini duruma öylesine kaptırmıştı ki yanındaki dekoratif cilalı metalden ağır paravanı fark etmedi. </st><st c="5934">Dirseği çarpınca, paravan gümbürtüyle kalın kırmızı halının üstüne düştü. </st><st c="6008">Adam doğrulup çevresine baktı. </st><st c="6039">Ayağa kalktı, Anna onu profilden kısaca görebildi. </st><st c="6090">Anna, merdivenlerden çabucak geri gitmesi gerektiğini anladı.</st></p>
		<p><st c="6151">Sendeleyerek kalktı ve koşarak resepsiyonu geçti. </st><st c="6202">Artık sessiz değildi, terlikleri balıksırtı parkeye çarpıyordu. </st><st c="6266">Merdiven boşluğuna açılan kapıdaki cıvata, kapı kolunu çektiğinde bir gürültü çıkardı; bir sonraki kata ulaştığında, kapının arkasından çarparak kapandığını duydu.</st></p>
		<p><st c="6429">Otelin ses sisteminden son aylarda nefret etmeyi öğrendiği ses geldi. </st><st c="6500">Ne sesin kime ait olduğunu biliyordu, ne de önceden kaydedilip programlandığını, ne birinin o anda onu kameradan seyredip, kuralları çiğneyişini izlediğini biliyordu; ne de daha önce defalarca duyduğu ifadelerden birini tekrarlayıp tekrarlamayacağını.</st></p>
		<p><em><st c="6751">Tüm ziyaretçilerimizin güvenliği için, mesafenizi korumanıza çok dikkat etmenizi rica ederiz.</st></em></p>
		<p><st c="6845">Anna odasının kapısını kapadı. </st><st c="6877">Merdivenlerden yukarı koşmak, bacaklarındaki gücün bitmesine neden olmuştu ve sırtı kapıya dayalı halıya doğru kaydı, orada oturup kaldı.</st></p>
		<p><st c="7014">Adam onu duymuştu evet. </st><st c="7039">Ama görmüş müydü? </st><st c="7057">Hızlı hızlı soludu ve başını ellerinin arasına gömdü.</st></p>
		<p><st c="7110">Anna termometreyi ikinci defa dilinin altında koyduğunda, bir saat kadar daha geçmişti. </st><st c="7199">437 numaralı odadaki adama gizlice yaklaşmak için lokantaya yaptığı aptalca geziden bu yana sakinleşmişti. </st><st c="7306">Kendini toparlayarak, sonucu beklerken pencereye gitti, perdeyi çekti ve kendi yansımasıyla karşılaştı. </st><st c="7410">Camın öbür tarafında, akşamın karanlığı çökmüştü ve meydan sadece sinemanın büyük tabelasıyla ve seyrek elektrik direkleriyle aydınlanıyordu.</st></p>
		<p><st c="7551">Stockholm bundan daha karanlık olmuş muydu hiç? </st><st c="7600">Geçmişte, evet, ışığın lüks olduğu ve her aydınlatılan saatin, odun, gaz veya gazyağı maliyetine karşılık ölçülmek zorunda olduğu zamanlarda. </st><st c="7742">Ve belki de savaş süresince. </st><st c="7771">Anna Stockholm’ün merkezinde uzun bir süre yaşamıştı ve en karanlık kış geceleri boyunca bile ışığın kıymetini bilememişti; arabaların asfaltın üstünde yansıyan beyaz kısa farları, lokantaların ve barların davetkâr ışıkları, ofis pencerelerinden mavi ekran koruyucu ışıkları, Stockholmlülerin kabanlarından sarkan küçük kırmızı LED ışıklar. </st><st c="8112">Birçok dükkan tabelası ve reklam panosu gibi, sokak ve trafik ışıkları hâlâ yanıyordu. </st><st c="8199">Evlerde de hâlâ ışık vardı ama şehir adım adım daha karanlık hale geliyordu.</st></p>
		<p><st c="8275">Termometre uyarı sesi çıkardı. </st><st c="8307">Küçük ekran tıpkı önceki okuma gibi 37,2 dereceyi gösterdi. </st><st c="8367">Kol saatine baktı. </st><st c="8386">Birbiriyle karşılaşmalarından bu yana üç saat geçmişti.</st></p>
		<p><st c="8441">Norma hızıyla seyreden virüs, onu çoktan öldürmüş olmalıydı. </st><st c="8503">Ama daha yavaş bir seyirle bile, şimdiye kadar ilk bulguları ortaya çıkmalıydı. </st><st c="8583">Vücut ısısının yükselmesi, düzensiz kalp atışı, ani ürpermeler. </st><st c="8647">Bu bulgulardan hiçbiri yoktu. </st><st c="8677">Aksine, kendini uzun süredir olduğundan daha iyi hissediyordu. </st><st c="8740">Termometreyi komodinin üstüne koyarken, hafiflemiş hissetti. </st><st c="8801">Bir kez daha kapıdan sessizce çıktı ve telsizi aldığı lobiye, merdivenlerden aşağı neredeyse koşarak indi. </st><st c="8908">Bu sefer, hiçbir riske aldırmıyordu, telsizi geri alması lazımdı. </st><st c="8974">Karşısında durulamayacak kadar güçlü bir dürtüydü bu. </st><st c="9028">Yatağına otururken güldü; adamın onu lokantada daha önce görmüş olabilmesi gerçeğini dert etmeksizin, 437 numaralı odadakini telsizle aradı.</st></p>
		<p><st c="9168">“Alo,” dedi.</st></p>
		<p><st c="9181">Adam hemen cevap verdi.</st></p>
		<p><st c="9205">“İyi misin?”</st></p>
		<p><st c="9218">“Henüz iyiyim, bulgu yok. </st><st c="9245">Sen?”</st></p>
		<p><st c="9250">“Ben de.”</st></p>
		<p><st c="9260">Bu kısa onaylama Anna’nın gevşemesini sağladı ve yatakta geriye yaslanarak gülümsedi.</st></p>
		<p><st c="9346">“Doğum günümde ölmek durumunda kalmadım,” dedi adam, “bu da bir şeydir.”</st></p>
		<p><st c="9419">“Bugün senin doğum günün mü?”</st></p>
		<p><st c="9449">“Evet, hatta bir hediye bile aldım. </st><st c="9486">Otel, somon balığımın yanına ambalajlı bir Bakewell tartı bırakmış. </st><st c="9554">İşte o zaman, İsveç’in en şık sığınağındaki bir odaya para ödediğini anlıyorsun.”</st></p>
		<p><st c="9635">“Tabii ki,” diye güldü Anna.</st></p>
		<p><st c="9664">“Peki, senin doğum günün ne zaman?”</st></p>
		<p><st c="9700">“Biraz daha var, 10 Şubat.”</st></p>
		<p><st c="9728">“10 Şubat mı?”</st></p>
		<p><st c="9743">“Evet.”</st></p>
		<p><st c="9751">“E, bugün 10 Şubat. </st><st c="9772">Benim de doğum günüm 10 Şubat.”</st></p>
		<p><st c="9803">“Mümkün değil, bugün değil, bu...”Anna komodinin üstündeki cep telefonuna uzandı, ekrandaki tarihi kontrol etti, “Bugün,” dedi, “aman Tanrım, bugün. </st><st c="9953">Bugün benim doğum günüm.”</st></p>
		<p><st c="9978">“Mutlu yıllar.”</st></p>
		<p><st c="9994">Kadın güldü. </st><st c="10008">“Teşekkür ederim, sana da mutlu yıllar. </st><st c="10048">Çok yaşayalım.”</st></p>
		<p><st c="10063">“Ama sana neden pasta vermediler?”</st></p>
		<p><st c="10098">“Biri, seni daha çok seviyor olmalı,” diye cevapladı Anna, sesini kısık tutmaya çalışarak. </st><st c="10190">Ama aslında nedenini biliyordu. </st><st c="10222">Otel yönetimine vermiş olduğu bilgiye göre, doğum günü tamamen başka bir gündü. </st><st c="10302">Sustular ve adamın diğer tarafta esnemesini bastırdığını duyabildi. </st><st c="10370">Anna yorganı çekti, elektrik düğmesine uzandı ve ışıkları söndürdü. </st><st c="10438">Gözlerini kapadı, telsizi yastığın üstüne, yanına bıraktı.</st></p>
		<p><st c="10496">“Buna ne kadar dayanacağımızı merak ediyorum,” dedi Anna, “insanların ayrı yaşamasına. </st><st c="10584">İşe yarayabileceğini, uzun bir süre böyle yaşayabileceğimizi düşünüyorum. </st><st c="10658">Yani, işe yarıyor işte, biz konuşuyoruz. </st><st c="10699">Küçük aletlerimiz var, telefonlar, telsizler, ne varsa işte. </st><st c="10760">Elektrik kesildiğinde veya piller bittiğinde, birbirimize notlar gönderebiliriz, , eskiden okulda sıradan sıraya not gönderen çocuklar gibi. </st><st c="10901">Her durumda konuşabiliriz, galiba ve konuşmak öldürmez adamı. </st><st c="10963">İletişim kurabiliriz ve önemli olan tek şey bu, öyle değil mi?”</st></p>
		<p><st c="11026">Adamın cevabı yavaş, gözlerini açık tutmak için mücadele eden birinin sesi gibi geldi. </st><st c="11114">“Tek şey bu değil. </st><st c="11133">Konuşmak için birisinin olması önemli ama başka şeyler de var.”</st></p>
		<p><st c="11196">“Olabilir,” dedi kadın.</st></p>
		<p><st c="11220">Kısa bir süre sonra telsizden tek duyabildiği, adamın derin soluk alıp verişi ve hafif hafif horlamasıydı; birkaç dakika sonra Anna da uyudu.</st></p>
		<p><st c="11362">Birkaç saat sonra uyandı, telsize uzandı ve aleti kapadı. </st><st c="11421">Tuvalete gitti ve o gün olan bitenleri düşündü. </st><st c="11469">Ve 437 numaralı odadaki adamla konuştuğu her şeyi. </st><st c="11520">dekimse, adama gizlice yaklaşmasının bahsini açmadı. </st><st c="11573">Bir gürültü duymuş ve Anna’dan şüphelenmiş olmalıydı. </st><st c="11627">Ama bu konuda bir şey demedi ve Anna bunun için minnettardı.</st></p>
		<p><st c="11687">Eğer Erik bir şey söylemeseydi, kendi doğum günü hiç fark edilmeden geçip gidecekti. </st><st c="11773">İşin sonunda, doğum gününü yabancı bir adamla telsiz üzerinden kutlamıştı ve bu eskilerinden daha iyi bir kutlama olmuştu. </st><st c="11896">Doğum günlerinin çoğu iyi başlardı, belki yakındaki iyi bir lokantadan getirdiği hoş bir yemekle, uzun bir köpük banyosuyla ve televizyonda güzel bir filmle. </st><st c="12054">Bazen, katlanabildiği birkaç iş arkadaşlarıyla buluşurdu. </st><st c="12112">Ama uyumadan önce, hep o arardı – Marianne. </st><st c="12156">Bu arama, günü mahveder ve tüm neşesini kaçırırdı. </st><st c="12207">En son birkaç yıl önce aramıştı.</st></p>
		<p><st c="12239">Telefonun zili geceyi bölüp Marianne’in adı ekranda göründüğünde, Anna sevdiği eski bir filmi seyretmeye hazırdı; şampanyası, atıştırmalıkları ve ve elinde kumandasıyla.</st></p>
		<p><st c="12409">“Alo, Anna,” dedi her zamanki ses tonuyla, sanki adı ayıp bir şeymiş gibi. </st><st c="12485">“Bugün hayatına bir yıl daha eklediğini fark ettim.”</st></p>
		<p><st c="12537">Anna her zaman duymadan dinlemek için, sakin bir şekilde nefes alırdı. </st><st c="12609">Bu sefer de öyle yaptı. </st><st c="12633">Yine de duyduklarının her kelimesini hatırlıyordu.</st></p>
		<p><st c="12683">“Ee, bugün kendini gereksiz bir şeylerle şımarttın mı?”</st></p>
		<p><st c="12739">Anna cevap vermediğinde Marianne birden konuyu değiştirdi; tıpkı muhabbetin istediği yöne gitmediğini hissettiği zaman yaptığı şekilde.</st></p>
		<p><st c="12875">Bunun yerine, en sevdiği konularından birine, mükemmel Kristian Åkerström’e geçti. </st><st c="12959">Anna’nın o adamı nasıl kaçırdığını senelerdir dilinden düşürmüyordu. </st><st c="13028">Her şeyin nasıl bambaşka olabileceğini. </st><st c="13068">O ailenin Anna’yı kesinlikle nasıl doğru yola getirebileceğini, Marianne’le Anders’in başaramadıklarını nasıl başarabileceğini.</st></p>
		<p><st c="13195">Kristian Åkerström’ün eşini kanserle uzun bir mücadelenin ardından kaybetmişti; ve ve Anna, Marianne’in kızının kimsenin karısı olmamasındansa Kristian’ın ölmüş karısı olmasını tercih edeceğini düşünüyordu.</st></p>
		<p><st c="13402">“Sen imkansızdın, Anna,” diye devam etti Marianne. </st><st c="13454">“Küçüklüğünden beri ne istersen kesinlikle onu yapardın. </st><st c="13511">Geri kalanımızdan daha iyi olduğunu düşünürdün. </st><st c="13559">Kendi annene babana tepeden bakardın. </st><st c="13597">Seninle gerçekten anlaşmaya çalıştım. </st><st c="13635">Elimden gelenin en iyisini yaptım. </st><st c="13670">Ama ne işe yaradı bu? </st><st c="13692">Sen bize sırt çevirmeyi seçtin. </st><st c="13724">Her zaman neye zaafın varsa, onu seçtin: üst sınıf eğitimler, sigaralar ve şehrin yüksek kültürü.”</st></p>
		<p><st c="13822">Anna yıllardır sigara içmediğini söylediğinde, hiçbir faydası olmadı. </st><st c="13893">Marienne için dokuza çıkan adı sekize ineceğe benzemiyordu.</st></p>
		<p><st c="13952">Bu konuşma aşağı yukarı ayrı şablonu izliyordu; Marianne’in yıllar içinde arıttığı bir yapıydı bu. </st><st c="14052">Hiç kimse onun gibi şikayet edemez, böbürlenemez ve suçlayamazdı. </st><st c="14118">Birkaç iyi seçilmiş kelimeyle, kendi kendine uydurduğu suçları Anna’ya itelerdi; Anders’la  nasıl yalnızlaştıkları, Anna’nın onları ne kadar az önemsediği, diğer ailelerin tatilleri nasıl çocuklarıyla kutladığı ama Anna’nın nasıl asla gerçekten “normal” bir şekilde davranmadığı hakkında. </st><st c="14406">Hep unuttuğuysa, Anna’nın hâlâ o evde olduğu yıllarda, bunların gerçekten nasıl yaşandığıydı. </st><st c="14500">Anna’nın hatırlayabildiği kadarıyla, Marianne ona asla sımsıkı sarılmamıştı, doğum gününde bile. </st><st c="14597">Hatırlayabildiği tek fiziksel temas, Marianne’in uygun görmediği bir şey söylediği zaman, bir yanından dürtülmesiydi. </st><st c="14715">Ama en önemlisi ve hâlâ en çok acı vereni, Marianne’in sonsuz tatminsizliğiydi. </st><st c="14795">İstediği çocuğun Anna olmadığını ona nasıl hissettirdiğiydi.</st></p>
		<p><st c="14855">“Neden Noel’de eve gelmedin?” diye sordu.</st></p>
		<p><st c="14897">“Benim eve gelmemi istiyor musun ki ? </st><st c="14936">Gerçekten?” diye cevap vermişti Anna son konuşmalarında.</st></p>
		<p><st c="14992">Marianne uzun bir süre ses çıkartmamıştı, konuşmaya başladığında, yükselen sesinden kulaklık cızırdıyordu.</st></p>
		<p><st c="15099">“Seni her zaman destekledim, Anna. </st><st c="15135">Kolay değildi, bunu biliyorsun. </st><st c="15167">Sana neler vermedik ki; güvenli ve olaysız bir çocukluk, başının üstünde bir çatı ve iyi bir terbiye. </st><st c="15269">Her zaman yardıma hazır olduk. </st><st c="15300">Temizlik yaptım, alışveriş yaptım, sevdiğin yemekleri yaptım. </st><st c="15362">Kıyafetlerini ben diktim, hatırlıyor musun? </st><st c="15406">Durumumuz o kadar iyi değildi biliyorsun, bu yüzden elimden gelenin en iyisini yaptım. </st><st c="15493">Bana bir kez olsun teşekkür ettin mi? </st><st c="15531">Hayır. </st><st c="15538">Ev ödevlerine yardım ettim, kaytarmana izin vermedim ki iyi notlar alasın. </st><st c="15613">Bugünkü mesleğin için eğitim görmeni sağlayan notlar. </st><st c="15667">Bugün durumunun bu kadar iyi olmasının benim sayemde olduğuna dair en küçük bir işaret gösterdin mi hiç? </st><st c="15772">Tabii ki hayır!”</st></p>
		<p><st c="15788">Anna banyoda, aynaya baktığını fark etti. </st><st c="15831">Ne kadar zamandır orada duruyordu? </st><st c="15866">Arkasını döndü ve kapalı klozete oturdu.</st></p>
		<p><st c="15906">Söylediği her şey doğruydu, Marianne bir ebeveynin yapması gereken her şeyi yapmıştı. </st><st c="15993">Anna’yı yaşamı boyunca bir gölge gibi inatla takip etmişti ve ilişkilerinin, bir şekilde ebediyen ödenemeyen bir borç senedi olduğunu unutmasına asla izin vermemişti. </st><st c="16160">Marianne’in ona vermiş olduğu her şeyi, Anna, sonsuz bir şükran ve ebeveynlerinin hayattaki seçimlerini kopyalamasıyla geri ödemeliydi.</st></p>
		<p><st c="16295">Başını sağa sola salladı. </st><st c="16322">Şimdi, yıllar sonra bile, Anna’nın bir karantina otelinde olmasına ve Marianne’in bu dünyada olmamasına rağmen, annesi hala düşüncelerinde kendine yer ediyor ve doğum gününü mahvediyordu. </st><st c="16510">Geçmişe dair düşüncelerini uzaklaştırmaya, 437 numaralı odadaki adama kaydırmaya çalıştı. </st><st c="16600">Aynı günü paylaştıkları doğum gününde, adamın derin nefes alışverişinin, kendisinin nasıl uyuttuğunu düşündü. </st><st c="16710">Otele geldiğinden bu yana bu kadar çabuk uykuya dalmamıştı ve bu sefer hiç içki içmemişti bile. </st><st c="16806">Ağzını kocaman açarak esnedi ve yatağa geri döndü, yorganın altına girdi ve başını yastığa koyar koymaz uykuya daldı.</st></p>
		<h2><st c="16923">ERIK</st></h2>
		<p><st c="16928">Erik uyandı, gerindi ve bedenini uykunun ellerinden yavaşça çekip aldı. </st><st c="17001">Rüyasında Dana’yı görmüştü. </st><st c="17029">Bahçelerinde onun önünde koşuyordu. </st><st c="17065">Ona seslendi, durmasını istedi. </st><st c="17097">Onu durdurmaya çalışmak için uzandı ama ulaşmaya her yaklaştığında, koşarak evin köşesini döndü ve gözden kayboldu. </st><st c="17213">Sanki bahçe sonsuzdu ve köşeyi her döndüğünde ev şekil değiştiriyordu.</st></p>
		<p><st c="17283">Gözlerini açıp otelin yeşil perdelerini ve duvarlarını gördüğünde, nerede olduğunu anlaması biraz vakit aldı. </st><st c="17394">Gözlerini ovuşturdu ve üzüntüsünü üstünden atmak için yatakta oturdu.</st></p>
		<p><st c="17463">Yatağın yanındaki saat dokuz otuzu gösteriyordu. </st><st c="17513">Uyanmak için makul bir saat. </st><st c="17542">Burada günlük ritmi korumak zordu. </st><st c="17577">Zaman ve mekân harmanlanıp bir olmuştu. </st><st c="17617">Otelin yemek ve olanaklarından faydalanmak için hazırlanan program, her uyumak istediğinde uyuyamamasının büyük oranda tek nedeniydi.</st></p>
		<p><st c="17750">Bu ve günlük vaazları olmasa, kesinlikle salıp, vücudu ne zaman isterse, gece gündüz fark etmeden uyurdu. </st><st c="17857">Ama şu anda, her gün onlarla konuşacağına güvenen insanlar vardı. </st><st c="17923">İnsanların ona ihtiyacı vardı. </st><st c="17954">Yatağın içinde yanında duran telsizi aldı, düğmeye bastı ve mutfaktaki kadını aradı.</st></p>
		<p><st c="18038">Kadın uykulu bir “I-mm...” sesiyle karşılık verdi.</st></p>
		<p><st c="18089">“Günaydın, günaydın, günaydın! </st><st c="18121">Salgın Radyosuna hoş geldiniz. </st><st c="18152">“Bildiğimiz Dünyanın Sonu” gibi klasik hit şarkılar çalıyoruz. </st><st c="18215">Telefon santralı açık ve isteklerinizi duymayı hevesle bekliyoruz. </st><st c="18282">Ama unutmayın, seçimlerinizi dikkatli yapın çünkü bu duyup duyacağınız son şarkı olabilir.”</st></p>
		<p><st c="18373">Kadın öbür uçta güldü.</st></p>
		<p><st c="18396">“Alanis Morisette’ten “İronik” adlı şarkıyı duymak isterim. </st><st c="18457">Her nedense uygunmuş gibi geldi.”</st></p>
		<p><st c="18490">“Yani, Salgın Radyosunun kıyamet hissine katkıda bulunmamak gibi bir sosyal sorumluluğu var hâlâ; bu yüzden, biraz daha neşeli bir şey seçmenizi tercih ederiz. </st><st c="18651">Açıkçası, biraz daha az ironik bir şey. </st><st c="18691">Eurythmics’ten “Yarın Geldiğinde” adlı şarkı nasıl olur?”</st></p>
		<p><st c="18748">Radyo istasyonuyla ilgili şakalaşmaya devam ettiler ve Erik kadına seçtiği şarkılarla ilgili bazı bahaneler söyledi.</st></p>
		<p><st c="18865">Sonunda, kadın o kadar çok güldü ki gözünden yaş geldi. </st><st c="18922">“Duş yapmam lazım. </st><st c="18941">Daha sonra öğle yemeği için aşağı indiğimde, bana eşlik etmek ister misin?” diye sordu, kendini toparladığı zaman.</st></p>
		<p><st c="19055">“Memnun olurum,” dedi adam, “vakti geldiğinde ara beni yeter.”</st></p>
		<p><st c="19118">Erik gerindikten sonra, duş almaya ve odasına getirilen kahvaltıyı yapmaya karar verdi.</st></p>
		<p><st c="19206">Mutfaktaki kadın bir saat sonra, lokantaya giderken onu aradı. </st><st c="19270">Erik kadının, aydınlatılmış resepsiyonun yanından kendinden emin bir şekilde geçişini, merdivenleri elini yeni cilalanmış tırabzana hafifçe koyarak birkaç adımda alışını ve bir önceki gün lokantadan ayrılırken bir an için gözüne ilişen kapı aralığından içeri girişini gözünde canlandırdı. </st><st c="19559">Programa göre kendisine tahsis edilmiş zamanda kadının orada ne yaptığını bilmiyordu ama bunun bahsini açmamak en iyisiydi.</st></p>
		<p><st c="19682">“Peynir,” dedi günün ambalajlı yemeğinin başına geldiğinde, “İnek sütünden yapılmış gerçek peyniri özlüyorum. </st><st c="19793">Fransa’dan, ölüm gibi kokan ama tadı harika olan krem gibi peynir. </st><st c="19860">Şu anda bir parça peynir için her şeyi verebilirdim. </st><st c="19913">Sen neyi özledin?”</st></p>
		<p><st c="19931">“Budapeşte’deki Büyük Otel’de, çok soğuk, donma noktasına olabildiğince yakın soğuklukta şampanya servis ederler. </st><st c="20046">Şampanyayla birlikte küçük bir kraker ve bir parça havyar alırsın. </st><st c="20113">Tarifsizdir.”</st></p>
		<p><st c="20126">Erik karantina başladığından bu yana yediği tekdüze yemeklere alışacağını düşünmüştü. </st><st c="20213">Özellikle dış dünya yaşama bir tehdit oluşturduğunda, insanın yemek özlemini durdurmasının ve sadece açlığını doyurmakla mutlu olmasının mümkün olduğunu düşünmüştü. </st><st c="20378">Uzaydayken doymak için sadece besleyici bir hap alan astronotlar gibi yaşayabileceğini düşünürdü. </st><st c="20476">Ama gel gör ki yemek özlemi zamanının çoğunu alıyordu. </st><st c="20531">Yemekle ilgili, hayatında hiç olmadığı kadar çok hayal kuruyordu ve düşünüyordu. </st><st c="20612">Daha önce kriz zamanlarından geçmişti ve </st><em><st c="20653">ne</st></em><st c="20655"> yediğinin ne kadar az önemli olduğunu biliyordu. </st><st c="20705">Ama bu krizin faklı olduğu ortaya çıkmıştı. </st><st c="20749">Felakette ve ölümde, yemek önemini kaybederdi; ama bir salgında, her nedense daha önemli hale gelmişti. </st><st c="20853">Otele geldiği zaman, yemeklerin evdekinden daha iyi olacağını ummuştu; ama somon balığını ilk tattığında, hayal kırıklığına uğramıştı. </st><st c="20988">Şimdiyse tat alıcıları pes etmek ve ölmek üzereymiş ya da en azından bir süre için kış uykusundaymış gibi hissediyordu.</st></p>
		<p><st c="21107">“Sarımsaklı tereyağıyla güzel, büyük bir biftek isterdim,” diye devam etti kadın, “az pişmiş, sadece kızartma tavasına şöyle bir gösterilmiş. </st><st c="21250">Bir vejetaryen olduğum dikkate alınırsa, ironik bir şey bu. </st><st c="21310">Ya da en azından sadece pesketaryan. </st><st c="21347">Salgın olmadığı zaman, sıradan bir şey.”</st></p>
		<p><st c="21387">“I-mm, anlıyorum.”</st></p>
		<p><st c="21406">Erik’in karnına kramplar giriyordu. </st><st c="21443">Gerçekten iyi bir yemeğe duyduğu hasret neredeyse canını acıtıyordu. </st><st c="21512">Olmayan bir şeyi arar gibi, odayı adımlamaya başladı. </st><st c="21566">Aslında, en çok özlediği şey lüks yemekler değildi, basit yiyeceklerdi, hiçbir zaman kıymetini bilmediği şeylerdi. </st><st c="21681">Düşüncelerinin yönünü değiştirmek için, duvar kağıdının neredeyse hipnotize edici desenine odaklandı.</st></p>
		<p><st c="21782">“Ya tek bir şey seçecek olsaydın?” diye sordu kadın, yemek rüyalarından onu çekip alarak.</st></p>
		<p><st c="21872">“Çok kolay,” diye cevap verdi Erik, “bir Danimarka sosisli sandviçi.”</st></p>
		<p><st c="21942">“Ne? </st><st c="21948">Sosis mi?”</st></p>
		<p><st c="21958">“Evet, Danimarka’da olanlardan. </st><st c="21991">Bana çocukluğumu hatırlatıyor. </st><st c="22022">Ayrıca en iyisidir. </st><st c="22042">Küçükken, Helsingbori’dan tekneye bindiğimizde yerdim hep.”</st></p>
		<p><st c="22101">“Oralı mısın? </st><st c="22116">Helsingbori?”</st></p>
		<p><st c="22129">“Hayır, doğma büyüme Malmö’lüyüm.”</st></p>
		<p><st c="22164">“Aksanının nedeni anlaşıldı.”</st></p>
		<p><st c="22194">“Evet, öyle sanırım. </st><st c="22216">Tabii kendimi ilginç göstermek için yeni benimsemediysem. </st><st c="22274">Lehçelerin insanlara daha fazla kişilik kazandırdığını düşünmüşümdür her zaman.”</st></p>
		<p><st c="22354">“Olabilir,” diye karşılık verdi kadın, “ama senin bu güney İsveç aksanın, o kadar derin mi sence?”</st></p>
		<p><st c="22453">Erik güldü. </st><st c="22466">“Kesinlikle. </st><st c="22479">Derinlik sınırını Stockholm merkeze kadar çekiyorum. </st><st c="22532">Stockholm merkez aksanı çok klişe.”</st></p>
		<p><st c="22567">“Sanırım bunu hak ettim,” diye yanıtladı kadın ve Erik telsizin öbür ucunda gülümsemesini zihninde canlandırabildi.</st></p>
		<p><st c="22683">“Neden vaiz oldun?”</st></p>
		<p><st c="22703">Erik durakladı. </st><st c="22720">Bu soru oldukça neşeli bir muhabbete beklenmedik bir yön kazandırdı. </st><st c="22789">Ama mutfaktaki kadınla konuşmak böyle bir şeydi, sohbete her zaman beklenmeyen darbeler yön veriyordu. </st><st c="22892">“Çocukluğumdan beri her zaman Tanrı’yla konuşurdum. </st><st c="22944">Benim için tamamen doğaldı. </st><st c="22972">Herkesin onu duymadığını fark etmem biraz zaman aldı. </st><st c="23026">Tanrı’nın söyledikleriyle ilgili anneme sorular sorardım, sanki annem de bizi duymuş gibi. </st><st c="23117">Ama annem neden bahsettiğimi anlamazdı. </st><st c="23157">Ve kısa bir süre sonra, onu duyanın sadece ben olduğumu fark etmeye başladım.”</st></p>
		<p><st c="23235">Şans eseri İncil’i bulduğunda, yedi yaşındaydı. </st><st c="23284">İncil’i oturma odasındaki kütüphanede tutarlardı ama kimsenin okuduğunu görmemişti. </st><st c="23368">Kitabı açmadan önce üfleyerek kaldırdığı toz tabakasını göz önüne alarak, epeyce bir süredir dokunulmamış olduğunu tahmin etmişti. </st><st c="23499">Kısa bir süre önce okumayı öğrenmişti ve ne tür bir kitabın sayfalarının kenarında böylesine hoş yanardöner altın renkler olabileceğini merak etmişti. </st><st c="23650">Böylece oturdu ve rastgele bazı satırları okudu. </st><st c="23699">İç sesinin rehberliğinde kitabın içine daldı hızla. </st><st c="23751">Aniden taşlar yerine oturdu; eskiden konuştuğu her kimse onun, kitapta bahsedilen Tanrı, yetişkinlerin zaman zaman bahsettiği Tanrı olduğunu anladı. </st><st c="23900">Ama insanlar Tanrı’dan hep çok dini ve uhrevi bir şekilde bahsediyorlardı. </st><st c="23975">Erik içinse Tanrı bir arkadaş, akıllıca şeyler söyleyen ve hayatı boyunca farklı yönlerde ona kılavuzluk eden bir yoldaş gibiydi.</st></p>
		<p><st c="24104">“İncil’i yedi yaşındayken okumaya başladım,” diye devam etti.</st></p>
		<p><st c="24166">“Cidden mi? </st><st c="24179">Ailen dindar mıydı?” diye sordu Anna.</st></p>
		<p><st c="24216">“Hayır, dinle ilgili hiç konuşmazdık. </st><st c="24255">Tanrı’yla konuşmalarımı da garip veya dini olarak görmezdim.”</st></p>
		<p><st c="24316">Anna’ya, 13 yaşındayken bir partide ilk kez vaaz verişini anlatırken, anıları yüzeye çıktı. </st><st c="24409">Anılarının hâlâ bu kadar canlı olması, bu kadar çok ayrıntının zihninde korunmuş olması onu oldukça şaşırttı.</st></p>
		<p><st c="24518">Annesinin doğum günüydü, her zamanki gibi evde büyük bir parti veriyorlardı. </st><st c="24596">Bir normal partiler vardır bir de Uganda partileri. </st><st c="24648">Bir Uganda partisi üç gün sürerdi ve ailenin tüm dostları davet edilirdi. </st><st c="24722">Açık büfe yiyecekler olurdu: ugali yani mısır lapası, samosa denen bir tür börek, muz yahnisi yani matoke ve etrafta koşturan, yetişkinlerin aralıksız öpücüklerinden düzenli olarak kaçan sayısız çocuk için bol miktarda çilek likörü. </st><st c="24955">Aslında kendisi, öpücüklerin durduğu o yaşa henüz ulaşmıştı.</st></p>
		<p><st c="25015">Bugün otelde otururken, insanlara dokunmanın ve bu dokunuşun başkaları için temsil ettiği şeylerin özlemini duyuyordu kısacası. </st><st c="25144">Şimdi artık hiç yakın akrabası kalmamıştı ve annesiyle babası da uzun süre önce ölmüşlerdi. </st><st c="25236">Ama eskiden evleri insanlarla dolar taşardı. </st><st c="25281">Yüksek sesle konuşurlardı ve yetmişlerin disko müziği hoparlörlerden yayılırdı. </st><st c="25361">Yetmişlerin renklerini de hatırlıyordu; kahverengi, turuncu ve yeşil tonları. </st><st c="25439">Balıkçı yakalar ve İspanyol paça kotlar, parlak rujlar ve herkesin kafasının üstünde bir sis bulutu gibi duran sigara dumanı vardı. </st><st c="25571">Konuşması gerektiğini hissederek orada otururdu. </st><st c="25620">Ayağa kalkıp bir şeyler söylemek istemişti hep ama ne söyleyeceğini bilmiyordu. </st><st c="25700">Sanki bir iç güç onu, kahverengi fitilli kadife koltuktan kalkmaya zorluyordu.</st></p>
		<p><st c="25778">On üç yaşına biraz yakındı, görülmekle ve duyulmakla özellikle ilgilenmiyordu. </st><st c="25858">Arkadaşları anne babaları için, tuvalet rulolarından mikrofonlarla konserler düzenlerken, o ışıklandırmayı ayarlıyordu. </st><st c="25978">Hayatı boyunca mutlu ama utangaç, genellikle çok sessiz bir çocuktu. </st><st c="26047">Ta ki o güne kadar, yani bu utangaçlık onu ilk kez rahatsız edinceye kadar. </st><st c="26123">İnsanların önünde ayağa kalkıp konuşması için, bir şey veya birisi onu çağırmıştı. </st><st c="26206">Koltuğun üstüne çıktı ve ağzını açtı. </st><st c="26244">Ardından, gizli arkadaşına her gün anlattıklarını paylaşmaya başladı. </st><st c="26314">İncil’i bulduğundan bu yana, Tanrı olduğunu anladığı arkadaşı. </st><st c="26377">Bir süre sonra hiç durmadan kırk dakika boyunca konuşmuştu. </st><st c="26437">İnsanlar da dinlemişti. </st><st c="26461">Yetişkinler yemek yemeyi, çocuklar da çığlık atmayı kesmişti. </st><st c="26523">Müzik susmuştu. </st><st c="26539">İnsanlar şaşkına dönmüş bir halde, her kelimeye bağlanmışlardı; konuşması bittiğindeki sessizlik sağır ediciydi. </st><st c="26652">Uzun bir süre, sigara dumanı dolu evin üstünde ağır bir battaniye gibi asıl kalmıştı. </st><st c="26738">Ardından, bir mırıldanma başladı. </st><st c="26772">İnsanlar başlarını sallıyor ve “amin” diyordu. </st><st c="26819">Erik’in sırtını sıvazladılar. </st><st c="26849">Arkadaşlarından birinin babası, “Sen delikanlı olmuşsun, sadece bir yetişkinin konuşabileceği meseleler bunlar,” demişti.</st></p>
		<p><st c="26970">“Ve böyle sürdü gitti,” diye devam etti Erik, “söylediklerim mantıklı geldi, insanlar dinledi ve sözlerimde teselli buldular. </st><st c="27097">Böylece sürdürdüm.”</st></p>
		<p><st c="27116">İçe dönük bu çocuk için vaaz vermek, utangaçlıktan bir çıkış yoluydu. </st><st c="27187">Vaaz verdiği zaman, neredeyse bir aktör gibi rol yapıyordu. </st><st c="27247">Benliğinden dışarı çıkıyor ve kendisinden değil ama hayatta ona rehberlik eden sesten gelen bir mesajı iletiyordu. </st><st c="27362">Kendisi sadece ona verilmiş olanı sürdürüyordu ve bu onu geliştiriyor, en azından cemaatinin önünde durduğu sürece başka bir insan haline gelmesini sağlıyordu. </st><st c="27522">Bugün bile, odak noktası olmaktan hoşlanmıyordu, sadece vaiz rolünü oynarken buna bürünüyordu.</st></p>
		<p><st c="27616">“Cemaatini özlüyor musun?” diye sordu Anna.</st></p>
		<p><st c="27660">Erik biraz düşündü. </st><st c="27681">“Hem evet hem de hayır. </st><st c="27705">Gerçek hayatta görmeyi özlüyorum onları. </st><st c="27746">Ellerini tutabilmeyi ve vaaz verirken yüzlerindeki ifadeyi görebilmeyi. </st><st c="27818">Ama hâlâ onlara ulaştığım ve onlarla konuştuğum için memnunum. </st><st c="27881">Sanırım şu anda onların bana ihtiyacı olduğu kadar, benim de onlara ihtiyacım var. </st><st c="27964">Birlikte olamasak bile, birbirimize ihtiyacımız var. </st><st c="28017">Uzaktan da olsa irtibat, yalnızlıktan daha iyi.”</st></p>
		<p><st c="28065">Anna karşılık vermedi, sadece belli belirsiz bir “hmm” sesi çıkardı. </st><st c="28135">Erik, onun aynı fikirde olup olmadığından emin değildi. </st><st c="28191">Bu yüzden, devam etti.</st></p>
		<p><st c="28213">“Salgının ciddi ciddi patlak verdiği, virüsün mutasyona uğradığı ve her şeyin daha sıkı hale geldiği zamanı hatırlıyor musun? </st><st c="28340">Mesafeni korumaktan ve süpermarkete gidebilmekten, tek kişilik karantinaya ve göz açıp kapayıncaya kadar sokağa çıkma yasaklarına kadar gitti. </st><st c="28483">Ama bundan hemen önce, cemaatimin kilisede son kez birlikte olduklarını bildiği zaman, gelmiş geçmiş en güçlü ayinimi yaptım. </st><st c="28609">Bu ayinde beni vaiz yapan her şeyi vardı. </st><st c="28651">Cemaatimin korkularıyla ve güvensizlikleriyle, mutlak soğukkanlılıkla ve güvenceyle yüzleştim. </st><st c="28746">Tanrının bizi sadece sınadığını biliyorum. </st><st c="28789">Tanrı ölmedi, bizi terk etmedi. </st><st c="28821">Burada, her gün bizimle konuşuyor. </st><st c="28856">Bizi diğer tarafta her ne bekliyorsa, oraya varmak için bunun içinden geçmeliyiz sadece. </st><st c="28945">Cemaatime bunu söyledim. </st><st c="28970">O pazar günü süresiz karantinaya girmek için kiliseden çıktıklarında, onlara en önemli silahı verdiğimi biliyordum. </st><st c="29086">Umutla yol alabiliriz. </st><st c="29109">Çünkü umut sevgidir.”</st></p>
		<p><st c="29130">Diğer uçta sessizlik vardı.</st></p>
		<p><st c="29158">“Hâlâ orada mısın?” diye sordu Erik.</st></p>
		<p><st c="29195">“Evet,” aldığı tek karşılık oldu.</st></p>
		<p><st c="29229">“İnancımdan bahsetmişken, kapatmam gerekiyor. </st><st c="29276">Hazırlanmam gereken bir vaaz var. </st><st c="29310">Yirmi dakika sonra kanalım Vaiz’in Video Günlüğü’nde. </st><st c="29364">İzlemek ister misin?”</st></p>
		<p><st c="29385">“Hayır,” diye terslendi Anna.</st></p>
		<p><st c="29415">“Tamam, sen bilirsin.”</st></p>
		<p><st c="29438">“Dur, bir sorum daha var.”</st></p>
		<p><st c="29465">“Tamam, eğer çabuk olacaksa. </st><st c="29495">Randevum var,” diye karşılık verdi, biraz gerilmişti.</st></p>
		<p><st c="29548">Uzaklardan silah seslerini duydu, gereksiz olmasına rağmen pencereye göz attı. </st><st c="29628">Silah seslerinin nereden geldiğini pencere camından görebilmesi çok küçük bir ihtimaldi.</st></p>
		<p><st c="29716">“Yerinin doldurulamaz olduğundan emin misin? </st><st c="29762">Dinleyen kişilerin, senin söylemen gerekenlerle gerçekten ilgilendiğinden, sıkılmadıklarından ve biraz eğlence istemediklerinden emin misin? </st><st c="29903">Yarın belki de sıradan insanlara dair bir dizi filmin tekrarını izlemeyi tercih edecekler.”</st></p>
		<p><st c="29994">Erik güldü.</st></p>
		<p><st c="30006">“Elbette, yerim doldurulabilir; ama bu, inandığım, başarılı olduğum şeyden vazgeçmem gerektiği anlamına gelmez, değil mi? </st><st c="30129">Sadece bir kişi ilgilendiği için kendimi daha az adayacak değilim.”</st></p>
		<p><st c="30196">Konuşmayı bitirdiğinde, kadının homurdanmasını bir gülüş olarak yorumlamayı tercih etti.</st></p>
	</section>
<div id="charCountTotal" value="30285"></div></body>
</html>
