<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Buzul</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">BÖLÜM 4</st></h1>
		<h2><st c="8">ANNA</st></h2>
		<p><st c="13">Adamın, Anna’nın sinirini bozma yeteneği yorucuydu. </st><st c="66">Anna’nın sorularını cevaplamaya tenezzül etmeden evirip çevirip kadına geri soruyordu. </st><st c="153">Son derece can sıkıcıydı bu, kendi kendine şarkı söyleyen biriyle münakaşa etmek gibiydi. </st><st c="243">Anna epeyce haşin olmasına rağmen, Anna’nın Erik’e kızdığı kadar, Erik Anna’ya kızmıyordu gibiydi. </st><st c="342">Düşündüğünde, kendisini bu kadar sinirlendirmeyi başaran başka herhangi biriyle karşılaşıp karşılaşmadığını hatırlayamadı.</st></p>
		<p><st c="464">Bir mermi sağanağı daha duydu, güneye doğru bir yerde. </st><st c="520">Buraya geldiğinden bu yana, otelin muhteşem duvarlarının kendisini, dışarıdaki dünyadan koruyacağına, şehirdeki günlük silah atışlarının burada ona asla ulaşmayacağına inanıyordu. </st><st c="700">Şiddetin, uzaktaki bir savaşın haber yayını kadar uzak, soyut bir şeye dönüştürmek için kendi kendine izin vermişti. </st><st c="817">Olsa olsa, şehrin sokaklarının gürültüsüyle sıçramış, belki de perdeyi hafifçe açmış ve dışarıya bakmıştı. </st><st c="924">Ama göz ardı edilebilecek kadar uzak olduklarında Anna yaptığı her neyse ona dönerdi ya da sesler gece geliyorsa uyumaya devam ederdi. </st><st c="1059">Belki de artık daha sık duyuyordu bu sesleri.</st></p>
		<p><st c="1104">Telsizini kalın yorganının üstüne koydu ve pencerenin yanında durup perdenin aralığından baktı. </st><st c="1201">Aşağıda her zaman meydanı dolaşan siyah arabalardan birini ve cadde boyunca koşuşturan bazı sıçanlar gördü. </st><st c="1309">Ağır gri bulutlar binaların üstünde, her an çatıların üstüne düşebilecekmiş gibi asılıydı. </st><st c="1400">Otelin çevresindeki sokakların manzarasını görmeye çalışarak, yüzünü pencere camına bastırdı ama sıra dışı herhangi bir şey göremedi.</st></p>
		<p><st c="1533">Perdeleri çekti ve kendisine bir bardak su doldurmaya gitti. </st><st c="1595">Ardından bilgisayarı aldı ve arkasında bir yastıkla, koridor duvarının yanında yere oturdu.</st></p>
		<p><st c="1686">437 numaralı odadaki adam biraz sonra vaazına başlayacaktı. </st><st c="1747">Ne diyecekti? </st><st c="1761">Anna hiç vaaz dinlememişti. </st><st c="1789">Yine de sonunda bilgisayarını açmaya karar verdi. </st><st c="1839">Zihnini bir şeyle, herhangi bir şeyle oyalaması gerekiyordu. </st><st c="1900">Vaizin, alkolden de küfürlü konuşmaktan da sakınmayan bu din adamının, nasıl bir insan olduğunu da görmek istiyordu. </st><st c="2017">Onun gibi birisi ne vaaz ederdi? </st><st c="2050">Hangi yalanlara inanıyordu ve cemaatiyle hangi yalanları paylaşıyordu?</st></p>
		<p><st c="2120">Anna’nın yalnız bir çocukluğu olmuştu. </st><st c="2160">Zorbalığa maruz kalmamıştı ama her zaman diğerlerinden biraz uzakta durmuştu, asla aralarına alınmamıştı ama reddedilmemişti de. </st><st c="2289">Kendi yoluna gitmişti ve otomatik olarak seçtiği bu düzeni genellikle sevmişti. </st><st c="2369">Grupları, çeteleri veya diğerlerinin doğal olarak edindiği arkadaşlıkları kıskandığı zamanlar elbette olmuştu. </st><st c="2480">Daha büyük bir bağlamın parçası olmanın nasıl hissettirdiğini bazen merak etmişti; ama yutulma ve kendisini kaybetme korkusu, yalnız varlığına geri dönmesine neden olmuştu her zaman.</st></p>
		<p><st c="2662">Vaizin video günlüğünün internet adresini girerken kendi kendine başını iki yana sallıyordu. </st><st c="2756">Bunun gibi bir siteye kendi isteğiyle gireceğini asla düşünmemişti. </st><st c="2824">Birkaç tıktan sonra günün canlı yayınını buldu. </st><st c="2872">437 numaralı odadaki adamın video oynatıcısında görünmesi çok sürmedi. </st><st c="2943">Anna adamın gözlerinin içine baktığı anda, sanki bir an için kuşkuculuğu kayboldu. </st><st c="3026">Bakışı adamın bakışına sabitlendi ve artık tanıdık olan sesini duyduğunda, sözlerini dinlemeye başladı. </st><st c="3130">Adam, cemaatine hoş geldiniz derken, Anna ekrana doğru eğildi.</st></p>
		<p><st c="3192">İsa’nın askerleri, diye sesleniyordu onlara, Anna gibi şu anda onu izleyen, yüzleri görünmeyen insanlara. </st><st c="3299">Kaç kişiydi onlar, yani İsa’nın askerleri? </st><st c="3342">Sağa sola bakındı, yayının alt köşesinde küçük bir sayaç buldu. </st><st c="3406">Yaklaşık altmış beş bin kişi. </st><st c="3436">Vaizin bu otelde konaklamak için ödeme yapabilmesi hiç garip değildi. </st><st c="3506">İsa’nın dışarıda hâlâ nefes alan birçok askeri var gibiydi.</st></p>
		<p><st c="3565">Giriş bölümü bittiğinde sesi açtı ve 437 numaralı odadaki adam yüzünü kameraya daha da yaklaştırırken, Anna bilgisayarı kucağına koydu.</st></p>
		<p><st c="3701">“Bu, dostlarım, bizim fanilikle son dansımız,” dedi, “ölmeyi öğrenmemiz, nasıl yaşayacağımızı bilmemiz gereken zaman bu. </st><st c="3823">Hepimizin içinde yüzleşmemiz gereken sesler konuşuyor. </st><st c="3878">Bunlar bizim pagan benliklerimize, narsisliğimize ve bencilliğimize konuşuyorlar. </st><st c="3960">Dostlarım, bu seslerle savaşmalıyız ve onları öldürmeliyiz. </st><st c="4020">Ancak ondan sonra iyiliğin sesi kötülüğün kinini bastırabilir ve ancak ondan sonra, bize yeterince iyi olduğumuzu, sevilmeye layık olduğumuzu söyleyen gerçek sesi dinleyebiliriz. </st><st c="4199">Ondan sonra da yeniden uyanabiliriz ve bir kez daha umudu hissedebiliriz.”</st></p>
		<p><st c="4273">Sadece kendisini irdeleyenin başka birisi, daha iyi birisi haline gelebileceğini ve kendisine yalan söyleyenin aynı zamanda kendisini yargılayacağını söyleyerek, uzun bir süre konuşmayı sürdürdü. </st><st c="4470">Sonunda kapanıştan önce, bakışlarını kameraya sabitlediğinde uzun bir duraksama oldu.</st></p>
		<p><st c="4555">“Umut,” dedi, “sizin için bugünün kelimesi bu. </st><st c="4603">Onu yanınıza almanızı, bu kelimeyle birlikte yaşamanızı istiyorum. </st><st c="4670">Umut ve ölümün çatışma içinde olmadığını anlamanızı istiyorum. </st><st c="4733">Tanrı’nın hepimizin öleceğini söylediğini anlamanızı istiyorum. </st><st c="4797">Bugün veya uzun yıllar sonra, şu anda dünyayı silip süpüren hastalıktan veya uzak bir gelecekte yaşlılıktan. </st><st c="4906">Bizim ölüm üzerinde hiçbir gücümüz yoktur, sadece Tanrı’nın gücü vardır. </st><st c="4979">Ama kontrol edebileceğimiz tek şey vardır ve o da yaratıcımızla buluşacağımız güne kadar nasıl yaşayacağımızdır.”</st></p>
		<p><st c="5092">Adam yayınını bir “amen”le sonlandırınca Anna da bilgisayarını kapadı. </st><st c="5164">Bakışlarını pencereye çevirdi ve perdedeki aralıktan gökyüzüne göz atabildi. </st><st c="5241">Adam iyi bir vaizdi. </st><st c="5262">Dinleyiciyi yakalamak için nasıl konuşacağını biliyordu. </st><st c="5319">İsveç Kilisesi’nde gözünde canlandırdığı sıradan bir vaazdaki gibi değildi hiç. </st><st c="5399">437 numaralı odadaki vaiz başka bir türdü. </st><st c="5442">Dinleyicilerini yakalıyordu, Tanrı’dan bahsettiği zaman, gözlerinde samimi bir şey vardı ama Anna bu samimiyetin gerçek olup olmadığına karar veremiyordu.</st></p>
		<p><st c="5596">Belki de kabilesindeki insanların çoğu gibiydi. </st><st c="5645">Kendilerini kandıranlardan biriydi. </st><st c="5681">Kendisine, sadece Tanrı’nın var olduğunu değil, aynı zamanda duaları dinlediğini, gerçekten bunu umursadığını söyleyenlerden birisi. </st><st c="5814">Ya da belki bu vaiz daha az sıradan, daha kötü bir türdü. </st><st c="5872">Başka insanların kendini kandırmasından soğukkanlılıkla çıkar sağlayan birisi.</st></p>
		<p><st c="5950">Öyle olsa bile, söylediklerinin bir kelimesine inanmamasına rağmen, vaazdaki bir şeyler Anna’nın sükûnetini yeniden kazanmasına yardımcı oldu. </st><st c="6094">Belki de adamın sesiydi; ya da hissettiği endişeyi körelten, ekrandaki huzurlu yüzüydü.</st></p>
		<p><st c="6181">Yerden kalktı ve gerindi, keten gömleğini çekiştirdi ve pantolonunu düzeltti. </st><st c="6260">Yürüyüş zamanı gelmişti. </st><st c="6285">Koridorun loşluğunda, odadakinden daha sakin hissetti kendini.</st></p>
		<p><st c="6347">Bir duvara yaslandı ve içmek için mini bardan hiçbir şey getirmediğini fark etti. </st><st c="6430">Hemen ardından bir şeyi daha fark etti, şimdiye kadar içmeyi düşünmemişti bile. </st><st c="6510">Yürüyüşlerinde küçük bir şişe taşımayı alışkanlık haline getirmiş olmasına rağmen.</st></p>
		<p><st c="6592">Kahve de olurdu. </st><st c="6610">Kattaki otomata gitti, makinenin yanındaki karton bardaklardan birini aldı ve sade kahve için düğmeye bastı. </st><st c="6719">Makine, sıcak kahverengi sıvıyı karton bardağı doldurmadan önce gıcırdadı.</st></p>
		<p><st c="6793">Telsizi alıp 437 numaralı odadaki adamı aramadan önce kahveye biraz üfledi.</st></p>
		<p><st c="6869">“Vaazını izledim.” Anna devam etmeden önce kısa bir an duraksadı. </st><st c="6936">“İşini iyi biliyorsun. </st><st c="6959">Güzeldi ya da eğer dediklerine inanıyorsan, sanırım güzel.”</st></p>
		<p><st c="7018">“Umarım öyledir. </st><st c="7036">Umarım dinleyenler sözlerimde teselli bulabilmiştir. </st><st c="7089">Umarım onları teselli edebiliyor ve destekleyebiliyorumdur, en azından bugünlük.”</st></p>
		<p><st c="7170">“Ama söylediğin bir şeye takıldım. </st><st c="7206">Ölmeyi öğrenmemiz, böylece yaşamayı öğrenebileceğimiz hakkında olana. </st><st c="7276">Hepimizin şu anda düşündüğü tek şey bu, nasıl öleceğimiz. </st><st c="7334">Değil mi? </st><st c="7344">Herkes tam şu anda, yaşamını dikkatle gözden geçiriyor. </st><st c="7400">Tanrıya inansalar da inanmasalar da.”</st></p>
		<p><st c="7437">Anna aslında istemeden sesinin bir oktav yükseldiğini duydu ve adam cevap vermeye zaman bulamadan devam etti.</st></p>
		<p><st c="7547">“Durumun bu olduğunu biliyorum çünkü son nefesini alan o kadar çok enfekte olmuş insan gördüm ki. </st><st c="7646">Ve ölmek için Tanrı’ya ihtiyacımız olmadığını biliyorum. </st><st c="7703">Biz insanlar, Tanrı’ya inansak da inanmasak da birbirimize yardım edebiliriz. </st><st c="7781">Ben bütün hayatımı insanlara yardım ederek geçirdim. </st><st c="7834">Benim bilimim var ve bu yeterli. </st><st c="7867">Tanrı olmaksızın başardım. </st><st c="7894">Her zaman yalnız yaşadım. </st><st c="7920">Tek başımayım. </st><st c="7935">Ama aslında hepimiz yalnızız. </st><st c="7965">Ve hepimiz yalnız öleceğiz.”</st></p>
		<p><st c="7993">Bir an durduğunda kelimelerin düşüncelerden nasıl daha hızlı geldiğini duyabiliyordu, kafasında çok akıllıca ve apaçık gibi gelen şeyler, şu anda ağzından çıkarken, kulağa karışık ve tutarsız geliyordu.</st></p>
		<p><st c="8196">“Bence yanılıyorsun,” diye karşılık verdi adam soğukkanlı bir şekilde, “ama ben hiç kimseyi kendi inandığıma inanması için iknaya kalkışmıyorum, herkesin kendi yapması gereken bir seçim bu.”</st></p>
		<p><st c="8387">Anna parmaklarına değen kahveden derisinin yandığını hissetti. </st><st c="8451">Elindeki buruşmuş bardağa baktı ve sessizce küfretti, bardağı asansörün yanındaki tik ağacından küçük ahşap masaya koydu ve elini pantolonuna sildi.</st></p>
		<p><st c="8599">“Hey,” dedi, “saatini gördüm. </st><st c="8630">Rolex, değil mi?”</st></p>
		<p><st c="8647">“Evet. </st><st c="8655">Noel hediyesiydi. </st><st c="8673">Cemaatin bir üyesinden minnettarlık jesti.”</st></p>
		<p><st c="8716">“Büyük bir jest.”</st></p>
		<p><st c="8734">“Evet, çok cömertçeydi. </st><st c="8759">Her üye kendi iradesine ve gücüne göre verir. </st><st c="8805">Onların bağışları sayesinde kendimi buna adayabiliyorum.”</st></p>
		<p><st c="8862">“Ve senin burada konaklamanı da ödeyen o para sanırım. </st><st c="8918">Onların sayesinde, bir karantina otelinde kalabiliyorsun; ve pahalı bir süitte, bileğinde yüz binlerce kronla, kameranın önünde Tanrı hakkında gevezelik ediyorsun.”</st></p>
		<p><st c="9082">“Yaptığım iş şu anda birçok insanı destekliyor. </st><st c="9131">Bu otel bana devam etme fırsatını veriyor.”</st></p>
		<p><st c="9174">“Ama bu sahtekârlık. </st><st c="9196">Sana birikmiş paralarını veren dışarıdaki bir sürü enayiyle oturup, Tanrı hakkında konuşuyorsun. </st><st c="9293">Eğer gerçekten inanıyorsan, senin de dışarıda olman gerekmez mi? </st><st c="9358">Cemaatin gibi yaşaman gerekmez mi? </st><st c="9393">Onların parasını kendi güvenliğin için kullanma hakkını ne veriyor sana? </st><st c="9466">Senin Tanrı’n ne düşünüyor bu konuda sence?”</st></p>
		<p><st c="9510">Adam bir süre sessiz kaldı. </st><st c="9539">Anna ya zülfüyare dokunmuştu ya da sınırı çok aşmıştı.</st></p>
		<p><st c="9593">“Ben hiç kimseyi kandırmıyorum,” dedi. </st><st c="9633">“Ben biliyorum ve Tanrı biliyor ki inancım gerçek. </st><st c="9684">Ama söylediklerin ve olan biten göz önüne alındığında, şu anda nerede olmam, nasıl yaşamam gerektiği konusunda çok düşündüm. </st><st c="9809">Bu kolay bir soru değil. </st><st c="9834">Başkaları acı çekerken, herhangi bir insan için böyle bir yerde yaşamak gerçekten kabul edilebilir mi? </st><st c="9937">Eğer birisi insanlara aynı zamanda umut veriyorsa, bunun mazur görülebilir olduğunu düşünmek istiyorum ama bilmiyorum. </st><st c="10056">Tanrı bu konuda ne der bilmiyorum.”</st></p>
		<p><st c="10091">“Ama yine de burada kalıyorsun.”</st></p>
		<p><st c="10124">“Evet. </st><st c="10132">İkimiz de kalıyoruz.”</st></p>
		<p><st c="10153">“Ama bu benimle ilgili değil. </st><st c="10184">İnternette vaaz veren, para isteyen ben değilim.”</st></p>
		<p><st c="10233">“Ben asla para istemedim,” dedi ve artık adamın sesinin yükseldiğini fark edebiliyordu, “benim sözlerimin hiçbir maliyeti yok, bütün bağışlar gönüllü yapılıyor. </st><st c="10395">Sen de insanları iyileştiriyorsun. </st><st c="10430">Ben ruhlarını iyileştiriyorum, sen bedenlerini iyileştiriyorsun. </st><st c="10495">Aradaki fark, ben işime buradan devam edebiliyorum. </st><st c="10547">Yardımıma ihtiyacı olan insanlara hâlâ ulaşabiliyorum.”</st></p>
		<p><st c="10602">Anna telsizi indirdi, masadaki karton bardağa dikti gözünü. </st><st c="10663">Yüzeyden yükselen buhara baktı. </st><st c="10695">Başparmağını kapama düğmesine doğru uzattı ama fikrini değiştirdi ve adamı yeniden aradı.</st></p>
		<p><st c="10784">“Benim işimle veya neden burada olduğumla ilgili hiçbir şeyden haberin yok. </st><st c="10861">Ayrıca benden bahsetmiyoruz.”</st></p>
		<p><st c="10890">“Tamam ama diğer seçeneğim ne? </st><st c="10922">Ölüp gideyim mi? </st><st c="10939">Belki hepimiz, tüm insanlık hep birlikte, bir tür toplu intihar girişiminde bulunmalıyız. </st><st c="11029">Bunun kime yardımı olacak? </st><st c="11056">Bana sağ kalmak için bir şans verildi. </st><st c="11095">Oyun adaletsiz bile olsa, bunu geri mi çevirmeliydim?</st></p>
		<p><st c="11148">“Sanırım bu soruyu, buraya giriş yaptığın zaman cevapladın.”</st></p>
		<p><st c="11209">“İkimiz de cevapladık.”</st></p>
		<p><st c="11233">Anna bardağı yeniden aldı ve kahveyi yudumladı. </st><st c="11282">Kahve pek sert değildi ve hafif bir deterjan tadı geliyordu. </st><st c="11343">Adamın verdiği karşılık canını sıkmıştı, dindar insanların yapışıp kaldıkları, mutlak kesinliğin ve belirsizliğin birleşimi. </st><st c="11468">Sorular zorlaşana kadar cevaplar hızlı ve öfkeli gelir; ardından bu kesinlik, Tanrı’nın kavranılamazlığı hakkında kararsız bir şeye dönüşür. </st><st c="11609">437 numaralı odadaki adamı bundan sorumlu tutmak istiyordu. </st><st c="11669">Adama ne kadar yanıldığını göstermek, yani birisinin yalnız ruhunun Tanrı’yla ilgili sözlerle iyileştirilemeyeceğini, öte yandan tıbbın kendisinin bir kanıt olduğunu anlamasını sağlamak istiyordu.</st></p>
		<p><st c="11865">Ancak kendisini durdurdu. </st><st c="11892">İstediği kadar devam edebilirdi ama adam asla Tanrı’sını terk etmezdi, terk edeceği tek kişi Anna olurdu. </st><st c="11998">Bu da adamın telsizdeki sesini kaybetmek demekti. </st><st c="12048">O sakin güneyli aksanı, Anna’nın kendisinin de anlamadığı bir şey yapmıştı ona.</st></p>
		<p><st c="12127">Bardağı çöp sepetine attı, kahve beyaz plastik torbaya döküldü. </st><st c="12192">Ardından, gerisin geri odasına yürümeye başladı.</st></p>
		<p><st c="12240">“Spor salonundaki zaman aralığım biraz sonra başlayacak,” dedi. </st><st c="12305">“Üstümü değiştirmeye gidiyorum. </st><st c="12337">Ama belki daha sonra konuşabiliriz.”</st></p>
		<p><st c="12373">“Konuşalım,” dedi adam.</st></p>
		<p><st c="12397">Koşu bandının kayışı sessizce ama hızla dönüyordu. </st><st c="12449">Anna koşu bandının yanına yere oturdu ve hiçbir yere varmaksızın kendi hareketinin kapanına kısılmış dönüp duran gri, lastiksi yüzeyi izledi. </st><st c="12591">Borular çatı boyunca inanılmaz karmaşık şekiller halinde uzanıyordu. </st><st c="12660">Hızla akan suyu ve ağır kablolardan gelen hafif bir uğultuyu duyabiliyordu. </st><st c="12736">Binaya enerji temin eden, kir ve sırları yıkayıp temizleyen tüm gizli işler burada gerçekleşiyordu. </st><st c="12836">Binanın bağırsakları gizlice iş başındaydı.</st></p>
		<p><st c="12879">Kadın üstünü değiştirmemişti. </st><st c="12910">Bu sabah giydiği aynı karantina pijamaları üstündeydi ve 437 numaralı odadaki adama bu konuda neden yalan söylediğini bilmiyordu gerçekten. </st><st c="13050">Spor salonuna egzersiz yapmak için gelmiyordu artık. </st><st c="13103">Manzara değişsin diye geliyordu. </st><st c="13136">Kuşkusuz daha çekici ama kasvetli otel odasını, terk edilmiş egzersiz makinelerinin dizildiği ve Anna’nın oturup, bir zamanlar kendilerine şekil vermek ve diğerlerine daha çekici görünür hale gelmek için burada bedenlerine işkence eden insanları düşünebildiği, eşit derecede kasvetli spor salonuyla, kısa bir süre için değiştirme şansı.</st></p>
		<p><st c="13472">Bu ortam aslında ona asla uygun değildi; fazlasıyla samimiydi ve hepsi bir çılgın maraton veya büyük yarışma için antrenman yapıyor gibi görünen yabancıların terli vücutlarından hoşlanmıyordu. </st><st c="13666">Odada hâlâ terli bir yoga matının hafif kokusu vardı. </st><st c="13720">Derin derin iç çekti ve yerde yanında duran telsizi alarak ayağa kalktı. </st><st c="13793">Odadan çıkarken, telsizi kaybetmekten korkar gibi göğsüne yakın tuttu.</st></p>

		<h2><st c="13863">ERIK</st></h2>
		<p><st c="13868">İlk seferinde başardı. </st><st c="13892">Kendi başına golf oynamak kolaydı. </st><st c="13927">Erik eğildi ve topu delik olarak kullandığı yan yatırılmış fincandan aldı. </st><st c="14002">Gerçek golf sahasında kesinlikle Tiger Woods değildi; ama burada, otel resepsiyonunda her seferinde Amerika Açık’ı kazanıyordu. </st><st c="14130">Bugün öğle yemeği zaman aralığını olabildiğince artırmak için somonu aç kurt gibi yemişti. </st><st c="14221">Zaten, tadını çıkarabileceği bir lezzet yoktu.</st></p>
		<p><st c="14267">Ne kadar zamanının kaldığını görmek için duvardaki saate baktı. </st><st c="14332">Yemek molası sona ermek üzereydi, odasına geri dönmeliydi. </st><st c="14391">Gerilmişti; topla sopayı, bunlara her zaman rastladığı yere, resepsiyonun arkasına attı ve asansöre doğru koştu. </st><st c="14504">Çevresine bakındı ama mekân her zamanki gibi boştu. </st><st c="14556">Görünürde tek bir kişi yoktu. </st><st c="14586">Burada olduğu bütün süre içinde, mutfaktaki kadından başka hiç kimseyi görmemişti. </st><st c="14669">Ya da artık yeni ismiyle, telsizdeki kadın. </st><st c="14713">Yani, sözüm ona mesele buydu. </st><st c="14743">Birbirleriyle başka türlü asla görüşemezlerdi; işler böyle yürümesine rağmen, temasları olmaksızın, buradaki hayatın nasıl bir şey olacağını hayal edemiyordu.</st></p>
		<p><em><st c="14901">“Tahsis edilen zaman aralığınızın dışında, otelin ortak alanlarında bulunmanıza izin verilmemektedir. </st><st c="15004">Herkesin sağlığı için misafirlerimizden bu kurallara uymalarını rica ediyoruz. </st><st c="15083">Teşekkür eder, otelde kaldığınız sürenin keyfini çıkarmanızı dileriz.”</st></em></p>
		<p><st c="15153">Erik düşüncelerinden aniden sıyrıldı ve kayar kapı açılır açılmaz asansöre adımını attı. </st><st c="15243">Bu anons ilk defa uygun bir zamanda yapılmıştı. </st><st c="15291">Zaman aralığının geçtiğini biliyordu. </st><st c="15329">Genelde anonsların onu bulunması gereken yere hızla yönlendirmekle ilgili olmasına alışmıştı. </st><st c="15423">Ama bu doğrudan ona yönlendirilmiş bir uyarıymış hissi uyandırmıştı. </st><st c="15492">Bu mümkün değildi. </st><st c="15511">Bir an tereddüt etti. </st><st c="15533">Yoksa mümkün müydü?</st></p>
		<p><st c="15552">Asansör dördüncü kata ulaşır ulaşmaz, kendini odasına attı ve nefes nefese kapıyı kapadı. </st><st c="15643">Telsiz cebindeydi ve hafif bir ses duyduğunu düşündü. </st><st c="15697">Ama eline alıp dinlediğinde, hiçbir ses yoktu. </st><st c="15744">Kendisini Anna’nın temas kurmasını beklerken buldu. </st><st c="15796">Kadının sesinin ona eşlik etmesine gittikçe daha bağımlı hale geldiğini hissediyordu. </st><st c="15882">Sanki konuşmaları arasındaki zamanı, bir sonraki konuşma için dolduruyormuş gibi.</st></p>
		<p><st c="15963">Erik yatağa girdi ve bilgisayarını aldı. </st><st c="16005">Hoparlördeki ses adamı sarsmıştı. </st><st c="16039">Kendi zamanını aşarsa, ne olabilirdi? </st><st c="16077">Cezalandırılabilir miydi ya da odasından çıkması yasaklanabilir miydi? </st><st c="16148">Talimatları daha dikkatli okumadığına pişman olmuştu. </st><st c="16202">Şimdi öğrenmeye de cesaret edemiyordu.</st></p>
		<p><st c="16240">Bilgisayarı açtı ve otelden yeni bir e-posta mesajı geldiğini gördü. </st><st c="16310">Alnından soğuk bir ter boşaldı ama kendini mesajı tıklamaya zorladı. </st><st c="16379">Mesaj, programlanan zamanlarla ve binalara nasıl gidileceğiyle ilgili daha fazla hatırlatma notu içeriyordu, resmiydi ve kısaydı. </st><st c="16509">Bir uyarı gibi gelen, kişisel olmayan bir mesajdı.</st></p>
		<p><st c="16559">Erik e-postayı çöp kutusuna taşıdı ve boş bir Word belgesi açtı. </st><st c="16625">Komodinin üstündeki İncil’ine uzandı, yerdeki çantasını karıştırıp içinden bir kalem ve not defteri çıkardı, yeni bir vaaz için bazı notlar almaya hazırlandı.</st></p>
		<p><st c="16783">Not alma işi yavaş gidiyordu. </st><st c="16814">Her zaman akıp giden kelimeler sıkışıp kalmıştı. </st><st c="16863">Kalemi boş kağıt parçasının üzerinde tıkırdattı. </st><st c="16912">Notlarını genellikle elle alırdı, vaazlarını bilgisayarda yazmadan önce, kendisini bu şekilde daha özgür ifade ettiğini hissediyordu. </st><st c="17046">Ama şimdi kalemi parmaklarının arasında düşünceli bir şekilde çeviriyordu. </st><st c="17121">Aniden kalem elinden kaydı ve yere düştü. </st><st c="17163">Almak için eğildiğinde kaleme baktı. </st><st c="17200">Kalemin bir tarafına “Yeşil Parti” kelimeleri kazınmıştı. </st><st c="17258">Bu kalem uzun süredir yanındaydı. </st><st c="17292">Ölmeden önce annesi vermişti bu kalemi.</st></p>
		<p><st c="17331">Erik her zaman araştırmıştı. </st><st c="17361">Açık bir mensubiyet, bir çevre arayan birisiydi. </st><st c="17410">Çocukluğundan bu yana yanında Tanrı vardı; ama uzun bir süredir, bunun gitmek istediği yol olduğundan tamamen emin değildi. </st><st c="17534">Özellikle anne babasının ölümünden sonra, kendisi için doğru olan diğer yolları bulmaya çalışmaya başlamıştı. </st><st c="17644">Farklı spor dallarından, bir tiyatro kumpanyasına katılmaya ve sirk hünerleri öğrenmeye kadar her şeyi denemişti. </st><st c="17758">Ama bunların hiçbirinin doğru olduğunu hissetmemişti. </st><st c="17812">Annesinin verdiği kalem ona, bir süre için siyasi olarak faal olmasını, böylece Yeşil Parti’nin gençlik kollarına katılmaya karar vermesini hatırlatmıştı. </st><st c="17967">Bir süre için, tamamen siyasetle meşgul olmuştu.</st></p>
		<p><st c="18015">Bir noktada, yaklaşık elli ateşli yeniyetme, İsrail’in Filistin’i işgaline karşı gösteri yapmak için toplanmıştı. </st><st c="18130">Yan yana “İsrail’i Boykot Edin” ve “Gazze’de Savaşı Durdurun” tezahüratları yapmışlardı. </st><st c="18219">Son varış yerleri olan Kärnan ortaçağ kulesinin yarı yolunda, koruma sağlamak üzere onları saran polis tarafından durduruldular. </st><st c="18348">Kuleye vardıklarında, bir grup neo-Nazi onları bekliyordu. </st><st c="18407">Erik ve gösterici arkadaşları bir saniye duraksamadılar, elleri sıkılmış yumruklar halinde ceplerinde ilerlemeye devam ettiler. </st><st c="18535">Doğrudan düşmanın kollarına yürümeyi iyice akıllarına koymuşlardı ama bunu çok barışçıl bir şekilde yapmayı amaçlıyorlardı. </st><st c="18659">Savaşa karşı gösteri yapmak ve ardından dövüşmek bir arada olmuyordu.</st></p>
		<p><st c="18728">Pilot ceketlilerle ve dazlak kafalarla karşılaştıklarında, kısa sürede genç adamların oraya kavga etmeye gelmediklerini anladılar. </st><st c="18860">Yahudilere karşı bir gösterinin dedikodusunu duymuşlar ve gösteriye katılmak istemişlerdi.</st></p>
		<p><st c="18950">Ama Erik’in grubu Yahudi halkına karşı gösteri yapmıyordu. </st><st c="19010">Onların kavgası bir ülkenin diğerine karşı savaşına karşıydı. </st><st c="19072">Ve orada durmuş, kel kafasında gamalı haç dövmesi olan öfkeli bir gençle tartışmaya çalışırken, siyasetin kendisine göre olmadığını fark etti. </st><st c="19215">Tanrı’nın mesajında sağ ya da sol yoktu. </st><st c="19256">Sadece herkesin eşit değeri ve net bir hedef vardı. </st><st c="19308">Tanrı’nın ona söylediği şey, siyaset yoluyla aktarılamazdı. </st><st c="19368">Bu olay, tamamen dine sarılmasına neden olan değişim için başlangıç noktasıydı.</st></p>
		<p><st c="19447">Kendisini Baptistlikle tanıştıran karizmatik bir öğrenciyle yolu kesişti ve inancı yaşamanın bu yolu ona çekici geldi. </st><st c="19567">Baptistliğin, inanç meselesinde tutum belirlemeye dayalı bilinçli bir seçim olması gerektiği konusunda aynı fikirdeydi. </st><st c="19687">Erik’in fikri hayattaki her şeyin bir seçim ve yanı zamanda bilinçli olduğuydu. </st><st c="19767">Baptistlerin, özellikle Amerika Birleşik Devletleri’nde, sosyal meseleler, adalet ve insan hakları için farkındalığı ve mücadelesi, Erik’in takdir ettiği bir iyilik yayıyordu.</st></p>
		<p><st c="19942">Nazilerle olan olaydan sonra izlemeyi düşündüğü tek siyaset, Tanrı’nın siyasetiydi, sevgiydi.</st></p>
		<p><st c="20036">Erik sayfanın tepesine </st><em><st c="20060">Sevgi</st></em><st c="20065"> yazdı ve altını üç kere çizdi. </st><st c="20097">Ardından, kalemi yeniden bıraktı, telsizi aldı ve mutfaktaki kadını aradı.</st></p>
		<p><st c="20171">Sanki onun sesini duymak için bekliyormuşçasına, kadın hemen cevap verdi. </st><st c="20246">Sabahın nasıl geçtiğini konuştular. </st><st c="20282">Ama bir süre sonra konu otel ve otelin kurallarına kaydı.</st></p>
		<p><st c="20339">“Hiç kişisel bir uyarı aldın mı?” diye sordu Erik.</st></p>
		<p><st c="20390">“Kişisel derken ne kastediyorsun? </st><st c="20425">Kağıt üstünde ya da e-posta mesajı yoluyla falan mı?”</st></p>
		<p><st c="20478">“Evet. </st><st c="20486">Hoparlörlerde bana yöneltildiğini hissettiğim bir anons vardı. </st><st c="20549">Ardından, aynı bilginin yer aldığı bir e-posta aldım. </st><st c="20603">Yemek süremi birkaç dakika aşmıştım ama bu biraz sert değil mi? </st><st c="20667">Ayrıca, eğer zaman aralıklarımıza sadık kalırsak, kesinlikle kayıt tutmalarının yolu yok. </st><st c="20757">Kameraları yok, değil mi? </st><st c="20783">Kendilerinin ve başkalarının yaşamlarını tehlikeye atmamak herkesin sorumluluğu olmalı, değil mi? </st><st c="20881">Senin geçen gün söylediğin gibi, burada kalan herkes için ortak bir proje bu.”</st></p>
		<p><st c="20959">“Hem evet hem de hayır. </st><st c="20984">Herkesin kurallara sadık kalacağını varsayan ortak bir proje bu. </st><st c="21049">Ve e-posta sadece seni için değildi, ben de aldım mesajı. </st><st c="21107">Arada sıra e-postayla uyarılar gönderiyorlar. </st><st c="21153">Ama anahtar kartlarımızı kullandığımızda, kontrol etmek için yollar vardır eminim. </st><st c="21236">Sen neden geç kaldın?”</st></p>
		<p><st c="21258">“Yemeği bitirdikten sonra merdivenlerde golf oynuyordum ama aceleyle odama döndüm, bir dakika falan. </st><st c="21360">Çok uğraşıyorlar, belli.”</st></p>
		<p><st c="21385">“Uğraşmak zorundalar. </st><st c="21408">Birkaç dakika fazla kalmak, hayati tehlike oluşturabilir. </st><st c="21466">Ayrıca, sana ayrılmış yemek zamanı boyunca, lokantada olman gerekiyor. </st><st c="21537">Resepsiyonda takılman yasak. </st><st c="21566">Sana mutfakta neden o kadar kızdığımı sanıyorsun? </st><st c="21616">Temasın sonu ölüm.”</st></p>
		<p><st c="21635">“Elbette, biliyorum. </st><st c="21657">Ama resepsiyonun sorun olmayacağını düşündüm, lokantaya giden yolun üstünde. </st><st c="21734">Şimdi ne olur sence? </st><st c="21755">Ya bana ayrılmış süreyi aştığımı not aldılarsa?”</st></p>
		<p><st c="21803">“Hiçbir fikrim yok. </st><st c="21824">Ama meydandaki siyah minibüsleri görmüş müydün? </st><st c="21872">Sanırım otelden insanları alıyorlar. </st><st c="21909">Ya belli sayıda şansımız varsa ve ardından...”</st></p>
		<p><st c="21955">“Üç vuruş ve oyun dışısın gibi mi?”</st></p>
		<p><st c="21991">“Evet, kesinlikle.”</st></p>
		<p><st c="22011">“Onlar somon balığı arabası da olabilir.”</st></p>
		<p><st c="22053">“Somon balığı arabası mı?”</st></p>
		<p><st c="22080">“Evet, bize yedirdikleri şu harika somon balığı, buraya bir şekilde gelmek zorunda. </st><st c="22165">Belki özel bir şoförü ve her şeyi vardır. </st><st c="22207">Kral gibi polis eskortu. </st><st c="22232">Eğer polis memuru kaldıysa. </st><st c="22260">Ne istediğini söylersen, buraya gayet güzel bir şekilde getirilmek zorunda.”</st></p>
		<p><st c="22336">“Eminim öyledir. </st><st c="22354">Toplumda önemli bir rol oynuyor. </st><st c="22387">Somon balığı yok, hayat yok.”</st></p>
		<p><st c="22416">Kıkırdadılar. </st><st c="22431">Erik pencere pervazına oturdu ve her geçen gün daha da bozuluyormuş gibi görünen sessiz caddelere baktı. </st><st c="22536">Bu alanda görmeye alışık olduğu çiçeklerle süslü şehir caddelerinden çok uzaktılar. </st><st c="22620">Drottninggatan’ı koruyan büyük beton aslanlar bile kaldırılmıştı. </st><st c="22686">Muhtemelen, büyük, siyah askeri araçlara ulaşmak için. </st><st c="22741">Bu yaya caddesinden yürüyerek geçen insanları yukarıdan izlerlerdi ama artık izleyecek insan yoktu. </st><st c="22841">Kurtarılacak kimse yoktu. </st><st c="22867">Artık tek başınaydın. </st><st c="22889">Ve hiçbir beton aslan bu konuda hiçbir şey yapamazdı.</st></p>
		<p><st c="22942">“Peki, resepsiyonda golf oynamak dışında başka dün gece ne yaptın?”</st></p>
		<p><st c="23010">“Arkadaşlarla yemek yemek için dışarı çıktım. </st><st c="23057">Güzel bir yemek, bol bol şarap. </st><st c="23089">Sabaha kadar kaldık, bilirsin işte. </st><st c="23125">Bir şişe gider diğeri gelir. </st><st c="23154">Üç çeşit yemek yedim, gözün görebildiği kadarıyla hiç somon balığı yoktu. </st><st c="23228">Et tavaya şöyle bir değdirilmiş ve tatlı olarak, ağızda eriyen bir sarı safran panna cotta. </st><st c="23320">Sonra eve kadar bütün yolu yürüdüm çünkü çok sıcak ve berrak bir akşamdı. </st><st c="23394">Sen ne yaptın?”</st></p>
		<p><st c="23409">“Oteldeydim.”</st></p>
		<p><st c="23423">“Ah, barda mıydın? </st><st c="23443">Canlı müzikle ve karaokeyle, hakikaten güzel bir parti olduğunu duydum. </st><st c="23515">Dışarı çıkmasaydım giderdim.”</st></p>
		<p><st c="23544">“Hayır, odadaydım.”</st></p>
		<p><st c="23564">“Evet, elbette. </st><st c="23581">Barselona, Dünya Kupası finali, altmış bin kişi türbinlerde. </st><st c="23642">Herkesin eğleneceği bir şey var.”</st></p>
		<p><st c="23675">Anna güldü. </st><st c="23688">Pes etti ve adamın oyununa katıldı.</st></p>
		<p><st c="23723">“Peki, doktor, öldüğün zaman ne olacağını </st><em><st c="23766">düşünüyorsun</st></em><st c="23778">?” diye sordu bir süre sonra.</st></p>
		<p><st c="23807">“Ah, bu ciddi bir mesele,” dedi, “Öldüğün zaman ölmüş olacağına inanıyorum. </st><st c="23884">“Ondan sonra hiçbir şey yok.”</st></p>
		<p><st c="23913">“Moral bozucu bu. </st><st c="23932">Ölümden sonra bir şey olabileceğini hiç düşünmedin mi?”</st></p>
		<p><st c="23987">“Hayır, işimi yaparken birçok insanın öldüğünü gördüm. </st><st c="24043">Ölüm ölümdür.”</st></p>
		<p><st c="24057">“Okuldayken doğmamış bir çift ikizle ilgili bir yazı yazmıştım. </st><st c="24122">İkizler rahimde yan yanadırlar ve dış taraftaki diğerine şöyle der: ‘Belki diğer tarafta bir şeyler vardır. </st><st c="24230">Sanırım sesler duyabiliyorum.’ Ama diğeri cevap verir, ‘Hayır, bittiği zaman bitecek.’ Dış taraftaki ikiz diğerini kendi tarafına çekmeye bundan sonra bir yaşam olduğuna ikna etmeye çalışır. </st><st c="24421">Ardından, dokuz ay geçer ve doğarlar. </st><st c="24459">Dış tarafta olan der ki: ‘Bir ışık görüyorum, bir ışık görüyorum!’ İç taraftaki inanmayı reddeder ve ‘Hayır. </st><st c="24568">Elveda dünya, her şey bitti,’ der. </st><st c="24603">Ve sonra doğarlar.”</st></p>
		<p><st c="24622">“Benim iç taraftaki ikiz olduğumu söylüyorsun. </st><st c="24670">İnanmayı reddeden ama yanılan.”</st></p>
		<p><st c="24701">“Olabilir. </st><st c="24713">Aslında bir şey söylemiyorum ama eğer... </st><st c="24754">Ya iç taraftaki ikizsen?”</st></p>
		<p><st c="24779">Anna bir saniye sustu ve sonra konuyu değiştirdi.</st></p>
		<p><st c="24829">“Telsizin pili bitiyor. </st><st c="24854">Beni şu görüntülü aramalardan biriyle çaldırabilirsin.”</st></p>
		<p><st c="24909">Şimdi sessiz kalma sırası Erik’teydi. </st><st c="24948">Mutfaktaki anlık bakışma ve koridorda neredeyse birbirlerine çarpacakları an dışında, birbirlerini hiç görmemişlerdi.</st></p>
		<p><st c="25065">“Elbette,” diye cevap verdi bir süre sonra.</st></p>
		<p><st c="25109">Kadın numarasını verdi ve küçük masasında telaşla bir kalem aradı, diz üstü bilgisayarın durduğu yatağın üstünden atladı ve sonunda not defterinin yanında yerde bir kalem buldu. </st><st c="25288">Hızla numarayı yazdı.</st></p>
		<p><st c="25309">“İki dakika sonra arayacağım seni,” dedi ve telsizi kapadı.</st></p>
		<p><st c="25369">Erik ayağa kalktı ve nasıl göründüğünü aynada kontrol etmek için banyoya koştu. </st><st c="25450">Görüntüsü konusunda her zaman çok titiz olmuştu, özenle bakılmış bıyığı ve güzelce kesilmiş saçları; artık nasıl göründüğünü bilmiyordu. </st><st c="25587">Her gün aynada kendisine bakıyordu ama kendisine kimin baktığına aldırmıyordu hakikaten. </st><st c="25676">Canlı yayınlardan önceki ritüel her gün aynıydı, o bir rutindi. </st><st c="25740">Kendine dışardan bakmayalı; kendini varlığından çok daha büyük görevi olan bir vaizden başkası olarak görmeyeli uzun zaman olmuştu. </st><st c="25872">Hatta bir erkek olduğunu düşünmesinden bu yana yıllar geçmişti. </st><st c="25936">Küçük bir makas aldı ve uçuşan bazı saç tellerini çabucak kesti. </st><st c="26001">Duvardaki dev aynasında dişlerini kontrol etti ve tatmin olana kadar birkaç saniye diş ipiyle dişlerini temizledi. </st><st c="26116">Son adım olarak, buz gibi su lavaboya dolacak şekilde musluğu sonuna kadar açtı. </st><st c="26197">Hızla eğildi ve yüzünün elinden geldiğince büyük kısmını buz gibi suya soktu. </st><st c="26275">Homurdanarak geriye çekildi ve nefes almaya çalıştı, bir havlu kaptı ve yüzünü sıvazlayarak kuruladı. </st><st c="26377">Su bütün gözenekleri sıkılaştırdı ve tüm kan damarlarını canlandırdı. </st><st c="26447">Ani bir enerji akını yaşadı ve başını iki yana salladı. </st><st c="26503">Hazırdı.</st></p>
		<p><st c="26511">Kadın ilk çalışta açtı. </st><st c="26536">Birbirlerine utangaç bakışlar atarak sessiz kaldılar. </st><st c="26590">Sonunda Erik merhaba demeyi başardı.</st></p>
		<p><st c="26626">“Merhaba,” diye cevap verdi kadın. </st><st c="26662">“Daha önce birisiyle hiç görüntülü konuşmamıştım.”</st></p>
		<p><st c="26712">“Şimdi içmeli miyim?”</st></p>
		<p><st c="26734">Erik ekranın önünde bir fincan soğuk kahve tuttu.</st></p>
		<p><st c="26784">“Ne?”</st></p>
		<p><st c="26790">“Şu ‘Hiç Yapmadım’ oyunundaki gibi. </st><st c="26827">Bilirsin. </st><st c="26837">Birisi ‘Hiç ... </st><st c="26853">Yapmadım,’ der ve sonra söyleneni yapan herkes bir yudum içer ve yapmayanlar içmez. </st><st c="26937">Anladın mı?”</st></p>
		<p><st c="26949">“‘Hiç Yapmadım’ oynamadım hiç,” dedi Anna.</st></p>
		<p><st c="26992">Erik soğuk kahveden bir yudum içti.</st></p>
		<p><st c="27028">“Evet, işte bu kadar.”</st></p>
		<p><st c="27051">Kadın güldü.</st></p>
		<p><st c="27064">“Hiç vergi kaçırmadım,” diye devam etti Erik ve bir yudum daha içti.</st></p>
		<p><st c="27133">“Ah ama saygıdeğer Vaiz!” diyerek dehşete düşmüş numarası yaptı Anna.</st></p>
		<p><st c="27203">“Önemli bir şey değil, sadece yanlış yeri boylayan bir ondalık rakam.”</st></p>
		<p><st c="27274">“Hiç polisten kaçmadım,” diye karşılık verdi Anna, ekranın öbür tarafında fincanından kahve içerek.</st></p>
		<p><st c="27374">“Ne diyorsunuz, Doktor?”</st></p>
		<p><st c="27399">“Beni geçmek istediklerini düşündüm, bu yüzden mavi ışıklarını açıp hızlarını artırdıkları zaman, onları yavaşlatmamak için hızımı artırdım.”</st></p>
		<p><st c="27541">Anna omuz silkti; ikisi birden güldü. </st><st c="27580">Bu oyun rahatlamalarını sağlamıştı, konuşma sonunda şen şakrak gidişatından çıkıp, daha doğal bir akışa doğru yolunu buldu. </st><st c="27704">Zaman geçti ve konuşurlarken gün battı. </st><st c="27744">Kahve, önemli ve önemsiz mevzuları konuşurlarken ekranın önünde paylaştıkları şarapla yer değiştirdi. </st><st c="27846">Zaman zaman hassas alanlara sokuldular ve kaçınmak durumunda kaldılar. </st><st c="27917">Birbirlerine küçük adımlarla yaklaştılar, meraklı ve dikkatli bir şekilde. </st><st c="27992">Kadına baktı ve simasını ezberlemeye çalıştı, gözlerinin canlılığını ve güldüğü zaman nasıl kısıldıklarını; çok ciddi olabilen kadının, rahatladığı zaman nasıl kontrolü kaybettiğini ve açıldığını. </st><st c="28189">Bir saç teli inatçı bir şekilde birkaç kere düştü ve pembe dudak parlatıcısı olduğunu varsaydığı şeye yapıştı.</st></p>
		<p><st c="28299">Dışarıda karanlık çöktü. </st><st c="28325">Şarap şişelerini boşalttılar ve alkolün sersemleten peçesi çevrelerine yumuşak bir pırıltı yerleştirdi.</st></p>
		<p><st c="28428">“Bardaki zamanım yaklaşıyor. </st><st c="28458">Sanırım biraz sarhoş olacağım,” dedi Erik.</st></p>
		<p><st c="28500">“Cidden mi? </st><st c="28513">Ben de. </st><st c="28521">Ben de aynı şeyi düşündüm. </st><st c="28548">Birlikte bir içki içebilir miyiz?”</st></p>
		<p><st c="28582">“Bir randevu gibi mi doktor?”</st></p>
		<p><st c="28612">“Hayır, sadece bir içki gibi. </st><st c="28643">İki kişi arasında paylaşılan.”</st></p>
		<p><st c="28673">“Fark ettin mi bilmiyorum ama devam eden bir küresel salgın var.”</st></p>
		<p><st c="28739">“Evet ama farklı barlarda zaman aralıklarımız var. </st><st c="28791">Otelin farklı uçlarına yerleştirilmişler. </st><st c="28833">Telefonlarımızı yanımıza alacağız, bu görüntülü arama olayından hoşlanmaya başladım.”</st></p>
		<p><st c="28918">“Tamam,” dedi Erik bir süre sonra.</st></p>
		<p><st c="28953">Uyarının neden olduğu endişe geçmişti, şarap o endişeyi şevkle yok etmişti. </st><st c="29030">Omuz silkti. </st><st c="29043">Alkol, daha sonra, başka bir gün ilgilenmeyi düşündüğü korkunun üzerine bir filtre çekmişti. </st><st c="29136">Şu anda sadece, bir normallik serpintisi yaşamak ve başka birisiyle bir içki içmek istiyordu. </st><st c="29230">Mutfaktaki kadınla. </st><st c="29250">En azından, bir süre için neredeyse hayatını yaşıyormuş gibi yapmak istiyordu. </st><st c="29329">Kuşkusuz barda bir kadınla buluşmak normal hayatının bir parçası değildi. </st><st c="29403">Dana’yla tanıştıklarından bu yana yapmamıştı bunu.</st></p>
		<p><st c="29453">“Tamam,” dedi. </st><st c="29469">“Biraz sonra orada görüşürüz.”</st></p>
		<p><st c="29499">“Orada görüşürüz,” diye karşılık verdi kadın, sonra da ekran karardı.</st></p>
	</section>
<div id="charCountTotal" value="29569"></div></body>
</html>
