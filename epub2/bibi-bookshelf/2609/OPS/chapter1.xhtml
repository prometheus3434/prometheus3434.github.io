<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Buzul</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><st c="0">BÖLÜM 1</st></h1>
		<h2><st c="7">ANNA</st></h2>
		<p><em><st c="12">Bugün dünün tekrarı, yarının da lanet olası bir örneği</st></em><st c="67">, diye düşündü Anna ve havuzun kenarına doğru birkaç güçlü kulaç attı. </st><st c="138">Sudan kolayca çıktı. </st><st c="159">Çok alışık olmasına rağmen, havuzun sakinliği bir yere kapalı kalmış gibi sıktı onu. </st><st c="244">Eğlence ve rahatlama için yapılmış bir yerin, tam tersi bir duygu verebilmesi garipti. </st><st c="331">Bu çelişki biraz da dünyanın içinde olduğu duruma bağlıydı belki. </st><st c="397">Havuzun fayanslarına çarpan su ve etrafındaki ışık onu hem ürpertiyor, hem de bir şeyleri haber veriyordu.</st></p>
		<p><st c="503">Havadar bir mekândı. </st><st c="525">Misafirler mahremiyet içinde rahatlayabilsin diye her yeri pahalı malzemelerle dekore etmeye, renk düzeni için rahatlatıcı tonlar kullanmaya çaba göstermişlerdi. </st><st c="687">Her şeyden göze çarpmayan bir lüks ve refah yayılıyordu.</st></p>
		<p><st c="743">Ansızın bir silah patladı. </st><st c="771">Art arda birkaç el ateş edildi. </st><st c="803">Anna seslerin mesafesini kestirmeye çalışarak sıçradı. </st><st c="858">Belki de bu sefer şehrin meydanlarından biriydi. </st><st c="907">Stureplan veya Östermalmstorg? </st><st c="938">Devamı gelecek mi diye dinledi ama sessizlik bozulmadı.</st></p>
		<p><st c="993">Havlusu zeminin tam da ıslak yerine atılmıştı. </st><st c="1041">Sanki atan kendisi değilmiş gibi, havluyu sinirle yerden aldı.</st></p>
		<p><st c="1103">Zoraki hareketlerle kurulandı, saçlarını ovaladı ve birkaç derin soluk almaya çalıştı. </st><st c="1191">Yüzmeye ve mekânın sakin dekoruna rağmen atamadığı, bedenini geren boğucu histen kurtulmak istiyordu.</st></p>
		<p><st c="1292">Küçük çantasına uzandı, narenciye ve lavanta kokulu bir vücut kremi seçti, cildine masaj yaptı, kremin kokusundan ve ipeksi yumuşaklığından nasıl haz aldığını hatırlamaya çalıştı. </st><st c="1473">Bunun yerine kafasının içinde annesinin sesi yankılandı.</st></p>
		<p><st c="1529">“Hava atmana gerek yok, Anna. </st><st c="1560">Biliyorsun bunu, değil mi? </st><st c="1587">Pahalı kremler ve giysiler, bunlara neden ihtiyacın var ki?”</st></p>
		<p><st c="1647">Daha sık duyar olmuştu artık Marianne’in sesini. </st><st c="1697">Otelin ıssızlığında kulağı hep onda olsun istiyor, kendini kapattığı karantinanın önünde duruyordu. </st><st c="1797">Ses, bir inatla çekti onu. </st><st c="1824">Canını yaktı, içini kemirdi, kulaklarını tırmaladı.</st></p>
		<p><st c="1875">Kremi çantasına geri attı, otel pijamalarını giydi ve aceleyle kapıya gitti. </st><st c="1953">Kaplıcada geçirmeyi düşündüğü küçük tatil suya düşmüştü. </st><st c="2010">Şimdi, sadece dışarıya çıkmak istiyordu. </st><st c="2051">Birkaç kat yukarıdaki odasına doğru aceleyle giderken, terliklerinin altındaki halının yumuşaklığı hem sesi hem de negatifliği emerek, onu biraz yatıştırdı. </st><st c="2208">Buraya kadar alışmıştı ki artık fark etmiyordu. </st><st c="2256">Başlangıçta, bu sağlam zanaatkârlıktan, mimarların sert desenleri ama zengin renkleriyle vurdumduymaz 1920’lerin art deco desen ve materyalleriyle açık seçik flörtleşmesinden etkilenmişti. </st><st c="2445">Ama artık her şeye karşı kördü. </st><st c="2477">Her şey sıradanlaşmıştı ve dünyanın tüm pirinç kaplamalı eşyaları bunu değiştiremezdi.</st></p>
		<p><st c="2563">Anna dosdoğru mini bara gitti ve kendine bir bardak buzlu viski doldurdu. </st><st c="2638">Gidip pencerenin yanında durdu. </st><st c="2670">Meydanın dört bir yanına göz gezdirdi, artık orada olmayan şeyleri hayal etti. </st><st c="2749">Orada olması gereken şeyleri.</st></p>
		<p><st c="2778">En civcivli zamanındaki bit pazarını; tablalarına eğilen, gezinerek önlerinden geçen ve yaptıkları teklifleri değerlendiren Stockholmlülere kayıtsız bakışlar atan satıcıları gözünde canlandırdı. </st><st c="2974">Anna onları ayrıntılarıyla hayal edebiliyordu. </st><st c="3021">Paslı tornavidaları, eski püskü peluş hayvanları ve ince, sararmış sayfalarıyla kağıt kapaklı kitapları ciddiyetle inceleyen insanlar.</st></p>
		<p><st c="3155">Kısa bir süre sonra sinemada bir film başlardı. </st><st c="3204">Meydandaki bazı insanlar, filme yetişebilmek için pazarın uzun tezgahlarını hızla geçerlerdi. </st><st c="3298">Büyük cam kaplı giriş kapıları yutardı onları. </st><st c="3345">Anna onları hayal etmeye çalışıyordu. </st><st c="3383">Yanlarında sıkı sıkı giydirilmiş sümüklü çocuklarıyla anne babalar... </st><em><st c="3453">Ama tulumlar hâlâ gerekli miydi?</st></em><st c="3485"> diye düşündü, kendisi soğuk bir şubat gününde bir çocuğu hiç giydirmemiş olmasına rağmen. </st><st c="3576">Sıradaki grup, tümü cep telefonlarına dalmış bir yeniyetme topluluğuydu. </st><st c="3649">Yan yana yürümeleri, birbirlerini tanıdıklarının tek göstergesiydi. </st><st c="3717">Hepsinden sonra, tabii ki beklenmedik karşılaşmalar, ruh eşleri ve asla ölmeyen aşkla ilgili iğrenç ve tamamıyla “Amerikan” bir şeyi görmek için gelen el ele bir çift.</st></p>
		<p><st c="3884">Konser salonundan gelen müziği de duyabiliyor muydu? </st><st c="3938">Anna odaklandı. </st><st c="3954">Gerçekten dinlese? </st><st c="3973">Kulağını pencere camına dayadı. </st><st c="4005">Çalan yaylıların ve nefeslilerin seslerini kesinlikle duyabiliyordu.</st></p>
		<p><st c="4073">Bardağındakini kafasına dikti. </st><st c="4105">Viskinin yaktığı boğazını, dişleriyle bir buz parçası kırarak rahatlattı. </st><st c="4179">Meydanın ve bulutlu sabah göğünün manzarasını örten perdeyi çekti. </st><st c="4246">Bit pazarının olması gereken yerde, Hötorget’te artık tezgahlar, aileler ve satıcılar yoktu. </st><st c="4339">El ele tutuşan çiftler yoktu. </st><st c="4369">Kimsecikler yoktu. </st><st c="4388">Ve müzik de yoktu. </st><st c="4407">Altı ay önce susturulmuştu.</st></p>
		<p><st c="4434">Televizyonu açtı. </st><st c="4453">Bir haber yayını yeni başlamıştı. </st><st c="4487">Haber sunucusunu yine, eğer Anna yanlış saymadıysa bu hafta üçüncü defa değiştirmişlerdi. </st><st c="4577">Bu yeni sunucu genç bir kadındı. </st><st c="4610">Rahatsız görünüyordu; konuşmaya başladığında, bakışları biraz şaşkındı.</st></p>
		<p><st c="4681">Yayın, kaçan insanlara, ülkeden dışarı göçmenleri taşıyan teknelere dair iddialı bir teori hakkındaydı. </st><st c="4786">Böyle bir hikâyeye haberlerde nasıl yer verebiliyorlardı? </st><st c="4844">Anna dedikoduları zaten biliyordu. </st><st c="4879">Son altı ay içinde internete giren herkes biliyordu. </st><st c="4932">Bunların, bu insan kaçakçılarının kim oldukları hakkında daha fazla şey öğrenmeye bile çalışmıştı. </st><st c="5031">Ama eğer doğruysa, kimin sorumlu olduğuna dair herhangi bir güvenilir bilgi el etmenin imkansız olduğu ispatlanmıştı. </st><st c="5149">Muhtemelen sadece başka bir sahtekârlık, enfeksiyon kadar hızlı yayılıyormuş gibi görünen sayısız efsanelerden biriydi. </st><st c="5269">Aptallar, diye düşündü. </st><st c="5293">İnsanlar artık her şeye inanmak istiyor, herkes sadece dışarı çıkmaması gerektiğini bilmesine rağmen, çılgınca riskler alıyor. </st><st c="5420">Bunu anlamak için cidden tıp mı okumak lazımdı?</st></p>
		<p><st c="5467">Sanki en küçük bir şevki, heyecanı bastırmak istercesine, Marianne’in sesi yeniden ortaya çıktı.</st></p>
		<p><st c="5564">“Gururuna dikkat et, Anna. </st><st c="5592">Yakışmıyor. </st><st c="5604">Bunu iyi niyetle söylüyorum. </st><st c="5633">İnsanın duyması gereken bir şey.”</st></p>
		<p><st c="5666">Anna yeniden mini barı açtı, bardağını bir kere daha dolduruldu. </st><st c="5732">İki buz parçası ve silme viski. </st><st c="5764">Ardından yatağa uzandı. </st><st c="5788">Otelin İncilini aldı, Markos İncili’nde son seferinde bitirdiği yeri açtı ve birkaç satır okudu.</st></p>
		<p><st c="5884">“Simon’ın kaynanası ateşler içinde yatıyordu. </st><st c="5931">Durumu hemen İsa’ya bildirdiler. </st><st c="5964">O da hastaya yaklaştı, elinden tutup kaldırdı. </st><st c="6011">Kadının ateşi düştü, onlara hizmet etmeye başladı.”</st></p>
		<p><st c="6062">Anna yavaşça sayfayı yırttı, buruşturup top haline getirdi ve çöp sepetine nişan aldı. </st><st c="6150">İsabet ettirdi. </st><st c="6166">Eski Ahit’ten sayfalar çöp sepetinin etrafında yere dağılmış duruyordu; ama Solomon’un Şarkısı’nın civarında bir yerlerde, kol hareketi kas belleğinde yer etmişti. </st><st c="6330">Her seferinde İncil sayfalarını tam isabet ettiriyordu.</st></p>
		<p><st c="6385">Bir sonraki sayfayı yırttı ama atmadan önce durdu. </st><st c="6437">Haber sunucusu bu sefer, şehir merkezinin hemen dışındaki Yeni Karolinska Hastanesinin yoğun bakım ünitesinden yeni bir haberi anons etti. </st><st c="6576">Anna buruşturduğu kağıt parçasını elinden düşürdü, doğruldu ve gözlerini televizyona dikti.</st></p>
		<p><st c="6667">Tanıdık görüntüler vardı: hastane çadırları, ambulanslar ve komple korunma elbiseleri giymiş sağlık çalışanları. </st><st c="6781">Fonda bir muhabir, yükselen ölüm eğrileriyle, donanım yetersizliğiyle ve kırılma noktasının ötesindeki sağlık sistemiyle ilgili zorunlu girizgâhı sunuyordu. </st><st c="6938">Muhabir, parazitli bir cep telefonu bağlantısı aracılığıyla görünen, komple koruyucu donanım içindeki bir kadına döndü.</st></p>
		<p><st c="7057">Anna kalbinin sıkıştığını hissetti. </st><st c="7094">Kadın bürosunda oturuyordu, gözleri maskenin ardında zar zor görünüyordu.</st></p>
		<p><st c="7167">“Bize gelen hastalar için yapabileceğimiz fazla bir şey yok,” dedi, “ama acılarını hafifletebiliyoruz. </st><st c="7271">Yapabileceğimiz her şeyi yapmalıyız.”</st></p>
		<p><st c="7308">Ülkenin, enfekte olan hastalara bakan yetenekli ve çalışkan tıbbi görevlileri hakkındaki haberler, basında ve televizyonda tekrarlanan bir yayındı. </st><st c="7457">İş yüküne rağmen, ölümle çevrelenmiş olmalarına rağmen, şikayet etmiyorlardı. </st><st c="7535">İş tanımının bir parçasıydı, sağlık çalışanlarından beklenendi bu. </st><st c="7602">Tıpçılar, halkın iyiliğini her zaman kendisinin önüne koyarak, zorluklar içinde görevine devam eden çilekeş ve güvenilir bir çalışan topluluğuydu. </st><st c="7749">Normal şartlar altında zaten kahramandılar, anormal koşullar altındaysa neredeyse aziz oluyorlardı.</st></p>
		<p><st c="7848">Bu bir yalandı, elbette palavraydı; ama çoğu bu rolü, birkaç aydır itaatkâr bir şekilde oynuyordu. </st><st c="7948">Tüm diğer acil servis kadrosunun yanı sıra bunlar da diz çöküyorlar, herkesin aklında olması gereken bütün soruları yüksek sesle sormamaya çalışıyorlardı.</st></p>
		<p><em><st c="8102">Neden? </st><st c="8110">Burada nasıl bir iyilik yapıyoruz?</st></em></p>
		<p><st c="8144">“Acılarını hafifletebiliyoruz,” demişti cerrah yayında.</st></p>
		<p><st c="8200">Anna aynı mantrayı tekrar tekrar duymuştu. </st><st c="8244">Herkesin, yapabileceği tek şeyin bu olduğunu anlamasından önce bir süre geçmişti. </st><st c="8326">Doktorların görevinin artık hayat kurtarmak olmadığını. </st><st c="8382">Hayatta kalmak için tek yolun enfekte olmamak olduğunu. </st><st c="8438">Ve bunun fiziksel olarak hiç kimseye yakın olmamak anlamına geldiğini. </st><st c="8509">Virüsün uzlaşmaz bir mantığı vardı ve her türden birlikte yaşanan yerler ağır darbe alıyordu. </st><st c="8603">Özellikle fiziksel mesafe zorunluluğuna uyum sağlamanın imkansız olduğu çocuklu aileler. </st><st c="8692">Bu günlerde, hastalar hastaneye geldiğinde, her zaman çok geç oluyordu. </st><st c="8764">Herkes enfekte olmuş halde geliyordu. </st><st c="8802">Ne anlamı vardı ki?</st></p>
		<p><st c="8821">Anna, otele taşınmadan önce, hâlâ şehrin lüks kısmındaki güzel bir caddede bulunan dairede yaşarken, akşamları bu soruyu kendi kendine sormuştu. </st><st c="8967">Uzun iş günlerinden sonra, küvetin kenarında bir kadeh şarap ve elinde bir kitapla, parlak baloncuklarla dolu küvete gömülürdü. </st><st c="9095">Burası onun kalıcı sığınaydı. </st><st c="9125">İşteki her günün ardından, son derece ihtiyacını duyduğu dinlenme vakti için küveti ve şarap kadehini doldururdu. </st><st c="9239">Aslında, yaşamı küresel salgından öncekinden çok da farklı değildi. </st><st c="9307">Kendi başına idare etmeye alışık olan her kimse, en güçlü odur. </st><st c="9371">Bu onun mantrasıydı. </st><st c="9392">Tek dileği yüzebilmekti bir de. </st><st c="9424">Mahalledeki yüzme havuzuna gitmek ve biraz mesafe kat etmek. </st><st c="9485">Ama en azından bir küveti olduğu için minnettardı. </st><st c="9536">Bu ritüel onun bir günü bir sonrakinden ayırmasına yardım etmişti. </st><st c="9603">Ancak zamanla, yatışmak için yetmemeye başlamıştı. </st><st c="9654">Şarabın miktarı da artmıştı.</st></p>
		<p><st c="9682">“Hastanenin tamamı yeni duruma adapte edildi,” dedi cerrah haber muhabirine. </st><st c="9760">“Tüm kaynaklarımız, virüsün etkilediklerini tedavi etmek için kullanılıyor; ama sayımız yeterli değil ve donanımımız tükeniyor. </st><st c="9888">Gerçekten ihtiyacımız olan şey personel, son altı ayda o kadar çok iş arkadaşımızı kaybettik ki. </st><st c="9985">Elimizden gelenin en iyisini yapıyoruz ama ancak bu kadarı geliyor.”</st></p>
		<p><st c="10053">Haber yayını bitti. </st><st c="10074">Bir sonraki video, bir gün önce Fransa’da gerçekleşen askeri darbe hakkındaydı ama Anna seyretmek istemedi artık. </st><st c="10188">Televizyonu kapadı ve bardağını viskinin son kalan damlalarıyla silme doldurdu, içkiyi yutarken yüzünü buruşturdu. </st><st c="10303">Ardından yatağa girdi, otel dairesinin ipek yumuşaklığındaki çarşaflara gömüldü.</st></p>
		<p><st c="10383">Televizyonun müdahaleci seslerinden sonra odanın sessizliği onu boğar gibi oldu. </st><st c="10465">Sanki kulakları tıkanmış gibiydi. </st><st c="10499">Bu tezat suratına çarpan bir tokat gibiydi ve Anna, bu otelde kendine dikkatle yarattığı güvenlik baloncuğunu patlatmaya çalışan dış dünyaya bağırmak istedi.</st></p>
		<p><st c="10656">Yan döndü ve kafasının üstüne bir yastık koydu. </st><st c="10705">Birkaç dakika sonra alkol görevini yerine getirmişti.</st></p>
		<h2><st c="10758">ERIK</st></h2>
		<p><st c="10763">“Peki, plan ne o halde? </st><st c="10788">Doğru iz üstünde olduğumuzu düşünüyor musun?”</st></p>
		<p><st c="10833">Erik krem renkli spor arazi aracının arka koltuğunda oturuyordu. </st><st c="10899">Biraz sinirliydi, sıkı sıkıya göğsüne bastırdığı siyah deri ciltli kitapla oynuyordu. </st><st c="10985">Yanından hızla akan sokaklara baktı.</st></p>
		<p><st c="11021">“Her ikisinden de biraz hissediyorum. </st><st c="11060">Elbette, ummaya cüret ediyorum ama aynı zamanda korkuyorum. </st><st c="11120">Bana yol göstermelisin. </st><st c="11144">Sana şimdi ihtiyacım var, tamam mı?”</st></p>
		<p><st c="11180">Siyah takım elbise üzerine mükemmel oturmuştu, en ufak bir kırışık bile yoktu. </st><st c="11260">Sanki vücuduna sprey boyayla boyanmış gibiydi</st></p>
		<p><st c="11305">Sessizce mırıldandı. </st><st c="11327">“Yardım et bana. </st><st c="11344">Haydi ama. </st><st c="11355">Orada olduğunu biliyorum. </st><st c="11381">Bana cevapları vermek zorunda değilsin, sadece doğru yolu göster.”</st></p>
		<p><st c="11447">Stockholm şehir merkezindeki boş caddeleri yüzlerce şehir güvercini doldurmuştu. </st><st c="11529">Araba yaklaşırken, güvercinler tek bir vücut gibi gökyüzüne doğru havalandılar. </st><st c="11609">Şehir tamamen boşalmıştı. </st><st c="11635">Ofisler boştu, lokantalar kapalıydı ve çevrede hiç kimse yoktu. </st><st c="11699">Gri gökyüzüne, asla dağılmayan kalın, düzenli bulut tabakaları yerleşmişti.</st></p>
		<p><st c="11774">Erik iç huzurunu bulmaya çalışıyordu. </st><st c="11813">Koyu renk giysiler içinde insanların evlerini ve hayatlarını yağmalayan vicdansızların anılarını unutturabilecek bir huzur. </st><st c="11937">Sadece bu kadar da değildi, insanların evlerine girerek, onların yaşamlarını da tehlikeye atıyorlardı. </st><st c="12040">Görmüş olduklarını tamamen unutması imkansızdı. </st><st c="12088">Kaçıyordu. </st><st c="12099">Bunu “bir sonraki adım” olarak görmeyi tercih etse de aslında kaçıyordu. </st><st c="12172">Hem kendisini hem de kendisine koşulsuz şartsız güvenen insan topluluğunu korumaya yönelik bir adım…</st></p>
		<p><st c="12272">Eskiden sık sık gittiği küçük bir kafeyi geçtiler. </st><st c="12324">Kırmızı ışıkta durduklarında, arabanın camından kafeyi izledi. </st><st c="12387">Şoförlerin olmadığı bir şehirde trafik lambaları yine de görevlerine devam ediyordu. </st><st c="12472">Onlar da durmuş ışığın yeşile dönmesi için bekliyorlardı. </st><st c="12530">Bazı şeylerin bu kadar kökleşmiş olması ne kadar garipti. </st><st c="12588">Çevrelerindeki tıpkı diğer bütün binalar gibi, kafe de boştu ve karanlığa gömülmüştü. </st><st c="12674">Kafenin sahibi José’nin nereye gittiğini merak etti. </st><st c="12727">José ve eşi Paula 1970’lerde Şili’deki askeri darbeden kaçmışlardı. </st><st c="12795">Birlikte bu küçük kafeyi açmış ve kendisi orayı keşfetmeden önce 25 yıldan fazla işletmişlerdi. </st><st c="12891">Şimdi gitmişlerdi. </st><st c="12910">Bir kez daha kaçmaya zorlanmışlardı.</st></p>
		<p><st c="12946">Araba, tek hayat belirtisinin, koyu renk camlarıyla sessizce caddelerde dolaşan birkaç siyah askeri aracın olduğu şehir merkezine ulaştı. </st><st c="13085">Sert asfaltta lastiğin ıssız yankısını bıraktılar. </st><st c="13136">Şehirde, ülkede ve dünyada yaşanan trajedinin sürekli hatırlatıcısı gibi. </st><st c="13210">Spor arazi aracı caddeden saptı ve yöneldikleri meydana doğru ilerledi. </st><st c="13282">Garip bir histi, normalde Hötorget’te hiç araba olmazdı. </st><st c="13339">Ama insanlar olmadan, hayat olmadan, bu elbette fark etmiyordu.</st></p>
		<p><st c="13402">Erik, kendisini arabanın şoföründen ayıran, kalın, karanlık cam panelde yansımasını gördü. </st><st c="13494">Hiçbir koşulda, birbirleriyle hiçbir temaslarının olmamasını sağlayan bir engel. </st><st c="13575">Artık, sadece mesafeyi korumak işe yaramıyordu. </st><st c="13623">Bugünlerde, insanlar arasındaki tüm temaslar tamamen yasaktı. </st><st c="13685">Temas, hayatta kalmakla, kesin ölüm arasındaki farktı.</st></p>
		<p><st c="13739">Araba bir otelin önünde yavaşladı ve Erik derin bir şekilde iç çekti. </st><st c="13810">Siyah kitabı sıkıca tuttu ve kendini toparlamaya çalışarak, arka koltukta bir süre bekledi. </st><st c="13902">Ancak birkaç dakika sonra arabadan dışarı çıktı ve vücuduna çarpan soğuk havayı içine çekti. </st><st c="13995">Normal zamanlarda bir anlam ifade etmeyecek sıradan bir derin nefes, hiçbir şey normal değilken, beklenmedik bir nimet gibiydi</st></p>
		<p><st c="14121">Bununla birlikte, orada durması çok tehlikeliydi, geç kalmaması gerekiyordu. </st><st c="14199">Boş otelin ön kapısından hızla geçti ve ağız ve burnunu kapatan siyah maskeyi çıkardı. </st><st c="14286">Bir an durdu ve muhteşem lobiye göz gezdirdi. </st><st c="14332">Cilalı pirinç süslemeleri, koyu kırmızı halıyı inceledi. </st><st c="14389">Koca avizeden etkilenmeden edemedi. </st><st c="14425">Mekân, geçmiş zamanın zarafetini yayıyordu. </st><st c="14469">Sıcak ışığın sarmaladığı Erik gevşemeye cüret etti. </st><st c="14521">Bulunduğu paralel gerçeğin güvenliğinin, kendisine göz kulak olmasına izin verebilirdi.</st></p>
		<p><st c="14608">Az sayıdaki merdiveni birkaç hızlı adımda çıktı ve sanal bir ses onu karşıladı.</st></p>
		<p><em><st c="14688">“Haymarket’a hoş geldiniz. </st><st c="14716">Karşılama paketiniz resepsiyonda bulunuyor. </st><st c="14760">Lütfen mesafenizi koruyunuz ve kurallarımıza uyunuz. </st><st c="14813">Teşekkür eder, otelimizin keyfini çıkarmanızı dileriz.”</st></em></p>
		<p><st c="14868">Muhtemelen bu kapılardan adımını atan herkes için çalınan, önceden kaydedilmiş bir mesaj gibiydi. </st><st c="14967">Bir an için kendisini, kahramanının yeni ve yabancı bir şehre geldiği, eski bir filmin baş karakteri gibi hissetti. </st><st c="15083">Erik kendisini bir i-pad’in beklediği resepsiyona doğru ilerledi. </st><st c="15149">Tabletin yanında tanıtıcı bir metin içeren lamine kaplı bir kağıt parçası duruyordu. </st><st c="15234">Kağıdı aldı ve okudu:</st></p>
		<p><em><st c="15255">“Haymarket’a hoş geldiniz. </st><st c="15283">Burada konforlu bir şekilde konaklayacağınızı umuyoruz. </st><st c="15339">Herkesin güvenliği için, bilgilerinizi lütfen yan taraftaki i-pad’e girin ve size e-posta aracılığıyla gönderilecek kuralları okuyun. </st><st c="15473">Her gün, o günün programını içeren yeni bir e-posta alacaksınız. </st><st c="15538">konaklamanıza dair tüm bilgiler dijital olarak temin edilecektir. </st><st c="15604">Misafirler arasındaki tüm temasların kesinlikle yasak olduğunu unutmayın. </st><st c="15678">Birlikte, hayat kurtarıyoruz.”</st></em></p>
		<p><st c="15708">İsmini ve ayrıntıları girdiği i-pad’in ışığı yanıp söndü ve odasına nasıl gideceği ekranda göründü. </st><st c="15809">Parlak tezgahın üzerinde bir şişe dezenfektan duruyordu. </st><st c="15866">Erik, şişenin kuru bir jel topağıyla tıkanmış olduğunu fark etti. </st><st c="15932">Epey bir süredir kullanılmamıştı. </st><st c="15966">En son bir amaca hizmet edeli ve insanlara ufak da olsa bir umut vereli birçok ay geçmişti. </st><st c="16058">Artık işler çok daha ileri bir noktadaydı. </st><st c="16101">Erik, oda numarasıyla birlikte, güzelce sarılmış anahtar kartını aldı. </st><st c="16172">Ardından, asansöre yürüyüp bindi. </st><st c="16206">asansör onu yeni evine çıkmaya başladı.</st></p>
		<p><st c="16245">İçeri girdiğinde kapı hafif bir tık sesiyle kapandı. </st><st c="16299">Oda, incelikli renklerle ve bütün sesleri emen kalın kumaşlarla zevkli bir şekilde dekore edilmişti. </st><st c="16400">Oldukça sakin bir his veriyordu. </st><st c="16433">Altı aydır dünya kapatılmıştı. </st><st c="16464">Buna alışabileceğini düşünmüştü ama karantina asla normalleşmemişti. </st><st c="16533">Olabildiğince uzun süre Enskede’nin banliyösündeki evinde kalmıştı. </st><st c="16601">Fakat kanunsuzluk onun sessiz mahallesine ulaştığında, korku katlanılamayacak kadar ağır gelmişti. </st><st c="16700">Ev yapımı koruyucu giysilerini giymiş çaresiz insanlar çevredeki evleri yağmalamak için yola çıktıklarında, küçük evinin ona her zaman verdiği güvenli his kayboldu. </st><st c="16865">Onun ve Dana’nın evine… Eşyalarını masanın üstünde koydu, mükemmel bir biçimde düzenledi. </st><st c="16955">Bu küçük tören bulanık zihnini sakinleştirdi. </st><st c="17001">Salgından kaçıp hayatta kalabileceği bir sığınak arıyordu bir süre. </st><st c="17069">Güvenli bir yerde, kendini saklayabileceği ve bu sırada yaşayabileceği bir yerde. </st><st c="17151">Sorun bunun ne kadar süreyle olacağıydı. </st><st c="17192">Bu gerçekten ne zaman bitecekti? </st><st c="17225">Dünya nüfusunun yarısı ölmüştü ve tünelin sonunda hiçbir ışık yoktu.</st></p>
		<p><st c="17293">Siyah kitabı masasından aldı ve sessizce fısıldadı, “Bana sözcüklerini ver.” Sanki bir cevap çağırırmışçasına bakışlarını İncil’e sabitledi ama duyduğu tek şey uzaklarda bir yerde ateşlenen silahtı. </st><st c="17493">Başlarda bu silah sesleri onu korkutmuştu ama bu günlerde bunları zar zor duyuyordu. </st><st c="17578">Karantina kanunlarını çiğneyen insanların hikâyeleri sürekli olarak haberlerdeydi. </st><st c="17661">Hayata doğru, diğer insanlara doğru koşarken öldürülmüş insanlar. </st><st c="17727">Haberler kanunsuzluk ve tehlike hakkındaydı. </st><st c="17772">Bunun kendi hayatından tamamen çıktığını ve onu etkilemeyeceğini düşünmüştü. </st><st c="17849">Ta ki bunu kendi gözleriyle görene kadar. </st><st c="17891">Şimdi, belirsizlik ve korku her gün pusu kuruyordu. </st><st c="17943">Tanrı’nın bir planı olduğuna inanmasına ve ona güvenmesine rağmen korku, evini terk etmesine neden olmuştu. </st><st c="18051">Şimdi, tüm kurtuluş umudunu bu odaya, bu otele bağlamıştı . </st><st c="18111">Burada güvende olacaktı. </st><st c="18136">Burada, bir sonraki adımda ne yapacağına dair Tanrı’nın cevabını bulabilecekti. </st><st c="18216">Sürüsünü nasıl ileri götürebileceğine dair.</st></p>
		<p><st c="18259">Erik, düşüncelerini dağıtmak için giysilerini çıkarmaya başladı. </st><st c="18325">Pahalı giysileri gardıroba yan yana astı. </st><st c="18367">Giysilerin üzerinde elini dolaştırdı ve yumuşak, parlak dokunun tadını çıkardı. </st><st c="18447">Dikkatini toplamış bir halde, birbirinin aynısı birkaç tane bembeyaz, kullanılmamış spor ayakkabıyı, giysilerin altına, yere koydu. </st><st c="18579">Yeni derinin ve pahalı kumaşın kokusunu içine çekti. </st><st c="18632">Bunlar, başka bir dünyayı, artık var olmayan bir dünyayı temsil ediyordu. </st><st c="18706">Ama aynı zamanda, uzakta olduğunu hissettirse bile, geleceğini bildiği bir gelecek, insanların yeniden birlikte yaşayabileceği bir hayat için umut da veriyorlardı. </st><st c="18870">Otelin kendisine verdiği giysileri biraz gönülsüzce toparladı. </st><st c="18933">Hijyen gerekçesiyle, odasına her sabah erkenden yeni bir takım teslim edilecekti. </st><st c="19015">Bu takım, krem rengi keten bir gömlek ve gömleğe uygun keten bir pantolondan ibaretti. </st><st c="19102">Bir örnek, kimliksiz ve kendisi için seçeceği bir takımın çok uzağında…</st></p>
		<p><st c="19173">Bütün giysilerini astıktan ve otel üniformasını yatağa serdikten sonra, seyahat çantasını aldı ve banyoya gitti. </st><st c="19287">Heybetli bir pembe flamingo, duvardaki resimden aşağı doğru ona bakıyordu. </st><st c="19362">Tenha binanın aksine, resim onu tedirgin etti, gözleniyormuş hissetmesine neden oldu. </st><st c="19448">Banyo aksine, parlak beyaz ve siyah fayanslarla, altın parıltılı musluklarla ve bir tiyatro soyunma odasını andıran bir aynayla, tamamen kendi zevkine uygundu.</st></p>
		<p><st c="19607">İki diş fırçası çıkardı ve bir bardağa koydu. </st><st c="19654">Ardından aynadaki yansımasına baktı ve eski moda tıraş bıçağını, fırçayı ve tıraş sabununu eline aldı. </st><st c="19757">Dikkatli bir şekilde sabunu fırçayla köpürttü ve yanaklarını parça parça kapladı. </st><st c="19839">Kararlı darbelerle, bıçağı elinden geldiğince cildince yakın tuttu. </st><st c="19907">Birkaç darbe sonra yüzü sinek kaydı ve parlaktı. </st><st c="19956">Son sabun parçasını duruladı ve bir havluyla yüzünü nazikçe kuruladı. </st><st c="20026">Bıyığını inceledi ve uzamış iki kılı kesti.</st></p>
		<p><st c="20069">Yüzüne birkaç damla fondöten sürdü, parmak uçlarıyla ovuşturdu, yüzündeki gölgeleri ve yorgunluk izlerini azalttı. </st><st c="20185">Son olarak, avuç içlerine biraz yağ damlattı ve parmaklarını saçlarının arasından geçirdi. </st><st c="20276">Yüzünü aynada inceledi. </st><st c="20300">Ritüel tamamlanmıştı, seyircilerini karşılamaya hazırlanan bir aktör gibi hazırdı.</st></p>
		<p><st c="20382">Odadaki doğru ışığı bulmak biraz hazırlık gerektirdi ama bazı lambaları ayarladıktan sonra, nihayet ekranın önüne oturdu. </st><st c="20505">Başını ileriye, geriye ve yanlara eğerek, boynunu hafifçe esnetti. </st><st c="20572">Parmaklarını çıtlattı, artık farkında olmadığı bir alışkanlıktı bu. </st><st c="20640">Kamera ışığı yeşile döndüğünde, konuşmaya başladı.</st></p>
		<p><st c="20690">“Hepiniz için dua ederek başlamak istiyorum. </st><st c="20736">Kuzeyden güneye her yerde olduğunuzu biliyorum. </st><st c="20784">Neye inanırsanız inanın, nerede olursanız olun, iyi karşılandığınızı bilmelisiniz.” Duraksadı ve odaya göz gezdirdi. </st><st c="20901">“Görebildiğiniz gibi, her zamanki stüdyomda değilim. </st><st c="20954">Güvende olmak için, bu karantina oteline gelmek zorunda kaldım, böylece sizinle konuşmaya devam edebileceğim. </st><st c="21064">Sizinle dua edeceğim, birlikte dua edeceğiz.”</st></p>
		<p><st c="21109">Cemaatine ekran aracılığıyla vaaz vermeye devam etti. </st><st c="21164">Takipçilerine ekran yoluyla ulaşmaya, ruhlarına dokunmaya çalışarak, inancın ve güvenin önemi hakkında ateşli bir konuşma yaptı. </st><st c="21293">Rahatlatmaya, metanet ve umut vermeye çalıştı. </st><st c="21340">Erik’e göre, sözler barizdi, Tanrı’nın önündeki kuşkular barizdi. </st><st c="21406">Erik tecrübelerinden insanın şüphe etmesi gerektiğini öğrenmişti. </st><st c="21472">İnanç uzun vadede ancak böyle sınanır ve daha güçlü hale gelirdi. </st><st c="21538">İnancı, çocukluğundan bu yana hayatı boyunca yol göstermişti ona, kimliğinin doğal bir parçası olarak onunla kalmıştı. </st><st c="21657">Hayatını adadığı tutkusunu da inancı sayesinde bulmuştu: Tanrı’yla yaptığı konuşmaları cemaatine vaaz vermek. </st><st c="21767">Bir cemaatin önüne çıkmayalı aylar geçmişti. </st><st c="21812">Küresel salgın kötüleşip virüs daha saldırgan hale geldikçe, internet üzerinden vaaz vermeye başlamıştı. </st><st c="21917">Uzaktan aynı enerjiyi aktarmak öyle zordu ki artık iki katı vaaz vermek ihtiyacı hasıl olmuştu. </st><st c="22013">Ama aynı zamanda, önemi her zamankinden daha fazlaydı. </st><st c="22068">Daha parlak bir gelecek arayan bu kadar çok kişi varken onun sözleri daha önce hiç böylesi bir fark yaratmayı başarmamıştı.</st></p>
		<p><st c="22191">Kriz ve küresel salgın boyunca, cemaatine dijital olarak yol gösterdi ve ekranın öbür tarafında sözlerini dinleyen ve ona ihtiyacı olan insanlar olduğu sürece de bunu yapmaya devam etmeyi amaçlıyordu.</st></p>
		<p><st c="22392">Vaazı bittiğinde, ışıkları söndürdü ve bilgisayarı kapadı. </st><st c="22452">Pencerenin yanındaki koltuğa oturduğunda sessizliğe yine şaştı kaldı. </st><st c="22522">Günün programını kontrol etti ve akşam yemeği için birazdan onun sırası olduğunu fark etti. </st><st c="22614">Tüm gün otel misafirleri için süreli faaliyetlere bölünmüştü. </st><st c="22676">Bu, koridorlarda yürümeden, spor salonu sürelerine ve havuza erişime kadar her şeyi kapsıyordu. </st><st c="22772">Çabucak otel kıyafetini giydi ve odadan çıktı. </st><st c="22819">Koridor önünde uzun ve dümdüz uzanıyordu, sonsuzmuş hissi veriyordu ve halının geometrik deseni kısa bir baş dönmesine neden oluyordu. </st><st c="22954">Duyabildiği tek şey, asansörlerin tıkırtısı ve havalandırma sisteminden gelen tıslama sesiydi. </st><st c="23049">Hiçbir yerde insan sesi yoktu.</st></p>
		<p><em><st c="23079">“Lütfen doğrudan gideceğiniz yere gidin. </st><st c="23121">Ortak alanlarda gereksiz yere oyalanma cezalandırılacaktır. </st><st c="23181">Teşekkür eder, Haymarket’in keyfini çıkarmanızı dileriz.”</st></em></p>
		<p><st c="23238">Yine kibar ama resmi tondaki otel sesiydi yine bu. </st><st c="23290">Sessizliği birçok kez böldüğünü duymuştu. </st><st c="23332">Onu hızlandıran bu sesin bir yandan da onu bir şekilde mutlu ettiğini fark etmesine şaşırmıştı. </st><st c="23428">Sadece kimliksiz bir sesle bile olsa görülmek, garip bir duygu uyandırdı.</st></p>
		<p><st c="23501">Lokantadaki bir masanın üstünde ambalajlı bir yemek onu bekliyordu. </st><st c="23570">Oturdu ve büyük, ıssız yemek salonuna göz gezdirdi. </st><st c="23622">Masalar çevrelerindeki boş sandalyelerle düzgünce sıralanmıştı. </st><st c="23686">Büyük pencerelerden içeri giren ve ıssızlığı koruyan mavi-gri gün ışığı, Fransız tarzından esinlenen mobilyaların üzerinde dans eden kuru toz tanelerini aydınlattı. </st><st c="23851">Göz alıcı iç mekânlar oteldeki her şeye nüfuz etmişti.</st></p>
		<p><st c="23905">Yemek, somon balığı ve tahıl, fasulye ve bezelye salatasından ibaretti. </st><st c="23978">Hayal kırıklığına uğramış bir halde yemeğin hem lezzetsiz hem de sıkıcı olduğunu fark etti. </st><st c="24070">Bu, keyif almak için değil, hayatta kalmak için bir yemekti. </st><st c="24131">Birkaç büyük lokma aldı ama sonra çatal bıçağı bıraktı. </st><st c="24187">Salgının hafiflemeyeceği belli olduğunda topladığı bir sürü konserve, dondurulmuş gıda ve kurutulmuş yiyecekle hayatta kalmıştı. </st><st c="24316">Farklı baharatlarla karıştırma çabalarına rağmen, çoğu lezzetsizdi ama yine de bundan daha iyiydiler. </st><st c="24418">Tabağın yanındaki, ağzı streç filmle kapatılmış güzel bir bardağın içindeki, sıvı meyve püresi benzeri bir içecekti. </st><st c="24535">Bir yudum almak için, streç filmi çekip aldı büyük bir umutla. </st><st c="24598">Sarı sıvı tat alıcılarıyla temas ettiğinde, yüzünü buruşturdu ve sıvıyı bardağa geri tükürdü. </st><st c="24692">Her şeyin tadı yavandı, aylarca konserve yedikten sonra umduğu hiç de bu değildi. </st><st c="24774">Lüks bir otel bile taze ürünler sunamıyordu.</st></p>
		<p><st c="24818">Yemek yemek yerine, ayağa kalktı ve odada dolaştı. </st><st c="24870">Ona gözünü dikmiş gibi görünen boş masaların parlak yüzeylerinde gezdirdi elini. </st><st c="24951">Mutfağa giden kapı aralıktı, içeri girdi. </st><st c="24993">Deterjan ve klor kokusu yüzüne çarptı. </st><st c="25032">Paslanmaz çelik tezgahların üstü ve aletler cansiperane temizlenmişti ve loş, suni ışıkta parlıyorlardı. </st><st c="25137">Mutfağın geri kalanında da keskin ama loş bir ışık vardı etrafta. </st><st c="25203">Erik tezgahların arasında amaçsızca dolaştı ve yiyecek bir şeyler bulmak için dev buzdolaplarından birini açtı. </st><st c="25315">Tadı bir şeye benzediği sürece herhangi bir şey işini görürdü. </st><st c="25378">Ama buzdolabı boştu. </st><st c="25399">Hayal kırıklığına uğramış bir halde kapıyı kapattı ve arkasını döndü, oturdu ve daha küçük bir buzdolabını açtı. </st><st c="25512">Bir kavanoz Nutella çıkardı ve kapıyı kapadı. </st><st c="25558">Ayağa kalkarken bir şey duydu. </st><st c="25589">Ses öylesine beklenmedik bir şekilde gelmişti ki sıçradı. </st><st c="25647">Tek dostu sessizlikle öyle uzun bir süre yaşamıştı ki.</st></p>
		<p><st c="25701">Sesin geldiği yöne başını çevirdi, bir kadın gördü. </st><st c="25754">Etten kemikten başka bir insan. </st><st c="25786">Erik öylece kalakalmıştı.</st></p>
		<p><st c="25811">Başta oldukça şaşırdı ama sonra şaşkınlığın yerini gerçek hayatta başka bir insanı görmenin hazzı aldı. </st><st c="25916">Bu yeni duygu, ne olabileceğinin korkusuna baskın çıktı. </st><st c="25973">Aylardır mesafelerini korumalarının önemi hakkında uyarılmışlar ve böyle yaşamışlardı. </st><st c="26060">Başka bir insana yakın olmanın sonucu ölümdü. </st><st c="26106">İstisna yoktu.</st></p>
		<p><st c="26120">Kadın da bir an için onu gördü ve hemen geri çekildi. </st><st c="26175">Fal taşı gibi açılmış gözlerindeki ifade, bir milisaniyelik meraktan, saf dehşete kaydı. </st><st c="26264">Kollarında tuttukları yere düştü. </st><st c="26298">Elmalar ve tatlılar; aynı nedenden dolayı mutfakta oldukları barizdi. </st><st c="26368">Kadın bir çırpıda büyük buzdolaplarından birinin kapısını bir kalkan gibi açtı ve kapının arkasına saklandı.</st></p>
		<p><st c="26476">“Programı okumadınız mı?! </st><st c="26503">Program, sürelerinizi ve size izin verilen odaları açık bir şekilde belirtiyor!” diye kızgın bir tavırla bağırdı. </st><st c="26617">“Burada olmamalısınız!”</st></p>
		<p><st c="26640">Kadın artık onu görememesine rağmen Erik, kadını sakinleştirmek ve yatıştırmak için, elleri havada birkaç adım geri attı.</st></p>
		<p><st c="26762">“Ben bugün geldim …” diye başladı söze. </st><st c="26803">“Otelde başka kimseyi görmedim...”</st></p>
		<p><st c="26837">“Mutfakta ne yapıyorsunuz?! </st><st c="26866">Bu benim vardiyam!”</st></p>
		<p><st c="26885">“Ne kadar zamandır buradasınız?” diyerek şansını denedi Erik.</st></p>
		<p><st c="26947">Kadın sözünü kesti; ve onu dinlemeye en hafif bir ilgi göstermeksizin, daha da yüksek sesle bağırdı. </st><st c="27049">Olayın heyecanıyla atılmış çığlıklardı bunlar; belli ki kadın, Erik’ten daha çok şaşırmıştı onun varlığına.</st></p>
		<p><st c="27156">“Gidin buradan! </st><st c="27173">Neyiniz var sizin?! </st><st c="27193">Ölmek mi istiyorsunuz? </st><st c="27216">Aklınız başınızda mı?”</st></p>
		<p><st c="27238">Kadının çaresizliği Erik’in daha fazla gerilemesine neden oldu ama yavaşça geri geri yürüyüp odadan çıkarken, kadın hâlâ ona bağırıyordu.</st></p>
		<p><st c="27376">“Gidin sadece! </st><st c="27392">Tanrım, nedir anlamadığınız?! </st><st c="27422">Defolun buradan! </st><st c="27439">Tek bir kişi görmeden yetmiş iki gündür buradayım. </st><st c="27490">Buradaki herkes kurallara sıkı sıkıya uyuyor; ve sonra siz, eğer programı izlemezsek ölebileceğimize aldırış etmeksizin, lanet olası bir aptal gibi ortaya çıkıyorsunuz. </st><st c="27659">Programın bir amacı var! </st><st c="27684">Beni öldürmeye mi çalışıyorsunuz?!”</st></p>
		<p><st c="27719">Bu bağırış, Erik bitmemiş yemek tabağının beklediği masaya geri dönene kadar durmadı. </st><st c="27806">Her şey o kadar çabuk olmuştu ki bunun gerçekten olduğundan tam olarak emin değildi. </st><st c="27891">Kadın bir halüsinasyon muydu? </st><st c="27921">Karantinada insanın halüsinasyon görmeye başlayabildiğini, aslında var olmayan insanları görmeye başladığını okumuştu. </st><st c="28040">İnsanın diğer insanlara yakınlık ihtiyacı böylesine güçlüydü.</st></p>
		<p><st c="28101">Somon balığını yemeye bir kere daha yeltendi ama sonunda vazgeçti. </st><st c="28169">Hâlâ biraz daha vakti vardı. </st><st c="28198">Zamanı en iyi şekilde değerlendirmek için, odasına çıkarken merdivenleri kullandı. </st><st c="28281">İlk kata ulaştığında, aniden bir ses duydu. </st><st c="28325">Öfkeli, çıkışan bir ses. </st><st c="28350">Çevresine bakındı, hiç kimse yoktu. </st><st c="28386">Bu ses ona mutfaktaki öfkeli kadını düşündürdü. </st><st c="28434">Sadece hayal mi etmişti? </st><st c="28459">Mutfaktaki rastlaşma kulak çınlaması gibi sesler duymasına da mı neden olmuştu? </st><st c="28539">Tam son adımını atmak için başını eğip baktığında bir telsiz gördü. </st><st c="28607">Telsiz tırabzana dayanmış duruyordu. </st><st c="28644">Cihazdan, güvenliğe, otel kurallarını izlemenin önemine ve diğer insanların yaşamlarını tehlikeye atmamaya dair aralıksız bir monolog geliyordu. </st><st c="28789">Sinirli bir kadındı bu.</st></p>
		<p><st c="28812">“Kendi hayatınızla ne halt isterseniz yapın ama diğer insanların hayatlarıyla oynamaya cüret bile etmeyin!”</st></p>
		<p><st c="28920">Erik telsizi yerden aldı ve bir süre dinledi. </st><st c="28967">Biraz önce karşılaştığı kadındı kesinlikle bu ve hâlâ öfkeliydi. </st><st c="29032">Hiddetliydi. </st><st c="29045">Karşılaşmalarını atlatamamıştı.</st></p>
		<p><st c="29076">Uzun koridorlar boyunca, telsiziyle ve ona eşlik eden öfkeli sesle birlikte yürümeye başladı. </st><st c="29171">Kadının ağzının laf yapmasından ama aynı zamanda bu lafların ardındaki tutkudan etkilenmişti. </st><st c="29265">Bu, kesinlikle öfkesi, korkusu için bir çıkış olan, dehşete düşmüş birisiydi. </st><st c="29343">Bu, çok uzun süredir insanlarla teması olmayan birisiydi. </st><st c="29401">Bağırışlarını hatırladı, yetmiş iki gün.</st></p>
		<p><st c="29441">Odasına girdikten sonra, hazırlanmak için banyoya giderken, telsizi komodinin üstüne koydu. </st><st c="29534">Şimdi bile, gargarayla ağzını çalkalamadan ve diş fırçasını halihazırda bardakta duran Dana’nın diş fırçasının yanına koymadan önce, özenli bir ritüel gerçekleştiriyordu. </st><st c="29705">Aynada kendine bakarken ve başını onaylayarak sallarken, dilini ışıltılı temiz dişlerinin üzerinde gezdirdi.</st></p>
		<p><st c="29813">Ağır perdeleri çekerek odayı dış dünyaya kapadı. </st><st c="29863">Karanlık oda sadece onun olan güvenli bir yuva, küçük bir ada haline geldi. </st><st c="29939">Bitkin olmasına rağmen, yüksek yastıklarıyla ve kabarık yorganıyla düzgünce yapılmış otel yatağına dalmadan önce, açık renkli giysileri dikkatlice katladı ve gardıroba kaldırdı. </st><st c="30117">Komodinin üstündeki telsizden hâlâ kadının öfkeli sesi yükseliyordu. </st><st c="30186">Gözlerini kapadı ve bu azarlamaların onu ninni gibi uyutmasına izin verdi</st></p>
	</section>
<div id="charCountTotal" value="30259"></div></body>
</html>
