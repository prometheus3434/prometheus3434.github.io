<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		- Hepsi yerinde. Üçü de bunu hak etmişlerdi. Yalnız eksik bir şey kalıyor.<br/>
<br/>
		- Eksik kalan nedir?<br/>
<br/>
		- Bende bir tok onbaşı olmak isterdim.<br/>
<br/>
		- Tokluk rütbe değil ki kağan sana versin.<br/>
<br/>
		- Kağan bana tokluk vermezse bir sürü &quot;toklu&quot; (kuzu) da veremez mi? Bu kış açlıktan kurtulurdum.<br/>
<br/>
		Bu haber gerçekten hoşlarına gitmişti. Kımızlar boyuna içiliyordu. Burguçan bir çamçaktan arık içmemiş,  onların yanından çıkarak atına atladığı gibi kuzeye doğru sürmüştü. Bu sürüş sebepsiz değildi. İki yıldır gönül  çektiği bir kızı almağa gidiyordu.<br/>
<br/>
		Onbaşı Burguçan atını dörtnala sürdü. Sonra tırısladı. Varacağı yere gece olurken erişecekti.<br/>
<br/>
		Yolun yarısında mola vermek için ilerde gözüken ağaçlığı elverişli bulup oraya doğru at sürerken ağaçlığın boş  olmadığını orada gördüğü atlardan anladı. Genç bir kadınla bir erkek atlarından inmiş, galiba dinleniyorlardı.  Epey uzakta da yine birkaç kişi daha gözüküyordu. Burguçan yanlarına varınca erkek güvensiz gözlerle ona  baktı. Be gelişten hoşlanmadığı anlaşılıyordu. Burguçan atından inerken yabancı dik bir sesle sordu: - Kimsin?  Burada işin ne?<br/>
<br/>
		- Bana Burguçan derler. Sen kimsin?<br/>
<br/>
		- Buraya neye geldin?<br/>
<br/>
		- Kız almağa...<br/>
<br/>
		- Adama kolay kolay kız vermezler. Burguçan gülümsedi:<br/>
<br/>
		- Ben almasını bilirim.<br/>
<br/>
		Bunun üzerine Onbaşı Pars birdenbire kükredi:<br/>
<br/>
		- Çaşıtsın değil mi? Nice gündür ardımda olduğunu bilmiyor değilim. Onbaşı Pars'ı kovalamanın ne demek  olduğunu sana göstereceğim. Çabuk davran, yoksa geberirsin!<br/>
<br/>
		Pars, yıldırım hızıyla kılıç çekti. Burguçan da öyle yaptı. Kılıçlar birbirine değdi. Genç kadın kıyıya çekilmiş vuruşu  seyrediyordu.<br/>
<br/>
		Bu sonsuz bozkırda şimdi bir ölüm dirim savaşı oluyordu. Bozkırın değişmez yasasına göre iki er burada bir  ülkü, bir düşünce, bir eğlence yahut bir hiç için savaşıp vuruşacaklar, sonunda biri, belki her ikisi, bir daha  kalkmamak üzere düşecek, doymaz bozkır düşenin gövdesini kendisine gıda yaparak sessiz yaşayışına devam  edecekti.<br/>
<br/>
		Kılıçlar birbirine çarptık şimşek çakıyor, vuruşçular saldırış yaparken savaş uranı bağırıyor, genç kadın  dövüşenlere korku ile bakıyordu. Burguçan, karşısındakinin bir saldırışını önledikten sonra sert bir kılıç  savurdu. Kılıç bu sefer yerini bulmuş, Pars'ın sağ şakağından çenesine kadar derin bir yara çizmişti.  Kanlar giyimine akıyor, fakat o hiç aldırış etmeden dövüşe daha büyük hızla devam ediyordu. Burguçan  dövüşe yorgun argın başladığı için kesilmeğe, solumağa başlamıştı. Pars'ın bir vuruşu göğsüne değip kanlar  sızmağa başladıktan sonra daha çok yoruldu. Bir aralık soluk aldılar. Sonra yeniden birbirlerine saldırarak  vuruşmağa devam ettiler. Geniş alanda sere serpe çarpışıyorlar, ileri geri sıçrıyorlardı. Vuruşun en sert anında  Burguçan'ın elinden kılıcının düştüğü, Burguçan'ın bir adım geriye hoplayarak bıçağa el attığı görüldü. Bıçak  sert bir çekişle kınından sıyrıldı ve üç adım ilerdeki Pars'a fırladı. Pars bıçağı göğsüne yiyerek diz üstü  çökmüştü. Fakat büyük yiğitlikle sol elini bıçağın sapına getirdik kavrayıp çıkardıktan sonra Burguçan'a fırlattı.  Omzuna saplanmış olan bıçağın acısıyla sendeliden Burguçan'ın üzerine saldırarak kılıçla yaman bir dürtüş  yaptı. Onbaşı Burguçan kütük gibi bir yıkılışla toprağa serildi. İki eliyle göğsünü tutarak inledi.<br/>
<br/>
		Onbaşı Pars ayakta güç duruyor, sendeliyordu. Kanlı kılıcını kınına güçlükle soktuktan sonra atına doğru  yürüdü. Ses çıkarmadan dövüşü seyretmiş olan genç kadını saygı ile ata bindirdikten sonra kendisi de atına  atladı. Kan içinde olduğu halde, ilerde gözüken adamlara doğru yol aldı. Bir zaman sonra hepsi birden ufukta  kayboldular.<br/>
<br/>
		Akşam oluyordu. Bir atlı, Burguçan'ın yattığı yere doğru geliyordu. Uzaktan keskin gözlerle bakarak bir atın  binicisiz durduğunu, biraz yaklaşınca da yerde birisinin yattığını görmüştü. O zaman dörtnala ilerlemiş,  Burguçan'ın yanında yere atlamıştı. Bu gelen atlı, Binbaşı Bögü Alp'ti. Baygın yatan yaralıya bakınca Onbaşı  Burguçan'ı tanıdı. Yaralının başını eliyle tutup kaldırarak ses endi:<br/>
<br/>
		- Onbaşı! Onbaşı! Ne oldun?<br/>
<br/>
		Burguçan inleyerek gözlerini açtı. Bögü Alp'i tanımıştı:<br/>
<br/>
		- Bozkırın yasasına uydum Tanrı'ya gidiyorum binbaşı.<br/>
<br/>
		- Burada ne işin vardı?<br/>
<br/>
		- Sevdiğim kıza gidiyordum.<br/>
<br/>
		- Neden vuruştun?<br/>
<br/>
		- Bilmiyorum...<br/>
<br/>
		Bögü Alp'in kaşları çatıldı. Burguçan galiba sayıklıyordu. Yeniden sordu:<br/>
<br/>
		- Seni kim yaraladı?<br/>
<br/>
		- Onbaşı Pars.<br/>
<br/>
		- Evet.<br/>
<br/>
		- Şu onbaşıyı bana tarif edebilir misin?<br/>
<br/>
		Burguçan sararıyordu. Kan, damarlarından çekiliyordu. Gözlerini kapadı. Bögü Alp sorusunu tekrarladı. Onbaşı  gözlerini güçlükle açabildi:<br/>
<br/>
		- Yüzüne uzun bir kılıç yarası açtım. Şakağından çenesine kadar...<br/>
<br/>
		Onbaşının gözleri tekrar kapandı. Sesi yavaşlayarak: &quot;Sevdiğim kız artık beni beklemesin&quot; dedi, Bögü Alp,  kolundaki yaralının gülümsediğini, bir şeyler mırıldandığını gördü. İşitebildiği biricik söz &quot; bozkır yasası&quot; olsu...<br/>
<br/>
		Yasa, yasaya baş eğen oğullarından Burguçan'ı almıştı...<br/>
<br/>
		<b>TULU HAN</b><br/>
<br/>
		Tulu Han otağından oturmuş, düşünüyordu. Karşısında bir beğ ayakta duruyor, Tulu Han'ın soluk ve kederli  yüzüne bakıyordu. İki yıldır Doğu Türkeli'nin kuzey bölgelerini idare eden Tulu Han'da amcası Kara Kağan'a  karşı bir kin başlamış, büyümüş, dayanılmaz bir hal almıştı. Babasını öldüren İ-çing Katun ceza görmemişti.  Üstelik amcası bu kadını alarak tahta geçmiş, kendi kağanlık hakkını gaspetmişti.<br/>
<br/>
		Tulu Han bunu bir türlü bağışlayamıyordu. Kağanlık tahtını elde etmeğe karar vermiş, yapacağı işleri  tasarlamıştı.<br/>
<br/>
		Bir aralık gözlerini yerden kaldırarak karşısındaki beğe &quot;Geç kaldılar&quot; dedi. Beğ, bir saygı durumu aldıktan  sonra: &quot;Biraz önce ulak daha gönderdim. Neredeyse haber alırız&quot; diye karşılık verdi. Sonra sıkı bir sessizlik  içinde uzun bir zaman geçti.<br/>
<br/>
		Tulu Han şimdi otağın içinde geziniyordu. Canının çok sıkıldığı anlaşılıyordu. Yanındaki beğe hiç bakmadan  onunla konuşuyordu:<br/>
<br/>
		- Var. Elçiler batı kağanının yanından döndüler.<br/>
<br/>
		- İki kağan anlaşmışlar mı?<br/>
<br/>
		- Bunu kimse bilmiyor.<br/>
<br/>
		Bu sırada dışardan at sesleri işitildi. Tulu Han başını kaldırarak baktı. Beğin gözleri parladı: - Geldiler.  İçeriye bir ulak girerek yere diz vurdu: - Çinli hanım geldi Han!<br/>
<br/>
		Tulu Han yanındaki beğe buyruk verdi: - Hanımı kendisi için hazırlanan otağa al. Çamur beğle Çang-su buraya  gelsin.<br/>
<br/>
		Binbaşı Çamur Beğ, Çuluk Kağan'ın en gözde beğlerindendi. O öldükten sonra oğlu Tulu Han'a sadık kalmış.  Tulu Han kağan olamadı diye adamakıllı içerlemişti.<br/>
<br/>
		Biraz sonra Çamur Beğ'le Çinli Çang-su, Han'ın karşısında idiler. Han'ın soluk yüzünde bir ışıltı vardı. Aylardır ilk  defa gülümsüyordu:<br/>
<br/>
		- &quot;Anlat bakalım Çamur Beğ, nice oldu?&quot; dedi.<br/>
<br/>
		Binbaşı, koynundan bir bitik çıkarıp Han'a sunduktan sonra anlattı:<br/>
<br/>
		- Her şey buyruğunca oldu Han! Çin veliahdıyla konuştuk. Sana akrabasından bir hanımı konçuy (Zevce/Eş)  olarak gönderdi. Ötüken kağanı olman için yardım edeceğini bildirdi. O da gerektiğinde senden yardım  isteyecek.<br/>
<br/>
		- Sen de söyle bakalım! Çang-su sırıtarak eğildi:<br/>
<br/>
		- Çin veliahdı Şemin size 10 kese akça gönderdi. Ağırlık olup göze çarpmasın diye başka hediye yollamadı.  - Yolculuk nasıl geçti?<br/>
<br/>
		- Birkaç tehlike atlattık. Çinli uşaklardan ikisi öldü.<br/>
<br/>
		- Nasıl?<br/>
<br/>
		- Baskına uğradık.<br/>
<br/>
		Tulu Han, Çamur Beğ'in yüzüne baktı. Binbaşı yüzünü buruşturdu:<br/>
<br/>
		- Çinli uşakların öldüğü bir şey değil. Bizim erlerimizden birisi öldü. Hemen hepimiz yaralandık. Tulu Han  hayret etti:<br/>
<br/>
		- Büyük bir savaş mı yaptınız?<br/>
<br/>
		- Hayır Han! Yavuz bir bahadıra çattık. Geceleyin vuruştuk.<br/>
<br/>
		- Bu kadar işi bir tek bahadır mı yaptı?<br/>
<br/>
		- Evet Han!<br/>
<br/>
		- Kimmiş bu yavuz bahadır?<br/>
<br/>
		- Öğrenemedik. Geceleyin bize saldırdı. Okla, kılıçla vuruştuk. Aramızdan üçünü öldürdü; birçoğumuzu  yaraladı. Güçlükle püskürttük.<br/>
<br/>
		- Bilmiyoruz.<br/>
<br/>
		Tulu Han biraz düşündükten sonra:<br/>
<br/>
		- Bir dileğiniz var mı? Çamur Beğ yere diz vurdu:<br/>
<br/>
		- Dileğim sağlığındır. Çang-su da yere dizvurdu:<br/>
<br/>
		- Tulu Han! Konçuyu getirmek için yardım edenlere akça adamıştım. Bana bu akçayı vermeni dilerim. Tulu  Han, Çinliye bir kese fırlattı.<br/>
<br/>
		Tulu Han Çamur Beğ'i otağına çağırttı:<br/>
<br/>
		- Binbaşı! Babam kağana yaptığın gibi bana da çok hizmet ettin. Elbet günün birinde bunu öderim. Şimdi  senden yeni bir hizmet daha bekliyorum.<br/>
<br/>
		- Buyruk şenindir.<br/>
<br/>
		- Ötüken'e giderek kardeşim Kür Şad'la görüşecek ve bu bitiği ona vereceksin. Tulu Han, elindeki bitiği Çamur  Beğ'e uzattı:<br/>
<br/>
		- Ötüken tahtı için savaşa gireceğimi, kendisinden yardım istediğimi de söyleyeceksin.<br/>
<br/>
		- Buyruk şenindir.<br/>
<br/>
		- Her şeyin hazırlandığını, Çinli bir konçuyla evlendiğimi, Çin veliahdı Şemin'den yardım göreceğimi de  anlatacaksın. Sonra ondan aldığın cevabı bana en çabuk bir zamanda ulaştıracaksın.<br/>
<br/>
		- Buyruk şenindir.<br/>
<br/>
		- Bu işi başarmak için yanına, konçuyu getirmeğe giderken aldığın adamlardan en iyilerini al. Bu kese de gereken  yerde harcaman içindir.<br/>
<br/>
		Tulu Han, dolu keseyi Çamur Beğ'e uzattı. Binbaşı keseyi aldıktan sonra yere diz vurdu: - &quot;Buyruğun yerine  gelecektir&quot; diyerek otağdan çıktı. Biraz sonra üç atlı Ötüken yolunda dörtnala uçuyorlardı.<br/>
<br/>
		<b>ÇÖZÜLEN BİLMECE</b><br/>
<br/>
		Binbaşı Bögü Alp, Tunga Tigin'in verdiği toydan dönerken alış veriş evine uğramıştı. Tunga Tigin toy sonunda  konuklarına beşer gümüş akça vermiş olduğundan Bögü Alp bu akça ile karısı Gün Yaruk'a bir şeyler almak  istiyordu. Fakat bir türlü yarar bir nesne bulamamıştı. Bögü Alp alacak bir şey bulamadığı için alış veriş evinden  çıkmak üzere idi ki, gözleri ilerde birisine takıldı. Onu tanıyor gibi oldu. Fakat tanıyamadı. Bahadır kişi olduğu  kılığından anlaşılan o adam da kendisinden önce alış veriş evinden çıkmıştı. Bögü Alp da dalgın dalgın oradan  çıkıp kendi çadırına yürüdü. Tam çad rina yaklaşırken karşılaştığı birisi Bögü Alp'in şiddetle dikkatini çekti. Bu  adamda hiçbir olağanüstülük yoktu. Yalnız sağ şakağından çenesine kadar yeni açılmış bir yaranın göze çarpan  izleri vardı. Bögü Alp birdenbire Onbaşı Burguçan'ın sözlerini hatırladı: Burguçan, Onbaşı Pars'la vuruştuğunu e  P rs'ın yüzünde, şakağından çenesine kadar derin bir yara açmış olduğunu söylemişti. Pars'ın adı zihninden  geçince Bögü Alp dikkatini onun üzerine yığdı ve Kıraç Ata'dan dönerken gördüğü Onbaşı Pars'ı hatırladı. Ta  kendisiydi. Yalnız biraz arıklamış ve yorulmuştu. Fakat Onbaşı Pars burada ne arıyordu? Onun katuna karşı  geldikten sonra Ötüken'den kaçtığını herkes duymuştu. O halde?...<br/>
<br/>
		Bögü Alp, çadırının önüne gelmişti. Hızla içeri girerek Gün Yaruk'u çağırdı: - Gün Yaruk! Enişten Onbaşı Pars'ı  tanırsın değil mi?<br/>
<br/>
		- Tanırım.<br/>
<br/>
		- Bak çadırın önünden geçiyor. Yüzünd büyük bir kılıç yarası var.<br/>
<br/>
		Gün Yaruk seğirtti. Çadırın keçesini a alayıp baktı. Yüzü yaralı adamı görmüştü: -&quot; Bu benim eniştem Pars değil&quot;  dedi. Bögü Alp şaşırmıştı; sordu: - İyi gördün mü?<br/>
<br/>
		- Gördüm.<br/>
<br/>
		- &quot;Sen Onbaşı Pars değil misin?&quot; diye sordu.<br/>
<br/>
		Yüzü yaralı adam birdenbire duraksadı. Şüpheli gözlerle Bögü Alp'a baktıktan sonra : &quot;Evet&quot; diye cevap verdi.  - Biz bacanağız.<br/>
<br/>
		- Benim bacanağım yok.<br/>
<br/>
		- Sen Işbara Han'ın onbaşılarından değil misin? Karın Almıla değil mi?<br/>
<br/>
		- Hayır!<br/>
<br/>
		Böü Alp şaşırmıştı. Bir müddet bakıştılar. Söze yine Bögü Alp başladı:<br/>
<br/>
		- Öyle ise söyle bakalım: Onbaşı Burguçan'ı neye öldürdün?<br/>
<br/>
		- Onbaşı Burguçan mı?<br/>
<br/>
		- Evet.<br/>
<br/>
		- Tanımıyorum.<br/>
<br/>
		- Nasıl tanımazsın? Senin yüzüne şu yarayı açan Burguçan'ı tanımaz olur musun? Yüzü yaralı adam irkilir gibi  oldu. Sertleşerek:<br/>
<br/>
		- &quot;Sen kimsin? Bana niçin soru sorup duruyorsun?<br/>
<br/>
		- Ben Binbaşı Alp'im. Senden şüpheleniyorum. Sen Tulu Han'ın adamı değil misin? Selenge boyunda, sivri  kayalar yanında iki Türk ve bir Çinli ile geçen Onbaşı Pars sen değil misin?<br/>
<br/>
		Onbaşı Pars kılıcına el attı. Tambu sırada ilerden dörtnala bir ulağın geldiği görüldü. Ulak yol açıyordu. Çünkü  arkasından kağanla maiyeti hızla geliyorlardı. Bögü Alp'la Pars acele yol açmak mecburiyetinde kaldılar.  Fakat biri bir yanda, öteki öbür yanda kalarak birbirlerinden ayrılmışlardı.<br/>
<br/>
		Kağan, arkasında birkaç beğ ve ulak olduğu halde geçiyordu. Yolda olanlar yere diz vurarak onu selâmladılar.  Kağan çekildikten sonra Bögü Alp karşı yana baktı: Onbaşı Pars ortadan kaybolmuştu.<br/>
<br/>
		O gece üç atlı Selenge boyundan kuzeye doğru gidiyordu. Bunlardan biri Binbaşı Çamur Beğ'di. Yanında  bulunan Onbaşı Pars'la konuşuyor- du:<br/>
<br/>
		- Onbaşı! Ardımıza kimsenin düşmediğini iyi biliyor musun?<br/>
<br/>
		- Biliyorum Binbaşı!<br/>
<br/>
		- Ardımıza düşerler de savaşmak gerekirse durumumuz iyi olmaz. Geçen sefer biz o kadar kalabalık olduğumuz  halde bir tek Bögü Alp içimizden üçünü öldürmüştü.<br/>
<br/>
		- Doğrudur. Selenge kıyısındaki ağaçlıkta beni nasıl gördüğüne de aklım ermiyor.<br/>
<br/>
		- Bögü Alp Kür Şad'ın adamı olmasa ondan işkilleneceğim ama değil. Kür Şad, Tulu Han'ın teklifini kabul  etmedi.<br/>
<br/>
		- Kür Şad, Tulu Han'ın teklifini kabul etmese bile bunu kağana söylemeyecektir. Kağanı o da sevmiyor. Üşütücü  bir geceydi. Rüzgâr sert esiyordu. Binbaşı Çamur Beğ gülümseyerek Pars'a baktı:<br/>
<br/>
		- Bögü Alp'in seninle neden bu kadar ilgilendiğini biliyor musun?<br/>
<br/>
		- Hayır.<br/>
<br/>
		- Seni bacanağı olan Onbaşı Pars'la karıştırıyordu. Işbara Han'ın onbaşıların an bir Pars var ki, Işbara Han'ı n  büyük kızı Almıla ile evlenmiş, sonra da batıya kaçmıştır. Bögü Alp bu Pars'ı hiç görmemiştir. Senin adını  nereden duyduysa duymuş, seni kendi bacanağı sanmışt r. Böyle sanmasaydı işin bitikti.<br/>
<br/>
		- Bögü Alp şimdi gerçek durumu öğrenmiş midir?<br/>
<br/>
		- Öğrenmiştir ama artık iş işten geçmiştir.<br/>
<br/>
		- Neden?<br/>
<br/>
		- Çünkü şimdi yaralı olarak otağında yatmaktadır!<br/>
<br/>
		Pars bir şey anlamayarak Çamur Beği'nin yüzüne baktı. Binbaşı bilmeceyi çözdü:<br/>
<br/>
		- Seni kaybettikten sonr aramağa başlayıp izine düştü. O zaman benimle karşılaştı. Beni de tanıyacaktı. O gece  birbirimize kılıç savururken yüz yüze gelmiştik. Beni tanımak ister gibi yüzüme bakarken hemen bir ok çekip  gezledim. Devrildiğini görünce de artık beklemeden sizi bulmağa geldim.<br/>
<br/>
		<b>ŞÜPHE</b><br/>
<br/>
		Aradan iki yıl daha geçti. Ötükenliler yoksullukla pençeleşerek iki yaz, iki kış geçirdiler. Bir şeyler olacak gibiydi.  Fakat bir şey olmuyordu. Ötülenliler de, düşünde koşmak istediği halde koşamayan kimselerin durumu vardı.<br/>
<br/>
		624 yılında bir gün, beğlerden biri Kara Kağan'ın otağına girerek yere diz vurdu. Kocamış Çin kağanının Türk  akınlarından yıldığını, Türkler saldırmasın diye başkenti olan Siganfu'yu yıkmayı düşündüğünü, Çin kağanının  oğlu Şemin'in bu düşünceye karşı geldiğini bildirdi.<br/>
<br/>
		Kara Kağan, tahta geçtiğinden beri kendisini yalnız bırakmayan tereddütler içinde düşünüyordu. O, her şeyden  önce İ-çing Katun'un tesirinde kaldığını biliyor, fakat bu tesiri silkip atamıyordu. Şen- king'in Ötüken'de  kovuculuk (iftira) ve karıştırıcılık yaptığını da anlıyor, katunun hatırını kırmamak için buna da göz yumuyordu.  Ötülenliler'in öfkesinin önüne geçmek için ara sıra Çin'e akınlar yapıyor, fakat bu akınlar umulduğu kadar  doyum ve ulca getirmiyordu.<br/>
<br/>
		Bu tereddüt ve kararsızlık içinde bir ay geçti. Bir gün Tunga Tigin, kağan otağına girerek doyum için mutlak a  Çin'e bir akın yapılması gerektiğini bildirdi. Kağan sordu:<br/>
<br/>
		- Tulu Han da bizimle birlikte akına gelir mi?<br/>
<br/>
		- Kağan buyurduktan sonra elbetgelecektir.<br/>
<br/>
		- Tulu Han'a haber salın. Beş güne kadar akına çıkacağız.<br/>
<br/>
		Bundan sonra üç günde kağan, beğleri üç defa beğleri otağına kabul ederek uzun boylu konuştu. Bu  konuşmalarda İ-çing Katun ve tümenbaşı Şen-king de bulunuyordu. Araların a neler konuşulduğunu kimse  bilmedi. Fakat Kağan Çin'e akın yapılacağını açığa bütün Türklerin gözleri parladı.<br/>
<br/>
		Birkaç gün sonra Türk ordusu güneye doğru hızla ilerliyordu. Kür Şad, unga Tigin, Işbara Han ve Şen- king birer  tümenin başında oldukları halde Kağanın buyruğunda idiler Tulu Ham da öz çerisi ile geliyordu.<br/>
<br/>
		Bu ordu Çin'e korku ve ölüm saçarak Çin duvarına dayandı. Duvarı aşarak birkaç kola ayrılıp güneye doğru aktı.  Sonra yine toplanarak Çin başkentine yöneldi. Çin halkı bucak bucak kaçıyor, Çin çerileri de kalelere sığınarak  ölümden, tutsaklıktan kurtulmağa çabalıyordu.<br/>
<br/>
		Çin başkentinde korkunun doğurduğu bir karışıklık başlamıştı. Kimse ne yaptığını, ne yapacağını bilmiyordu.  Sarayda da bir telâş baş göstermişti. Çin subaylarından soğukkanlılığını kaybetmeyen yalnız Çin kağanının oğlu  Şemin kalmıştı.<br/>
<br/>
		Kara Kağan, çerisinin en seçmelerinden ayırdığ 10.000 kişi ile Şemin'in üzerine yürüyordu. Bu seçme orduda  hemen hemen bütün tümenba-şılar, binbaşılar, yüzbaşılar, onbaşılar bulunuyordu. Tulu Han da birlikte idi.  Fakat o kadar çok yağmur yağıyordu ki hep sırılsıklam olmuşlardı. Yağmur bir türlü kesilmiyor, iliklerine işliyor,  en kötüsü yaylarını gevşeterek kullanılmaz bir duruma getiriyordu.<br/>
<br/>
		Ordunun öncüsü olan 100 atlı &quot;Yedi Ejder Tepesi&quot;ne vardığı zaman Çin ordusunun bir bölümünü orada  buldular. Türklerden o denli yılmışlardı ki Türk öncüsünün gözükmesi Çin ordusunun sarmağa, kargaşalık  uyandırmağa yetti.<br/>
<br/>
		Şemin, kendi çerisinin kaçacağını anladı. Bunu önlemek için olağanüstü bir şey yapmak gerekiyordu. Uzun  uzadıya düşünecek zamanı olmadığı için yaverini çağırarak hemen birkaç yiğit subayla yüz kadar çeri ayırmasını  buyurdu. Başka bir subayı da gerideki asıl Çin ordusuna koşturarak bu ordunun savaş dizi haline girmesini ve  ağır ağır ilerlemesini söyledi.<br/>
<br/>
		Kendi ardına taktığı yüz kadar çerisiyle Kara Kağan'a doğru at sürdü. Üç tuğun dikilmiş olduğu yerde kağan  yaklaştı. Türk ordusunda yüz elli adım kadar yaklaştı. Türk ordusunda çıt bile çıkmıyordu. Şemin yüz elli adımda  bağırdı:<br/>
<br/>
		- Kara Kağan orada mı?<br/>
<br/>
		Dilmaç, bu sözleri yüksek sesle Türkçeye çevirdikten sonra kağanın buyruğu ile cevap verdi.<br/>
<br/>
		- Kara Kağan buradadır.<br/>
<br/>
		- Ben Çin kağanının oğlu ve Tsin beğlerbeği Şemin'im! Size hiçbir borcumuz yok. Neden ülkemizi yağma  ediyorsunuz?<br/>
<br/>
		Sustu. Sözlerinin nasıl bir tepki yaptığını görmek istiyordu. Fakat dilmaç bu sözleri Türkçeye çevirirken başta  kağan olmak üzere bütün Türklerin taş gibi durduklarını gördü. Aralarında hiçbir kıpırdanma olmamıştı. Atları  bile sessiz ve hareketsiz duruyordu.<br/>
<br/>
		Şemin atının üstünden kalkarak geriye baktı. Büyük Çin ordusunu yavaş yavaş yaklaş yordu. O zaman yeniden  bağırdı:<br/>
<br/>
		- Savaşırsak çeriler ölecektir. Bu kadar suçsuzun kanını dökmekte ne fayda var? Bunun için karşınıza yüz atlıyla  çıktım. Kağanla teke tek vuruşmağa geldim. Kim alt olursa o taraf yenilmiş olur!<br/>
<br/>
		Dilmaç bu sözleri de Türkçe'ye çevirdikten sonra kağanın yüzü değişti. Bir tuhaflaştı. Gülümsedi. Kara Kağan  dirliğinde ilk defa gülümsüyordu. Kağan'ın kendisine cevap vermeğe tenezzül etmeyerek gülümsemesi Şemin'i  öfkelendirmişti. Türk Kağanı kendisini aşağılıyor, ona gülüyordu. Fakat öfkeye kapılacak zaman değildi. Palavra  ile davayı kazana-mazsa Çin devleti yıkılabilirdi. Uzaktan tuğunu gördüğü Tulu Han tarafına doğru at sürdü.  Şöyle bağırdı:<br/>
<br/>
		-Tulu Han! Sizinle ittifak etmiştik. Size yardım etmiştim. Yaptığınız andı unuttunuz mu? Benimle baş başa  vuruşarak yenmek veya yenilmeği bu vuruşa bağlamak ister misiniz?<br/>
<br/>
		Tulu Han hiç cevap vermedi. Başını önüne eğdi. Kara Kağan'ın dirliğindeki ilk gülümseyişi son olmuş, şimdi  kaşları çatılarak Tulu Han'a yönelmişti. Kara Kağan'ın yanındaki bütün beğlerTulu Han'a bakıyorlardı. Hele Kür  Şad... Onun gözlerinden şimşekler çıkıyor, beyninde yıldırımlar çakıyordu.<br/>
<br/>
		Demek ki kardeşi kendisine haber gönderdiği zaman doğru söylemiş, bu aşağılığı yapmıştı. Tulu Han susuyor,  kimseye bakmıyordu. Niçin susuyordu? Kara Kağan'ın içine şüphe girmişti. Demek Tulu Han Çin kağanının  oğluyla anlaşmıştı.<br/>
<br/>
		Beğlerin hiç biri bundan bir şey anlamamıştı. Yalnız Binbaşı Bögü Alp'in kafasındaki bir düğüm çözülmüştü. O,  Tulu Han'a yakın bir yerde bulunduğu için gözlerini ona dikmiş, inceliyordu. Yavaş yavaş beynindeki karanlık bir  nokta aydınlanmağa başlamıştı. Dikkatle bakınca Tulu Han'ın gerisindeki bir binbaşıya gözleri takıldı. Bu, Kıraç  Ata'nın yanından dönerken gördüğü, Onbaşı Burguçan'ın öldürülmesinden sonra karanlıkta çarpıştığı  binbaşıydı. Bu alış veriş evinde gördüğü, daha sonra kendisini okla yaralıdan binbaşıydı. Demek Tulu Han'ın  adamı olan Binbaşı Çin kağanının oğluyla Tulu Han'ı birleştirmiş, arada elçilik, aracılık yapmıştı. Bu kötü işleri  gizli gizli yaptığı için de önüne çıkanları yok etmeği tasarlamıştı.<br/>
<br/>
		Bögü Alp biraz daha geriye bakınca Onbaşı Pars'ı tanıdı. İşte artık karanlık nokta kalmamıştı. Daha çok emin  olmak için gözleriyle Işbara Han'ı aradı. Işbara Lap kendisinden elli adım kadar ilerde duruyordu. Bögü Alp  gürültü etmeden ona yaklaştı. İlerde, Tulu Han'ın arkasında duran beği göstererek tanıyıp tanımadığını sordu.  Işbara Han bunun Binbaşı Çamur Beğ olduğunu söyledi. Daha geride duran, yüzü kılıç yaralı Onbaşı Pars'ı ise<br/>
<br/>
		tanımadı.<br/>
<br/>
		Türk ordusunda derin bir sessizlik vardı. Kara Kağan düşünüyordu. Geriden gelen büyük Çin ordusunu  görmüştü. Kendi büyük ordusu epey geride kalmıştı. Nice zamandır yağan yağmurlar yay kirişlerini gevşetmişti.  Bu yaylarla ok atılmazdı. Ya Şemin'in sözleri?... Demek ki Tulu Han onunlaanlaşmıştı.<br/>
<br/>
		Tam bu sırada Tulu Han'ın yanındaki beğlere bir şeyler söylediği, biraz sonra da Tulu Han çerilerinin 200 adım  kadar geriye çekilerek durdukları görüldü. Kara Kağan'ın hiç şüphesi kalmamıştı. Kendisi savaşa başlasa  ağabeyle Tulu Han yardım etmeyecekti. Ötüken'den bu kadar uzakta, Çin'in içinde, ok atmayan kirişlerle ve  kalabalık Çin ordusuyla savaşmak... Kağan buna kıyışamadı. Tunga Tigin'e buyruk vererek Tulu Han'a gönderdi.  Tulu Han, kağan tarafından elçi seçilerek Çin ordusuna yollanıyordu.<br/>
<br/>
		Biraz sonra Tulu Han barış için Çin sarayına giderken Türk ordusu hızla kuzeye doğru çekiliyordu.<br/>
<br/>
		Çerilerin ağzını bıçak açmıyordu. Bu kadar yorgunluktan bu kadar emekten sonra yurtlarına eli boş  dönüyorlardı. Beğlerin kaşları çatıktı. Kağanın kararsızlığına içerliyorlardı. Bi başı Bögü Alp göğe bakarak  boyuna ıslık çalıyor, &quot;Tanrı galiba kağanın gözlerini kapadı. En önemli işini can düşmanına ısmarladı&quot; diye  düşünüyordu.<br/>
<br/>
		Çin kurtulmuştu...<br/>
<br/>
		<b>ONBAŞI SÜLEMİŞ</b><br/>
<br/>
		Ötüken'de işler yine ters gitmeğe başlamıştı. Açlık yüz göstermişti. Bu kış en çok sıkıntı çekenlerden biri Onbaşı  Sülemiş'ti. İki küçük kardeşi, anası, karısı, üç küçük çocuğuyla genç onbaşı hayli dertte idi. Bir türlü işleri yoluna  girmiyor, açlıktan kurtulamıyordu. Çin yağmalarında eline geçen ne kadar değerli eşya varsa birer birer satıyor,  karşılığında et, kımız, kurut bulup evini açlıktan öldürmemeğe çalışıyor, ara sıra da ava çıkıyordu. Evdeki son  kırıntının bitmiş olduğu bir günde Onbaşı Sülemiş çadırından fırlıyarak yiyecek bulmak üzere ormana yöneldi.  Talihsiz bir gündü. Akşama kadar ancak bir tavşan avlıyabilmişti. Bunu evine götürmek üzere dalgın dalgın  dönerken birdenbire karşısına birisi çıktı. Boynunda asılı olan torbasında yiyecek dolu olduğu anlaşılıyordu:<br/>
<br/>
		- &quot;Sen Onbaşı Sülemiş'sin, değil mi?&quot; diye sordu.<br/>
<br/>
		- Evet!<br/>
<br/>
		- Evinde yiyeceğin yok, değil mi?<br/>
<br/>
		- Yok ya.<br/>
<br/>
		- Torbam yiyecek dolu. Sana söyliyeceklerimi yaparsan bu yiyecekleri sana veririm. Onbaşı Sülemiş bıçağını  okşayarak gülümsedi:<br/>
<br/>
		- De bakalım. Bunlar nice iştir.<br/>
<br/>
		- Kolay işlerdir. Bu yiyeceklerden başka akça da alacaksın.<br/>
<br/>
		Onbaşı Sülemiş'le karşısındaki adam bakıştılar. İyi giyimli, iyi pusatlı bir bahadırdı.  - Akça senin olsun Ötüken'de mal yok ki akça geçsin. Şu torbada neler var?<br/>
<br/>
		- Kurutla kızarmış et dolu. Küçük bir çamçak da kımız var.<br/>
<br/>
		İyi giyimli bahadır, Onbaşı Sülemiş'e biraz yaklaşarak sesini kıstı: - Sen Işbara Han tümenindensin değil mi?  - Evet.<br/>
<br/>
		- Senden istediğim şu: Işbara Hantümeninde kaç çeri, kaç onbaşı, kaç yüzbaşı olduğunu öğrenip bana diyeceksin.  Sülemiş'in gözleri açıldı: - Bu kadar er sayılır mı be?<br/>
<br/>
		- Sen teker teker sayacak değilsin.<br/>
<br/>
		- Ya nasıl sayacağım?<br/>
<br/>
		- Onbaşılardan, yüzbaşılardan kendi buyruğundaki erlerin sayısını öğrenceksin. Sülemiş elini alnına attı. Bir  şeyler düşündü. Sonra karşısındaki adamasordu:<br/>
<br/>
		- Sen kimsin? Neden kendin saymıyorsun da bana saydırmak istiyorsun? Beriki güldü:<br/>
<br/>
		- Kim olduğumu sorma. Bu bilgiyi niçin istediğimi öğrenmeğe de kalkma. Yalnız bana söyle: Dediğimi kabul  ediyor musun, etmiyor musun?<br/>
<br/>
		Sülemiş düşünmeğe başladı. Karşısındaki adamın niçin bunları öğrenmek istediğini, niçin kendisine bol keseden  yiyecek ve akça vermeğe kalktığını anlıyamıyordu.<br/>
<br/>
		Onun bu kararsızlığını gören karşısındaki adam yeniden söze girişti: - Onbaşı Sülemiş! Yüzbaşı olmak ister misin?  - Öyleyse dediğimi yap.<br/>
<br/>
		Sülemiş şaşırdı:<br/>
<br/>
		- Bana bak! Işbara Han yahut Kür Şad gibi konuşuyorsun. Beni yüzbaşı yapmak senin elinde mi? Hem sen  benim adımı nereden biliyorsun? Ben seni tanımıyorum...<br/>
<br/>
		- Ben seni tanıyorum. Kür Şad yahut Işbara Han değilim ama seni yüzbaşı yaptırabilirim...<br/>
<br/>
		- Nasıl yaptırabilirsin?<br/>
<br/>
		-Tulu Han'ın buyruğuna girersen hemen yüzbaşı olursun. Ama ded ğim gibi Işbara Han tümeninin sayısını bana  bildireceksin.<br/>
<br/>
		Sülemiş, durumu kavramıştı. Birden yüzü değişti: - Sen Tulu Han'ın buyruğundasın değil mi?<br/>
<br/>
		- Evet!<br/>
<br/>
		Bir ara ikisi de sustular. Yabancı adam gülümsüyordu:<br/>
<br/>
		- Onbaşı Sülemiş dedi, Tulu Han yakında Türk kağanı olacak. Barış yapmak için Çin'e gittiği zaman Çin kağanı  onu kendi tahtına oturtarak yan yana konuştu. Onu Kara Kağan'la denk tuttuğunusöyledi.<br/>
<br/>
		Onbaşı Sülemiş! Gözlerini dört aç! Kara Kağan Türk budununu uçuruma götürüyor. Hem kağanlık Çuluk  Kağan'dan sonra Tulu Han'ın hakkı idi. Kara Kağan katunun elinde oyuncaktır. Bizi ancak Tulu Han kurtarabilir.<br/>
<br/>
		- Dediklerini kabul ediyorum. Üç gün sonra sana istediğin bilgiyi getireceğim.<br/>
<br/>
		- İyi. Ondan sonra birlikte Tulu Han'ın ordusuna gideceğiz. Üç gün sonra seni yine burada, bu vakit  bekliyeceğim. Atlar hazır olacak. Çoluk çocuğunu da birlikte getir...<br/>
<br/>
		- Olur.<br/>
<br/>
		Bilinmiyen adam yiyecek dolu torbasını Sülemiş'e uzattı. Bir kese de akça verdi. Ayrıldılar.<br/>
<br/>
		* * *<br/>
<br/>
		Üç gün sonra Onbaşı Sülemiş ormanın kıyısında buluşacakları yere gidiyordu. Onda kavşıta giden değil, yağıyı  gözliyen adamın durumu vardı. Bakışlarıyla ileriyi ve yanları kolluyordu. Ormana yaklaşırken çok uzaktan  birkaç atlı gözüne ilişti. Sülemiş, savaş uranı bağırmak üzere idi ki bir ok vızlıyarak kulağının dibinden geçti. O  zaman genç onbaşı atı üstünde dikilerek geriye baktı ve savaş uranıyla haykırdı. Aynı anda aynı bağırışların  işitilmesinden sonra öteden beriden atlılar dörtnala saldırdılar. İkinci ve üçüncü oklar da onbaşının yanına  düştü. O da sadağa el atmış, karşıya ok çekmeğe başlamıştı. Çok uzaktan oklaşıyorlardı. Geriden gelenler  yaklaştıktan sonra Sülemiş onlarla birlikte ormana doğru saldırdı. Ormandakiler kalabalık saldırışı görünce  artlarına ok çekerek kaçmağa başlamışlardı. Orman onları koruyordu. Akşamın basmağa başlıyan karanlığı da<br/>
<br/>
		kaçanların işlerine yarıyordu. Tek tük oklar atılıyor, fakat uzaklık ve karanlık bunların hedefe varmasına engel  oluyordu.<br/>
<br/>
		Nihayet kaçanlar kurtuldu. Kovalıyanlar yalnız bir at yakalıyabilmişlerdi. Işbara Han bu atın iyi koşumlu ve  bakımlı durumuna bakarak:<br/>
<br/>
		- &quot;Bu at Çin kağanının ahırından çıkmışa benziyor&quot; dedi. Bögü Alp cevap verdi - &quot;Tulu Han'ın da Çin  kağanından farkı yok. Çerileri Çin beğleri gibi doyumlu ve giyimlidir&quot;<br/>
<br/>
		Yamtar, atın üzerine bir göz attı. Atın üzerinde bir torba, torbanın içinde de iyecek var mı diye bakıyordu.<br/>
<br/>
		Karanlıkta dönerlerken Bögü Alp, Kıraç Ata'nın kendisine söylediği hatırlıyordu. Dokuz yıla kalmaz, olan olur;  Dokuz yıl daha geçer, katı kılıç kullanmak günü gelir. Kıtlık olunca ay parçalanacak. Bir ulu şehirde toplanmış  kırk er görüyorum. Aralarında sen de varsın. Yağmur yağıyor. Irmağın kıyısında<br/>
<br/>
		dövüşüyorsunuz. Budun kurtuluyor. Adınız unutulmıyacak. 1300 yıllık ölümden sonra dirileceksiniz. Acunun  batımına dek adınız gönüllerde kalacak...<br/>
<br/>
		<b>ONBAŞI ÜÇOĞUL</b><br/>
<br/>
		Işbara Han'ın onbaşılarından Üçoğul, açıkgöz bir onbaşıydı. Çinle barış olduğu zaman sınıra gidip alış veriş  yapar, hattâ daha içerlere bile giderek kendisine kazanç sağlardı. Tulu Han elçi olarak Çin'e gidip Kara Kağan  adına barış yaptıktan sonra sınırda alış veriş başlamış, bir çok Türkler, teker teker, yahut küme küme sınıra  giderek alış verişe başlamışlardı. Ati sığır, koyun, kürk satıyorlar, pirinç, darı, kumaş alıyorlardı. Üçoğul birkaç  kere Çin'e gidip geldiği için biraz Çince de biliyordu.<br/>
<br/>
		Arkadaşı Karabudak'ın kız kardeşiyle evlendikten sonra bir oğlu olmuş, verdiği söz gereğince adını Karabudak  koymuştu. Başında çok kalabalık olmadığı için geçim darlığı çekmiyordu. Çin'le barış yapılıp sınır açılınca  satılacak iki atla beş koyunu önüne katarak sınıra ulaşmıştı.<br/>
<br/>
		Burada yer yer pazarlar kurulmuştu. Hararetli bir alış veriş yapılıyordu. Satılık malı olan Türkler mallarını dizip  bekliyorlar, bir Çinli kendilerine yaklaşıp alış veriş teklif bekliyorlar, bir Çinli kendilerine yaklaşıp alış veriş teklif  edince pazarlığa başlıyorlardı. Üçoğul atlarıyla koyunlarını bir arada serbest bırakıp önlerine biraz kuru ot  verdikten sonra kendisi at üzerinde yemeğini yemeğe başladı. Alıcı Çinliler yavaş yavaş onbaşının yanına  gelerek koyunlarını, atlarını gözden geçirmeğe başladı- lar.<br/>
<br/>
		Birbirleriyle çabuk çabuk bir şeyler konuşuyorlardı. Üçoğul bu konuşmalardan pek bir şey anlamıyordu.  Epey bekledikten sonra koyunlara bir alıcı çıktı. Bir Çinli beş koyuna beş gümüş akça verdi. Üçoğul beş koyun<br/>
<br/>
		için üç torba pirinç istiyordu. Çinli direniyor, pirinç olmadığı için akça verdiğini, bu akça ile dört torba pirinç bile  alabileceğini söylüyordu. Onbaşının akça yerine pirinç istemekten şaşmadığını görünce yanına iyice sokularak  arsız arsız sırıttı:<br/>
<br/>
		- &quot;Sen uslu bir Türk'e benziyorsun. Sözümü iyi dinle: Bu akçaları alarak koyunları bana sat. Sonra doğru  Siganfu'ya giderek iki atını da orada sat. İstediğin kadar pirinç alıp yurduna dön&quot;dedi.<br/>
<br/>
		Bu düşünce Üçoğul'a pek yumuşak geldi:<br/>
<br/>
		- &quot;Peki Çinli! Senin dediğin olsun&quot; diyerek koyunları Çinliye verip beş gümüş kçayı aldı. Bu satıştan pek sevinçli  olan Çinli göz kırparak:<br/>
<br/>
		- &quot;Şimdi doğru Siganfu'ya... Ama kılıcını burada bir yere bırak. Seni ılı a içeri bırakmazlar&quot; dedi. Sonra da  yılışarak: &quot;Çünkü Türkler yaramaz olur&quot; diye ekledi.<br/>
<br/>
		Artık Onbaşı Üçoğul için Çin'in başkentine yönelmekten başka iş kalmıyordu. İki atı yedeğine alarak atını<br/>
<br/>
		yorgaya kaldırdı.<br/>
<br/>
		Ertesi akşam Üçoğul Siganfu'ya giriyordu. Keçeye sardığı kılıcını satılık atlardan birinin sırtına yerleştirmişti.  Şehir kapısından girerken Çin karakolu kendisini kısa bir sorguya çekmiş, iki tanı satmak için geldiğini öğrenince  bir akça toprak bastı vergisi alarak onu içeri koyuvermişti. Üçoğul önce kendisine bir konuk evi arayıp bulmuş,  atlarını ahıra çekerek s rtındaki keçeyi alıp odasına getirmişti. Açık havaya alışmış olan onbaşıyla atlarına bu  dar sokaklı Çin şehri ve ahır sıkıntı veriyordu ama yapılacak başka bir şey yoktu.<br/>
<br/>
		Akşam karanlığında Üçoğul, konuk evinin geniş avlusunda tahta bir sedire oturup kendisine yiyecek ısmarladı.  Birkaç konuk daha vardı. Herkes birbiriyle konuşarak yemek yiyordu. Biraz sonra içeriye, kılığından subay  olduğu anlaşılan biri, arkasından iki kişi olduğu halde girip konuk evi sahibine buyruklar verdi. O içeri girince  Üçoğuldan başka herkes ayağa kalkıp onu Çin göreneğince selâmladı. Ev sahibi bu yeni gelene çok saygı  gösteriyor, onunla hep &quot;beğimiz&quot; diye konuşuyordu. Bu Çin beği, Üçoğul'a şöyle bir baktıktan sonra beride bir  yere oturup yanındakilerle birlikte yemek yemeğe başladı. Üçoğul ısmarladığı yemeği bekliyor, fakat bu yemek  bir türlü gelmiyordu. Çünkü konuk evi sahibi ile iki yamağı boyuna yeni gelen Çin beğine hizmet ediyordu.  Onbaşının canı sıkılmıştı.<br/>
<br/>
		Yanından geçen yamağı kolundan yakalayarak kendine çekti: - &quot;Bana bak yamak! Benden sonra gelenlerin  yemeğini getirdin. Benimki ne oldu?&quot; diye sert bir sesle sordu.<br/>
<br/>
		Üçoğul'un demir bilekle yakalayıp kendisine çektiği yamak korkudan titremeğe başlamıştı. Yavaş sesle: Bu yüce  beğ, Çin veliahdı Kien-çing'in yaveridir&quot; dedi. Onbaşı sesini yükseltti: - Yaverse bana ne! Ben daha önce gelip  yemek ısmarladım. Bu yemek hemen gelecek, anladınmı?<br/>
<br/>
		Bu sözleri söyledikten sonra hızla ittiği yamak birkaç adım fırladıktan sonra yere kapaklandı. Çinli yaver,  Üçoğul'un pürüzlü bir Çince ile söylediği sözleri işitip onun Türk olduğunu anlamıştı. Yaverin kendisi de Çinli  anadan doğmuş bir Türk'tü. Pek küçük yaşta Çin'e gelmiş olduğu için Türkçe'yi konuşamaz olmuştu. Yalnız  biraz anlardı. Türlüğünü de unutmuş değildi. Karşısındakini görüp güçlü bir bahadır olduğunu anlayınca hoşuna  gitmişti. Onbaşıya dönerek:<br/>
<br/>
		- &quot;Yiğit! Sen kimsin?&quot; diye sordu.<br/>
<br/>
		- Işbara Han tümeninden Onbaşı Üçoğul!<br/>
<br/>
		Işbara Han adı üzerine yaver doğruldu. Işbara Han'ı Çinliler bilirlerdi.<br/>
<br/>
		- Burada ne arıyorsun?<br/>
<br/>
		- At satmağa geldim.<br/>
<br/>
		- Kaç atın var?<br/>
<br/>
		- İki.<br/>
<br/>
		Yaver ilgilenmişti. Türk atlarına Çin'e herkes alıcı çıkardı:<br/>
<br/>
		- Şu atları getir de bir görelim.<br/>
<br/>
		Üçoğul ahura seğirtti. Satılık atlarını çözüp çıkarmak üzere iken demin yere savurduğu yamak telâşla ahırın  kapısında gözüktü. Soluk soluğa &quot;Aman bahadır! Sakın buradan çıkma! Şimdi Prens Şemin'in adamları da  konuk evine geldiler. Her halde bir dövüş çıkar&quot; dedi.<br/>
<br/>
		Onbaşı pek de bir şey anlamamıştı:<br/>
<br/>
		- &quot;Ulan, ne diyorsun? Dövüş olan yerden kaçılır mı?&quot; diye cevap verdi. Yamak ellerini ovuşturuyordu:<br/>
<br/>
		- Ah bahadır ah! Sen bilmezsin. Çin kağanının üç oğlu birbirine öyle düşmandır ki, adamları birbirlerini her  gördükleri yerde öldürürler.<br/>
<br/>
		Üçoğul dinlemeden atlarıyla birlikte avluya geldi. Yine subay kılıklı birisiyle arkasında üç adamı demin  kendisiyle konuşan yaverin karşısında duruyorlardı. Üçoğul bir Türk onbaşısı olduğu için burada bir dövüşün  başlamak üzere olduğunu anlamıştı. Hiç şüphesiz bu dövüşte seyirci kalamazdı. İki taraftan birini tutmak  gerekti. Tutmak gerekince de az önce konuştuğu yaverin yanını tutmak doğru olurdu.<br/>
<br/>
		Hem onlar dörde karşı üç kişiydiler. Üstelik yaver kendisiyle arkadaşça konuşmuştu. Üçoğul fazla düşünmeğe  lüzum görmeden odasına seğirtti. Keçesini hızla açarak kılıcını çıkaraıp kuşandı. Sonra avluya koştu. Savaş  başlamıştı. Şemin'in subayı ile üç çerisi saldırmışlardı. Üçoğul yirmi adımlık yolu koşuncaya kadar Kien- çing'in  yaveri, iki çerisi yıkıldığı için tek başına kalmıştı. Üçoğul, yaverin yanına gelince durum değişti. Birkaç  denemeden sonra ilk vuruşuyla birini, biraz sonra İkincisini devirdi. Çin veliahdının yaveri bu beklenmedik  yardımdan çok sevindiği için savaş naraları atarak vuruşuyordu.<br/>
<br/>
		Avludakiler darmadağın olmuşlardı. Kimi kaçmış, kimi bir kıyıya ilişmiş, dövüşü seyrediyordu. Fakat bu  çarpışma uzun sürmedi. Üçoğul, acemi bir çeri olan karşısındaki Çinli birkaç kılıç tokuşturduktan sonra Türkvari  bir kılıç savurdu. Bu savuruşla Çinlinin başı gövdesinden ayrılıp yere düşmüştü. Karşı tarafta tek başına kalan  ve Çin veliahdının yaveriyle vuruşan Çin subayı, Üçoğul'un da kendi karşısına geldiğini görünce kaçmaktan  başka çıkar yol bulamadı. Büyük bir hızla koşarak avlunun kapısından kayboldu.<br/>
<br/>
		Çin veliahdının yaveri, güler yüzle Üçoğul'a döndü: - Yiğit! Artık Türk değilim desen de inanmam. Adın nedir?  - Üçoğul!<br/>
<br/>
		- Benim adım da Karakulan'dır ben de Türk'üm. Ama yıllardır konuşmaya konuşmaya Türkçe'yi unuttum.  Anlıyorum da konuşamıyorum. Şimdi benim konuğumsun. Artık b geceyi burada geçirmene razı olamam.  Benim evime gideceğiz. Atlarını da Çin veliahdına satıp iyi akça alırsın. Buralarda satarsan seni aldatırlar...<br/>
<br/>
		Biraz sonra Üçoğul, Karakulan'ın evinde, atlarını onun ah ma çekmiş ve dirliğinde görmediği, göremeyeceği bir  yemek yemiş olduğu halde, güzel bir yatakta uyuyor, Ötüken'de durup dinlenmeden geçen yirmi beş yıllık bir  dirliğin yirmi beş yıllık yorgunluğunu çıkarıyordu.<br/>
<br/>
		KARAKULAN<br/>
<br/>
		Onbaşı Üçoğul bir aydır Karakulan'ın evinde konuk bulunuyordu. Karakulan onun atlarını iyi bir değerle Çin  veliahdına satıp akçasını Üçoğul'a vermişti. Artık Üçoğul'la Türkçe konuşuyordu. Önce epey güçlük çekmiş,  birkaç gün sonra alışmıştı. Yalnız ara sıra bazı kelimeleri hatır-lamıyor, o zaman bunların yerine Çincesini  söylüyordu.<br/>
<br/>
		Karakulan, konuk evinin avlusundaki dövüşte Üçoğul'un kendisine yaptığı yardımı unutamıyor, bunu ödemek  için elinden geleni yapıyordu. Üçoğul olmasaydı Karakulan şimdi ölmüş bulunacaktı.<br/>
<br/>
		Karakulan, Üçoğul'u Çin veiahdinin maiyetine almak için uğraşmış, fakat red cevabı almıştı. Çin veliahdı,  Üçoğul'u kendi katına kabul etmiş, yaverini kurtardığı için teşekkürler ona güzel bir kılıç, bir gümüş kakmalı  kemer ve bir kese altın akça vermişti. Bu kadar ağırlamadan sonra da Üçoğul hemen çekip gitmeğe utanıyor,  Karakulan ısrar ettiği için onun evindeki konukluğunu uzatıyordu. Anası Çinli olduğu için Karakulan Türk'ten  çok Çinli'ye benziyordu. Fakat kılıç kullanmakta, ata binmekte, yiğitlikte Çinliye değil Türk'e yakındı. Gün  geçtikçe arkadaşlıkları, yakınlıkları artıyor, Üçoğul'a Çin sarayındaki dalavereleri anlatıyordu: Çin kağanın üç  oğlu vardı. Biri veliaht Kien-çing idi ki Karakulan bunun yaveriydi. Biri en yiğitleri olan Şemin'di. Biri de Yüen -kie  idi. Üçü de birbirini çekemiyor, fakat Şemin'e karşı öteki ikisi birlikte hareket ediyorlardı. Hattâ bir defa Şemin'i  ağulamışlar, fakat o kurtulmuştu.<br/>
<br/>
		Karakulan bunları anlattıktan sonra Üçoğul'la birlikte şehir dışında ava çıkıyor, onu sıkmamağa çalışıyordu.  Yine bir gün avdan dönerken Üçoğul'a büsbütün açıldı:<br/>
<br/>
		- Onbaşı! Bu kışı Siganfu'da geçirmeni çok istiyorum. Çünkü Çin kağanının üç oğlu birden birbirlerine karşı  gizlice hazırlanıyorlar. Yakında mutlaka aralarındaki kozu kılıçla paylaşacaklardır. Bu işte senin gibi bir yiğidin  yardımdan faydalanmak istiyorum. Sen aramızda olursan biz onları yeneriz.<br/>
<br/>
		Kendisinden yardım istedikleri için Üçoğul &quot;Hayır kalamam&quot; diyemiyordu. Fakat gönlü de, burada kalmağa hiç  razı değildi: - &quot;Ötüken'de evim yurdum var. Beni beklerler&quot; diye itiraz etmek istedi. Karakulan bunun da  cevabını buldu.<br/>
<br/>
		- Ben Ötüken'e haber salıp senin yurduna bildiririm. Akça da gönderirim.<br/>
<br/>
		Bu parlak teklif karşısında Üçoğul direnemedi. Ötüken'e gidip gelmiş olduğu için orasını bilen bir Çinli, yanında<br/>
<br/>
		iki pusatlı arkadaşı, bir kese akça, bir at yükü pirinç ve darı olduğu halde Üçoğul'un evine doğru yola çıkarken  Üçoğul da Çin başkentinde bir kış geçirmek üzere Karakulan'ın evine iyice yerleşti.<br/>
<br/>
		Karakulan evli değildi. Fakat evinde birçok genç kadınlar verdi. Üçoğul merak edip de bunların kim olduğunu o  zamana kadar araştırmamıştı. Şimdi bazı akşamlar, Üçoğul Karakulan'la birlikte yemek yerken bu genç ve güzel  Çin kızları çalgı çalıp şarkı söylüy rlar, oyun oynuyorlardı. Hattâ bu kızların giyimleri de bir tuhaftı. Kolları,  göğüsleri oldukça çıplaktı. Üçoğul şimdiye kadar hiç böyle şey görmemişti. Karakulan'ın sofrasında kızıl renkli  sücü bulunuyor, bunu içince Üçoğul dünyayı bir tuhaf görüyordu.<br/>
<br/>
		Hattâ bu kansız cansız, çelimsiz Çin kızları bile hoşuna gidiyordu. Hele bu kızların bir güzel kokuları vardı ki  yanına yaklaştıkça Üçoğul'un usun başından alıyordu.<br/>
<br/>
		Geceler geçtikçe kızlar Üçoğul'a daha çok yaklaşıyorlar, kendi elleriyle sücü sunuyorlar yanına oturuyorlar,  hattâ onu öpüyorlardı. Bir gün, yine başının dumanlı olduğu bir çağda Üçoğul da dayanamayarak kızlardan en  güzelini öptü. Sonra birdenbire aklına bir şey gelmiş gibi kaşları çatıldı. Karakulan'a sert bir sesle ve Türkçe  olarak sordu:<br/>
<br/>
		- Karakulan! Bu kızlar kim? Bunlar evli mi?<br/>
<br/>
		- Hayır, niçin sordun?<br/>
<br/>
		- Niçin mi? bunlar evliyse Ötüken'de beni öldürürler be!<br/>
<br/>
		-Öldürürler mi? neden?<br/>
<br/>
		- Türk Türesini bilmiyor musun? Evli kadına ilişen öldürülür. Karakulan gülümsedi:<br/>
<br/>
		- Ötüken'den pek küçükken çıktım için Türk Türesini bilmiyorum. Ama bu kadınlara sen güçle bir şey  yapmıyorsun ki... Onlar kendileri seni öpüyorlar.<br/>
<br/>
		Üçoğul acı acı gülümsedi:<br/>
<br/>
		- Onbaşı Karabudak'a öyle yapmışlardı. Ama yargucular dinlemediler. Sustular... Üçoğul'un gözleri bunlandı.  Belirsiz bir yere bakarak:<br/>
<br/>
		- &quot;Zavallı Karabudak! Hem de bayağı kişiler gibi oka tutularak öldürüldü&quot; dedi.<br/>
<br/>
		- Ya nasıl öldürülecekti?<br/>
<br/>
		- Bilmiyor musun? Öyle ya... Elbette bilmezsin. Türk Türesince soy kişiler öldürülürken kanları toprağa akıtılmaz.  Yay kirişiyle boğularak öldürülür. Karabudak'ı böyle öldürmediler. O benim kayın eçemdir. Oğlumun adı da<br/>
<br/>
		Karabudak...<br/>
<br/>
		Çin kızları saz çalıp şarkı okurken Üçoğul bir tas sücü daha içip bir yemiş daha yedi:<br/>
<br/>
		- Bunların hepsi kırnaktır. (Cariye)<br/>
<br/>
		Üçoğul kırnağın ne olduğunu eskiden işitmişti. Daha çok düşünmeğe lüzum görmedi. İşte Çin şehrinde, onlar  gibi sücü içinde başı dönmüş, kendisinden geçmişti. Yanında kendisine kannış yapan ince yüzlü kızı tutup  kendisine doğru çekti. Karakulan kahkahalarla gülüyordu. Türkçe olarak:<br/>
<br/>
		- &quot;Üçoğul! Yalnız Türk kağanları bu Çin güzellerinden zevk ala ak değiller ya. Biz de kendimize göre birer  kağanız&quot; dedi. Onun da kucağında bir Çin güzeli vardı.<br/>
<br/>
		Üçoğul'un sevgiyle kendisine doğru çektiği Çin güze i yaman bir Çin güzeliydi. Onbaşı ertesi sabah ayılıp  uyandığı zaman onu kendi odasında bulmuştu. Oraya ne zaman, nasıl geldiğini hiç hatırlamıyordu. Bu işe  böylece devam ediyor ve Çin güzeli Onbaşı Üçoğul'a sahip çıkıyordu. Sanki onun karısıydı. Artık her gece  onunla beraber kalıyor, ona bakıyor, bir kadının kocasına gösterdiği bütün özeni ona gösteriyordu. Üçoğul da  ondan hoşlanmağa başlamıştı. Ötüken'deki karısını düşünüyordu. Karabudağ'ın bu güz elması yanaklı, ala  gözlü, boylu, çevik, pars bakışlı singili yanında bu Çin güzeli pek sönük kalıyordu. Ama bunda da anlaşılmaz,  çekici bir şey vardı ki Üçoğul'u büyülüyordu. Ya hele o kokusu... En güzel çiçeklerde bile olmayan bu kokuyu  duydukça Üçoğul'un hep başı dönüyordu. Sonra onun çelimsiz, arık, güçsüz oluşu da Üçoğul'a bir tuhaf  geliyordu.<br/>
<br/>
		Ötüken'deki, o taşı sıksa suyunu çıkaracak olan kadın nerde, buradaki nazik, korkak kadın nerde idi? Fakat  bütün bunlara rağmen bundan hoşlanıyor, ayrılmak istemiyordu. Karakulan'a nereden de söz vermişti? Kışı  burada geçirmek için söz vermese şimdi Ötüken'de olacak; başına bu Çinli güzel belâ kesilmeyecekti.<br/>
<br/>
		Karakulan çok sevinçli gözüküyordu: &quot;Çin kadınları Türk kadınlarına benzemez ama bunların da kendilerine  göre güzelliği vardır&quot; diyor, sonra gülmekten katılarak : &quot;Kişi her gün en güzel yemekleri yese bıkar, tatsız  yemeklere can atar&quot; diye sözünü bitiriyordu.<br/>
<br/>
		Karakulan hiç de kötü kişi değildi ama ahlâkı değişmişti. Ötüken yasasını hiç bilmiyordu. Bu Çin'de de başka  türlü yapmak galiba kabil değildi.<br/>
<br/>
		Bazan Üçoğul'a Çin veliahdının sarayında kalacağını söyleyerek eve gelmiyor, o zaman Üçoğul evin sahibi  oluyordu. Çinli uşakların başı kendisine büyük saygı göstererek yine çalgı düzenini hazırlıyor, aşçıya güzel  yemekler yaptırıyor, onun gününü gün ediyordu. Üçoğul'un sevgilisi artık onu öteki kızlardan kıskanmağa  başlamıştı. Üçoğul ı-onlardan birine gülümseyerek baksa ağlıyordu. Onbaşı kendi kendine &quot;Bu yere batası Çin  benim de ahlâkımı bozdu&quot; diye söyleniyor, bir iki ay sonra Ötüken'e gidince bunlardan kurtulacağını  düşünerek kendisini avutuyordu.<br/>
<br/>
		Kış geçip bahar gelmişti. Üçoğul nerdeyse Ötüken'e dönecekti. Bir gün Karakulan kendisine yaklaştı:<br/>
<br/>
		- Üçoğul! Çin kağanı üç oğlu arasındaki çekememezliğe bir son vermek üzere üçünü de yarın için saraya<br/>
<br/>
		çağırdı. Yarın sarayda kan gövdeyi götürecek. Belki de veliaht Çin tahtına geçecek. Bu dövüşte bize yardım  edeceksin, değil mi?&quot; diye sordu.<br/>
<br/>
		Üçoğul zaten bu dövüşe karışmak için burada bekliyordu. &quot;Elbet&quot; diye cevap verdi. Karakulan sevincinden  onun boynuna sarıldı. Yapılacak işleri anlattı. O gece saz faslını apmadan erken yattılar.<br/>
<br/>
		Ertesi günü her şey hazırdı. Karakulan, Üçoğul'a bir yayla sadak vermiş, Üçoğul'u aralarına karışmıştı. Üç yüz  savaşçı veliahtla birlikte sarayın avlusuna gelip durmuşlar, sonra veliaht yanına yaverini alarak içeri girmişti.<br/>
<br/>
		Üçoğul bekliyordu. Yaya dövüşmek pek tatlı olmayacaktı ama hiç yoktan yine iyi idi.<br/>
<br/>
		Çin kağanının öteki oğulları da saraya kendi çerileriyle gelmişlerdi. Neredeyse burada kavga şenliği  bağlıyacaktı.<br/>
<br/>
		Onbaşı Üçoğul birdenbire Karakulan'ın koşarak geldiğini gördü. Yaver, yaklaşınca Türkçe olarak : &quot;Üçoğul  ardımdan gel&quot; diye haykırdı. Ok gibi fırlayan Üçoğul ona yetişirken, Karakulan, koşu arasında durumu anlattı:<br/>
<br/>
		- Şemin tetik davrandı. Veliahdı de, Yüen-kie'yi de uzaktan okla öldürdü. Üçoğul, yaveri omzundan tutarak  durdurdu:<br/>
<br/>
		- Nereye gidiyorsun? Öyleyse vuruşalım.<br/>
<br/>
		- Veliaht öldükten sonra vuruşmak para etmez. Bizim çeriler artık vuruşmaz.<br/>
<br/>
		- Biz ikimiz gidip vuramaz mıyız? Veliahdın öcünü alamaz mıyız? Karakulan, Üçoğul'un kolundan çekerek  yeniden koşmağa başladı:<br/>
<br/>
		- Sarayda binlerce çeri var. İkimiz ne yapabiliriz? Karakulan'ın yanında koşmakta olan Üçoğul sordu: - Şimdi  nereye gidiyoruz?<br/>
<br/>
		- Canımızı kurtarmağa...<br/>
<br/>
		- Avluda bıraktığımız çeriler nolacak?<br/>
<br/>
		- Onlara bir şey olmaz. Onlar hemen Şemin'in çerileri olup ardımıza düşecekler.<br/>
<br/>
		Üçoğul sert bir küfür savurarak koşmakta devam etti. Yaverin evine gidiyorlardı. Sarayda olup bitenden  kimsenin haberi olmadığı için herkes yavere saygı ile yol açıyordu.<br/>
<br/>
		Nihayet Karakulan'ın evine vardılar. Uşaklara buyruk vererek Üçoğul'la Karakulan'ın binek atları, iki de yedek  at hazırlandı. Büyük bir çabuklukla pusat ve azıklarını aldılar. Karakulan birkaç kese altını da yanına almayı  unutmadı. Şaşkınlıkla kendisine bakan baş uşağa birkaç güne kadar geleceklerini, kendisi gelinceye kadar evi  bildiği gibi çevirmesini söyleyerek atına atladı. Ü oğul da öyle yaptı. Şehrin sokaklarından dörtnala geçerek  kapısına geldiler. Veliahdın yaveri burada tanındığı için bir şey sorulmadı. Kapıdan çıktılar. Kurtulmuşlardı.<br/>
<br/>
		O zaman Üçoğul'un aklına yaverin evinde bıraktığı Çinli s vgilisi geldi. Karakulan'a onların ne olacağını sordu.  Beriki büyük bir kayıtsızlıkla:<br/>
<br/>
		- Evimi zaptedecekler. İçindekiler ya Şemin'in sarayına, yahut onun yaverinin evine gidecek... Üçoğul az kalsın  ağlayacaktı:<br/>
<br/>
		- O kız beni seviyordu. Onu ne diye birlikte almadık? Karabudak güldü:<br/>
<br/>
		- Siganfu kızını Ötüken kızı mı sandın? O seni unuttu bile. Belki şimdi yeni sevgilisiyle baş başadır. Üçoğul bir  küfür daha savurarak atını mahmuzladı. Sonra birdenbire aklına bir şey gelmiş gibi sordu:<br/>
<br/>
		- Sen nereye gidiyorsun?<br/>
<br/>
		- Ötüken'e... Anayurduma... toprak ana vefasız oğullarını da bağrına basmaktan çekinmez...<br/>
<br/>
		<b>KITLIK</b><br/>
<br/>
		Üç mevsim daha geçti. Kocalar öldü. Yeni bebekler doğdu. Bebekler yürümeğe, küçük çocuklar koça binmeğe  alıştı. Kısraklar taylandı; inekler buzağıladı. Ormanda boz kurtların enikleri ava çıkmağa başladı. Yamtar, Sançar  ve Üçoğul yüzbaşı oldu. Başlangıçsız, sonsuz zaman yürüdü. 627 yılının kış ayları geldi.<br/>
<br/>
		Karakulan, Tunga Tigin'in buyruğunda bir yüzbaşı olmuştu. Çin'in iç yüzünü iyi bildiği için bilgisinden Kara  Kağan faydalanıyordu. Karakulan'la Üçoğul Çin başkentinden kaçarken Çin kağanı olan Şemin &quot;Tay- tsong&quot;  adını almış, Türklere sert davranmağa başlamıştı.<br/>
<br/>
		O yıl pek sert bastırmıştı. Kişi boyu kar yağıyor, fırtınalar Ötüken'i inletiyordu.<br/>
<br/>
		Üç günden beri ağzına bir lokma koymamış olan Yüzbaşı Yamtar, gün doğmadan ava çıkıp gün batımına kadar  çabaladıktan sonra elleri boş olarak evinde döndüğü zaman gördüğü şey çok acıklıydı: Karısı açlıktan yatağa  serilmiş, bir yaşındaki oğlu ölüm halinde idi. Ötekiler de perişandılar. Fakat küçük çocuk açlığa dayanamamıştı.<br/>
<br/>
		Yamtar dışarı fırladı. Ne yapıp yiyecek bir şey bulmalıydı. Birkaç adım atmıştı ki andası Gök Börü ile karşılaştı.  Onbaşı Gök Börü bu sefer öfkeli değil, kızgın hatta delirmiş gibiydi. Yamtar'a bağırdı:<br/>
<br/>
		- Yüzbaşı Yamtar! Bu kepazelik nedir? Bir tek atım, bir tek koyunum kalmadı. Hepsi öldü. Şimdi de eve küçük  kızım açlıktan ölüyor. Sen ne yapıyorsun?<br/>
<br/>
		- Yapacak bir şey yok. Bir tek atım kaldı. Onu kesip yiyeceğiz. Gel sana da bir parça vereyim.<br/>
<br/>
		İki anda hızlı adımlarla Yamtar'ın ahırına yöneldiler. Albız alsın! Yamtar'ın son atı da dün gece ölmüştü. Çare  yoktu. Ölü atı parçaladılar. Hemen orda ateş yakıp kızartmağa koyuldular. Ateş söndükten sonra paylaştıkları  kızarmış etleri yiye yiye çadırlarının yolunu tuttular. Geç kalmışlardı. Çünkü evlerine girdikleri zaman Yamtar'ın  oğlu, Gök Börü'nün kızı ölmüş bulunuyordu.<br/>
<br/>
		Yamtar, güçsüz, arık kalmış karısına et yedirerek onu kurtarmağa çabalıyordu. Üç gündür bir şey yemeyen,  ondan önce de uzun zaman ağzına bir iki lokma atan bu zavallı genç kadının midesi ölmüş at etini kabul  etmiyordu. Taze et, kımız istiyordu. Bu durum karşısında Yamtar çok düşünmedi.<br/>
<br/>
		Çadırdan fırlayarak Gök Börü'ye koştu, &quot;ardımdan gel&quot; dedi.<br/>
<br/>
		Gece idi. Soğuk derilerini sızlatıyor, yüzlerini donduruyordu. Yüzbaşı Yamtar iri gövdesiyle karanlıkta bir dev  gibi yürüyor, bir yandan da Gök Börü'ye &quot;Biz Ötüken'in sahipleri açlıktan ölürken tutsak Çinliler bolluk içinde  yaşasınlar... Bu olur mu? Ellerinden güçle yiyecek alacağız. İ-çing Katun'la Şen- king yetmiyormuş gibi her gün  birkaç Çinli beğ yahut bilgin daha çıkıyor. Kara Kağan'a verdikleri öğütlerle<br/>
<br/>
		Ötüken'i karmakarışık ediyorlar. Bizim kağan da onlara inanıyor. Bu olur mu? Ben yüzbaşıyım. Sen hâlâ  onbaşısın. Sonra elli adımdan koca Onbaşı Pars'ı vuramayan Şen-king tümenbaşı... Bu olur mu?&quot; diyordu.<br/>
<br/>
		Çinlilerin toplu bir halde oturdukları evlere gelmişlerdi. Yamtar, yaptığını bilen bir adam durumuyla Çinli  evlerinden birine girdi. Buevde, Ötüken'de zengin olmuş Çinlilerden biri oturuyor, karısı ve Çinli uşağıyla birlikte  bolluk içinde yaşıyordu. İri bir Türk yüzbaşısıyla bir onbaşının sert bir yüzle içeri girdiklerini gören Çinlilerin benzi  attı. Yamtar kükredi:<br/>
<br/>
		- Ulan Çinli tez davran! Ne kadar yiyecek varsa şuraya yığ! Ev sahibinin şaşkınlığı geçmişti. Kafa tutmak istedi:  - Sizi Kara Kağan'a şikayet ederim. Şen-king benim dostumdur. Sonra...<br/>
<br/>
		Çinli sözlerini bitiremedi. Bir şakırtı oldu. Yamtar şimşek gibi bir hızla kılıcını çekerek savurup Çinlinin başını  uçurmuştu.<br/>
<br/>
		Karısı ayakta duramayarak yere yığılmıştı. Uşak titreyerek koşuyor, kımızları, kurutları taze etleri getiriyordu.  Yamtar hepsini sırtladıktan sonra:<br/>
<br/>
		- &quot;Haydi Gök Börü! Ardımdan gel&quot; dedi.<br/>
<br/>
		Gök Börü biraz daha içerde kalmıştı. Sonra koşarak Yamtar'a yetişti:<br/>
<br/>
		- &quot;Kalanları da ben hakladım. Yoksa İ-çing Katun'a şikâyet edip anamızı ağlatırlardı&quot; dedi. Yolda yiyecekleri  paylaştılar. Herkes kendi çadırına koştu.<br/>
<br/>
		Yamtar, karısını ölümden kurtarmağa çalışıyordu. Fakat evde herkes açtı. Ölmüş atın etini övütecek kadar  sağlam bir işkembesi olan Yamtar'dan başka herkes iyi yiyecek istiyordu. Kocamış ninesine o kadar  aldırmıyordu ama yarın birer yiğit olarak savaşa girecek olan oğullarına baktıkça içi sızlıyordu. Küçük oğlu  ölmüştü. Emzikli karısı da çok kötü durumda idi. Yamtar bunaldıkça Çinlilere düşman oluyor, &quot;Tanrı bize  Çinliler yüzünden öfkelendiği için böyle yapıyor&quot; diye düşünüyordu.<br/>
<br/>
		Çinlinin evinden topladığı azık hemen hemen bitmişti. Yamtar için biraz bir şey kalmıştı. Yamtar bu güzelim  yiyeceklere baktıkça acıkıyor, acıktıkça da ölmüş atın kızartmasından atıştırıyordu. Gözünü, ayrın için karısına  ayırdığı çamçaktan bir türlü alamıyordu ki dışardan ayak sesleri işitildi. Kapı açılarak içeri Sülemiş girdi. Benzi  sapsarı idi. Yanan çıranın ışığı yüzüne vurdukça büsbütün sarı gözüküyordu:<br/>
<br/>
		- &quot;Yamtar! Açlıktan ölüyoruz. Evde diri olarak b r karım kaldı. Onun için bana biraz azık veremez misin?&quot; diye  yalvardı. Yamtar düşünmeksizin kımız çamçağına el attı. Yarısını kendi karısına ayırıp kalanını da Sülemiş'e  uzattı. Yumruk k dar da kurut parçası verdikten sonra:<br/>
<br/>
		- &quot;Al, bunları yengeme ver&quot; dedi. Sonra ölmüş atın kızartmasından bir parça koparıp: - &quot;Bunu da sen ye&quot;  diyerek uzattı.<br/>
<br/>
		Ertesi sabah Yüzbaşı Sançar erkenden kalkarak elinde kalan son iki attan birini kesip güzelce kızarttı. Kendisine  irice bir parça ayırdıktan sonra atına atlayarak andalarının evlerine uğramağa başladı. Önce evi en kalabalık  olan Yamtar'a uğradı. Koca Yamtar sülıyordu. Çünkü o gece hem ninesi, hem oğullarından biri, hem küçük  kardeşi, hem de karısı ölmüşlerdi. &quot;Gök başıma yıkıldı&quot; diyip ah çekiyor, yanaklarından aşağıya yaşları  boşanıyordu. Somurtkan ve söylemesini bilmeyen Sançar &quot;Kalanları kurtarmağa bak&quot; diyerek ona büyük bir  parça et verdi. Ömrümde hemen hemen daima aç yaşamış olan Yamtar hayatında ilk defa olarak önünde bol  yiyeceği varken aşa el sürmeden duruyordu. Dört yaşındaki kızıyla üç yaşındaki oğluna et vererek &quot;yiyin&quot; dedi.  Sançar çıkıp gittiği zaman iştahla eti yiyen çocuklarına bakarak bağdaş kurmuş olduğu yerde duruyor, hiç ses  etmiyor, fakat gözlerinden bol ve gür damlalar sanki yağıyordu.<br/>
<br/>
		Sançar ondan sonra Onbaşı Sülemiş'in evine uğradı. Sülemiş'in benzi sarı, gözleri kızarıktı. Acı acı  gülümsüyordu. Sançar durumu kavradı: Sülemiş'in karısı ölmüştü. Sançar söyleyecek söz bulamadı. Oraya bir  parça et bırakarak çıktı.<br/>
<br/>
		En sonra Gök Börü'nün evine girdi. Deli onbaşı evinde yoktu. Kocamış anası can çekişiyordu. Karısı halsiz,  yatağında yatıyor, iki çocuğu açlıktan ağlaşıyordu. Sançar eti getirince iki küçük aç kurt gibi saldırdı.<br/>
<br/>
		Genç kadın gülerek doğruldu. İhtiyar nine de ise hiçbir hareket görülmedi.<br/>
<br/>
		Yüzbaşı Sançar kendi evine giderken birdenbire atını durdurdu: Yerde birisi yatıyordu. Yüzü görünmüyordu.  Fakat Sançar yere atlayıp başını kaldırınca tanıdı. Bu Onbaş Karpak't. Sançar ilkönce bunu donmuş sanarak  yüzünü karla uvalamak istedi. Karpak donmuş değildi. Gözlerini açarak Sançar'a bakınca: &quot;Boşuna uğraşma  benim işim bitti&quot; diyebildi.<br/>
<br/>
		- Yaralı mısın?<br/>
<br/>
		Karpağ'ın bakışları değişti.<br/>
<br/>
		Sançar büyük bir emekle onu yerden kaldırarak atına yerleştirdi. Kendisi de güçlükle binerek evine doğru  sürdü. Karpak'ı yatağına yerleştirerek kendisine ayırdığı etten ince bir parça kesip ona verdi. Fakat Karpak  almıyor, gözleri tuhaf bir şekilde parlıyordu: - &quot;İ-çing Katun'a müjde ver. Bir Türk onbaşısı daha ölüyor&quot; dedi.  Biraz sonra Karpakyoktu.<br/>
<br/>
		<b>İSYAN</b><br/>
<br/>
		Korkunç kışı Kara Kağan'a göre daha iyi atlatan Tulu Han soğuk bir bahar gününde otağında otururken Binbaşı  Çamur Beğ içeri girerek:<br/>
<br/>
		- &quot;Tulu Han! Kara Kağan'dan ulak geldi. Seni görmek istiyor&quot; dedi. Han buyruk verdi:<br/>
<br/>
		- Gelsin!<br/>
<br/>
		Biraz sonra Kara Kağan'ın ulaklarbaşısı Börü Tarkan içeri girerek yere diz vurdu. Tulu Han kendisine gelenin  Börü Tarkan olduğuna biraz şaşırmış gibiydi. İçinde öfkeli bir alay çınlaması bulunan sert bir sesle sordu:<br/>
<br/>
		- De bakalım Börü Tarkan! Yüce kağan başulağı yollamakla beni yargı-lamak mı diler?<br/>
<br/>
		Çok sert bir adam olan Börü Tarkan tok bir sesle karşılık verdi:<br/>
<br/>
		- Hayır Han! Kıtlık ve açlık Ötüken'de adam komadı. Sana yollıyacak başka ulak bulamadığı için beni gönderdi.  Tulu Han'ın yüzü sertleşti: - Kağanın buyruğu nedir?<br/>
<br/>
		- Sırtarduşlar, Dokuz Oğuzlar, Bayırkular isyan ettiler.<br/>
<br/>
		- Evet?<br/>
<br/>
		- Yüce Kağan bu isyanı bastırmağa seni memur etti.<br/>
<br/>
		- Yalnız kendi çerimle mi?<br/>
<br/>
		- Hayır! Kür Şad ve Işbara Han tümenleri de senin buyruğunda olacak.<br/>
<br/>
		Börü Tarkan yanağından bir tahta çıkardı. Bu tahta Kara Kağan'ın yazdığı bitikti. Bunu saygı ile Tulu Han'a  uzattı. Tulu Han bu ağır yumuştan hiç de kıvanmamıştı. Sırtarduşlar, hele Dokuz Oğuzlar gibi yiğit kişilerle  çarpışmak, hem de hiç sevmediği amcası Kara Kağan'ın tahtı için çarpışmak hoşa gider şey değildi. Börü  Tarkan'a keskin bakışlarla baktı: - Neye isyan etmişler?<br/>
<br/>
		- Açlıktan. Kara Kağan Ötüken'i doyurmak için vergi istemişti.<br/>
<br/>
		- Kağan şimdi de bizden kan vergisi istiyor.<br/>
<br/>
		Börü Tarkan sustu. O da Tulu Han'a keskin bakışlarla bakıyordu. Yaşının verdiği tecrübe ile Tulu Han'ın  gönlünden geçenleri anlıyordu. Onun bakışlarının ve sözlerinin arkasında kaybedilmiş bir tahtın acısı ve özlemi  gizliydi.<br/>
<br/>
		Tulu Han, Börü Tarkan'ın bakışlarından rahatsız olarak sordu: - Kür Şad ve Işbara Han tümenlerinin çer isi  tamam mıdır?<br/>
<br/>
		- Hayır!<br/>
<br/>
		- Bu kadar çeriyle Dokuz Oğuzlar, yanlarında Sırtarduşlar Bayırkular da olduktan sonra yenilirmi?<br/>
<br/>
		- Bu kış Ötüken'de attan da kişiden de kırgın oldu. Kara Kağan'ın sana yollayacağı çeriler yarı aç kişilerdir. Kendi  çerini de katarak tepelemen kağanın buyruğudur.<br/>
<br/>
		Arada bir susuş daha oldu. Sonra Tulu Han'ın &quot;Buyruk kağanındır&quot; dediği işitildi. Fakat Tulu Han bu sözleri  söylerken gülümsüyor, kağanı aşağılıyordu. Börü Tarkan öfkeden kıpkırmızı oldu.<br/>
<br/>
		Aradan on beş gün geçmişti. Tunga Tigin, kağanın otağına girerek yere diz vurduktan sonra:<br/>
<br/>
		- &quot;İşler kötü kağan&quot; dedi. Kara Kağan iki gündür zaten titizleniyordu. Beklediği haberin gecikmesini iyiye  yormuyordu. &quot;Tulu Han yenildi mi?&quot; diye sordu. Tunga Tigin kederli bir sesle &quot;evet&quot; dedi. Sonra şu sözlerle  haberi tamamladı:<br/>
<br/>
		- Çerimiz darmadağın oldu. Dokuz Oğuzlar çoğunu kırdılar. Tulu Han pek az çeri ile dönüyor!<br/>
<br/>
		- Kür Şad'la Işbara Han sağ mı?<br/>
<br/>
		- Sağ ama sağlam değiller.<br/>
<br/>
		- Gelince onları hemen buraya getir.<br/>
<br/>
		- Buyruk şenindir...<br/>
<br/>
		Akşama doğru Tunga Tigin, Kağan'ın buyruğunu yerine getirerek Tulu Han'ı, Kür Şad'ı, Işbara Han'ı kağan otağına  soktu. Üç başbuğ kağanı selâmladılar. Kara Kağan çok üzgündü. Sert bir ses sordu:<br/>
<br/>
		-Tulu Han! Savaş nice oldu?<br/>
<br/>
		- Kötü oldu kağan! Çünkü atlarımız arık, çerimiz yorgundu. Bize yiğit çeriler saldırmıştı.<br/>
<br/>
		- Bu kadar büyük bir bozgun için arık at, yorgun çeri, yiğit yağı bahane olabilir mi?<br/>
<br/>
		Tulu Han sustu. Bozgun gerçekten büyüktü. Kağan şimdi omzundan ve kolundan yaralı olan Kür Şad'la  konuşuyordu:<br/>
<br/>
		- Kür Şad! Bu bozgunun Gök Türk kağanlığını temelinden sarsacağını düşünmedin mi?<br/>
<br/>
		- Gök Türk kağanlığı Dokuz Oğuzlar'a yenilmekle temelinden sarsılmaz kağan! Çünkü Dokuz Oğuz bizim kendi  budunumuzdur. Sonunda yola geleceklerdir. Gök Türk Kağanlığını temelinden sarsan şey başka şeydir.<br/>
<br/>
		Kara Kağan öfkeyle bakarak sordu:<br/>
<br/>
		- De bakalım: Kağanlığı temelinden sarsan şey nedir?<br/>
<br/>
		- Ötüken'deki Çinlileridir. Hele bu Çinlilerin iş başına geçenleridir.<br/>
<br/>
		- Ne demek istiyorsun? Şen-king'i mi anlatmak istiyorsun?<br/>
<br/>
		- Şen-king ve onun gibileri...<br/>
<br/>
		- Onu tümenbaşı yapan benim!<br/>
<br/>
		- Buyruk şenindir kağan! Ama buyruğun senden gelmesi kağanlığın yıkılmasına engel olmaz! Bu sert karşılık  kağanın yüzünü kızartmıştı. Tokatlar gibi acı bir sesle sordu:<br/>
<br/>
		- Siz savaşta ödevinizi yaptınız mı?<br/>
<br/>
		- Yaptık! Dokuz Oğuzlar bora gibi, ateş gibi saldırıyorlardı. Güçsüz erlerimizin yay g ren bilekleri titrerken  onların her oku bir Gök Türk'ü deviriyordu. Bozgunun önüne geçmeğe imkân yoktu. Yüzbaşı Yamtar'la  yumru adındaki er olmasaydı çerimiz büsbütün yok olacaktı.<br/>
<br/>
		Kağan meraklanmıştı. Yüzbaşı Yamtar'ı tanıyordu. Yumru'yu da hatırlamıştı. Sordu: - Bunlar ne yaptılar da çeriyi  kurtardılar?<br/>
<br/>
		- Sert akan bir deredeki yıkılmış köprüyü omuzları üstünde tutarak çerimizi geçirdiler.<br/>
<br/>
		- Bir tek köprüden çeri geçerken Dokuz Oğuzlar ne yaptılar?<br/>
<br/>
		- Saldırdılar. Biz onları okla karşıladık.<br/>
<br/>
		- Yanında kimler vardı?<br/>
<br/>
		- Işbara Han, Bögü Alp ve birkaç yüzbaşı!<br/>
<br/>
		Kara Kağan dikkatle Işbara Han'a baktı. Yüzünden ve göğsünden yaralıydı. Dimdik duruyordu. Kara Kağan  bilmediği bir sebeple Işbara Ha 'ı seviyordu. Ona sordu: - Işbara Han! Ok yağmuruyla dokuz Oğuzları geciktiren  arkadaşlarınız kimlerdi?<br/>
<br/>
		- Yanımızda Binbaşı Bögü Alp'tan başka Yüzbaşı Sançar, Yüzbaşı Üçoğul, Yüzbaşı Yağmur, Onbaşı Sülemiş vardı.<br/>
<br/>
		Hepimiz, Kür Şad'ın tek başına yaptığını yapmış değiliz.<br/>
<br/>
		- Yaraların derin mi?<br/>
<br/>
		- Bu yaralar beni öldürmez kağan! Yalnız içime işleyen başka bir yara var: Onbaşı Sülemiş savaşta can verdi.  - Işbara Han! Kişi evinde doğar, savaşta ölür. Bir Gök Türk onbaşısının ölümü sana neden bu kadar<br/>
<br/>
		d okunuyordu?<br/>
<br/>
		- Çünkü onun ölümü herkesin ölümüne benzemiyordu kağan!<br/>
<br/>
		Işbara Han, gözlerini otağın bir ucuna dikmişti. Savaşın o anını yeniden görüyordu. Bu öyle yiğitçe bir manzara  idi ki kişi bunu ölünceye dek unutamazdı: GökTürkler kimi atlı, kimi yayan köprüye doğru kaçıyorlar, koca  Yamtar'la Yumru'nun göğüslerine kadar suya girerek insan gücü üstünde bir erlikle omuzlarında tuttukları  köprüden geçerek karşı kıyıya ulaşıyorlardı. Köprüden ancak yan yana iki kişi geçebiliyor, karşı kıyıya varan  ölümden kurtuluyordu. Kür Şad, Işbara Han, Bögü Alp, Sançar, Üçoğul, Yağmur, Sülemiş köprünün sağında,  solunda durarak uzaktan saldıran Dokuz Oğuzlara ok yağdırıyorlardı. Kür Şad o gün bir yıldırım parçasıydı. Ona  artık Ötüken'in keskin nişancısı denemezdi. O şimdi ok Tanrısı gibi bir şeydi. Biçimine getiriyor, bir okla iki kişiyi  birden deviriyordu. Atsız kalmış iki üç yaralı er, Dokuz Oğuzların attığı okları yerden toplayıp bunlara  getiriyordu. Fakat Dokuz Oğuzlar ölümü hiçe sayarak öyle bir saldırıyorlardı ki biraz daha durdurulmazlarsa  Gök Türk ordusunu yok edebilirlerdi. O zaman Bögü Alp'in yanaşan Dokuz Oğuzlara at saldığı ve tek başına  onları durduğu görüldü. Onun yaptığı bir şaşırtmaca, bir oyalama idi. Fakat GökTürklerin karşı kıyıya geçmesini  sağlayacak kadar uzun sürmemişti. İşte o sırada oku biten Onbaşı Sülemiş atından atladı. Köprünün sol  başındaki ince ağaca koşarak kemeriyle kendisini koltuklarının altından bu ağaca bağladı. Bu iş o kadar çabuk  olmuştu ki Işbara Han'dan başka kimse görmemişti. Bögü Alp kan içinde yağının karşısından çekilirken Sülemiş  kılıcını savurarak gür sesle Dokuz Oğuzlara bağırıyor. Onlara meydan okuyordu. Dokuz Oğuzlar onu görünce ok  yağmuruna tuttular. Bir anda Sülemiş delik deşik olmuştu. Fakat bağlı olduğu için düşmüyor, hâlâ kılıcını  savuruyordu. Yiğit Onbaşı Gök Türklere gereken zamanı kazan-dırmıştı. Sağ kalanların hepsi karşı kıyıya  geçebilmişlerdi. Onun diriliğinde eğilmeyen başı sağa bükülmüş, tulgası başından düşmüş, yüzü gözü kan  içinde kalmıştı. Gövdesinde kırk elli tane ok vardı. Onbaşı Sülemiş ölmüştü. Fakat kılıcını hâlâ sımsıkı tutuyor ve  bu kadar ok yediği halde neden düşmediğini anlamayan asi Dokuz Oğuzların dörtnala saldırışı karşısında Gök  Türk Kağanlığının kanlı sancağı gibi boynu bükük, bağrı deşik duruyordu.<br/>
<br/>
		Köprüden geçen son Gök Türk Işbara Han'dı. Sülemiş'in, toprağı bol bol sulayan kanları Işbara Han'a  &quot;Ötüken'de Türk yasası yürüsün diye öldüm&quot; diyor gibi gelmişti. Sonra Yamtar'la Yumru köprüye bırakıp karşı  kıyıya geçmişler, arkadaşları tarafından çıkarılarak ata bindirmişlerdi.<br/>
<br/>
		Işbara Han bütün bu savaşı, bu yiğitliği yeniden görür gibi olmuştu. Kara Kağan'a bunları anlatırken o da  ürpererek dinliyor, heyecanla- nıyordu.<br/>
<br/>
		Konuşma bitmiş, üç başbuğ otağdan çıkmıştı. O gece bütün Ötükenliler’in içini karalar bürümüştü. Dokuz  Oğuzlara yenilmek neyse ama Tulu Han'ın tevkif edilerek zincire vurulup hapsedilmesi yıldırım tesiri yapmış,  Ötükenliler içlerinden kağana gücenmişlerdi.<br/>
<br/>
		YÜZBAŞI YAĞMUR<br/>
<br/>
		Yüzbaşı Yağmur Beğ, yaralarını tımar ettirmek için utacıya uğradıktan sonra kendi çadırına dönmüştü. Yazın  sonu geldiği halde, geçen Dokuz Oğuz savaşında aldığı yaralar iyileşmem şti. Utancı, yaraların tezden  onarılması için iyi beslenmek gerektiğini söyleyip Yağmur 'u güldürmüştü. Çünkü bütün Ötükenliler gibi  Yüzbaşı Yağmur da kıtlıktan sıkıntı çekiyor, çok geceler aç yatıyordu. Anası, karısı, kız kardeşi, küçük oğlu hep  birlikte kıtlığa dayanıyorlardı.<br/>
<br/>
		Buna bir çare bulmak gerekti. İlk önce, buyruğunda bulunduğu Tunga Tigin'e başvurarak kendisine biraz  yiyecek verip yardım etmesini diledi. Tunga Tigin gülümsedi: - &quot;Bizi ölümden kurtaracak kadar daha çok bir şey  bulabilirsen al&quot; diye cevap verdi. Bunun üzerine Yağmur atadan, dededen kalma birkaç bıçak, kamayı alarak  atına atlayıp Çin sınırının yolunu tuttu. Bunları satıp biraz yiyecek getirmeğe karar vermişti.<br/>
<br/>
		Yola koyulduğunun akşamında kendisi gibi birçok Ötülenliler'in de Çin sınırına doğru akmakta olduklarını  gördü. Tek giden azdı. Çoğu ikişer, üçer, dörder, beşer kişilik takımlar halinde gidiyorlardı. Ertesi gün Yağmur  Beğ de üç kişiye katılarak dört kişilik bir takım yapmıştı. Yoldaşlarından biri Ötüken'in iyi bildiği Kara Ozan'dı.  Kopuzu boynunda asılı idi. İkincisi Çalık'ın oğlu Gümüş, üçüncüsü de yüzünde uzun bir kılıç yarası olan Onbaşı  Pars'tı. Kara Ozan molalarda, gece konaklamaların-da kopuzunu ele alıyor, onu imil imil inleterek güzel ezgiler  çalıyor, bazan koşmalar düzüyordu.<br/>
<br/>
		Çin sınırına varmadan bir önceki konakta oturmuşlar, ayı seyrediyorlardı. Hiçbir azıkları kalmadığı için bol bol  su içerek yere uzanmışlardı. Bir zaman tellere dokunduktan sonra bulmak istediği ezgiyi kavramış olacak ki bir  yandan söylemeğe, bir yandan da çalmağa başladı:<br/>
<br/>
		Türk, atına atladı; Çinin ödü patladı. Silinmez damağından Kılıcın kanlı tadı.  Yağmur, Pars ve Gümüş bir taş sessizliği ile dinliyorlardı. Kara Ozan söylüyordu:  Açlık eş oldu, gitmez; Yoksulluğumuz bitmez. Ahımız göğe çıktı, Kara Kağan işitmez.  Uza günlerim uza, Tanrım güç ver kopuza Aç bırakıp yendirdin Bizi Dokuz Oğuz'a<br/>
<br/>
		Kara Ozan birdenbire sustu. Başını öne eğmişti. Niçin sustuğunu hiç biri anlamamıştı. Yeniden başlayıp kendi  gönüllerini dağlamasını bekliyor-lardı. Ozanların sözünde ve kopuzunda büğü mü vardı, bilinmez. Fakat onlar<br/>
<br/>
		çalıp söylerken Ötüken tek yürek gibi çarpardı. Şimdi Ötüken'den uzakta, Çin sınırının ucundaki bu Ötükenliler  de Kara Ozan'ın ezgilerinde Tanrı'dan gelme bir yanıklık buluyorlar, bu yanıklığın hiç geçmemesini,  bitmemesini istiyorlardı. Fakat Kara Ozan hâlâ başını kaldırmamıştı. Ne oluyordu? Bir şeye mi dalmıştı? Yoksa  sayrı mı idi? Kendisine en yakın olan Yüzbaşı Yağmur, omzuna el attı: - &quot;Ozan! Çalsana&quot; dedi.<br/>
<br/>
		Genç yüzbaşı, ayın ışığı altında başını kaldıran Kara Ozan'ın yüzünü bunlu, gözlerini yaşlı gördü. Bu yaşlı  gözlerde son kıtlığın yok ettiği bir ocağın üzüntüleri vardı. Ötüken'de her evden birkaç kişi alan kıtlık Kara  Ozan'ın evini silip süpürmüş, karısı, baldızları, çocukları, kardeşleri, öksüz yığanları hep birden  ölmüşlerdi. Kara Ozan'ın evinden on yedi kişi eksilmiş, yalnız kendisi kalmıştı.<br/>
<br/>
		O zaman Yağmur Beğ onun elinden kopuzunu çekip aldı. Teller üzerinde bir iki gidip geldikten sonra çalıp  söylemeğe başladı:<br/>
<br/>
		Açlıktan inler obam, Sırtımda yırtık abam. Karım yaslı, oğlum aç;<br/>
<br/>
		Hey babam, aman babam!<br/>
<br/>
		Ötüken'in açları Kemirir ağaçları. Nerde Çin'in baçları?<br/>
<br/>
		Hey babam, aman babam!<br/>
<br/>
		Kılıç durur mu kında? Tanrım bizi yakında Bay kılıver akında.<br/>
<br/>
		Hey babam, aman babam!<br/>
<br/>
		Yağmur'un ozan olduğunu kimse bilmiyordu. O, kopuz çalıp deyiş söylemesini babasından öğrenmişti. Babası  ona &quot;hey oğul, aman oğul&quot; diye deyişler söylerdi. O da şimdi, artık ölmüş olan babasını anarak hey babam,  aman babam diye çalıyordu.<br/>
<br/>
		Dört yoldaş Çin sınırındaki pazarların birinde bir gün kalıp mallarını satarak yiyecek aldıktan sonra Ötüken'e  dönmeğe başlamışlardı. İlk günü olaysız geçti. İkinci günü öğleyin mola verdikleri bir tepecikte dinlenirken  kuzeyden bir tozun kalktığını, bir karaltının büyümeğe başladığını gördüler. Gözlerini oraya diken Ötükenliler  bir atlı yığınının yavaş yavaş kendilerine doğru ilerlediğini anlamışlardı. Fakat bunun ne olduğunu  kestiremiyorlardı. Böyle bir kalabalığın alış veriş için Çin sınırına yöneldiği görülmüş şey değildi. Keskin gözlerini  gelen kalabalığa dikmiş olan Gümüş: &quot;Aralarında arabalar da var&quot; diye bağırdı. Yüzbaşı Yağmur buna  &quot;Ötüken'den göç mü oluyor&quot; diye karşılık verdi. Bu söz hepsinin içinde bir sızı uyandırdı. Çünkü şimdi Ötüken  Dokuz Oğuzlarla Sırtarduşlar'ın elinde idi...<br/>
<br/>
		Hiçbir şey anlamadan bekliyorlardı. Kafile biraz daha yaklaşınca Kara Ozan: &quot;Bunlar hep Çinliler&quot; diye söylendi.  O zaman hepsi birden ayağa kalktı. Onbaşı Pars kılıcını okşadı. Yağmur bir sıçrayışta atına bindi.<br/>
<br/>
		Bu gelenler çeri değildi. Aralarında kadınlar, çocuklar da ardı. Fakat nereye gidiyorlardı?<br/>
<br/>
		Kafile yavaş yavaş dört Ötükenli'ye yaklaştı. En önde çeri kılıklı iki kişi vardı. Bunların omuzlarında sadakları,  bellerinde kılıçları asılıydı. Arabalara kadınlarla çocuklar binmiş, eşyalar yüklenmişti. Tektük yaya gidenler de  vardı ama çoğu atlıydı. İşin tuhafı yanlarında birçok da sığır ve koyun götürmeleriydi. Türkeli açlıktan kırılırken  bu Çinliler bu kadar hayvanı nereden bulmuşlardı? Yüzbaşı Yağmur, kafilenin kolbaşısına buyruk verir gibi  bağırdı:<br/>
<br/>
		- Dur bakalım. Kimsiniz? Nereye gidiyorsunuz?  Kafilenin başındaki çeri kılıklı iki kişiden biri cevap verdi:  - Kara Kağan'ın buyruğu ve izni ile Çin'e dönüyoruz.<br/>
<br/>
		- Hepiniz Çinli misiniz?<br/>
<br/>
		- Hepimiz Türkeli'ndeki Çinlileriz.<br/>
<br/>
		- Çin'e niçin dönüyorsunuz?<br/>
<br/>
		- Türkeli'ndeki kıtlıktan ölmemek için...<br/>
<br/>
		Yüzbaşı Yağmur'un yüzündeki gülümseme birdenbire silindi. Kıtlıktan kaçtıklarını söyleyen Çinlilerin yanında  bütün Türkeli'ni doyuracak kadar mal, davar, yılkı, azık vardı. Dört arkadaş bir bu mallara baktılar, bir de  kıtlıktan ölen yakınlarını düşündüler. Birden hepsinin bozkurtluk damarı kaynadı.<br/>
<br/>
		Yüzbaşı Yağmur'un bir işaretine bakıyorlardı. Genç yüzbaşı burada Kara Kağan türesinin değil, bozkır yasasının  yürürlükte olduğunu düşünerek sert bir sesle sordu:<br/>
<br/>
		- Türkeli'nde kıtlık varsa siz bu kadar davarı nereden buldunuz? Çinli sırıttı:<br/>
<br/>
		- Beğ yiğit! Biz bunları alım satımla kazandık.<br/>
<br/>
		Bütün Türkler gibi Yağmur'un aklı da alım satımla zengin olmağa bir türlü ermiyordu. Hele Türkler açlıktan  kırılırken tutsak Çinlilerin alım satımla zengin olması dünyadaki en büyük haksızlıktı. Kendi kendine çabuk bir  hesap yaptı. Sonra daha dik bir sesle Çinliye bağırdı:<br/>
<br/>
		- Yoldaşlarına söyle: Azık, mal, davar, at ne varsa dörtte birini bize ayırsınlar. Ondan sonra canınız sağ olup  Çin'e gidebilirsiniz...<br/>
<br/>
		Çinlinin yüzü karmakarışık oldu. O da kendi kendisine bir hesap yapıyo ve dört kişiye karşı kendi çokluklarına  güveniyordu: - Hangi hakla bizim malımızı istiyorsunuz?<br/>
<br/>
		- Kılıcımız hakkı ile!<br/>
<br/>
		- Bağ yiğit! Kılıç bizde de var. Tatlılıkla isterseniz dördünüze birer koyun verelim. Ama bütün malımızın dörtte  birini isterseniz vermeyiz.<br/>
<br/>
		Yüzbaşının gözleri kararmıştı:<br/>
<br/>
		- Şimdi senden malınızın dörtte birini istemiyo um. O biraz önceki isteğimdi. Şimdi yarısını istiyorum. Çinli  güldü:<br/>
<br/>
		- &quot;Ben de dört koyunu biraz önce veriyordum. Şimdi bir oğlak bile vermem&quot; dedi.<br/>
<br/>
		Yağmur Beğ hızla sadağından bir ok çekti ve Çinli davranmadan gezleyerek onu göğsünden vurdu. Çinli  inleyerek atından yere düştü., bir iki debelendikten sonra hareketsiz kaldı. Ortalığa derin bir sessizlik düştü.  Çinliler çok kalabalıktılar. Fakat pek azında pusat vardı. Karşılarındaki dört kişi ise tepeden tırnağa pusatlıydılar.  İki taraf birbirine hırsla bakıştı. Sonra yüzbaşının buyruğu işitildi:<br/>
<br/>
		- Tez davranın! Neyiniz var, neyiniz yoksa yarısını bu yana ayırın. Yeniden tartışmağa kalkarsanız malınızın  hepsini alırım. Haydi, çabuk!<br/>
<br/>
		Çinliler işin sarpa sardığını, bütün mallarının tehlikede olduğunu görünce ellerinde olanın yarısını ayırmaktan  başka çıkar yol olmadığını anladılar. Kafilenin gerilerinde olanlar da önden arkaya yapılan seslenmelerle  durumu kavramışlardı.<br/>
<br/>
		Yüzbaşının buyruğu ile Gümüş ileri atılmış, Çinlilerden alınan hayvanları sıraya, düzüne sokuyor, bu işi tek  başına büyük bir ustalıkla başarıyordu. Derken bir gürültü koptu. Bir Çinli at sürerek Gök Türklerin yanına geldi.  Öfkeli bir sesle haykırdı:<br/>
<br/>
		Bu sözler Yağmur'a karşı söylenmişti. Sonra birdenbire Onbaşı Pars'ı gören Çinlinin gözleri parladı: - &quot;Onbaşı  Pars! Şu arkadaşına söyle de koyunun birini geri versin&quot; dedi.<br/>
<br/>
		Yağmur'la Kara Ozan bu Çinlinin düzgün bir Türkçe ile söz söylemesine ve kırk yıllık tanış gibi Pars'la  konuşmasına şaşmışlardı.<br/>
<br/>
		Pars cevap vermiyordu. Çinli durmadan söylüyor, elleriyle işaret yapıyordu. Yüzbaşı Yağmur sert bir sesle  Çinliyi susturdu: -Yüzbaşı dururken onbaşıyla konuşulmaz!<br/>
<br/>
		- Onbaşı Pars benim kapı yoldaşımdır.<br/>
<br/>
		- Ulan Çinli! Kendini Türk beği mi sandın? Onbaşı Pars neden senin kapı yoldaşın oluyormuş? Sen kimsin?<br/>
<br/>
		Çinlinin hilekâr yüzünde kötü gülümsemeler dolaşıyordu. Bir Yağmur'a, bir Pars'a bakıyor, kötülük etmekten  hoşlanan bir durum alıyordu:<br/>
<br/>
		- Yüce beğ, Ben Türk beği değilim ama Türk beğlerinin otağına çok girmişim. Tulu Han'la şölende çok  oturmuşum. Tulu Han'ın çok buyruğunu yerine getirmişim. Bu Onbaşı Pars da Tulu Han ordusunda idi. Onun  için benim kapı yoldaşımdır. Adım Çang- su'dur.<br/>
<br/>
		Yağmur'la Kara Ozan bakıştılar. Çinli, araya fit soktuğundan pek keyifliydi. Hattâ kafasının içinden şu Türkleri  hemen oracıkta dövüştürüp alınan mallarını kurtarmak gibi yaman bir düşünce bile geçiyordu. Karşısındakileri  birbirine katmak için sözlerine devam etti:<br/>
<br/>
		- Onunla çok yolculuk ettim. Yavuz bahadır olduğunu da bilirim. Hatta bir gün Ötüken'li bir yiğitle vuruşunu da  uzaktan seyrettim. Kendisi yaralandığı halde karşısındakini öldürmüştü. Ölenin adını da söylemişti. Galiba  Onbaşı Burguçan'dı...<br/>
<br/>
		- Onbaşı Burguçan mı?<br/>
<br/>
		Bunu Yağmur sormuştu. Demek kendi arkadaşını öldüren adam şimdi yanında bulunan Parstı. Yağmur kılıcına  el attı. Fakat hemen kendini toplayarak Çinliye haykırdı:<br/>
<br/>
		- Susacak mısın? Yoksa susturayım mı?<br/>
<br/>
		Çinli susmuştu. Yüzbaşı son buyruğunu verdi:<br/>
<br/>
		- Haydi bakalım, dırlanmayı kesip yola koyulun! Çabuk...<br/>
<br/>
		Çinliler güneye doğru akıp gittiler. Dört Türk'e elli kadar atla birkaç yüz sığır ve koyun, torbalar dolusu da azık  kalmıştı. Yüzbaşı Yağmur üleştirmeden önce Onbaşı Pars'ı sorguya çekmek istiyordu:<br/>
<br/>
		- &quot;De bakalım Onbaşı! Benim yoldaşım Burguçan'ı öldüren sen misin?&quot; diye dik bir sesle sordu. Pars olur olmaz  şeylerden yıkılacak kişi değildi:<br/>
<br/>
		- &quot;Evet, ben öldürdüm&quot; diye cevap verdi.<br/>
<br/>
		- Er erle döğüşür ama senin şu suratsız Çinli ile yoldaşlığın iyi kişi olmadığını gösteriyor. Söyle bakalım,  Burguçan'ı neden öldürdün?<br/>
<br/>
		- İkimizde Tulu Han ordusunda olduğumuz için Çinliye yoldaştım. Burguçan'a gelince o bana engel olduğu içim  öldürdüm.<br/>
<br/>
		Burguçan'ı Pars'ın öldürdüğünü anladıktan sonra Yağmur un daha çok konuşmağa niyeti yoktu. Öteki de daha  çok hesap vermeğe hiç istekli gözükmüyordu. Kartal bakışlarıyla birbirlerini kolluyorlardı.<br/>
<br/>
		Birdenbire kılıç çekerek birbirlerine saldırdılar. At üzerinde sert bir vuruş başladı.<br/>
<br/>
		<b>TANRI TURKLERE KIZIYOR</b><br/>
<br/>
		Güneş Türkeli'ne yeni bir yaz daha getirmişti. Fakat artık Ötüken Gök Türkler'in değildi. Sıtarduşlar oraya hâkim  olmuşlar, hanları da Çur Bilge Kağan adı ile GökTürkler'e rakip bir durum almıştı. O korkunç kıtlık geçmiş, ölen  ölüp kalan kalmıştı. Yamtar, Sançar ve Gök Börü kımız içiyorlardı.<br/>
<br/>
		Yamtar'ın karnı tok, sırtı pek olduğu için keyfi yerinde idi. Söz dönüp dolaşıp Tulu Han'a geliyordu. Tulu Han  hapisten çıktıktan sonra Kara Kağan'ı tanımamış, Çin'e elçi gönderip yardım dilemişti. Gök Türk Kağanlığının  tahtını dava etmekten bir türlü caymıyordu. Yamtar:<br/>
<br/>
		- &quot;Çin kağanı bu kez Tulu Han'a yardım etmedi&quot; dedi.<br/>
<br/>
		Gök Börü:<br/>
<br/>
		- &quot;Tulu Han en iyi elçilerini yitirdi de ondan&quot; diye cevap verdi. Yamtar sordu:<br/>
<br/>
		- Bu iyi elçiler kim?<br/>
<br/>
		Gök Börü her zaman olduğu gibi sert sert ve öfkeli konuşuyordu:<br/>
<br/>
		- Baş elçisi Binbaşı Çamur Beğ'di. Tulu Han hapiste iken onu buğa süstü (boynuzladı). Bağırsakları dışarı uğrayıp  öldü. Bir de onun yardımcısı Onbaşı Pars vardı.<br/>
<br/>
		Yamtar'ın gözleri açıldı: - Ne Pars mı? Bizim Pars mı?<br/>
<br/>
		- Bizim Pars olur mu? Başka Pars. Onu da Yüzbaşı Yağmur Beğ öldürdü.<br/>
<br/>
		Yamtar ferahlamıştı. Bu ferahlıkla bir çamçak kımız daha içti. Gök Börü tamamladı:<br/>
<br/>
		- Bir de Çinli Çang-su vardı. Tulu Han Çin'e elçi gönderdikçe dilmaçlığı bu herif yapardı. Yüzbaşı Yağmur onu da,  Gümüş'ü ardından gönderip temizletti.<br/>
<br/>
		- İyi olmuş. Şu yüzbaşıyı görürsem ona iki çamçak kımız vereyim.<br/>
<br/>
		Yamtar'ın çadırında idiler. Bir yandan kızarmış et yiyorlar, durmadan da kımız içiyorlardı. Bir aralık Yamtar elini  sırtına götürerek sıvazladı. Sonra:<br/>
<br/>
		- Uykudan kalksam kış içindeyiz sanırdım. Soğuk mu var, nedir? Bu kadar kımız içtiğim halde üşüyorum. Yaz  günü de böyle üşündüğünü kimseden işitmemişti.<br/>
<br/>
		Gök Börü ellerini uğuşturdu: - Yahşi söz ettin. Benim de ellerim donmuş. Yoksa çok kımız içip esridik mi?  - Esriyen kişiye dünya sıcak gelir. Biz ise neredeysedonacağız.<br/>
<br/>
		Hiç söze karışmıyan Sançar'da üşüdüğünü anlamıştı. Yazın bu en sıcak ayında böyle soğuk nasıl olurdu? Bu işte  elbet bir yanlışlık vardı. Sançar bunu anlamak için kalkıp kapıya yöneldi. Gün batmak üzere idi. Sırtları kapıya  dönük olan Yamtar'la Gök Börü arkalarına soğuk bir rüzgârın değdiğini duyarak başlarını kapıya çevirirlerken  kapının dışındaki gürültüden Sançar'ın yere düştüğünü anladılar. Arkasından Sançar'ın o ünlü kahkahası ortalığı  çınlattı. İki anda bir an için bakıştıktan sonra fırlayıp kapıdaki keçeyi araladılar. Aman ulu Tanrı!... Koca  Yamtar'ın gözleri yuvasından uğrayıp ağzı açıldı. Yalnız &quot; vay, vay, vay!...&quot; diye haykırabildi. Deli Gök Börü ise o  kadar şaşırmıştı ki şaşkınlıktan yere yuvarlandı. Yazın ortasında kuşbaşı kar yağıyordu. Kapının önündeki  kardan Sançar'ın ayağı kayarak yere düşmüştü. Bir yandan da katılıyor, bir yandan da:<br/>
<br/>
		- &quot;Bizim çadırda kımız içerken dört ay geçip kış gelmiş de haberimiz olmamış&quot; diye söyleniyordu. Bu sırada  Yamtar'ın beş yaşındaki kızıyla dört yaşındaki oğlu karların arasında düşe kalka koşarak geliyorlardı. Yamtar  onları görünce biraz toparlanarak sordu:<br/>
<br/>
		- Ulan, bu ne?<br/>
<br/>
		Sanki yazın ortasında kar yağmasından sorumlu olanlar küçük çocuklarmış gibi koca yüzbaşı onlara bakıyor,  onları sorguya çekiyordu. Kız, korkulu ve şaşkın gözlerle babasına bakıyor, soğuktan titreyip dişleri birbirine  vurarak söylüyordu: - Baba! Biz kırda oynarken birdenbire kar yağmağa başladı. Çok üşüyo-ruz baba...  Fakat Sançar'ın kahkahaları bütün sesleri bastırıyor, konuşmağa imkân vermiyordu. Yamtar ne yapacağını  şaşırmıştı. Sançar'ı susturmak için onu atının sırtına bağlayıp koşturmaktan başka çıkar yol yoktu. Halbûki  Sançar'ın atı şimdi burada değildi. Hem de Sançar'la uğraşırsa çocuklarla kendisi de donacaktı. Yere düşmüş  olan Gök Börü'yü bir davranışta kaldırarak bağırdı: - Çabuk, Sançar'ı içeri getir!<br/>
<br/>
		Kendisi de çocukları yakalayarak içeri girdi. Hemen onları bir keçeye sararak oturttu. Sırtına kışlık  kürkünü geçirdi. Gök Börü'nün içeri getirip bıraktığı, katılmak üzere olan Sançar'ı kavrayınca Gök  Börü'nün sırtına verdi. Savaşta buyruk veriyormuş gibi buyurdu:<br/>
<br/>
		- Çadırın içinde Sançar'ı koştur. Hem sen ısınırsın, hem de o katılıp soluğu kesilmeden kurtulur. Çabuk davran!  Sırtında Sançar olan Gök Börü çadırın içinde koşarken Yamtar hızla yedek çadır direklerini çıkarıp kırdı. Kavla<br/>
<br/>
		tutuşturarak yaktı. Birdenbire gelen kıştan ölmemek için yapılacak başka iş yoktu.<br/>
<br/>
		Çocukları ateşin başına getirdi. Sonra kürkünü çıkarıp yere atarak yorulmuş olan Gök Börü'nün sırtından  Sançar'ı aldı. Ona kürkü giyip ateşin karşısına geçmesini söyledikten sonra kendisi çadırın içinde Sançar'ı  koşturmağa başladı. Yamtar çok güçlü olduğu için çabuk yorulmayacaktı ama çadır dar olduğu için döne döne  koşmak mecburiyeti ba mı döndürüyor, koşarken sendeliyordu. Sançar ise gözlerinden yaşlar boşanarak kah -  kahaları atıyor, katılmak derecesine geliyor, bir yandan da: &quot;Yamtar'a bak!... Kara Kağan'ın aygırlarından daha  eşkin koşuyor&quot; diye söyleniyordu. Böyle tuhaf bir şeyi ilk defa gören çocuklar da gülmeğe, kahkahalar  savurmağa başlamışlardı. Deli Gök Börü ilk önce Sançar'a öfkeli öfkeli bakıyordu. Çocukların gülüşü ona  gerçekten gülünecek bir şey olduğunu hatırlattı. Yamtar'ın kocaman kürkü içinde kendisinin bir çocuk kadar  kalışı da tuhafına gitti. O da kahkahalarla gülmeğe başladı. Yamtar, hem sendeleyerek koşuyor, hem de  alnından terler damlayarak şöyle diyordu:<br/>
<br/>
		- İyi oldu. Kızıştım. Yoksa soğuktan donacaktım. Sizde amma gülüyorsunuz bel... Gülünecek ne var ki?.. Pek de  yok değil ya...<br/>
<br/>
		Ve dayanamayarak o da gülmeğe başladı. Kahkahalar atan Sançar sırtında olduğu halde o da gülüyor,  kahkahalar savuruyor, bir yandan da çadırın içinde fır dolayı dönüyordu.<br/>
<br/>
		Yazın en sıcak çağında beş gün, Türkeli karakış varmış gibi soğuktan donup bunaldı. Hazırlığı olmayanlardan  donup ölenler, sayrı düşenler vardı. Herkesi bir korku bürümüştü. Bu, herhalde Tanrı'nın bir öfkesi olmalıydı.  Türkeli'nin en kocamışları bile yaz ortasında böyle bir ne görmüşler, ne de kendi atalarından, dedelerinden  işitmişlerdi. Evet, herhalde Tanrı öfkelenmiş, Türkler'e gücenmiş olacaktı. Herkes bunu düşünüyor, buna bir  sebep arıyordu.<br/>
<br/>
		Tanrı elbette öfkelenirdi. Kara Kağan bir yerde durmuyor, oradan oraya göçüyordu. Türkler artık eskisi gibi  ölülerini yakmıyorlar, gömüyorlardı. Kağan, Çinli İ-çing Katun'un sözlerine kanmakla kalmıyor. Şen- king'i Türk  beğleri gibi tümenbaşı yapıyordu. Tulu Han, durumu unutarak ayrı kağanlık kurmak davasının ardından  koşuyordu. Çinlilerden gelen belâ yetmiyormuş gibi kağan şimdi de Çao- teyen adlı bir Çin bilgininin sözleriyle  iş görür olmuştu.<br/>
<br/>
		Yamtar o geceyi nasıl atlattığına şaşıyordu. Hem Sançar'ı katılmaktan, hem de çocuklarla Gök Börü'yü  donmaktan kurtarmıştı. Son kıtlıktan sonra kendilerini yeni yeni toparlamağa çalışırken bu beş günlük don  yeniden birçok hayvanları öldürmüş, kendilerini yine acınacak duruma sokmuştu. Soğuklar geçmişti ama  budundaki ürküntü geçmemişti. İçlerinde anlaşılmaz bir acı, büyük bir korku vardı.<br/>
<br/>
		Onlara gökten belâ yağacakmış gibi geliyordu.<br/>
<br/>
		Bir akşam Yüzbaşı Yamtar çocuklarıyla birlikte yemeğini yiyip kalkmıştı ki, birdenbire çadırın kapısı açıldı.  Çıranın sönük ışığı altında Yamtar, Gök Börü'nün sapsarı benzini seçmekte güçlük çekmedi. Andasında bir  olağanüstülük olduğunu anlıdan Yamtar, &quot;Ne var Gök Börü&quot; d ye sorarken karşısındakinin titremekte olduğunu  da gördü. Gök Börü söz söyleyemiyordu. Çeneleri birbirine çarpıyor ve kıpırdamadan Yamtar'a bakıyordu.<br/>
<br/>
		Dirliğinde hiçbir şeyden korkmamış olan bu Ötüken delisini böyle titreden şey ne olabilirdi?<br/>
<br/>
		Bugünlerde Tanrı'nın öfkesi üzerlerine yağmakta olduğu için Gök Börü'nün korkusu yavaş yavaş Yamtar'a da  bulaşıyordu. Omuzlarından tutarak onu sarstı: &quot;Söylesene ne var&quot; diye bağırdı. Gök Börü yine ağzını açmadı;  yalnız Yamtar'ı kolundan tutarak onu çadırın kapısından dışarı çekti. Yine kar ve buz göreceğini sanan, fakat  böyle bir şey görmediği için ferahlayan Yamtar'a göğü gösterdi. Yamtar bir irkildi; gözlerini uğalayarak yine  göğe baktı. Sonra Gök Börü'nün yakasına yapışarak ve korkudan titreyerek: &quot;Bu da ne?&quot; diye bağırdı. İki anda  birbirlerine sarılarak titremeğe başlamışlardı. Çünkü gökte üç tane ay birden parlıyordu. Onlar böyle dururken  birdenbire uzaktan bir haykırış işittiler. Sonra bir koşuşma, bir gürültü oldu. Biraz sonra bütün Türkeli ayak ta  idi. Bağrışıyorlar, kılıçlarıyla kalkanlarına vurarak gürültü yapıyorlar, göğe ok fırlatıyorlardı. Yamtar &quot;Durmak  olmaz&quot; diyerek Gök Börü'yü çadıra çekip pusatların durduğu yere götürdü. Çabucak birer sadak takındılar.  Birer kılıçla kalkan alıp dışarı fırladılar. Onlarda kılıçla-rını kalkanlara vurmağa, göğe ok fırlatmağa başladılar.  Kadın, erkek, çoluk, çocuk binlerce kişinin bağrışması korkunç bir gürültü yapıyor, köpekler uluyarak, atlar  kişneyerek, inekler böğürerek bu gürültüyü arttırıyorlardı.<br/>
<br/>
		Üç ayın birleşmesini boşuna bekleyerek bağırıp yoruldular. Aylar, batıncaya kadar birleşmedi. Batıp ortalığı  karanlığa bıraktıktan sonradır ki bu korkunç ve coşmuş insanların gönüllerine biraz su serpildi. Çadırlarına  çekilip uyudular. Buna uyudular denemezdi. Yorgunluktan hepsi ızmışlardı.<br/>
<br/>
		Fakat bütün Elde uyumayan bir kişi vardı. Binbaşı Bögü Alp sabaha kadar Kıraç Ata'nın sözlerini düşünmüştü.  Bögü Alp'in beynine işlenmiş olan bu sözler yavaş yavaş erçekleşiyordu. Kıraç Ata demişti ki: &quot;Büyük günler  geliyor... Kıtlık olunca ay parçalanacak... Kara Kağan'ı öldürmeyeceksin... Onu tasa öldürecek... Bir ulu şehirde  toplanmış kırk er görüyorum... Aralarında sen de varsın... Yağmur yağıyor... Irmağın kıyısında  dövüşüyorsunuz... Budun kurtuluyor... Adınız unutulmaycak... Bin üç yüz yıllık ölümden sonra dirileceksiniz...  Acunun batımına dek adınız gönüllerde kalacak....&quot;<br/>
<br/>
		İşte kıtlık olduktan sonra ay parçalanmıştı. Demek ki sıra Kara Kağan'ın tasadan ölmesine gelmişti. Bögü Alp,  Kıraç Ata'nın sözlerini, o sözler söylendiği zaman bu kadar iyi kavgıyamamıştı. Şimdi, işler olduktan sonra,  eskiden kavrayamadığı o sözlerin ne büyük gerçekler olduğunu anlıyor, derin derin düşünüyordu. Bir ulu  şehirde toplanmış olan kırk er caba kim erdi? Bu ulu şehir neresi olabilirdi? Hele bin üç yüz yıllık ölümden  sonra dirilmek?...<br/>
<br/>
		Bögü Alp'in gönlünde anlaşılmaz bir sıkıntı vardı. Tan yeri ağarmadan çadırından çıkmış, kırda, bayırda  gezinmeğe başlamıştı. Nereye gittiğini kendisi de pek bilmiyordu. Ne yaptığının da farkında değildi. Bir aralık  kendisine geldiği zaman bir tümseğe yaslanmış olduğunu, güneşin doğmak üzere bulunduğunu gördü.  Birdenbire beyninde şimşek gibi bir düşünce çaktı: Acaba yine Kıraç Ata'ya gitse nasıl olurdu? Acaba Kıraç Ata  sağ mıydı? Bögü Alp gitmeğe karar vermek üzere idi. Birdenbire gözleri ileriye takıldı. Tuhaf şey!... Topraktan  kızıl duman çıkıyordu. Şimdiye kadar böyle bir şey görmemişti. Yazın kar yağdıktan, gökte üş ay görüldükten  sonra şimdi de yerden kızıl bir buğunun fışkırması ne anlaşılmaz, ne inanılmaz şeydi.<br/>
<br/>
		Güneş yükselirken buğular da artıyor, dumanlaşıyordu. Adımları, Bögü Alp'i evine doğru sürüklerken birçok  kişiler de şaşkınlık ve korku ile yeri kaplayan kızıl dumana bakıyorlar, birçokları da pusatlanarak çadırlarının  kapısında bekleşiyorlardı. Hiç kimse olan işlerin iç yüzünü anlayamıyordu. Ne kamlar, ne ozanlar, ne beğler, ne<br/>
<br/>
		kocamışlar bu işlere bir kulp takamıyorlardı. Herkes başlarında bir felaketin dolaştığını sezip duruyor, buna  karşı bir şey yapamamanın verdiği tevekkülle boynunu büküp susuyordu. Kış, kıtlık, açlık, sayrılık Türkeli'ni  kasıp kavurmuş, çoğu ölmüş, kişiler ve atlar arık kalmıştı. Tanrı'nın öfkesi herhalde daha geçmemiş olacak ki  şimdi de yaz ortasında don oluyor, ay üçe bölünüyor, yerden kızıl dumanlar fışkırıyordu.<br/>
<br/>
		Tanrı'nın Türkler'e öfkesi daha geçmemişti...<br/>
<br/>
		<b>BOZGUN</b><br/>
<br/>
		Ertesi bahar, Türkeli'ne erkence geldi. Gökten inen türlü belâlarla bitkin hale gelen bu insanlar biraz doyum  olmak için Çin'e akın etmekten başka hiçbir şeyin fayda vermeyeceğini düşünmekte birliktiler. Kağan ne  tasarlıyordu da akın buyruğunu vermiyor, bunu bir türlü anlayamıyorlardı. Akın buyruğu geciktikçe söylentiler,  dedikodular artıyor, açık-tan açığa kağan aleyhinde söylenmekten çekinmeyenler çoğalıyordu.<br/>
<br/>
		i-çing Katun, Çinli adamları yoluyla kağan ve kendisi aleyhinde kimlerin konutluğunu haber alıyordu. Bunların  arasında ağabeyinbaşı Bögü Alp'in da bulunduğunu işitince bunu önlemek gerektiğini, önlenmezse kötü bir  sonuca varabileceğini düşündü. Bögü Alp'in gözünü daldan budaktan sakınmaz bir bahadır olduğunu işitmişti.  Üstelik Işbara Han'ın damadı idi. İ-çing Katun, Kara Kağan'a en sadık beğ olan Uluğ Tarkan'ı çağırtarak  buyruklarını vermekte gecikmedi. Bögü Alp'i herkes tanıyordu. Hele Batı Kağanı'na elçi gittikten sonra ünü,  sanı büsbütün yayıl-mişti. Uluğ Tarkan, binbaşıyı bulduğu zaman sert bir sesle sordu:<br/>
<br/>
		- Binbaşı Bögü Alp! Kağan ve Katun aleyhinde söz etmişsin, doğru mu?<br/>
<br/>
		- Doğrudur Tarkan!<br/>
<br/>
		- Öyleyse, kağanın buyruğunu beklemek üzere seni hapsedeceğim.<br/>
<br/>
		- Peki, gidelim!<br/>
<br/>
		Tam bu sırada atlı bir ulak gelerek yarın çerinin toplanması için Kara Kağan'ın verdiği buyruğu bildirip dörtnala  uzaklaştı. O zaman Bögü Alp işte bir yanlışlık olacağınız sezerek:<br/>
<br/>
		- &quot;Uluğ Tarkan! Buraya gelmek için buyruğu kağandan mı aldın&quot; diye sordu.<br/>
<br/>
		- Hayır! Katundan aldım.<br/>
<br/>
		- Öyleyse seninle beraber gelmem.<br/>
<br/>
		- Neden?<br/>
<br/>
		- Kara Kağan savaşa gitmek için beni orduya çağırırken İ-çing Katun beni deliğe tıkmak için sana  buyruk veremez.<br/>
<br/>
		- Verse de değeri yok. Birazdan atıma bindikten sonra İ-çing Katun'un buyruğunutanımam.<br/>
<br/>
		Uluğ Tarkan çok direnmedi. Çünkü Bögü Alp'in haklı olduğunu görü-yordu. Dirense de binbaşının  dinlemeyeceğini anlıyor, onunla teke tek dövüşmek gerekeceğini görüyordu. Bögü Alp'la teke tek dövüştükten  sonra da katunun buyruğunun yerine gelmesi ihtimali pek azdı.<br/>
<br/>
		Uluğ Tarkan geri döndü.<br/>
<br/>
		Binbaşı bögü Alp bunun ne biçim bir akın olduğunu anlayamıyordu. Işbara Han ordusu akına gelmemişti. Kür  Şad tümeni de yoktu. Tulu Han'a gelince, O Kara Kağan'la birlikte akın etmek şöyle dursun, ona yağı olmuş,  Çin'le dostluğa girişmişti. Kara Kağan ordusu Çin'e yürürken Tulu Han'ı kendisine çekerek Çin'in güçlendiği bir  çağda Kara Kağan iki tümenlik çeriyle akına çıkıyordu. Üstelik bu iki tümenden birinin başı da uygunsuz Çinli  Şen- king'di.<br/>
<br/>
		Yürüyüşün ilk gecesinde, konakladıkları yerde Binbaşı Bögü Alp, Binbaşı Ay Beğ'le bunları konuşuyordu.  Atlarını sonsuz bozkırda otlamağa bırakıp kendileri yere uzanmışlardı. At uşağı Yumru epey ilerde, borusu  belinde olduğu halde bağdaş kurmuş, kılıcını biliyordu. Bögü A p dedi ki:<br/>
<br/>
		- Ay Beğ! Niçin iki tümenle akın yapıldığını biliyor musun? Işbara Han'la Kür Şad'ın niçin akında bulunmadığını  biliyor musun? Bu akında ne kazanacağımızı, yahut ne kaybedeceğimizi biliyor musun?<br/>
<br/>
		Ay Beğ acı acı gülümsedi:<br/>
<br/>
		- Bunu İ-çing Katun'la Şen-king'e sormalı. Bu kadar açlık çektikten sonra biz, kadınlarımız ve çocuklarımızla  Çin'e yüklenmeliydik.<br/>
<br/>
		İki binbaşı kendilerine bir bilmece gibi gelen meseleyi konuşarak hararetli bir tartışmaya daldılar. İlk önce çok  yavaş konuşuyorlardı. Sonra sesleri yükseldi. Yumru'nun işitebileceği kadar sertleşti. Yumru, basit bir çeri  olduğu için akına giden çerilerin sayısı onu pek ilgilendirmiyordu. On tümenle saldırmak, yahut iki tümenle  akın etmek arasında ayrıntı görmüyordu. O şimdiye kadar karşısında hep bir tek yağı görmeğe alışmıştı. O bir  teki hakladıktan sonra başka tekler de çıkıyordu ama bundan Yumru'ya bir zarar gelmiyordu. Yağı, isterse yüz  tümen olsun yüz tümeni birden Yumru'nun karşısına çıkacak değildi ya... Bu yüz tümenin içindeki herhangi bir  tümenden herhangi bir er kendisine gelecek, Yumru'da onu nasıl olsa tepeleyecekti. Onu tepeledikten sonra  ötekiler de gelse aynı şeydi. Bu binbaşılar da ne diye oturup çeri<br/>
<br/>
		sayısı yapıyorlardı? Yumru bunları düşünmeğe vakit bulmadı. Serin gece rüzgârının altında, toprağın üzerinde,  yıldızlara bakarak tatlı ve rahat bir uykuya daldı.<br/>
<br/>
		Binbaşılar gece yarısını geçtiğini durmamışlardı. Hatta yavaş yavaş yaklaşıp arkalarında duran gölgeyi de  sezinlememişlerdi. Daha doğrusu bunun farkına varmışlardı ama, gelip geçecek olan bir gece nöbetçisine  bakmağa lüzum görmemişlerdi.<br/>
<br/>
		Fakat gölgenin başuçlarında dikilip kalması sonunda binbaşıların dikkatini çekti. Başlarını kaldırıp öfkeyle  nöbetçiye bakmalarıyla yerden fırlamaları bir oldu. Deminden beri nöbetçi diye aldırmadıkları bu gölge Kara  Kağan'ın ta kendisiydi.<br/>
<br/>
		İki binbaşı yere diz vurdular. Kağan bunlu bakışlarla onları süzerek &quot;Yanlış düşünüyorsunuz binbaşılar&quot; dedi.  Sonra onların taş gibi sessiz ve hareketsiz durduklarını görerek sözlerini tamamladı:<br/>
<br/>
		- Işbara Han'la Kür Şad'ın bütün çerisini toplasak bir tümen tutmaz. Bunun da yarısı atsızdır. Kendim de ancak  iki tümen çeri çıkarabildim. Işbara Han'la Kür Şad bozuk düzen çerileri ve arık atlarıyla<br/>
<br/>
		Türkeli'ni biz yokken herhangi bir saldırışa karşı koruyacaklardır. Son kıtlık ve açlıkta ne kadar insan, ne kadar  hayvan öldü biliyor musunuz? Bilemezsiniz... Ben, Türk Kağanı Kara Kağan, bu orduyu donatmak için, binlerce  attan kalan bir iki yüz atımı da çerilere dağıttım. Bindiğim tek eşkin atımdan başka bir şeyim yok.<br/>
<br/>
		Kara Kağan bu sözleri söyledikten sonra çabuk ve sert adımlarla uzaklaştı. İki binbaşının bu işe canları çok  sıkılmıştı. Bögü Alp sabaha kadar uyuyamadı.<br/>
<br/>
		İki gün sonra Gök Türk ordusu Uyang dağına vardığı zaman öncüler Çinlilerin göründüğünü bildirdiler.  Öncülerle çaşıtların getirdiği bilgiye göre Çin ordusu iyi giyimli, iyi besili beş altı tümenden mürekkepti. Kara  Kağan'ı en çok düşündüren şey Tulu Han'ın da karşı tarafta olup olmadığı idi. Tulu Han'ın ve çerilerinden  kimsenin Çin ordusunda bulunmayışı Kara Kağan'ın biricik avuncu oluyordu.<br/>
<br/>
		Yoksa yorgun ve arık iki tümenle üç kat üstün düşmana karşı çarpışmak o kadar kolay değildi.<br/>
<br/>
		Bögü Alp Türk ordusunun sağ kanadında geriye, yedek olarak konulmuştu. Oldukça yüksek yamaçtan bütün  savaş alanına bakan bir yerde, Binbaşı Çin ordusunun yürüyüş ve dizilişini dikkatle gözden geçiriyordu. Yağı üç  sıra halinde sıkışık düzenle ilerliyordu. Öncü çıkarmamıştı. Kağan, tam orda üç tuğunu dikmiş ve Binbaşı Ay  Beğ'i öncü olarak saldırışa yürütmüştü.<br/>
<br/>
		Ay Beğ, buyruğundaki bin kişiyle yorgaya kalktı. Sonra hızlandı. Yağıya beş yüz adım kala keskin bir boru alanda  çınladı. O zaman dörtnala kalktıkları görüldü. Savaş haykırışlarıyla Çinlilere doğru at teperlerken bir yandan  da ok yağdırıyorlardı. İki yüz adım kalaya kadar böyle yarıştılar. Sonra bir boru daha öttü. AyBeğ bininin birden<br/>
<br/>
		geriye dönerek kaçmağa ba ladığını Bögü Alp'in gözüne çarptı. Bu yapmacıktan kaçış tam sırasında  yapılıyordu. Çünkü ilk sıradaki iki Çin tümeni AyBeğ'i sarmak üzere sağdan soldan ileri atılmıştı. Ay Beğ tuzağa  düşmemişti. Boru ile bütün çerisini sağa çektikten sonra yeniden yüz geri edip Çin tümenlerinden birine  saldırdı. Kağan bu manevrayı beğenmiş, soldan ilerliden Çin tümenine karşı da başka bir bin çıkarmıştı.<br/>
<br/>
		Ay Beğ şimdi Bögü Alp'in bin adım kadar yakında dövüşüyordu. Karga sürüsüne doğan girer gibi yağıya dalmış,  onları darmadağın etmişti. Soğukkanlılıkla yüksek bir yerden savaşı seyreden Bögü Alp yavaşça: &quot;Kağan haklı&quot;  diye mırıldandı. Çünkü Türk atları her zamanki yıldırım hızıyla koşamıyor, Türk okları her zamanki şaşmaz  uçuşlarla Çinli göğüsleri delemiyordu. Bin adım uzaklıktan bile Türk atlarının Çin atlarına göre ne kadar  arıklamış olduğu seçiliyordu.<br/>
<br/>
		Ay Beğ yeniden sıyrılmış, geriye doğru kaçıyor, arkaya atılan oklarla Çinlileri hırpalamağa çalışıyordu. Bu sırada  Bögü Alp'in gözleri yakındaki Ay Beğ'den ayrılarak kağan yönüne çevrildi. Kağanın üç tuğunun havaya kalkmış  ve iki ordunun bütün varlıklarıyla birbirine girmiş olduğunu gördü.<br/>
<br/>
		Kendisi kağandan buyruk almadıkça buradan kımıldamayacaktı. Fakat Çinlilerin beş tümenle kağana karşı  saldırmaları, onun da buna karşı durması artık kendisine buyruk veremeyeceğini gösteriyordu. Tekrar Ay Beğ'e  baktı. Albız alsın!... Ay Beğ kılıç çekip Çinli'ye saldırırken ok yiyip devrilmiş, yarıya inmiş olan bini hızla  çekilmeğe başlamıştı. Bögü Alp, biraz gerisinde duran Yumru'ya: &quot;Saldır borusu çal!&quot; diye bağırdıktan sonra  yayına el attı. Boru çınlarken Bögü Alp'in bin atlısı yıldırım gibi fırladılar. Bögü Alp, Ay Beğ'in kalan atlılarını da  kendisine katarak doludizgin saldırdı. Kararını vermişti. Yapsa da, yapmasa da kararından dönmeyecekti.<br/>
<br/>
		Çinlilere doğru at koştururken ilk önce ok yağdırarak onların önde bulunanlarını sapır sapır yere döktü. Sonra  boru ile çerisini toplayarak yapabildikleri en hızlı koşu ile Çin ordusunun ardına sürdü. Bunu yapmak için büyük  bir kavis çizmek ve Çinlilerden daha çok yol almak gerekiyordu. Ne olacağını anlamayan Çinlilerin kısa bir anlık  şaşkınlığından faydalanarak yıldırım gibi ilerledi. Çinliler durumu kavramışlar, kısa yoldan Bögü Alp'i önlemeğe  girişmişlerdi. O zaman binbaşının sesi gürledi:<br/>
<br/>
		- Yüzbaşı YağlakarL.<br/>
<br/>
		Savaş ve at gürültüleri arasında yine o kadar sert bir ses karşılık verdi:<br/>
<br/>
	</body>
</html>