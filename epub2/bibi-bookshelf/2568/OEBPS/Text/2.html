<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		Kımız gelmişti. Dikip canlandılar. Gene gezmeğe koyuldular. Bu böylece sürüp gidiyordu. Bir aralık  yasavullardan biri durdu.<br/>
<br/>
		- İşitiyor musun Tarkan? Dedi.<br/>
<br/>
		Bağa Tarkan da işitmişti. Yakınlarından bir mırıltı geliyordu. Ses etmeden, gürültü çıkarmadan sesin geldiği  yana doğru yürüdüler. Bu ses bir Çinlinin çadırından geliyordu. Bir kadınla bir erkek sertlikle konuşuyorlardı.  Bağa Tarkan Çince bilen yasavula dinlemesi için işaret etti. Yasavul diz çöküp kulağını çadıra dayadı. Dinledi.  İçerde bir kadınla bir erkek ağız kavgasına tutuşmuşlardı.<br/>
<br/>
		Çinli erkek soluk almadan söyleniyor, kadın ara sıra kesik sözlerle cevap veriyordu. Bağa Tarkan, yasavulu  dürterek yavaşça sordu: - Ne diyor?<br/>
<br/>
		- Kadına sen beceriksizsin diyor. Şu onbaşıyı kandıramadın, diyor. Bağa Tarkan hopladı:<br/>
<br/>
		- Bu onbaşı da kim? Sakın Sançar olmasın?<br/>
<br/>
		İçerde ağız kavgası büyüyordu. Şimdi erkek susmuş, boyuna kadın söylüyordu. Yasavul kadının sözlerini  Tarkan'a anlattı:<br/>
<br/>
		- Ben onbaşıyı çadıra kadar getirdim; daha artığını yapamadımsa suç bende mi? Diyor. Bu kadar akçayı, malı  biriktirip ne yapacaksın? Diyor.<br/>
<br/>
		Yasavul birdenbire sustu. Kulağını çadıra daha iyi dayadı. Şimdi erkek haykırırcasına söylüyordu. Bağa Tarkan  gene dürterek sordu:<br/>
<br/>
		- Neler söylüyor?<br/>
<br/>
		- Bu akçalarla malları alıp Çin'e  diyor.<br/>
<br/>
		kaçarak beğ gibi yaşılacağım. Sen istersen burada Onbaşı Sancar'la kal,<br/>
<br/>
		Bağa Tarkan daha beklemedi. Çadırın kapısını açarak içeriye daldı. İki yasavul da ardınca girdiler. Çinlinin benzi  sapsarı oldu. Bu, Ötüken'de herkesi kumarla, ticaretle soyan bay Çinli idi. Karısı güzel Fu-lin ise şaşkınlıkla  Tarkan'a ve yasavullara bakıyordu. Bağa Tarkan'ın sesi gürledi:<br/>
<br/>
		- Ulan it Çinli! Karını öne sürüp Türkler'i soyuyorsun değil mi?<br/>
<br/>
		Çinli: &quot;Beğimiz...&quot; diye söze başlayacak oldu. Fakat Bağa Tarkan onun sözünü kesti:<br/>
<br/>
		- Sus!... Sonra da Çin'e kaçacaktın, öyle mi?<br/>
<br/>
		Çinli titremeğe başladı. Yasavulbaşı bir daha gürledi:<br/>
<br/>
		- Ben senin kötü canını tamuya (cehennem) yollatayım da ondan sonra sen istersen gene Çin'e kaç! Sonra  yasavullara dönerek bağırdı:<br/>
<br/>
		- Yıkın şunu yere...<br/>
<br/>
		Çinli zaten yıkılmak üzere idi. Yasavulun biri dokunur dokunmaz yuvarlandı. Bağa Tarkan buyurdu: - Elli değnek  vurun!<br/>
<br/>
		İki yasavulun kamçıları kalkıp inmeğe, Çinli bangır bangır bağırmağa başladı. Fakat bu bağırtı uzun sürmedi.  Belki yirminci, belki otuzuncu sopadan sonra, yar da korku yüzünden, bay Çinli beline inen sert bir vuruşa  dayanamayarak öldü gitti. Fu-lin pek çabuk olup biten bu işlerden o kadar şaşırmıştı ki dili tutulmuştu. Bağa  Tarkan öfke ile sordu:<br/>
<br/>
		- Sen de Onbaşı Sançar'ı mı baştan çıkardın?<br/>
<br/>
		- Neden susuyorsun? Ama Sançar'ı bir yol daha baştan çıkaramazsın. Ona pek gönül verdinse sen de öteki  dünyaya gidinceye kadar bekleyeceksin.<br/>
<br/>
		Sonra ölü Çinliye bakarak şöyle söyledi:<br/>
<br/>
		- Sanki kocan acunu soydu da ne oldu? Bu akçalar ötede geçer mi, hiç ummam. Ama kocan<br/>
<br/>
		kurnazmış. Tez geberdi de hem sopa yemekten, hem de idam olunmaktan kurtuldu.<br/>
<br/>
		Sonra yasavula buyurdu: - Şu akça, altın, gümüş dolu sandıkları sırtlayın, sen de düş önüme bakalım.<br/>
<br/>
		Tan ağarıyordu. Bay Çinlinin biriktirdiği bütün parayı, iki yasavul omuzlayıp sırtlamışlar, götürüyorlardı. Fu -lin  de Bağa Tarkan'ın ardına düşmüş, yürümekte idi. Zangır zangır titriyordu. Çünkü nereye ve ne için gittiğini  bilmiyordu.<br/>
<br/>
		Yasavulbaşı, sandıkları bir emin yere y rleştirip Fu-lin'i deliğe tıktıktan sonra iki yasavulu aldı. Onbaşı  Sançar'ın çadırına yöneldi. Sançar çok erkenden kalkardı. O gün, erlerine savaş idmanı yaptıracaktı. Kımızı  dikmiş kılıcını kuşanmıştı. Bird nbire dışarıda ayak sesleri duyuldu. Sonra kapı açılarak bir yasavul  gözüktü: - Onbaşı Sançar, dışarı gel! Dedi<br/>
<br/>
		Sançar zaten çıkıyordu. Çıkıp da Bağa Tarkan'ın asık yüzünü görünce hiç irkilmedi. Diz yere vurarak Tarkan'ı  selâmladı.<br/>
<br/>
		Bağa Tarkan sordu: - Onbaşı Sançar! Bu gece nerede idin?<br/>
<br/>
		Sançar her zamanki asık yüzü ile Tarkan'a baktı. Cevap vermedi. Bağa Tarkan, Onbaşı Sançar'ın huyunu hiç  bilmiyordu, kızarak bağırdı: - Sana soruyorum! Bu gece nerede idin?<br/>
<br/>
		- Sana ne be! Ne diye soruyorsun?<br/>
<br/>
		- Ben yasavulbaşıyım. Yasak olan yerlere gidip gitmediğini anlamak için sorarım.<br/>
<br/>
		- Ötüken'de yasak yer olur mu be?<br/>
<br/>
		- Olur.<br/>
<br/>
		- Ben bilmiyorum.<br/>
<br/>
		- Söylemeyecek misin?<br/>
<br/>
		- Hayır!<br/>
<br/>
		- Yıkın şunu yere. Elli değnek vurun!<br/>
<br/>
		İki yasavul Sançar'ı yere yıktılar. Kamçılarını hızla kaldırıp indirmeğe başladılar. Sançar hiç oralı değildi. Neden<br/>
<br/>
		dayak yediğini anlamıyor, zahmet edip sormağa da lüzum görmüyor, yalnız karşısında Yasavulbaşıyı gördüğü  için sesini çıkarmıyordu. Elli değne bitince Sançar ayağa kalktı: - &quot;Bu günkü idman için iyi tımar oldu&quot; dedi.<br/>
<br/>
		Bağa Tarkan'ın öfkesi artıyordu. Sançar'ı şaşırtmak için bağırdı: - Sen istediğin kadar sakla. Ben senin bu gece  nerede olduğunu biliyorum.<br/>
<br/>
		- Biliyorsan ne diye soruyorsun?<br/>
<br/>
		- Sen bu gece Bay Çinlinin çadırında değil miydin? Sançar'ın gözleri açıldı:<br/>
<br/>
		- Ne? Ne? Ulan sen çıldırdın mı? Düş mü görüyorsun? Bağa Tarkan yasavullara bağırdı: - Söylemek istemiyor.  Tutun şunu. Fu-lin'in yanına tıkın!<br/>
<br/>
		- Davranmayın! Deşerim ha!<br/>
<br/>
		- Karşı mı geliyorsun?<br/>
<br/>
		Artık iş işten geçmişti. İki yasavul ve Bağa Tarkan kılıç çekerek Sançar'a yürüyorlardı. Dövüş pek kanlı  olacaktı. Fakat olmadı. Çünkü yıldırım gibi bir ses: - &quot;Onbaşı Sançar!&quot; diye bağırmış, Sançar da kılıç indirerek  ve dikleşerek:<br/>
<br/>
		- &quot;Buyur!&quot; diye cevap vermişti. Bu Binbaşı Işvara Alp'ti. Işbara Alp bağırdı:<br/>
<br/>
		- Onbaşı Sançar! Kılıcını kınına sok!<br/>
<br/>
		Bir şakırtı işitildi. Kılıç kınına girmişti. Sonra Işbara Alp, Bağa Tarkan'a dönerek sordu - Bağa Tarkan! Onbaşıyı  alıp götürmek mi dilersin?<br/>
<br/>
		- Evet.<br/>
<br/>
		Binbaşı, yeniden Sançar'a buyurdu:<br/>
<br/>
		- Onbaşı Sançar! Kılıcını çadırına koy. Bağa Tarkan'la git! Sançar diz yere vurarak cevap verdi:  - Buyruk şenindir!<br/>
<br/>
		Gün doğduktan biraz sonra yargu kuruldu. Dokuz yargucu, kalın keçelerle süslenen yerlerine oturdular.  Yasavulbaşı Bağa Tarkan iki yasavulu ile birlikte yargucuların karşısına geçti. Budun, bu gün yargu olacağını  duyduğundan alanı çepeçevre kuşatmışlardı. Baş yargucu, Bağa Tarkan'a yüz çevirerek söze başladı:<br/>
<br/>
		- Bağa Tarkan! Gördüklerini, yaptıklarını anlat!<br/>
<br/>
		Yasavulbaşı, gece olup biteni kısaca anlattı. Baş yargucu buyurdu:<br/>
<br/>
		- Çinli kadını getirin!<br/>
<br/>
		İki yasavuldan biri koşarak gitti. Fu-lin'i yargucuların karşısına getirdi. Fu-lin bu birikmiş insanları, çatık yüzlü  yargucuları görünce korktu, titremeğe başladı. Baş yargucu hemen sorguyu açtı:<br/>
<br/>
		- Adın ne?<br/>
<br/>
		- Fu- lin.<br/>
<br/>
		- Evli olduğun halde bir Türk onbaşısını ne diye ayarttın?<br/>
<br/>
		Yüzlerce Ötükenli'nin yakıcı bakışları Fu-lin'in üstünde toplanmıştı. Kendisini hemen orada öldürecekler  sanıyor, ayakta güçlükle durabiliyordu. Yargucuların cevap bakliyen korkunç bakışları karşısında titreyerek:<br/>
<br/>
		- &quot;Kocam öyle söylemişti&quot; diyebildi.<br/>
<br/>
		- Senin kocan bu denli namussuz kişi mi idi?<br/>
<br/>
		- Hayır! Namuslu idi amma...<br/>
<br/>
		- Ne? Namuslu idi de seni ne diye kötü yola kışkırtıyordu?<br/>
<br/>
		- Kocam çok para biriktirmek istiyordu. Akçası olanlara beni saldırıyordu. Onlar da kanıp akçalarını  veriyorlardı.<br/>
<br/>
		- İki yasavulla yalnız altınları sayabildik. Altı bin akça çıktı. Gümüşler dahi bir o kadar var.  - Bu kadar akça kağanda bile yoktur. Kocan bu akçaları niçin topluyordu?<br/>
<br/>
		- Bağa Tarkan! Bu kadının kocasında ne kadar akça buldunuz?<br/>
<br/>
		- Çin'e kaçıp beğ gibi yaşamak için.<br/>
<br/>
		- Çin'e nasıl kaçacaktınız?<br/>
<br/>
		- Bilmiyorum.<br/>
<br/>
		- Onbaşıdan önce kaç kişi ayarttın?<br/>
<br/>
		- Beş...<br/>
<br/>
		- Kimdir bunlar? Adları nedir?<br/>
<br/>
		- Bilmiyorum.<br/>
<br/>
		- Adını bilmeden nice ayartıyordun?<br/>
<br/>
		- Kocam bana onları gösteriyordu. Ben de artlarına düşüyordum.<br/>
<br/>
		- Bak bakalım şu yığına, içinde onlardan kimse var mı?<br/>
<br/>
		Fu-lin alanı çevreleyen yığına baktı. Kendisine sert sert bakan birçok kimselerin hepsi birbirine benziyor gibi  idi. Zaten bu kargaşalıkta, bu kötü anda bildiklerini tanımayacak bir durumda idi. Baş yargucu sordu<br/>
<br/>
		- Bunların arasında ayarttığın kişilerden kimse var mı?<br/>
<br/>
		- Yok.<br/>
<br/>
		Baş yargucu dördü sağında, dördü solunda oturan öteki yarguculara bakarak sordu:<br/>
<br/>
		- Bunun cezasını verelim. Bağa Tarkan buna elli değnek vursub. Yarguculardan biri itiraz etti:<br/>
<br/>
		- Elli değnek bu arık karıya çoktur. Elli değneğe bunun kocası dayanamamış. Kocasının dayanamadığına  karısı nice dayansın? Buna on değnek yetişir.<br/>
<br/>
		- Doğru!  - Doğru!  - Doğru!<br/>
<br/>
		- On değnek buna azdır. On değnek şimdi vurulsun. Değneklerin acısı geçince birkaç gün sonra yeniden on  değnek vurulsun.<br/>
<br/>
		- Bu daha doğru.<br/>
<br/>
		- Evet!<br/>
<br/>
		Bu düşünce kabul olundu. Baş yargucu, Fu-lin'e bakarak son sözlerini söyledi:<br/>
<br/>
		- Sana on değnek vurulacak. Bununla usun başına gelir. On günde değneklerin beresi geçer, o zaman on  değnek daha yiyeceksin. Bu da kulağına küpe olur. Bundan sonra kimseyi ayartmağa kalkmazsın. Bir daha  karşımıza gelirsen göreceğin ceza ölümdür.<br/>
<br/>
		- Onbaşı Sançar! Türk türesince evli kadına ilişilemeyeceğini bilir misin?<br/>
<br/>
		- Bilirim.<br/>
<br/>
		- Bilirsin de ne diye ilişirsin?<br/>
<br/>
		- Ben kimseye ilişmedim.<br/>
<br/>
		- Saklıyor musun?<br/>
<br/>
		- Hayır!<br/>
<br/>
		- Öyleyse doruyu söyle.<br/>
<br/>
		- Doğrusu bu: Çinli karıya ilişmedim.<br/>
<br/>
		- Bağa Tarkan geceleyin seni dışarıda görmüş.<br/>
<br/>
		- Bundan Bağa Tarkan'a ne? Ben geceleyin istediğim yerde gezerim.  - Ama Çinlinin çadırı yakınından geliyormuşsun.<br/>
<br/>
		- Çinlinin çadırı nerede bilmiyorum ki, uzak mı, yakın mı geçtiğimi bileyim.  - Gece yarısı dışarıda ne arıyordun?<br/>
<br/>
		- Tarlada bıçağımı düşürmüştüm. Onu almağa gittim.<br/>
<br/>
		- Gece yarısı bıçağını ne diye almağa gittin? Gün doğunca gidemez miydin?<br/>
<br/>
		- Geceleyin uykum kaçmıştı.<br/>
<br/>
		- Uykun neden kaçtı?<br/>
<br/>
		- Öfkeden...<br/>
<br/>
		- Kime öfkelendin?<br/>
<br/>
		- Çinli karıya...<br/>
<br/>
		- Neden öfkelendin?<br/>
<br/>
		- Akşam bana sırnaştı, öfkelendirdi.<br/>
<br/>
		- Anlat, nasıl oldu?<br/>
<br/>
		- Gün batarken tarlaya geldi. Sana çok önemli sözüm var dedi. Ben de meraklandım. Kara Kağan öldü sandım.  Tez söyle nedir, dedim. Geldi, bana sarmaş dolaş oldu. Sana vuruldum, dedi. İttim yuvarlandı. Bana  sürünürken bıçak kınından çıkıp düşmüş. Gece uykum kaşınca onu almağa gittim.<br/>
<br/>
		Onbaşı Sançar'ın bu sözleri üzerine baş yargucu duraksadı. Sançar'ın sözlerine inanmış gibi idi. Sağındaki,  solundaki yarguculara baktı. Onlardan biri Sançar'a sordu:<br/>
<br/>
		- Bu sırada Çinlinin çadırına girmedin mi?<br/>
<br/>
		- Ne söz anlamaz kişilersiniz be! Girmedim diyorum.<br/>
<br/>
		- Onbaşı! Dikbaşlılık etme. Yasavullar çadırda konuşan Çinli ile karısını dinlemişler. Bunlar çadıra giren  onbaşıdan bahsediyorlarmış.<br/>
<br/>
		- Ötüken'de Sançar'dan başka onbaşı yok mu?<br/>
<br/>
		Bu cevap üzerine bütün yargucuların içine kuşku girdi. Baş yargucu, Bağa Tarkan'a sordu: - Bağa Tarkan!  Çinliler, çadıra giren onbaşının Sançar olduğunu söylüyorlar mıydı?<br/>
<br/>
		- Çadıra giren onbaşının adını söylemiyorlardı ama bay Çinli karısına Çin'e kaçacağını söylüyordu. Sen  gelmezsen Onbaşı Sançar'ınla kal diyordu. Bu sözlerden ben çadırına girenin Sançar olduğunu kestirdim.<br/>
<br/>
		Baş yargucu, Sançar'a sordu: - Gördün mü?<br/>
<br/>
		- Benim bir şey gördüğüm yok. Çadıra giren onbaşının kim olduğunu bir yol da Çinli karıyasorsanıza...  - Bağa Tarkan! Çinli kadını getirin.<br/>
<br/>
		Yasavulun biri seğirtti. Çinli güzelini getirdi. Baş yargucu sordu:<br/>
<br/>
		- Fu-lin! Yasavullar dün gece kocanın sana &quot;Çin'e gelmezsen Sançarınla burada kal&quot; dediğini işitmişler.  Onbaşı Sançar senin çadırına girmediğini söylüyor. Bu, Onbaşı Sançar mıydı? Yoksa başka bir onbaşı mıydı?<br/>
<br/>
		Fu-lin yargucuların önüne getirilirken yine titremeğe başlamıştı. Kendisine : &quot;Bir daha karşımıza çıkarsan  göreceğin ceza ölüm olur&quot; dememişler miydi? Aradan pek az zaman geçtiği, Fu-lin bu müddet içinde delikte  kapalı olup hiçbir suç işlemediği halde yargucuların karşısına yine çıkmaktan ödü patlamıştı. Baş yargucunun  sorusu onu canlandırdı. Kendisine ölüm olmadığını anlayınca titremesi geçti. Onbaşı Sançar'ın yüzüne baktı.  Asık yüzlü Sançar da ona bakıyor, hem de iğrenerek bakıyordu.<br/>
<br/>
		Fu-lin bir ara düşünür gibi oldu. Yargucular susuyorlardı. Budunda çıt yoktu. Çin güzeli bu işin sonucu kendi  sözlerinde olduğunu anlamıştı. Sançar, Fu-lin'in sustuğunu görünce kızarak bağırdı:<br/>
<br/>
		- Alçak karı söylesene! Dün gece senin çadırına giren kimdi?<br/>
<br/>
		Fu-lin'in gözleri süzüldü. Demin korkudan titrerken sararan benzi şimdi öfke ile kızarmıştı. Yarguculara döndü:  - &quot;Dün gece çadırıma gelen Sançar'dı&quot; dedi.<br/>
<br/>
		Sançar, öfkeyle kaldırdığı yumruğunu, iri bir topuz gibi Çinli kadının yüzüne indirerek bağırdı:<br/>
<br/>
		- Yalan!<br/>
<br/>
		Fu-lin, birçok dişi ağzına dökülmüş, yüzü gözü kan içinde kalmış bir durumda yere yuvarlanmış, bayılmıştı.  Baş yargucu, Sançar'ın bu işine kızmıştı:<br/>
<br/>
		- Neden yalan olsun?<br/>
<br/>
		- Ne bileyim? Onu sen bil!<br/>
<br/>
		- Onbaşı Sançar! Başın gidecek, doğrusunu söyle de Tanr ya yalanla varma!<br/>
<br/>
		- Yalan diyorum be! Onbaşı Sançar'a inanmayıp da bu Çinli karıya mı inanıyorsun?<br/>
<br/>
		Tam bu sırada alanı çevreleyen budun arasında bir dalgalanma oldu. Koca börklü, uzun boylu, yoksul giyimli  bir genç budunu yararak yargucuların karşısına dikildi:<br/>
<br/>
		- &quot;Sançar doğru söylüyor. Dün gece bu Çinli karının yanında olan bendim&quot; dedi. Bütün Ötükenliler'in gözleri bu  bahadırda birleşti. Tanıyanlar adını mırıldandılar:<br/>
<br/>
		Baş yargucu sordu: - Sen kimsin?<br/>
<br/>
		- Binbaşı Işbara Alp'in onbaşılarından Karabudağ'ım.  - Bu kadının evli olduğunu biliyor mu idin?<br/>
<br/>
		- Biliyordum.<br/>
<br/>
		- Ne diye çadırına girdin?<br/>
<br/>
		- Beni çağırdı.<br/>
<br/>
		- Girme seydin.<br/>
<br/>
		- Kannış yapıp beni aldadı.<br/>
<br/>
		- Çadırda kocası yok mu idi?<br/>
<br/>
		- Yoktu.<br/>
<br/>
		- Benden akça istedi. Bir gümüş akçam vardı. Verdim.  - Seni çadırına almasına karşılık senden ne aldı?<br/>
<br/>
		- Sana başka bir şey dedi mi?<br/>
<br/>
		- Gene verecek akçayı nerden bulacaktın?<br/>
<br/>
		- Çin'den yağmaladığım bir gümüş bıçağım var; onu verecektim.<br/>
<br/>
		- Sen evli misin?<br/>
<br/>
		- Hayır.<br/>
<br/>
		- Kaç yaşındasın?<br/>
<br/>
		- Yirmi.<br/>
<br/>
		- Binbaşı Işbara Alp'in büyük kızı Almıla'yı istedim. Sende gönlüm yok, dedi. Onbaşı Sülemiş'in singilini ( kız  kardeş) istedim. Sen yoksulsun dedi.<br/>
<br/>
		- Yaşın geçmiş. Ne diye evlenmedin?<br/>
<br/>
		- Doğru mu? Yoksul musun?<br/>
<br/>
		- Evet.<br/>
<br/>
		- Acunda kimin, neyin var?<br/>
<br/>
		- Karımış (ihtiyarlamış) bir anam var. Yedi kardeşim var. Dört kısrağımla iki koyunum var.<br/>
<br/>
		- Tarlan yok mu?<br/>
<br/>
		- Vardı sattım.<br/>
<br/>
		- Çinlinin birine.<br/>
<br/>
		- Neden sattın?<br/>
<br/>
		- Singilimi gelin ettim. Ona kalın (çeyiz) yaptım.<br/>
<br/>
		- Cezan nedir biliyor musun?<br/>
<br/>
		- Evli bir kadına iliştiğin için Türk türesince, Kara Kağan buyruğunca idam edi eceksin.  - Biliyorum.<br/>
<br/>
		- Tasa değil! Tanrı beni bağışlar.<br/>
<br/>
		- Bir diyeceğin var mı?<br/>
<br/>
		- Var; anama, kardeşlerime Sançar baksın.<br/>
<br/>
		- İşittin mi Sançar?<br/>
<br/>
		- Sağır değilim, işittim.<br/>
<br/>
		Baş yargucu yerinden kalktı:<br/>
<br/>
		- &quot;Bunu Kara Kağan'a bildirmeğe gidiyorum. Son söz yine onundur&quot; dedi.<br/>
<br/>
		Ortalığa bir sıkıntı çöktü. Baş yargucu Kağanın otağına girmişti. Kağan ve beğler orada idi. Yargucu yere diz  vurdu:<br/>
<br/>
		- &quot;Yüce Kağan! Suçlu anlaşıldı; bu Onbaşı Karabudak'tır. Kadının yanına gittiğini, evli olduğunu bildiğini  söyledi. Türelerimizce idam kararı verdik. Son söz gene şenindir&quot; dedi.<br/>
<br/>
		- Bu Onbaşı Karabudak kimdir?<br/>
<br/>
		- Binbaşı Işbara Alp'in onbaşılarından yağız bir erdir.<br/>
<br/>
		Kağan düşündü. Kür Şad bu düşünüşü kolluyormuş gibi söze başladı: - Yüce Kağan! Buyruk ver, bu onbaşıya  başka bir ceza kessinler.<br/>
<br/>
		- Olur mu? Türeye baş eğmek gerek değil mi?  - Onbaşının ölümü türeye uygun olmayacaktır.  - Niçin?<br/>
<br/>
		Kür Şad baş yargucuya döndü: - Yargucu, Onbaşı Karabudak Çinli karıya zorla mı ilişmiş?<br/>
<br/>
		- Hayır, kadın kendisi çağırmış! Kür Şad, Kağan'a döndü:<br/>
<br/>
		- Yüce Kağan! Görüyorsun ki ortada bizim türemize uyar nesne yok. Onbaşı, kadına saldırsaydı o zaman  cezası ölümdü.<br/>
<br/>
		- Onbaşının yaptığı bu iş türenin başka hiçbir yerine uymuyor.<br/>
<br/>
		- Biz şu kötü Çinliler için bir onbaşımızı öldürürsek budun bize kızar, bizden soğur.<br/>
<br/>
		- Beğler! Yargucunun verdiği karar doğru mudur?<br/>
<br/>
		Beğler: &quot;Doğrudur&quot; diyerek karara iştirak ettiler. Kür şad tek kalmıştı.<br/>
<br/>
		Baş yargucu yerine geldiği zaman alandaki ölüm sessizliği bozulmamıştı. Baş yargucu, Karabudağ'a son  sözlerini söyledi:<br/>
<br/>
		- Onbaşı Karabudak! Kağan yarguyu doğru buldu. Türk türesini bozduğun için öleceksin.<br/>
<br/>
		Karabudak'la Sançar bakıştılar. Sonra yüzlerini yere eğdiler. Yasavulbaşı, Onbaşı Karabudak'ın karşısına gelip  durdu:<br/>
<br/>
		- Onbaşı Karabudak! Kılıç mı, ok mu?<br/>
<br/>
		- Ok.<br/>
<br/>
		Genç onbaşı okla ölmek istediğini bildiriyordu. Yasavullar iki yanına girerek Kara budak'ı götürdüler. Beride, bir  ağacın dibinde Karabudak oka tutulacaktı. Binbaşı Işbara Alp'in bütün onbaşıları, Karabudak'ın savaş yoldaşları  koşarak çıkagelmişlerdi. İlk gelen Pars oldu:<br/>
<br/>
		- Karabudak! Seni yitiriyor muyuz?<br/>
<br/>
		- Görünmez belâ. Bir suç işledim. Arkadan Onbaşı Sülemiş yetişti:<br/>
<br/>
		- &quot;Karabudak! Kızkardeşim seninle evlenmeğe razı olmuştu. Yazık!&quot; diye bağırdı. Karabudak acı acı güldü.  Onbaşı Yamtar, Karabudak'ın boynuna sarıldı:<br/>
<br/>
		- &quot;Yazık yiğidim sana! Şu acunda daha kaç çamçak kımız içmiştin ki...&quot; diye ağladı. Onbaşı Üç Oğul,  Karabudak'ın omzuna vurdu:<br/>
<br/>
		- &quot;Yoldaşım! Kızkardeşini bana verir misin? Ona baktıkça seni anarım. Oğlum olursa adını Karabudak koyarım&quot;  dedi.<br/>
<br/>
		- Veririm. Anama söyle. Artık kalın isteme. Yoksulluğumu bilirsin.<br/>
<br/>
		Onbaşı Arık Buka hiçbir şey söylemedi. Yalnız Karabudak'ın boynuna sarıldı. Onbaşı Gök Börü Ötüken'in bu en  öfkeli, deli onbaşısı bağırdı:<br/>
<br/>
		- Söyle Karabudak! Kim sebep oldu? Tanrı tanık olsun onu tepelemeden kılıcımı kınına sokmam.  - Sebep olan yok arkadaş! Sebep ben kendimim...<br/>
<br/>
		Sançar biraz kıyıda duruyordu. Arkadaşına yaklaşmamıştı. Hem de akraba idiler. Karabudak çağırdı:<br/>
<br/>
		- Sançar! Bana bir avunç (teselli) vermeyecek misin? Senin diyecek sözün yok mu? Sançar ağır ağır yaklaştı:  - &quot;Karabudak! Beni kendine borçlu bırakarak gidiyorsun. Benim kimseye borcum yoktu. Bu kötü!&quot; dedi.<br/>
<br/>
		Biraz sonra yasavul okçular geldi. Bağa Tarkan: - &quot;Haydi yiğitler. Çağ geldi. Savulun&quot; dedi. Onbaşılar geri  çekilirken Karabudak seslendi:<br/>
<br/>
		- Binbaşıya söyleyin: Dirliğimce başka suç işlemedim. Yasavulbaşı sordu:<br/>
<br/>
		- Onbaşı Karabudak! Gözlerini bağlıyalım mı?<br/>
<br/>
		- Onbaşı Karabudak'ın göğsüne saplanacak on oktan korkar mı sandın?<br/>
<br/>
		Yasavullar Karabudak'tan yirmi adım uzakta idiler. Beşi diz çökmüştü. Beşi onların ardında ayakta duruyordu.  Bağa Tarkan buyurdu:<br/>
<br/>
		- Ok çek!<br/>
<br/>
		On yasavul sadaklarından birer ok çekerek kirişlere yerleştirdiler. Bağa Tarkan gene buyurdu: - Gezle!  Yaylar gerildi ve Karabudak'ın göğsüne çevrildi. Son kumanda yamandı: - Okla!...<br/>
<br/>
		Keskin, vınlayıcı bir ses, bir rüzgâr sesi işitildi. On ok uçarak Karabudak'ın göğsünü buldu. Genç onbaşının  göğsü oklarla yalaşarak kardeş olmuştu.<br/>
<br/>
		Karabudak ilk önce sarsıldı. Sonra öne doğru sendeliyerek üç adım attı. Yavaş yavaş dizleri üstüne çöktü.  Yüzünü, Tanrı ile konuşmak ister gibi, göğe çevirdi. Bir şey söyleyecekmiş gibi ellerini yukarı kaldırdı. Sonra iri  bir ağaç gibi yere devrilip kaldı. Toprak bir anda kızıl kana boyandı. Tam bu sırada doludizgin bir atlının geldiği  görüldü. Binbaşı Işbara Alp dörtnala gelmiş, fakat yetişememişti.<br/>
<br/>
		Karabudak'ı yerde görünce kaşlarını çattı. Yere atlayıp yanına koştu. Onbaşının başını koluna yaslayarak  kaldırdı. Alnından öptü:<br/>
<br/>
		- &quot;Yiğit onbaşıydı. Tanrı yargılasın&quot; dedi. Diz yere vurup kendisini selamlayan onbaşılarına bakmadan gene  atına atlayarak dörtnala uzaklaştı.<br/>
<br/>
		O zaman onbaşılar Karabudak'ın ölüsüne yaklaştılar. Göğsündeki oklardan birer tane çektiler. Çekilen okların  yerinden genç onbaşının kanı şurluyordu (fışkırıyordu). Pars, kımız çamçağını çıkardı.<br/>
<br/>
		Karabudak'ın kanından içine biraz akıttı. Sonra bıçağını çıkararak kendi bileğini kesti. Kendi kanından da  damlattı. Öteki onbaşılar da öyle yaptılar. Yalnız Üç Oğul yanaşmadı. Pars sordu:<br/>
<br/>
		- Sen gelmiyor musun?<br/>
<br/>
		- Ben sizinle kan kardeşi olamam. Karabudak'ın singilini alacağım. Onbaşılar kımızdan birer yudum içtikten  sonra kalanını toprağa serptiler:<br/>
<br/>
		- &quot;Gök tanık olsun. Yer tanık olsun. Ağaç tanık olsun. Su tanık olsun. And içti. Anda (kankardeş) olduk.  Kankardeşiyiz&quot; dediler.<br/>
<br/>
		Onbaşı Üç Oğul onlara baktı. Kanı kaynamış, onlarla birlik bulunmak istemişti. Fakat Karabudak'la kan kardeşi  olursa Karabudak'ın kızkardeşini alamazdı. Halbû i Karabudak'a söz vermişti: Onun kızkardeşini alacaktı. Altı  onbaşı, ölen arkadaşlarıyla ve birbirleriyle kan kardeşliği antlaşması yaparken, onbaşı Üç Oğul elinde  Karabudak'ın bağrından çekilip çıkarılmış kanlı ok olduğu halde, gözleri yaşlı, bağrı yanık, içi bunlu obasına  doğru gidiyordu.<br/>
<br/>
		<b>ÇALIK </b>&quot;Açın üzerine dokuz yorgan örtseler uyuyamaz&quot; sözünü Çalık çok iyi anlamıştı. Son yiyeceklerini anasıyla  karısına ve üç çocuğuna verip kendi aç yattığı için bütün gece üşümüş, uyuyamamıştı. Bir gün önceden de  ağzına bir şey koymamıştı. Bu kış işler düzeninde gitmiyordu.<br/>
<br/>
		Çalık, erken davranıp da bir geyik, hiç olmazsa bir tavşan avlamazsa işin nereye varacağını bildiği için çok  erkenden kalkarak dağa yöneldi. Bir tavşan avlayabilmek için sadağındaki otuz oku harcamağa razı idi. Atını  sürerken karanlıklar arasında bazı gölgeler görür gibi oldu. Bakışlarını keskinleştirdi: Kendisi gibi birçok atlılar  da avlanmak için dağa, ormana gidiyorlardı. Canı sıkıldı. Atını mahmuzladı. Dağa vardığı sırada gün ışımıştı.  Çalık bir de bakıp dağda yüzlerce atlıyı görünce apıştı: &quot;Burada tavşandan çok kişi var&quot; dedi. Demek ki dün  gece aç yatan yalnız kendisi değildi. Bunu düşününce sevindi. Elle gelen düğün bayram, diye düşündü. Av  aramağa koyuldu.<br/>
<br/>
		Dağda birleşip sürek avı yapanlar vardı. Bağırıp tavşanları, sığınları ürkütüyorlar, sonra ardından dörtnala at  sürerek okluyorlardı. Bir geyik vuranlar daha çok durmuyorlar, geyiği paylaşarak dönüyorlardı. Fakat burası o<br/>
<br/>
		kadar kalabalıktı bir tavşan, hele bir geyik avlamak her kulun başına konan devlet değildi.<br/>
<br/>
		Çalık üç defa ok fırlattığı halde bir şey vuramamıştı. Açlıktan elleri titreyip gözü karardığı için iyi  gezleyemiyordu.<br/>
<br/>
		Vakit öğleye yaklaştığı halde daha iyi bir av yakalamayan Çalığın birden gözleri parladı. İşte birkaç yüz adım  ilerde iri bir tavşan, karşıki düzlüğün bittiği yere doğru kaçıyordu. Çalık da, düzlük bitmeden hayvanı vurmazsa  elden kaçıracağını anladığı için yaman bir hızla at sürüyordu. Tavşan düzlüğün sonuna yaklaşmış, arada yüz  adım kadar bir açıklık kalmıştı ki, Çalık okunu fırlattı. Bir anda tavşanın tepetaklak sıçrayıp düştüğünü gördü.  Almak için yaklaştı. Fakat hayvanın yanına varınca o kadar şaşırdı ki, az kalsın atından aşağı yuvarlanacaktı.  Çünkü tavşanın gövdesine iki ok saplanmıştı. Çalık, attığı okun tavşana nasıl iki ok olarak saplandığını  düşünürken biri soldan, biri de karşıdan, düzlüğün bittiği yerden olmak üzere iki atlının çıkageldiğini gördü. Üç  atlı tavşanın önünde karşı karşıya durarak bakıştılar. Çalık işi kavramıştı. İki atlıya sordu: - Okun birini ben  attım. Ötekini hanginiz attınız? Atlılardan biri cevap verdi: - Okun birini ben attım.<br/>
<br/>
		- Öyleyse tavşan ikimizindir. Bölüşürüz. Fakat üçüncü atlı Çalığa şöyle dedi:<br/>
<br/>
		- Tavşanda senin payın yoktur. Tavşan ikimizin.<br/>
<br/>
		- Neden?<br/>
<br/>
		- Tavşana değen ikinci ok benimdir. Çalık duraksadı:<br/>
<br/>
		- Tavşanı ben de vurdum. Benim payımda olmalı.<br/>
<br/>
		- Tavşanda iki ok var. Tavşan vuranlarındır.<br/>
<br/>
		Anlaşılıyordu ki tavşana üç atlı da ok atmışlardı. Fakat bu oklardan ikisi tavşana değmişti. Vuranların bu üç  kişiden hangisi olduğu belli değildi.<br/>
<br/>
		Atlılardan biri sadağından birkaç ok çıkardı. Çalığa ve ötekine göstererek şöyle dedi:<br/>
<br/>
		- Benim oklarımda ikişer çentik vardı. Tavşanda iki çentikli ok varsa yarısı benimdir. Çalık da sadağından  oklarını çıkararak gösterdi:<br/>
<br/>
		- Benim damgam çatışmış iki çizgidir. Öteki atlı ok çıkarmadı: - &quot;Benim oklarımda damga yoktur&quot; dedi.<br/>
<br/>
		Üçü de atlarından indiler. Tavşana saplanan iki oku çıkardılar. Birisi: - &quot;İşten benim okum. Üstünde iki çentik var&quot;  diye gösterdi.<br/>
<br/>
		İkinci oku eline almış olan Çalık kendi damgasını arıyordu. Çalığın gözleri kararmağa başlamıştı. Oku öteki atlıya<br/>
<br/>
		uzattı:<br/>
<br/>
		- Bak şuna hele, iyi bak, dedi; benim açlıktan gözlerim kararıyor da göremiyorum. Benim damgamı görüyor  musun?<br/>
<br/>
		Atlı oka iyice baktı:<br/>
<br/>
		- &quot;Bunda senin damgan yok. Bu benim okumdur&quot; diye cevap verdi.<br/>
<br/>
		İki atlı tavşanı kesip yüzüp paylaştılar. Sonra atlarına atlayarak uzaklaştılar.<br/>
<br/>
		Çalık afallamıştı. Tavşanı kendisi vurduğunu sanıyordu. Bu iki atlı da nereden çıkmışlardı? Gözleri tavşanın  vurulduğu yere takılı beklerken bir atlı sökün etti. Çalığa seslendi: - Okunu mu arıyorsun? Şurada...<br/>
<br/>
		Çalık atlının gösterdiği yere bakınca utancından kızardı. Çünkü kendi oku tavşandan yirmi adım beriye  düşmüştü. Toprağa saplanmış olan oku çekip çıkardı. Üzerinde kendi damgasını gördü.<br/>
<br/>
		Durmağa gelmezdi. Atına atladı. Gene av gözlemeğe başladı. Bir aralık gözleri ileri çevrildi. Baktı: Uzakta iki kişi  at üzerinde kılıçla vuruşuyorlardı. Çalık vuruşu görünce avı, açlığı unuttu. Dövüşenlere doğru atı mahmuzladı.  İki er yalnız kılıçla çarpışıp duruyordu. Çalık bunlardan birini tanır gibi oluyordu. Kendi<br/>
<br/>
		kendine:<br/>
<br/>
		- &quot;Belki benim tanışlardan biridir. Ona bir kötülük gelmesin. Şunları ayırayım&quot; diye düşündü. Kılıcını çekerek  ikisinin arasına girdi. Atını şahlandırarak bağırdı:<br/>
<br/>
		- Ulan alık mısınız be? Ne dövüşüp duruyorsunuz? Galiba toksunuz da av avlayacak yerde buraya gelmiş  keyfediyorsunuz!<br/>
<br/>
		Atlılar ayrıldılar. İkisi de yaralıydı. Biri cevap verdi:<br/>
<br/>
		- Tavşan benimdi. Bu, ben vurdum diye almak diliyor. Kor muyum? Öteki atlı haykırdı:<br/>
<br/>
		- Hayır! Tavşan benimdir ben vurdum.<br/>
<br/>
		İkisi de yerdeki tavşanı önce kendilerinin vurduğunu öne sürerek almak istiyorlardı. Bu yüzden iş dövüşe  varmıştı. Çalık araya girdi:<br/>
<br/>
		-Tanrı böyle istemiş. İkinizin oku da vurmuş. Ne dövüşüyorsunuz? Ben demin alığın birini gördüm. Attığı ok  tavşandan yirmi adım uzağa düşmüştü. Gene tavşanı almak istiyordu. Siz ise uslu kişilersiniz. Bu size yakışmaz.<br/>
<br/>
		Ben size tavşanı üleştirivereyim!<br/>
<br/>
		Çalık yere sıçradı. Tavşanı yüzdü. İki denk parçaya ayırarak atlılara verdi. Atlılar birer &quot;sağ ol&quot; dedikten sonra  çekip uzaklaştılar. Çalık bir zaman arkalarından baktı. Sonra elini dizine vurarak bağırdı:<br/>
<br/>
		- Tuuh! Albız alsın. Ben bunlardan kendime biraz et isteyecektim.<br/>
<br/>
		Çalık, dövüşü seyrederken unuttuğu açlığını gene hatırladı. Atını sürdü. Ormanın kıyı dönemecini dönünce  durdu. Yerde okla vurulmuş bir tavşan yatıyordu. Çalık vur lup da eyesi çıkmayan avı görünce şaşaladı. Deminki  dövüşe göre bu tok gözlünün kim olabileceğini düşündü. Fakat bu düşüncesi uzun sürmedi. Çalık, Onbaşı  Sançar'ı tanıdı:<br/>
<br/>
		- &quot;Onbaşı Sançar! Bu tavşanı sen mi vurdun?&quot; diye sordu. Onbaşı azarlar gibi cevap verdi:<br/>
<br/>
		- Ben vurdum. İstersen al!<br/>
<br/>
		Çalık, onbaşının bu hediyeyi nereden aklına eserek verdiğini düşünmedi. Bir sıçrayışla yere atladı. Tavşanı aldı.  Sonra onbaşıya dönerek:<br/>
<br/>
		- &quot;Sağ ol onbaşı. İki gündür bir nesne yemedim. Bu da olmasaydı açlıktan geberecektim&quot; dedi. Onbaşı asık yüzü  ile sordu:<br/>
<br/>
		- İki gündür nesne yemedin mi?<br/>
<br/>
		- Yemedim ya.<br/>
<br/>
		- Neden yemedin?<br/>
<br/>
		- Yiyecek bulamadım.<br/>
<br/>
		- Yiyecek bulunmaz olur mu be? Al şunu iç!<br/>
<br/>
		Onbaşı Sançar kımız çamçağını Çalığa uzattı. Çalık yarım çamçak kımızı bir dikişte bitirerek çamçağı geri verirken:  - &quot;Sağ ol onbaşı!&quot; diye bağırdı. Çalığın gücü yerine gelmişti. Onbaşı Sançar atını sürerek uzaklaştı. Çalık,<br/>
<br/>
		sevinçten bayağı esrik olmuştu. Artık eve giderek bu tavşanı kızartıp yemekten özge yol kalmıyordu.<br/>
<br/>
		Bayıra gelirken birdenbire durdu. Onbaşı Yamtar'la karşılaşmıştı. Yamtar'ın da elinde iri bir tavşan vardı. Çalık: -  &quot;Onbaşı! İyi av avlamışsın&quot; dedi. Yamtar somurtarak cevap verdi:<br/>
<br/>
		- neresi iyi be? Bu tavşan benim dişimin kovuğunu doldurmaz. Ya evdeki kalabalık ne yiyecek? Yamtar, Çalığın  tavşanına gözlerini dikerek sordu:<br/>
<br/>
		- Senin tavşanın yarısını bana satar mısın?<br/>
<br/>
		- Ne verirsin?<br/>
<br/>
		- Yazın Çin'e akın ettiğimiz zaman sana bir dana yahut üç koyun veririm.<br/>
<br/>
		- Verirsin ama beni o zaman bulamazsın.<br/>
<br/>
		- Neden?<br/>
<br/>
		- O zamana değin ben açlıktan ölürüm.<br/>
<br/>
		Yamtar'ın canı sıkıldı. Birdenbire Çalığa şöyle dedi: - Tavşanına benimle güreş tutar mısın?<br/>
<br/>
		Çalık bir düşündü. Eve bir tavşan yerine iki tavşanl dönmekçok güzel olacaktı. Sevinerek cevap verdi: - Tutuşalım!<br/>
<br/>
		Yamtar'la Çalık attan inerek kılıç ve sadaklarını çıkardılar. Tutuştular. Vakit öğle idi. Yamtar daha iriyarı idi ama  Çalık biraz önce içtiği yarım çamçak kımıza güveniyordu.<br/>
<br/>
		Tavşanlar yerde yatıyor, iki güreşçinin de kendilerinden daha tok olmayan atları gezinerek otluyorlardı.<br/>
<br/>
		Çalık, güreş başlar başlamaz saldırarak Yamtar'ı yere vurmak istedi. İstedi ama çam kütüğüne benziyken Yamtar  öyle kolay kolay devrilmiyordu. Çalığın attığı yaman bir çelme boşa gitmişti. Çalık bir ağaca çelme atmış gibi  bacağı acıyarak kendisini sırtüstü düşmekten güç kurtarmıştı.<br/>
<br/>
		Çalık, uzun zaman uğraşınca yoruldu ve yeniden acıktı. Bu kadar didinmeye Onbaşı Sançar'ın yarım çamçak  kımızı dayanamamıştı. Ş mdi saldırmak sırası Yamtar'a geliyordu. Artık ayakta güreşemiyorlardı. Yamtar, Çalığı  belinden kavgıyarak yere çalmıştı. Öyle yaman çalmıştı ki kendisi de yere yuvarlanmıştı. Birbirlerine sarmaş  dolaş olmuşlardı. Kimin altta, kimin üstte olduğu belli olmuyordu. Çalık kalkamazsa yenileceğini anladı.<br/>
<br/>
		Silkindi, kalktı. İki güreşçi karşılıklı bakıştılar.<br/>
<br/>
		Girişmeğe kıyışamayarak birbirlerinin çevresinde döndüler. Sonra birdenbire kızışarak gene kapıştılar. Yorgun  oldukları için oyunla güreş kazanmak istiyorlardı. Yorgun oldukları için oyunla güreş kazanmak istiyorlardı. İki  usta güreşçi şimdi pek güzel bir güreş yapıyorlardı. Çalığın güreşte yaman bir oyunu vardı. Karşısındakini  ellerinden yakalayarak kendisi birdenbire fırlayarak havadan yere düşen ötekinin üstüne çullanır, sırtını yere  getirirdi. Çalık bir eliyle Yamtar'ın ensesini tutmuş olduğu halde, öteki eliyle onun bileğinden yakaladı.  Kendisini sırt üstü yere attı. Yamtar da onun üzerine düştü. Fakat Çalık bir ayağını kaldırmıştı. Yamtar, Çalığın  ayağının üstüne düşerken, o ayağıyla Yamtar'ın ağır gövdesini kaldırarak kendi başına doğru attı. Yamtar  havada bir taklak atarken Çalığın başı sırasında düşerken Çalık fırladı. Yamtar'ın üzerine çullandı. İşte Yamtar'ın  iki omuzu birden yere gelmek üzere idi. Fakat Yamtar kolay kolay yenilir mi? Üzerine abanmış olan koca Çalık  sanki bir yorganmış gibi, Yamtar bir kımıldadı, kalkındı. Çalık da onu kaldırmamak için yapıştı. Bu kakışma kötü  oldu. Çünkü uzun zamandır süren bu güreşte iki güreşçi bayırın kıyısına geldiklerini sezmemişlerdi. Bu  kıpırdayış üzerine ikisi de birbirlerine sarılmış oldukları halde bayırdan aşağı yuvarlanmağa başladılar. Bayır,  aşağı yukarı yüz adım kadar vardı. İki Gök Türk çerisi yuvarlana yuvarlana düzlüğe indiler. Birbirlerine sıkı sıkıya  yapışmışlardı. Eğer düştükleri yer bir su birikintisi olmasaydı ayrılacakları da yoktu. İyice kızışmış olan  güreşçileri bu soğuk su üşütmedi. Bilakis terlemiş oldukları için, bu onlara serinlik verdi. Sudan çıkarak yeniden  güreşe başladılar.<br/>
<br/>
		Güreş o kadar uzun sürmüştü ki artık akşam olmuştu. Ortalık kararmağa başlıyordu. Bir aralık nasıl oldu  bilinemez, Çalığının ayağı bir taşa takıldı ve Çalık kendini sırt üstü yerde buldu.<br/>
<br/>
		Güreş bitmiş, Çalık yenilmişti. Yamtar soluyarak şöyle dedi:<br/>
<br/>
		- İyi olmadı. Tavşan gitti.<br/>
<br/>
		- İyi oldu. Yoksa bu gece aç kalacaktık.<br/>
<br/>
		- İyi olmadı. Bu gece aç kalacağız.<br/>
<br/>
		İkisi de demin yuvarlandıkları bayıra tırmandılar. Atlar hâlâ otluyor, tavşanlar yerde yatıyordu. İki yorgun çeri  bayırı çıkınca büsbütün yoruldular. Geniş geniş soluyorlardı. Çalık yere çöktü. Yamtar da öyle yaptı. Çalık artık  tavşanı da yitirdikten sonra burada daha çok durmak istemiyordu. Soluyarak kalktı. Atına atladı. Yamtar'a  hoşça kal diyerek sürdü. Yamtar onun ardından bağırdı: - Hey! Buraya gel!<br/>
<br/>
		Çalık döndü. Yamtar elini yere uzatarak: - Sadağınla kılıcını almadan mı gidiyorsun?<br/>
<br/>
		Çalık can sıkıntısı ile ne yaptığını bilmiyordu. Atından yere indi. Yorgun hareketlerle kılıcını kuşandı. Bu sırada  Yamtar atına atlamıştı. Sürdü. Çalık bir ona bir de yere baktıktan sonra bağırdı: - Hey! Onbaşı! Buraya gel!  Yamtar döndü. Çalık sordu: -Tavşanları almadan mı gidiyorsun?<br/>
<br/>
		İkisi de yorgunluktan ne yaptıklarını bilmiyorlardı. Çalık öğleden akşama kadar canla başla güreştikten sonra  tavşanı kaptırmış, evine eli boş dönüyordu. Yolda Onbaşı Sançar'a rastladı. Sançar, onu tavşansız görünce  sordu: - Tavşanı ne yaptın? Yedin mi?<br/>
<br/>
		Çalık bir yandan atını sürdü. Bir yandan da mırıldandı:<br/>
<br/>
		- Tavşanı yemedim ama bir halt yedim ki sorma Onbaşı!<br/>
<br/>
		Çalık, çadırına girince şaşkınlıktan gözleri açıldı: Karısı bir geyiği parçalamış, kızartıyordu. Bir anda iştihası  açılan at uşağı, kendi eli boş döndüğünü unutarak: &quot;Bunu nereden buldun?&quot; diye sordu. Karısı biraz dargınlığa  benzer bir sesle: &quot;Avladım!&quot; diye cevap verdi. Çalık, içinden karısını beğenmiş, fakat ses çıkarmamıştı. Anası  ise açlıktan ayakta duracak gücü kalmamış oğluna yardım edecek yere ona çıkıştı.<br/>
<br/>
		- Baban sığını diri tutar, kısrağın kemiğinden kımız çıkarırdı. Sen hiç ona çekmemişsin. Çalık anasına sert sert  baktı. Keskin bir söz edecekti ama karısı daha önce davrandı:<br/>
<br/>
		- Çin'de üç yıl tutsak kalıp beceriksizleşmiş!<br/>
<br/>
		Karısı söze karışınca Çalık sustu. Çünkü onun ne yaman kadın olduğunu biliyordu. O, karısını hem çok sever,  hem de ondan çekinirdi. Karısıyla evlendiğinin ilk ayında bir g n onunla ağız dalaşı etmiş, sonra iş kızışmış,  yumruğa binmiş, Çalıkla karısı iki pehlivan gibi dövüşmüşlerdi. Çalık bu dövüşte karısını bastıramamış, hatta  eline kırbacı geçiren karısından yaman iki kırbaç yiyerek yüzü kan içinde kalmıştı. İşte mal meydanda idi: Çalık  kendisine verilen tavşanı bile kaptırdığı halde karısı koca geyik yakalamıştı.<br/>
<br/>
		Fakat anası işi yine kızıştırdı: - Çalık, sen artık erlikten de mi çıktın? Attığın ok tutmuyor mu?<br/>
<br/>
		Çalık Çin'de tutsak kaldığı yıllarda yalan söylemesini öğrenmişti. Kurtulmak için başka çıkar yol bulamıyordu:  - Beni av vuramadı diye sana kim dedi?<br/>
<br/>
		- Hani nerede?<br/>
<br/>
		- Nerede olacak, Yamtar'da!<br/>
<br/>
		- Neden Yamtar'da?<br/>
<br/>
		- Niçin?<br/>
<br/>
		- Yamtar kolay kolay doyar mı? Evi kalabalık!<br/>
<br/>
		- Kişi önce kendi evini düşünür. Karın geyiği vurmasa ne olacaktı?<br/>
<br/>
		- Vuracağını bilmesem avı Yamtar'a verir miydim?<br/>
<br/>
		Eti kızarmıştı. Çalığın karısı önce kaynanasına, sonra çocuklara, daha sonra da Çalığa birer parça kesip verdi. En  sonra da kendisi aldı. Konuşmuyorlar, iştahla yiyorlardı.<br/>
<br/>
		Çalık o gece rahat bir uyku uyudu. Düşünde hep iyi şeyler görüyor, her attığı okta bir sığın, bir geyik vurarak  kimini Yamtar'a, kimini Sançar'a veriyor, hatta Binbaşı Işbara Alp'a da diri yakaladığı bir geyiği götürüyordu.<br/>
<br/>
		<b>ÇALIK İŞ ARDINDA</b><br/>
<br/>
		Ertesi gün Çalık yine erkenden kalktı. Bugün tok olduğu için gücü yerinde idi. Artık ok atarken kolu titreyip  gözü kararmazdı. Torbasına iri bir et parçası koyduktan sonra çadırdan çıktı. Ortalık karlarla örtülmüştü. Dün  gece epey kar yağmış, bu da atlar için kötü olmuştu. Çalık tokken iyi düşünürdü. Bir gün önceki sınama onun  kulağına küpe olmuştu. O artık bugün, tavşan yahut geyik vurmağa değil, kuş avlamağa gidecekti. Çalık  eskiden beri bu ormanda küçük kuşlar avlar bunun için de ağaç dallarından yaptığı ince okları kullanırdı. Bu  kuşlar küçük, fakat çok tatlı olurlardı. Nasıl ol a evde birkaç günlük et olduğu için aceleye de lüzum yoktu.<br/>
<br/>
		Ağaçlara tırmanmak gerektiği için Çalık ata binmemiş, karları eşerek ot bulsun diye atını ovaya bırakmıştı. Çok  kuş yakalarsa bunları kımızla bile değişebileceğini düşünüyordu. Şöyle bir çamçak kımız bulsa artık anasının  ağız açıp dil uzatmağa yüzü olmayacak, karısı da sevinecekti.<br/>
<br/>
		Çalık ormana varınca gözüne kestirdiği bir çam ağacına tırmandı. Rüzgâr esmiyor, kuşbaşı kar yağıyordu.  Kendini bir dala iyice yerleştikten sonra bıçağı ile dalları keserek yontmağa başladı. Çam ağacından yapılan  oklar küçük kuşları vurmada daha çok işe yarıyordu. Dallardan yaptığı okları sadağına yerleştirirken birdenbire  gözleri ileriye takıldı. Karşıdan iki yaya konuşarak yavaş yavaş geliyorlardı. Çalık bunları görünce düşündü:<br/>
<br/>
		- &quot;Bunlar da av için gelseler böyle yürümezlerdi&quot; dedi. Gelenler biraz daha yaklaşınca Çalık onların iki Çinli  olduğunu anladı. İki Çinli, Çalığın ağacına doğru geliyorlardı. Dikkatle bakan Çalık bunlardan birinin Van-zin -  şan olduğunu tanıdı. Ötekine gelince: Bu yoksul kılıklı, çirkin yüzlü herifi tanır gibi oluyordu ama kim  olduğunu hatırlamıyordu. Çalık, gerek Şen-king'in, gerekse Van-zin-şan'ın pek kurumlu olduklarını işittiği için  bu kılıksız Çinli ile ne konuştuğuna şaşıyordu.<br/>
<br/>
		Bu sırada iki Çinli, Çalığın bulunduğu ağacın pek yakınından geçiyorlardı. Oldukça yavaş sesle konuşuyorlardı.  Böyle olduğu halde Van-zin-şan'ın Çince &quot;Şen-king kuşkulanır&quot; dediğini işitebilmişti.<br/>
<br/>
		At uşağı Çalık, uzaklaşan Çinlilerin ardından baktıktan sonra:<br/>
<br/>
		- &quot;Ben bu herifi nerede görmüştüm?&quot; diye söylendi. Sonra kendine kızmış gibi birdenbire:<br/>
<br/>
		- &quot;Albız alsın! Nerede görmüş olursam göreyim. Ben şimdi kuş avlamağa bakmalıyım&quot; dedi ve ilk okunu  fırlatarak karşıki ağaçların birinden bir kuş vurdu.<br/>
<br/>
		Çalık her vurduğu kuş için inip yine ağaca çıkarak öğleyi buldu. 20 kuş vurmuştu. Bu, az bir şey değildi. Şimdi  gidip bunları vererek kımız almağa bakmak gerekti. Çalık durmadan, alış veriş yapılan yere gitmeğe başladı.  Kağan, kış günleri alış veriş yapılsın diye ağaçtan, üstü örtülü büyük bir ev yaptırmıştı. Çin tüccarları, çok eski  çağlardan beri, bazan Ötüken'de kalırlar, sonra yaz olunca Çin'e dönerlerdi: Onlar alış veriş yaptıkça kağanlar  onlardan vergi alırlar, böylece bu alış veriş iki tarafa da yarardı. Çalık bu büyük eve girince duraksadı. Şimdiye  dek buraya birkaç yol gelmiş, fakat hiç birinde bu kadar kalabalık görmemişti.<br/>
<br/>
		Sağa sola bakınırken gözüne Onbaşı Yamtar'la Onbaşı Pars ilişti. İki onbaşı, Batı Kağanının elçileriyle birlikte  konuşuyorlardı. Çalık yavaş yavaş onlara yanaştı. Bu adamlar bozuk bir Türkçe ile ve ağır ağır söz söylüyorlardı.  Yamtar, Çalığı görünce:<br/>
<br/>
		- &quot;Bunlar Suğdak!&quot; dedi. Çalık bu sözü hiç işitmemişti. Sordu:<br/>
<br/>
		- suğdak ne demek?<br/>
<br/>
		- Suğdaklar batı çevresinde küçük bir budundur. Batı kağanının buyruğundadırlar. Bunlar Türk değildir ama  Türk dilini bilirler. Bunlar şart (tüccar) kişilerdir. Buraya da alış veriş içingelmişlerdir.<br/>
<br/>
		Çalık Suğdakları bir süzdü. O halde alış verişe bunlarla başlayabilirdi. Torbasını açarak kuşları gösterdi: - &quot;Bunları  alır mısınız?&quot; diye sordu.<br/>
<br/>
		Suğdaklar bir ara, birbirleriyle kendi dillerince konuştular. Sonra bir tanesi Çalığa şöyle söyledi:  - Bu kuşların küçüklerine birer akça, büyüklerine ikişer akça veririm. Çalık somurttu:<br/>
<br/>
		- Akçayı ne yapayım? Bana kımız ver. Akça karın doyurur mu? Onbaşı Pars söze karıştı:<br/>
<br/>
		- Sen akçaları al. Bu akçalarla da gidip kımız alırsın. Bak, evin öte bucağında Çinliler var. Demin kımız da  satıyorlardı. Bitmediyse sen de al.<br/>
<br/>
		Pars bu sözleri söyleyerek eliyle evin öte köşesini gösteriyordu. Çalık kalabalığın arasında, gösterilen yere baktı.  Çinlileri gördü. Hem de bu Çinlilerin arasında sabahleyin ormanda gördüğü kılıksız ve suratsız herifi de tanıdı.  Kımızın bitmesinden korkarak Sudağa bağırdı: - Çabuk, akçaları ver. Kuşları da al!<br/>
<br/>
		Çalık bir davranışta kuşları torbasından boşalttı. Suğdağın verdiği akçaları alarak Çinlilere doğru yürüdü. Arada  sekiz on adımlık yer kalmıştı. Kılıksız Çinli ile göz göze gelen Çalık haykırdı:<br/>
<br/>
		- Ulan Çinli! Beni tanıdın mı?<br/>
<br/>
		Fakat Çinli bu soruya cevap vermedi. Gülünç bir şaşkınlık ve acele ile yerinden fırladı. Kalabalığı yararak,  ötekine berikine çarparak kapıya koştu. Ardına bakmadan kaçtı. Çalığın ağzı açık kaldı. Çinliler de şaşmışlardı.  Olup biteni görenler de hep Çalığa bakıyorlardı. At uşağı, bu herifin neden kaçtığını Çinliler'e tam soracaktı ki,  sert, gevrek bir kahkaha evin içinde çınladı. Suğdaklar ise bundan bir şey anlamayarak alık alık birbirlerine  bakıştılar. Sançar hem gülmekten kırılıyor, hem de kesik kesik Çalığa şöyle diyordu:<br/>
<br/>
		- Çalık hâlâ adam olmadın. Hiç Çinlinin üstüne hızlı hızlı gidilir mi? İşte böyle ödü patlayıp kaçar. Belli ki canını  almağa geliyorsun sandı...<br/>
<br/>
		Genç onbaşının bu sözlerinden sonra bütün evi dolduran ve dışarıda da uğultular yapan bütünleme bir  kahkaha koptu. Bütün Türkler gülüyorlar, Çinlilerden de ya korkudan, yahut da bu gülünç gerçeğin açığa  vurulmasından buna iştirak ediyorlardı. Suğdaklara gelince, onlar pek z gülen Türkler'in yanında gülmek<br/>
<br/>
		ihtiyaçlarını doyuramadıkları için bu fırsattan istifadeye çalışıyorlardı. Yoksa onlar olup biteni görmemişler ve  kıt Türkçeleriyle Onbaşı Sançar'ın katılarak söylediği sözleri anlayamamışlardı.<br/>
<br/>
		Sançar'la Çalık o kadar gülüyorlardı ki ikisi de yere yuvarlanmışlardı. Katılmamak için ellerini böğürlerine  bastırıyorlar, arada bir söz söylemek istedikleri halde gülmekten söyleyemiyorlardı. Onbaşı Sançar gülmeğe  başladı mı, hele yere yuvarlandı mı artık bunun arkası kesilmezdi. Halbûki onun kahkahasının Ötükenliler  üzerinde öyle bir tesiri vardı ki, Sançar gülmeğe başlayınca hepsi gülerler, o susmadan susmak bilmezlerdi.  İşte Sançar yere yuvarlanmış, bayılacak gibi gülüyordu. Susmazsa oradakilerin hali nice olurdu? Sançar bu  gülmeğe belki dayanırdı ama ötekiler kendilerine pek güvenemiyorlardı. Geçen yıl Sançar'la birlikte gülerken  katılıp ölen bir çeri hepsinin aklında idi. Pars'la Yamtar bu tehlikenin önüne geçecek yolu buldular. Yerde  kırılan, kahkahalar atan Sançar'ı omuzlayınca evden dışarı çıkardılar. Atına bindirdiler. Atın yelesine yaslanan  Sançar'ı hafifçe bağladılar. Ondan sonra atını kırbaçlayarak sürdüler.<br/>
<br/>
		At dörtnala giderken Sançar hâlâ kahkahalar atıyor ve bu kahkahalar ovada çınlıyor, çınlıyor değil kükrüyordu.  Çalık yerden kalkınca hemen Çinli şartlara yöneldi. Akçaları önlerine koyarak:<br/>
<br/>
		- &quot;Bana bunların değerince kımız verin!&quot; dedi. Çinlilerden biri akçaları saydı:<br/>
<br/>
		- On dokuz akça var. Sana bir çamçak kımız vereyim! Diye cevap verdi.<br/>
<br/>
		Çalık, çamçağını uzattı. Sonra Çinlinin doldurduğu çamçağı dikti. Sonuna kadar içti. Bir çamçak kımızı içtiği için  kıvançlı olduğu yüzünden anlaşılıyordu. Fakat yavaş yavaş yüzünün neşeli hali geçti.<br/>
<br/>
		Mırıldanır gibi:<br/>
<br/>
		- &quot;Hay albız alsın. Ben bu kımızı eve götürecektim. Sançar bana her şeyi unutturdu&quot; diye söylendi. Sonra  birdenbire kaşlarını çattı. Çinliye dönerek sordu:<br/>
<br/>
		- Ne dedin, benden on dokuz akça mı aldın?<br/>
<br/>
		- Evet beğimiz!<br/>
<br/>
		- Bana beğ deme, gözünü patlatırım! Ben at uşağıyım. Çalık hemen Sudağın yanına koştu:<br/>
<br/>
		- Otuz akça verdin de neden Çinlinin önünde 19 akça çıktı?<br/>
<br/>
		- Nasıl olur? Ben sana 30 akça verdimdi. Çalık gene Çinlinin karşısına koştu, bağırdı:<br/>
<br/>
		- Ulan Çinli! Beni kızdırma. Bak Suğdak bana 30 akça verdiğini söylüyor. Ben ondan aldığım bütün akçayı sana  verdim. Doğru söyle. Yoksa...<br/>
<br/>
		Çinli bin türlü yemin ediyordu. Çalık gene Sudağa koştu. Kolundan tutunca herifi âdeta sürükler gibi Çinli şartın  karşısına geldi. Sudağa sordu: - Bana kaç akça verdin?<br/>
<br/>
		- Otuz!<br/>
<br/>
		- Sen benden kaç akça aldın?<br/>
<br/>
		- On dokuz!<br/>
<br/>
		- Ulan hanginiz yalan söylüyorsa bildirsin de gözünü patlatayım. Çinli kurnaz kurnaz gülümsemeğe çalışarak  şöyle dedi:<br/>
<br/>
		- Acaba akçaların yarısı beğimizin kesesinde kalmış olmasın?<br/>
<br/>
		- Ulan çıldırdın mı? Benim akçam sizin beğinizin kesesine girer mi?<br/>
<br/>
		- Hayır, hayır! Yani sizin kesenizde kalmış olmasın?<br/>
<br/>
		- Ne kesesi be? Benim ok sadağımla et torbamdan başka kesem olur mu? Bu sırada suğdak söze karıştı: - Sakın  akçaları demin gülerken düşürmüş olmayasın?<br/>
<br/>
		Çalık düşündü. Acaba diye mırıldandı. Bu düşünce doğru idi. Fakat Çalık paraları düşürmediğini pekiyi  biliyordu. Biliyordu ama bu heriflerin hangisinin kendisini aldattığını kestiremediği için sustu. Zaten çok  duracak vakti yoktu. Yeniden ormana giderek kuş avlamalıydı. Hiç olmazsa bir çamçak kımız daha bulup eve  götürmeliydi. Bu düşünce Çinli ile Sudağı kurtardı.<br/>
<br/>
		Gün batımına az kalmıştı. Çalık yeniden torbasını doldurduğu 20 kuşla hızlı hızlı dönüyordu. Çinli şartlar  gitmeden yetişip bir çamçak kımız daha almazsa anasının dilinden, karısının dargın bakışlarından  kurtulamayacaktı. Bir ara ormanın çok sıklaştığı bir yere eldi. Ağaçlar burada o kadar sık idiler ki, kar bu sık v e  karışık dalları tamamen yarıp yeri dolduramamıştı. Çalık adımlarını yavaşlattı. Başını yukarı kaldırarak ve  adımlarıyla az gürültü yapmağa çalışarak ilerlemeğe başladı. Bu sık dalların arasında birçok kuş saklanmış  olmalıydı. Onları ürkütmeden görmek, sonra birden oklamak gerekti.<br/>
<br/>
		Böylelikle alacağı kımız biraz daha çoğalırsa evdeki yeri o kadar sağlamlaşacaktı.<br/>
<br/>
		Çalık böyle sessiz ve tetik adımlarla yürürken sol yanında bir gürültü duydu. Buna homurdanma ve solumalar  da karışıyordu. Çalık bir anda kuşları, evi, kımızı unuttu ve sola doğru yöneldi. Bu sık ağaçlar burayı epeyce  karartıyordu. Daha birkaç adım atmadan işittiği Çince bir küfür Çalığı dikleştirdi. Aynı zamanda durarak olduğu  yerde mıhlandı. Ağaçların ancak birer kulaç seyreldiği bu yerde hemen iki adam boyu yüksekliğinde bir ayı,  üstü başı paralanmış üzere ayağa kalkmıştı. Çinli ile ayının arasındaki mesafe o kadar azdı ki Çinli sırtındaki  sadaktan bir ok çekemiyor, yalnız elindeki iri bıçakla kendini korumağa çalışıyordu. Çalık, Çinlinin sırtındaki  adağın, Ötüken'de pek görülmedik bir şey olduğunu düşünecek zamanda değildi. Ancak ufak kuşları vurmak  için hazırladığı tahta okunu ayının gözüne doğru gezleyerek fırlattı. Ok ayının gözüne girmiş, fakat aynı  zamanda ayı da korkunç bir saldırışla ve yaman bir haykırışla Çinliye saldırmıştı. Çalık daha çok durmadı.  Bıçağını çekerek atıldı. Ayının sırtına üç defa sapladı. Bu korkunç ayı, yeni düşmanının daha güçlü olduğunu  görünce birden Çinliyi bırakarak Çalığa yöneldi.<br/>
<br/>
		Ayı ve Çalık üç dört adım aralıkla durup bir bakıştılar. Çalığın attığı ok demirden olsaydı bu ayı çoktan  gebermişti. Fakat tahta ok yalnız onun gözünü kör etmiş, bu ise ayıyı çileden çıkarmıştı. Çalık canı yanan ayının  ne yaman bir canavar kesildiğini biliyor, ona göre davranıyordu. Işbara Alp'in at uşağı, b,binbaşının bir sözünü  hatırladı. Işbara Alp &quot;Korunmak için en iyi yol saldırıştır&quot; derdi. Ayı ile Çalık aynı zamanda birbirlerine  saldırdılar. İlk düşen Çalık oldu. Fakat koca pehlivan iki ayağıyla birden ayının göbeğine yaman bir tekme  vurarak onu da sırt üstü oturttu.<br/>
<br/>
		Çalık daha önce kalktı. Bu düşüşten içi sarsılmış, kafası da iyice kızmıştı. Ayı daha kalkmadan fırlayarak bıçağını  ayıya bir daha saplayabildi.<br/>
<br/>
		Ayı da ayağa kalkmıştı. Yaralarından oluk gibi kan akıyordu. Çalık ayıya bağırdı: - Ulan koca oğlan! Kendini  Yamtar mı sandın? Nasıl, güreşi kazanıp kuşları da alır, gider misin?<br/>
<br/>
		Ayı bir daha saldırdı. Bu sefer Çalığın bıçağı sapına kadar ayının boğazına saplanmıştı. İri canavar olduğu yere  yıkıldı, bir iki debelenmeden sonra hareketsiz kaldı.<br/>
<br/>
		Bütün bunları ağzı açık, gözleri korkudan fırlamış olarak seyreden Çinli ayı yere yuvarlandıktan sonra Çalığın  kendisine doğru soluyarak yürüdüğünü görünce hemen eğildi. Yere düşmüş olan küçük takkesini aldı.<br/>
<br/>
		Üstünü başını düzeltmeden, Çalığa bir tek teşekkür kelimesi mırıldanmadan bir tilki gibi ağaçların arasına  seğirtti; gözden kayboldu. Fakat bütün bunların pek kısa bir anda olup bitmesi bile Çalığa Çinlinin yüzünü iyice  ve yakından görmesi için kâfi gelmişti. Bu, sabahleyin Van-zin-şan'la birlikte ormandan geçen, biraz önce de  kendisini görünce kaçarak Onbaşı Sançar'ı gü düren kılıksız Çinli idi.<br/>
<br/>
		Çalığın kafası, tanıyor gibi olduğu bu yüzü hatırlamak için bir kere daha karıştı. Kendi kendine: &quot;Vay canına....&quot;  diye söylendi. Gözleri sevinçle parladı. Sonra &quot;Vay canına ..&quot; diye bir daha söylendi. Bu<br/>
<br/>
		sefer gözleri şaşkınlıkla açıldı. Çalık etrafta korkunç işler dönüyormuş gibi sağa sola baktı. Çalık etrafta korkunç  işler dönüyormuş gibi sağa sola baktı. Sonra koşarak ilerlemeğe başladı.<br/>
<br/>
		Gün batalı epeyce olmuştu ki Çalık soluyarak evinin kapısını açtı. Kendisine bakan anasına, karısına bir şey  söylemeden kuşları yere attı. Çabucak pusatlarını kuşandı. Sonra fırlayarak kapıdan çıktı. Koşup atına atladı.  Dörtnala sürüp uzaklaştı.<br/>
<br/>
		<b>ONBAŞI PARS</b><br/>
<br/>
		Onbaşı Pars bir çam ağacına dayanmış, düşünüyordu. Yamtar, onun karşısında duruyor, büyücek bir tahta  parçasına bıçağı ile bir şey kazıyordu. Hava karlı, fakat Ötükenliler için güzeldi. Yamtar başını kaldırdı.<br/>
<br/>
		- Biliyor musun? Şu acunda çok salak kişiler var&quot; dedi.<br/>
<br/>
		- Neden bildin?<br/>
<br/>
		- Suğdaklarla konuştum da anladım.<br/>
<br/>
		- Yeryüzünde en tatlı işin alış veriş yapıp akça kazanmak olduğunu söylediler. Pars yüzünü ekşitti:  - &quot;Bu onların salaklığını değil, korkaklığını gösterir&quot; dedi. Yamtar anlatıyordu:<br/>
<br/>
		- Ben onlara savaş mı tatlıdır, alış veriş mi? diye sordum, güldüler. Kendi aralarında, kendi dillerince  konuştular. Dilleri de hiç insan diline benzemiyor.<br/>
<br/>
		- Sana ne cevap verdiler?<br/>
<br/>
		- Savaşta kişiler ölür. Tat bunun neresinde dediler.<br/>
<br/>
		- Hay salak kötü kişiler hay! Demek savaşın tadını almamışlar. Öküze kımız versen tadını alır mı? Bunlar da  öyle...<br/>
<br/>
		Yamtar da öfkelenmeğe başlıyordu: - Şu Çinlilerle Suğdakları hangi Tanrı yaratmış? Böyle budun yaratmaktansa  yek!...<br/>
<br/>
		- İşleri güçleri yalan dolan.<br/>
<br/>
		- Alçak, korkunç kişiler...<br/>
<br/>
		- İşte uzaktan Çinli'ler geliyor.<br/>
<br/>
		Onbaşı Pars'ın keskin gözleri çok uzaktan gelen Şen-king'le üç Çin subayını seçmişti. Çinliler oldukça hızlı at  sürüyorlardı. İki onbaşıya yaklaşınca yavaşladılar. Birbirleriyle konuşuyorlardı. Yamtar'la Pars hiç sevmedikleri  Çinlilerin yüzlerini görmemek için onlara arkalarını döndüler. Bu sırada Şen-king, Van-zin- şan'a eğilerek bir  şeyler söyledi. O da gülümseyerek atını döndürdü ve iki onbaşının yanına geldi:<br/>
<br/>
		- &quot;Sizi selâmlarım yiğitler!&quot; dedi.<br/>
<br/>
		Pars aldırmadı. Yamtar ters ters baktı. Van-zin-şan gülerek sordu:<br/>
<br/>
		Yamtar şaşırdı: - Anlamadım. Sen mi yarışacaksın? Kiminle yarışacaksın?<br/>
<br/>
		- Sizinle...<br/>
<br/>
		Pars cevap verdi: - Ötüken'de çocuk mu yok? Sen onlarla yarış! Çinli gülüyordu: - Yüce beğimiz bana bir altın  akça verdi. Yarışı kazanan akçayı alacak.<br/>
<br/>
		- Yüce beğinin canı bize bir altın akça vermek mi istiyor? Çin subayı meydan okuyordu:<br/>
<br/>
		- Kendine güvenen er alanına çıkar.<br/>
<br/>
		İki onbaşı bakıştılar. Çinli onları yarışa kandırmak için uğraşıyordu:<br/>
<br/>
		- Türk çerileri yarıştan çekinir mi? şimdi üçümüz atları mahmuzlar, süreriz. Ş geldiğimiz yerde, yüce  beğimizin otağına varmadan önceki tümseğe dek gider, sonra gene buraya geliriz. B rinci gelen altını alır.<br/>
<br/>
		Pars, Çinliye dik dik baktı: - &quot;Öyleyse altını bize ver. Biz sonra Yamtar'la yarışırız. Kazanan altını alır&quot; dedi.  - Beğimiz ikinci için de bir gümüş akça verdi.<br/>
<br/>
		- Onu da bize ver. Üçüncü için bir şey verdiyse onu kendine ayır.<br/>
<br/>
		- Yiğit! Sen pek yüksek konuşuyorsun ama korkarım yarı yolda kalmayasın!<br/>
<br/>
		Pars bu güzel, karlı havada Şen-king'in de yarışı girmesini teklif edecekti. Bunun için başını ondan tarafa  çevirdi. Amma da tuhaf! Şen-king yanındaki iki Çinli birlikte bozkırda atını sürüp uzaklaşmıştı. Yarışı  seyretmeyecek olduktan sonra ne diye akça sunuyordu? Pars'ın beyninde bir çakın çaktı. Sonra Çinliye  dönerek:<br/>
<br/>
		- Sen Yamtar'la yarış. Ben burada sizi beklerim, dedi. Yamtar, biraz ileride otlıyan atına sıçradı. Çinliye:  - &quot;Sen yüz adım ileriye git. Senin atın yorgun. Pars kırbacını kaldırıp indirince yarışa başlarız&quot; dedi.<br/>
<br/>
		Van-zin-şan yüz adım ileriye gitti. Başını çevirerek işareti bekledi. Pars kamçısını yukarı kaldırmıştı. Birdenbire  hızla indirdi. İki at fırladılar.<br/>
<br/>
		Pars bir müddet iki atın ardından baktı. Sonra koşarak kendi atına bindi. Çinli ile Yamtar'ın gittiklerinin tam  aksine olarak dörtnala sürdü. Çin beği ile yoldaşlarının izlerini kovalıyordu.<br/>
<br/>
		Onbaşı kar üzerinden atını alabildiğine sürerken gözleriyle ufku kolluyordu. Onun bozkırda, böyle yıldırım gibi  uçmasına Çinliler sebep olmuştu. Pars, şu Çinlinin gelip yarış teklif etmesinden nedense kuşkulanmış, hele  yarışın bu yana doğru değil de öte yana oluşu onu büsbütün işkillendirmişti. Pars iyice biliyordu ki ucunda bir iş  olmadan Çinli para vermezdi. Hele bu yarışta Van-zin-şan'ın yenileceği yüzde yüzken Çin beğinin bir altın  gözden çıkarmasının elbette kötü bir sebebi vardı. Pars bunları düşündüğü için yarışa girmemiş, Çinlilerin  ardına düşmüştü. O doludizgin koşarken yalnız Çinlilerin arkasından gitmeği düşünmüyordu. Onca en büyük iş  Çinlilerin ardından gitmek değil, Çinlilerin gittiği yere yetişmekti.<br/>
<br/>
		Onbaşı, uzaktan atlıları görünce atını kamçıladı. Yıldırım gibi inerek Çinlilerin yanına geldi. Üç Çinli kır bir ata  binmiş olan Almıla'nın karşısında duruyorlardı. Güzel Almıla her zamanki durgun ve aldırış etmeyen haliyle  onlara bakıyordu. Pars'ın yetiştiğini görünce gülümsedi.<br/>
<br/>
		Onbaşı, atını Şen-king'in tam karşısına getirerek durdu. Susarak bakıştılar. Sonra Pars, Almıla'ya sordu:<br/>
<br/>
		- Nesine gerekmiş?<br/>
<br/>
		- Bilmem.<br/>
<br/>
		Pars, Çinliye dik dik baktı. Sonra onun yüzüne tükürür gibi şöyle söyledi:<br/>
<br/>
		Şen-king gülüyor, bu Türk'le alay etmek istiyordu. Yüksekten bakarak onbaşıya sordu:<br/>
<br/>
		- Çinlisin ama kurnaz değilsin.<br/>
<br/>
		- Nerden bildin?<br/>
<br/>
		- Yarışı öne sürüp bizi buradan uzaklaştırmak istedin ama olmadı.<br/>
<br/>
		- Sen bu aklınla yüce bir Tarkan olsan gerekti.<br/>
<br/>
		Şen-king alay edeyim derken hakarete uğrayınca kızardı. Bir an düşünür gibi durakladıktan sonra bağırdı:  - Senin gibi bir beğ olmaktansa olmamak yek...<br/>
<br/>
		- İleri gitme! Sonra kan olur!<br/>
<br/>
		- Fena mı? Kanının rengini görürüz.<br/>
<br/>
		- Karşında üç kişi olduğunu unutma! Buradan sağ dönmezsin!<br/>
<br/>
		- Üç kişi mi? Çok azsınız bel...<br/>
<br/>
		Şen-king öfke ile kılıcını çekti. Onu görünce iki Çin subayı da öyle yaptılar. Fakat onbaşı Pars oralı değildi. Çin  beğine şöyle dedi: - Benim yerime üçünüzle Almıla döğüşse olmaz mı?<br/>
<br/>
		Büyük bir soğukkanlılık ve ciddiyetle sorulan bu soru Şen-king'i çileden çıkardı. Haykırarak onbaşının üzerine  saldırdı. Pars atına çevik bir kıpırdanış yaptırarak onun bu saldırışını boşa çıkarırken kılıcını da çekti. Dört atlı  birbirine karıştı. Döğüş başlamıştı.<br/>
<br/>
		Pars hiç telaş etmiyor, usta bir çeri olduğunu gösteren hareketlerle kılıç kullanıyordu. Çinliler bağrışıyorlar,  saldırıyorlar, Pars'ı kuşatıyorlar, kılıç savuruyorlar, fakat değdiremiyorlardı. O yalnız Savrulan kılıçları çeliyor,  durmadan at döndürüyordu.<br/>
<br/>
		Almıla, atı üzerinden gülümseyerek bu döğüşü seyrediyor, bu savaştan hoşlandığı anlaşılıyordu. Bir aralık,  döğüşçüler kendisine yaklaşınca seslendi:<br/>
<br/>
		- Pars! Üçünü de tepeleyemezsen gözümden düşersin! Pars, kılıç şakırtıları arasında cevap verdi:  - Merak etme, yoruldular.<br/>
<br/>
		Biraz sonra Çinlilerden biri haykırarak atından düştü. Yarası büyük değildi. Çinli olduğu için korkmuştu. Onbaşı  Pars'ın da yüzünde ince yaralar vardı ama aldırmıyordu. O, kendisinden çok atını korumağa çalışıyordu. Almıla  yeniden seslendi:<br/>
<br/>
		- Pars! İyi deviremedin!<br/>
<br/>
		Fakat Almıla'nın gözleri düşen Çinliye ilişince sözünü kesti. Çünkü yaralı Çinli ayağa kalkmış, yayını geriyordu.  Fırlatacağı ok Pars'ı vurmasa bile atını yaralayacak, Pars iki atlıya karşı yaya döğüşmeğe mecbur kalacaktı.  Almıla bunu görünce kendisinden otuz adım uzakta bulunan Çinliye dörtnala atını sürdü. Çinli kendisine  yapılan bu saldırışı görünce hemen yarım bir dönüş yaptı ve okunu Almıla'ya fırlattı. Atın göğsüne saplanan ok  onu yere devirirken Almıla da atın üzerinden karların üstüne fırladı. Bu fırlayış sert olmuş fakat yumuşak kar  onu korumuştu. Çinlinin hemen yanı başında yere düşen Almıla büyük bir çeviklikle sıçrayarak ayağa kalktı ve  Çinliye saldırdı. Beride üç kişi at üzerinde çarpışırken bu ikisi de yerde boğuşmağa başladı. Zaten sol koluna  kılıç yemiş olan Çinliyi Almıla ilk saldırışta yatırarak altına aldı ve iki eliyle boğazına yapıştı. Beriki, elleriyle  Almıla'nın bileklerine sarılarak kendini boğulmaktan kurtarmağa çabaladı. Beceremeyince son bir gayretle  belindeki bıçağa el atarak Almıla'nın yüzüne doğru savurdu. Güzel Almıla'nın yanağı baştanbaşa çizilmiş, kanlar  akmağa başlamıştı. Genç kız, yaralanınca Çinliyi bırakıp ayağa kalktı. Çinli de hemen fırladı. Almıla bıçağını  çekmişti. Birbirlerinin çevresinde bir döndüler. Sonra Almıla'nın atılmasıyla gene göğüs göğse geldiler. Çevik  bir çelme ile Çinliyi gene yere çalan Almıla sol eliyle onun bıçak tutan sağ elini yakalarken diziyle de öteki  koluna bastı. Sonra hızla kaldırdığı bıçağını sapına kadar boğazına sapladı. Herif debelenip geberirken ayağa  kalkan Almıla karşıdan bir atlının dörtnala kendilerine doğru geldiğini gördü. Onbaşı Pars hâlâ iki Çinli ile  uğraşıyordu. Karşıdan yıldırım gibi gelen atlı döğüşçülerin yanına gelince durup bağırdı:<br/>
<br/>
		- Bu da ne demek? Kılıç indir!<br/>
<br/>
		Almıla yüzünden, Pars da sesinden bunun Kür Şad olduğunu tanıdılar. Hemen kılıç indiren Pars, Kür Şad'a  dönmek istedi. Fakat bunu fırsat bilen Şen-king kılıcını indirmiş olan Pars'a bir kılıç savurarak onu kolundan  yaraladı. Pars can acısıyla atının yelesine kapandı ve inledi.<br/>
<br/>
		Çin beğinin bu kancıklığını gören Kür Şad ona doğru at sürdü:<br/>
<br/>
		- &quot;Sen benim kılıç indir, diye buyruk verdiğimi işitmedin mi?&quot; diye sordu.<br/>
<br/>
		Sonra onun cevap vermesini beklemeden kamçısıyla Şen-king'in yüzüne öyle bir vuruş vurdu ki Çin beği gık  diyemeden attan düşerek karların üzerine serildi, kaldı. Öteki Çin subayı bunu görünce hemen atından ye re  atladı. Diz çökerek Kür Şad'ı selâmladı.<br/>
<br/>
		Kür Şad, çevresine balındı. Yüzünden kanlar aktığı halde kendisine bakan Almıla'yı yaralı kolunu tutarak  toplanmağa çalışan Pars'ı, yerde ölü yatan Çinliyi gözden geçirdi. Dörtnala at sürerken bu Çinliyi şu güzel kızın  öldürdüğünü görmüştü. Sordu:<br/>
<br/>
		- Kız, sen kimsin?<br/>
<br/>
		- Binbaşı Işbara Alp kızı Almıla'yım.<br/>
<br/>
		- Neden vuruştunuz? Almıla olan biteni anlattı.<br/>
<br/>
		- Işbara Alp'in kızı olduğun belli. Nasıl döğüştüğünü gördüm. Çelik yürekli, bahadır kızmışsın. Seni beğendim!  Sonra Pars'a dönerek sordu:<br/>
<br/>
		- Sen kimsin?<br/>
<br/>
		Kan içinde olan Pars atından atladı. Diz yere vurup Kür Şad'ı selamlayarak:<br/>
<br/>
		- &quot;Işbara Alp onbaşılarından Pars'ım&quot; diye cevap verdi.<br/>
<br/>
		- İlk saldıran kim oldu?<br/>
<br/>
		- Onlar...<br/>
<br/>
		Kür Şad'dan yediği kırbaç ile bayılıp düşen Şen-king yavaş yavaş kendisine geliyordu. Kür Şad, tiksinti dolu  bakışlarla ona bakarak şöyle dedi:<br/>
<br/>
		- Bu senin kulağına küpe olsun. Burada sığıntı olduğunu unutma. Bir daha edepsizlik etmeğe kalkarsan senin  kötü canını kızıl tamuya gönderirim.<br/>
<br/>
		Sonra Pars'la Almıla'ya döndü:<br/>
<br/>
		- Almıla! Atını öldüren Çinlinin atı şenindir. Ötekilerin atları da onbaşınındır. Ben yetişmeseydim Pars ikisini  de haklayacaktı. Atları vermekle borçlarının hepsini bile ödeyemiyorlar. Haydi gidin!<br/>
<br/>
		Almıla ile Pars, Kür Şad'ı selamlayarak atları alıp yola koyuldular. Şen-king arkadaşının yardımı ile ayağa  kalkmıştı. Kür Şad ona sordu:<br/>
<br/>
		- Çin beğleri teke tek vuruşmasını bilir mi? Bileğine güveniyorsan seninle kıl larımızı bir denilelim! Çinli ses  etmedi. Kür Şad sesini daha sertleştirdi<br/>
<br/>
		- Ben de yaya olacağım. İsterseniz ikiniz birden vuruşun. Yüreğiniz katı mı? Hoşunuza giderse kalkanımı da  bırakıp yalın kılıç vuruşayım. Tulgamı da atayım.<br/>
<br/>
		Çinlilerden boşuna karşılık bakliyen Kür Şad onların bu susuşu karşısında yüzünü buruşturdu:<br/>
<br/>
		dedi.<br/>
<br/>
		Sonra atını doludizgin sürerek uzaklaştı.<br/>
<br/>
		Van-zin-şam ile yaptığı yarışı kazanıp altını alan Yamtar'ın ilk işi Pars'ı aramak oldu. Onun yaralı olarak  çadırında yattığını öğrenince bir şey anlamayarak oraya seğirtti. Kapıdan içeri girince Pars'ın yattığını,  çevresinde Almıla ile Sançar, Sülemiş, Arık Buka, Gök Börü ve Üç Oğul'un toplanmış olduğunu gördü. Pars'ın  benzi sararmıştı. Aksakallı bir utacı (doktor) onun yaralı kolunu dağlıyordu. Yamtar<br/>
<br/>
		- &quot;Ne oldun Pars?&quot; diye bağırdı. Pars yorgun bir sesle:<br/>
<br/>
		- &quot;Çok kanım aktı da yoruldum&quot; diye cevap verdi.<br/>
<br/>
		Yamtar, çevresine bakındı. Almıla'nın yüzündeki yarayı görünce gözlerini açtı: - &quot;Birbirinizle kılıç oyunu mu  yaptınız?&quot; diye sordu.<br/>
<br/>
		Onbaşı Üç Oğul, olanları kısaca Yamtar'a anlattı. Utacı işini bitirmişti. Bu sırada dışarıda bir gürültü, bir şakırtı  işitildi. Onbaşılar yere diz vurdular. Utacı elini bağrına basarak baş indirdi. Işbara Alp, yatağından  doğrulmağa çalışan Pars'a eliyle yatmasını işaret ederek utacıya sordu:<br/>
<br/>
		- Nasıl? Yarası derin mi?<br/>
<br/>
		- Uzun yoldan geldiği için çok kanı akmış. Bu yara kapanır. Çok kımız içerse gövdesi güçlenir, ölmez.  Onbaşılar birbirlerine bakıştılar. Binbaşı, Almıla'ya dönerek:<br/>
<br/>
		- &quot;Git ne kadar kımız varsa hepsini getir&quot; dedi. Almıla çıkarken, Işbara Alp, Yamtar'a baktı:<br/>
<br/>
		- &quot;Yamtar! Çalığı bul. Gün batmadan önce beni görsün&quot; diye buyruk verdi. Sonra Pars'a dönerek bir diyeceği  olup olmadığını sordu.<br/>
<br/>
		Pars:<br/>
<br/>
		- &quot;Bir diyeceğim yok. Kızınla övün! Bir Çinliyi öldürdü. Beni de buraya sırtında taşıdı. Bayılmışım&quot; diye cevap  verdi.<br/>
<br/>
		Işbara Alp gittikten sonra Almıla geldi. Elinde küçük bir çamçak vardı. Pars'ın yanına koydu: - Bütün kımızımız  bu, dedi.<br/>
<br/>
		O zaman onbaşılar hep birden çıktılar, Yastar yarışta kazandığı altınını çıkararak Sancar'a verdi: - &quot;Bununla  bulabildiğin kadar kımız al. Ben çalığı bulmağa gidiyorum&quot; dedi.<br/>
<br/>
		Onbaşılar birbirlerine, evlerinde kımız olup olmadığını sordular. Hiçbirinde kalmamıştı. Ayakta kısa bir  konuşma oldu. Yedi koyunla iki at ortaya kondu. Sançar bunları her onbaşının obasından toplayarak Ç inlilere  satacak, üstüne altını da katarak hepsiyle kımız alıp Pars'a getirecekti.<br/>
<br/>
		Akşam, Onbaşı Sançar, başında hâlâ Almıla'nın beklediği baygın Pars'ın çadırına, yedi büyük çamçak dolusu  kımızla girerken Yamtar da Işbara Alp'in karşısına çıkıyor ve diz vurduktan sonra:<br/>
<br/>
		- &quot;Çalık ortalardan kaybolmuş. Karısı birkaç gündür Çalığın gözükmediğini, nereye gittiğini de bilmediğini  söyledi&quot; diyordu.<br/>
<br/>
		ÇAŞIT<br/>
<br/>
		Sançar, karakış ortalığı dondurduğu halde talimlerinden geri kalmıyordu. Kendi buyruğundaki erleri şimdi de  dört günlük savaş talimine çıkarmıştı. İlk günü dörtnala hep yol gitmişler, geceleyin de fırtına altında  yürümüşlerdi. Üç tane yedek atları vardı. Bu yürüyüşle av bulacaklarını bildikleri için bu atları almışlar,  avladıklarını atlara yüklemişlerdi. Onbaşı Sançar'ın adını Ötüken'de herkes bilirdi. Yaman savaşçı ve iyi çeri idi.<br/>
<br/>
		Bu, dört günlük savaş talimlerinde Ötüken'den o kadar uzaklaşmışlardı ki nerde ise, biraz daha gitseler Çin'e  akın edebilirlerdi.<br/>
<br/>
		Dördüncü gün, talimler bitmiş, yedek atlar avla dolmuş olarak Ötüken'e dönüyorlardı; yorgundular. Bereket  versin fırtına ve kar dinmişti. Gözün alabildiğine uzanan bu geniş alanda atla gitmek pek güzel oluyordu.  Sançar ve çerileri yorgunluk çıkarıyor gibi idiler. Birdenbire erlerden biri: - &quot;İleride bir at gidiyor&quot; dedi.<br/>
<br/>
		İleride bir at ağır ağır Ötüken'e doğru gidiyordu. Sançar hemen sağa, sola, öne, arda bakarak erleri, atları  saydı. Eksik yoktu. Gene gözlerini ileriki ata diken Sançar bir ara baktıktan sonra:<br/>
<br/>
		- &quot;Atın üzerinde bir de atlı var. Ardımdan tez gelin!&quot; diyerek atını mahmuzladı. Hepsi birden doludizgin  fırladılar.<br/>
<br/>
		Sançar'ın keskin gözleri yanılmamıştı. Atın yanına vardıkları zaman bunun üzerinde yaralı bir atlının  bulunduğu, atın üstünde durabildiğini gördüler. At, sahibini düşürmemek için pek yavaş, sarsıntısız gidiyordu.  Sançar yaralıya sordu: - Kimsin? Burada ne arıyorsun?<br/>
<br/>
		Cevap yoktu. O zaman atlılardan bir yere atladı. Yaralıya yaklaşarak eğilip yüzüne baktı ve Sançar'a dönerek: -  &quot;Işbara Alp'in uşağı Çalık&quot; dedi.<br/>
<br/>
		Erler birbirlerine bakıştılar.<br/>
<br/>
		Sançar'ın buyruğu ile yere indirilen Çalık konuşamıyordu. Ara sıra gözlerini açıyor, sonra gene kapıyordu.  Galiba ölecekti. Sançar buyurdu: - &quot;Çabuk, yaralarını tımar edin!&quot;<br/>
<br/>
		Çalığın göğsünde bir ok yarası vardı. Ötesinde berisinde de birkaç kılıç yarası bulunuyordu. Ok yarası büyüktü.  Çalığ'ı bitiren oydu.<br/>
<br/>
		Yaralar dağlanır ve Çalığa zorla kımız içirilirken Sançar iki atın arasına gerdirdiği keçe ile Çalık için bir yatak  hazırlatmıştı. Çalık onun üzerine yatırıldı. Yola çıkıldı.<br/>
<br/>
		Sançar beynini çatlatacak kadar düşünüyordu: Çalık neden yaralanmıştı? Buralarda işi ne idi?<br/>
<br/>
		Sançar bu bilmeceyi çözmeden Ötüken'e vardılar. Çalık'ı çadırına yatırdıktan sonra Onbaşı Sançar, Binbaşı  Işbara Alp'a giderek olup biteni anlattı.<br/>
<br/>
		Işbara Alp geldiği zaman Çalık gözlerini açmıştı. Binbaşı: - &quot;Çalık, nereye gitmiştin?&quot; diye sorunca Çalık  gözleriyle işaret ederek güneyi gösterdi. Sonrabayıldı.<br/>
<br/>
		Utacılar, Çalığ'ı kurtarmak için em veriyorlar, yaralarına türlü merhemler sürüyorlar, dualar okuyorlardı. Fakat  yaralı bir türlü kendine gelemiyor, hatta kötüleşiyordu.<br/>
<br/>
		Ötüken'e geldiğinin dördüncü günü Çalık biraz iyileşir gibi oldu. Onu her gün yoklayan Işbara Alp, Çalık'ı iyice  görünce niçin ortadan kaybolmuş olduğunu yine sordu. Çalık pek güçlükle yalnızca: - &quot;Çaşıt!...&quot; diyebildi v e  sustu.<br/>
<br/>
		Binbaşı kaşlarını çatmıştı. Bu çaşıt kimdi? Çalık her söz edişinde bayılacak gibi yorulmasa çok sorgu soracaktı.  Fakat Çalık o kadar güçsüz düşmüştü ki ancak soluk alabiliyordu. Buna rağmen Işbara Alp bu önemli işi  anlamadan da bırakamazdı. Sordu: - Bu çaşıt nerede?<br/>
<br/>
		- Geberdi.<br/>
<br/>
		- Sen mi geberttin?<br/>
<br/>
		- Evet.<br/>
<br/>
		- Seni o mu yaraladı?<br/>
<br/>
		Çalığın gücü kesilmişti. Gözleriyle evet işareti verip sustu. O kadar bitkindi ki artık sorgulara karşılık  veremiyordu.<br/>
<br/>
		Binbaşı ile Çalık bunları konuşurken Onbaşı Sançar da Çalık'ın çadırında idi. Birdenbire irkildi. Çalık'a sordu: -  &quot;Sakın şu seni görünce kaçan Çinli herif olmasın?&quot; diye bağırarak sordu.<br/>
<br/>
		Çalık gülümsedi. Gözleriyle evet işareti verdi. O zaman Sançar, alış veriş evindeki kılıksız Çinliyi ve Çinli Çalık'ı  görünce nasıl kaçtığını Işbara Alp'a anlattı.<br/>
<br/>
		Binbaşı başını eğerek düşündükten sonra Sançar'a sordu: - O Çinlinin çaşıt olduğunu nasıl anladın?  Sançar aynı sorguyu Çalık'a sorunca at uşağı son bir gayrette bulundu. Kesik kesik:<br/>
<br/>
		- &quot;Çin'de tutsakken onu görmüştüm. Çin subayı idi. Bir de bitik yakaladım. Atımın eğeri altında... Torbanın  içinde...&quot; diyebildi ve yeniden bayıldı.<br/>
<br/>
		Işbara Alp Sançar'a baktı. Onbaşı anlamıştı: - Atına karısı binip ava gitmiştir. Şimdi bulurum!&quot; dedi ve fırlayarak  atına atlayıp dörtnala sürdü.<br/>
<br/>
		Gün batımına pek az kala Sançar kan ter içinde Işbara Alp'in çadırına girdi. Selâm verdikten sonra binbaşıya bir  kâğıt uzatarak: - &quot;Çalığın atının eğeri altında bunu buldum&quot; dedi.<br/>
<br/>
		Işbara Alp kıvrılmış kâğıdı açarak baktı. Yüzünü buruşturarak:<br/>
<br/>
		- &quot;Bu Çince yazılmış. Zaten Ötüken'de böyle kâğıdın işi ne?&quot; dedi. Sonra Sançar'a dönerekşunları söyledi  - Sen git. Bunu yarın okuruz. Kimseye bir söz etme!<br/>
<br/>
		- Buyruk şenindir!<br/>
<br/>
		Sançar çıkarak kendi çadırına yöneldi.<br/>
<br/>
		Işbara Alp ve Sançar, ağızlarını sıkı tuttukları halde &quot;Çaşıt&quot; haberi Ötüken'de yayılmıştı. Ötükenliler bunu  kimseden işitmedikleri halde kendi duygularıyla sezip bulmuşlardı. Türlü türlü söylentiler dolaşıyordu:<br/>
<br/>
		- Çalık bir çaşıt yakalamış.<br/>
<br/>
		- Çalık'ı çaşıtlar vurmuş.<br/>
<br/>
		- Çalık baygın yattığı için çaşıtın adını söyleyemiyormuş.<br/>
<br/>
		Ötüken'deki Çinliler büsbütün pısırıklaşmışlardı. Nedense bu işten pek ürküyorlardı. Şen-king bile yüzündeki  kamçı yarasının acısını unutup bu işin üstünde düşmüştü. Geceleyin Van-zin-şan'ı ve öteki Çinli subayı çadırına  çekmiş, onlarla konuşuyordu. Şöyle diyordu:<br/>
<br/>
		- Çin'den bir çaşıtın gelmesi bizim için iyidir. Çünkü Kağan'ı kışkırtmak için bir sebep olacaktır. Çin'de şimdiki  aileyi yıkıp bizim ailemizi kağan yaparsa bir daha böyle çaşıt görmeyeceğini ona anlatmalı.<br/>
<br/>
		Van-zin-şan bu fikre itiraz etti.<br/>
<br/>
		- Hayır beğimiz. Kağan çaşıtı duyarsa bizim için de kötü olur. Çünkü onca Çin'deki şu ve bu aileden önce  Çin'den gelen çaşıt önemlidir. Bu çaşıt haberi doğru ise Kağan artı bize de iyi gözlebakmaz.<br/>
<br/>
		- Neden bakmasın? Sen de amma tuhaf düşünüyorsun. Şu Işbara Alp'in at uşağı bir kendine gelse de çaşıtın  adını söylese...<br/>
<br/>
		- Işbara Alp'in at uşağı biliyor muymuş?<br/>
<br/>
		- Orasını iyi bilmiyorum. Yalnız bu at uşağının iyi Çince bildiğini, çok açık göz olduğunu duydum. Her halde bir  şeyler öğrenmiştir. Çaşıtın Çin kağanından geldiği açıkça ortaya çıksa Kara Kağan'dan Çin'e akın için izin  isteyeceğim. Elbette bana kırk bin, elli bin atlı verir.<br/>
<br/>
		- Hayır beğimiz! Kara Kağan size çeri vermez.<br/>
<br/>
		- Neden?<br/>
<br/>
		- Akında yağma olunacak malları yalnız Türkler'e vermek ister de ondan...<br/>
<br/>
		- Ben malı ne yapayım? Ben aldığım malı yine kağana veririm. Bana Çin Kağanlığı gerek...<br/>
<br/>
		- Öyle ama yine vermez!<br/>
<br/>
		- Ulan, sen de bu gece amma dikine gidiyorsun. Yıkıl şuradan!...<br/>
<br/>
		Şen-king öyle öfkelenmişti ki hemen kılıcına davranmıştı. Bereket versin Van-zin-şan çabucak yerinden  kalkmış, kapıdan dışarı kendini atmıştı. Yoksa öteki muhakkak bir şey yapardı. Şen-king öteki Çin subayına  döndü: - Bu hımbıl herife de ne oldu be? Amma küstahlaşmış. Karşımda olduğunu unuttu.<br/>
<br/>
		- Evet beğimiz! Onun halinde iki üç gündür bir değişiklik var.<br/>
<br/>
		Gece yarısına doğru Ötüken'de yaman bir fırtına çıktı. Rüzgâr korkunç çığlıklarla uğulduyor, kar deli gibi  yağıyordu. Ormandaki kurtların hep birden uluması işin korkunçluğunu arttırıyordu. Soğuk da artmıştı. Bora,  tipi, fırtına, kar soğuk Ötüken'i yıllardır görülmemiş bir biçimde kasıp kavuruyordu.<br/>
<br/>
		Çalık yatağında inliyor, karısı bütün günün yorgunluğu içinde uyuyor, sonra fırtınadan uyanıyor, fakat  davranamayarak gene dalıyordu. Kaçıncı uyanıp dalışı idi? Bunu pek bilmiyordu. Bir aralık uyanışlarının birinde  Çalık’ın gölgesini ayakta gördü. Kadın yeniden gözlerini kakıyacaktı. Fakat o anda Çalık'ın ne<br/>
<br/>
		kadar sayrı olduğunu hatırladı. Gözlerini açtı. Çalık kapıya doğru yavaş adımlarla ilerliyordu. Karısı bu gizli gidişin  sebebini anlayamadı. Çalık kapıdan çıkarsa gene günlerce gelmeyecek ve belki başına daha büyük işler gelecek  sandı. Birden seslendi: - Çalık!<br/>
<br/>
		Çalık bu sesi duyunca kapının önünde dimdik durdu. Kımıldamadı ve ses etmedi. Fakat karısı artık iyice  uyanmıştı. Yeniden bağırdı:<br/>
<br/>
		- Çalık, nereye gidiyorsun?<br/>
<br/>
		Bu sefer Çalık yavaşça cevap verdi: - &quot;Şimdi gelirim&quot; diyerek kapıyı açıp fırladı. Bu konuşmadan Çalık'ın anası da  uyanmıştı. Gelinine sordu: - Gelin, Çalık gitti mi?<br/>
<br/>
		- Gitti.<br/>
<br/>
		- Ayakta duramıyordu. Nasıl yürüyecek? Dışarısını tipi savuruyor. Kadın bu sözlere cevap vermedi. Sonra  telâşla kaynanasına bağırdı:<br/>
<br/>
		- Çabuk! Çabuk çıra yak!<br/>
<br/>
		Çalık'ın anası yaşından umulmayacak bir hızla fırladı. Çabucak çıray yaktı. Çadır aydınlanmıştı. Yaşlı kadın çırayı  Çalık'ın yattığı yere tutunca donakaldılar. Gitti sandıkları Çalık yatağında idi. Fakat göğsüne sapına kadar bir  bıçak saplanmış ve Çalık ölmüştü.<br/>
<br/>
		Işbara Alp, Sançar'a buyurdu: - Onbaşı Sançar! Çince iyi okuyan iki Çinli bulup tez bana getir.<br/>
<br/>
		- Buyruk şenindir.<br/>
<br/>
		Işbara Alp öfkeliydi. At uşağı Çalık'ın öldürülmesi onu pek kızdırmıştı. Demek ki Çalık'ın öldürdüğü Çin çaşıtı  yalnız değildi ve arkadaşı öç almıştı. Sançar iki Çinliyi bulup getirinceye kadar binbaşı, çadırda bir aşağı, bir yukarı  dolaştı.<br/>
<br/>
		Onbaşının getirdiği iki Çinliden biri durmadan sırıtan yaşlı ve kambur bir herifti. Öteki orta yaşlı ve düzgün  kılıklı idi. Işbara Alp Çinlileri süzerek:<br/>
<br/>
		- &quot;Çinceyi iyi okur musunuz?&quot; diye sordu. Kambur, geveze bir adamdı. Söze başladı:<br/>
<br/>
		- Elbette okurum beğimiz. Çin'de olsaydım şimdiye kadar... Binbaşı onun sözünü kesti:<br/>
<br/>
		- Sana bunları sormadım. İyi okur musun dedim.<br/>
<br/>
		- Okurum beğimiz.<br/>
<br/>
		- Ya sen.<br/>
<br/>
		- Okurum.<br/>
<br/>
		- Şimdi size Çince bir mektup okutacağım. Eğer biriniz yanlış okursa kendini yok bilsin. Sonra orta yaşlı Çinliyi  göstererek Sançar'a buyruk verdi:<br/>
<br/>
		- Sen bunu al, dışarıda beni bekle!<br/>
<br/>
		Sançar, Çinliyi alarak çıktı. Işbara Alp bitiği(mektubu) kambur Çinliye uzattı: - Şunu oku bakalım. Sonra Türkçeye  çevir. Doğru çevirmezsen ne olacağını biliyorsun.<br/>
<br/>
		Çinli uzatılan mektubu ilk önce kendi kendine bir okudu. Fakat okuyunca benzi sarardı. Elleri titremeğe başladı.  - Ne yazıyor?<br/>
<br/>
		- Beğimiz... Kötü şeyler... Çok yaman...<br/>
<br/>
		- Sen yahşılığına, yamanlığına karışma. Ne yazıyor?<br/>
<br/>
		Çinli biraz yutkundu. Kendini toparlamağa çalıştı. Sonra Türkçeye çevirmeğe başladı: Yüce Çin Kağanına:<br/>
<br/>
		Sadık kullarınızdan May-tu-çing buraya geler k buyruklarınızı bildirdi. Buyruklarınız yapılacaktır. Türk ülkesinde  şimdi biraz aç k vardır. Bu yüzden ilkbaharda Çin'e akın edeceklerdir. Şen-king ve İ-çing Katun hâlâ Tü rk  kağanını kandırmağa uğraşıyorlar. Kendi ailelerinin gene Çin'e kağan olabileceğini umuyorlar. Burada Kür Şad,  Çinliler'e çok düşmanlık gösteriyor. Amcaları Kara Kağan, İ-çing ile evlendi diye Kür Şad ve Tulu Han, kağana  düşmandırlar. Fakat bunu belli etmiyorlar. Bu fırsattan yararlanarak aralarına yağılık sokmak, Türkler'i ikiy  bölmek sonra hepsini ezmek kabildir. Şen-king artık eski hareketini kaybetmiştir. Güzel bir Türk kızına  vurulmuştur. Şimdi hep onun ardındadır. Bu yüzden bir Türk onbaşısı ile dövüşmüş, Kür Şad'dan dayak  yemiştir. Bu bitiği ben sadık köleniz Van-zin-şan size May-tu-çing ile gönderiyorum.<br/>
<br/>
		Işbara Alp'in yüzü pek sertleşmişti. İkinci Çinliyi çağırarak bir de ona okuttu. İki Çinlinin sözleri birbirine  uyunca çadırından çıktı. Kendisi gelinceye kadar iki Çinliyi bir yere bırakmamasını Sançar'a söyledikten sonra  atına atladı.<br/>
<br/>
		Binbaşı Alp, diz yere vurarak Kür Şad'ı selâmladığı zaman o, kendisine yeni verilmiş katı bir yayın denemelerini  yapıyordu. Binbaşının yüzüne baktıktan sonra: - &quot;Işbara Alp! Sanırım kötü bir haber getirdin&quot; dedi.<br/>
<br/>
		- İyi bildin Şad. Ötüken'in içine kadar çaşıt girmiş de haberimiz yok.<br/>
<br/>
		- Bu çaşıt Çinli, değil mi?<br/>
<br/>
		- Evet.<br/>
<br/>
		- Böyle olacağı belli idi. Kim imiş? Tuttunuz mu?<br/>
<br/>
		Işbara Alp, Çalık'ın ortadan yok olmasından bağlıyarak öldürmesine ve mektubun tercümesine kadar olan  bütün işleri Kür Şad'a anlattı. Bitiği de kendisine verdi.<br/>
<br/>
		Kür Şad biraz düşündü. Sonra Işbara Alp'a şöyle dedi: - Biz işi bildiğimiz gibi bitireceğiz. Ondan sonra kağana  bildireceğiz.<br/>
<br/>
		Sonra, kapıda nöbet bakliyen eri çağırarak yasavulbaşının hemen bulu masını buyurdu.<br/>
<br/>
		Yasavulbaşı Bağa Tarkan çabuk geldi. Üçü birden atlanıp yola koyuldular. Kür Şad işi Bağa Tarkan'a söylediği  zaman koca yasavulbaşı dişlerini gıcırdattı: - &quot;Bu yabancıların günün birinde Ötüken'i satacaklar da haberimiz  olmayacak&quot; diye mırıldandı.<br/>
<br/>
		Üç atlı Van-zin-şan'ın çadırına uğrayıp onun Şen-king'in yanında olduğunu öğrendikleri zaman gülümsediler.  Oraya varmaları uzun sürmedi.<br/>
<br/>
		Kür Şad, arkadan Işbara Alp ve Bağa Tarkan çatık yüzlerle Şen-king'in çadırına girerek şaşkınlık ve telâşla ayağa  kalktılar. Şen-king, Kür Şad'dan, Van-zin-şan da Işbara Alp'tan fena halde ürkmüşlerdi. Öteki Çin subayı ise  kendilerinin de üç kişi olduğunu düşünerek bu üç Türk'ün kendileriyle dövüşmeğe geldiğini sanmış, yüreği  çarpmıştı. Türkler'in ufak bir şeye kızdıkları zaman dövüşmeğe geldiklerini biliyordu.<br/>
<br/>
		Kür Şad, bitiği Şen-king'e fırlatarak: - Şunu oku, dedi.<br/>
<br/>
		Çin beği bir şey anlamadan mektubu yerden aldı. Açtı Van-zin-şan mektuba göz atıp tanıyınca büsbütün<br/>
<br/>
		sarardı. Hatta biraz sendeledi. Şen-king ise mektubu okuyup bitince şaşkınlıkla elinden düşürdü. Sonra Van -  zin-şan'a: - &quot;Alçak!&quot; diye haykırarak kılıcına davrandı. Kür Şad bir adım attı: - &quot;Hemen pusata el atma. Bizim  onunla daha konuşacaklarımız var&quot; dedi. Sonra Van-zin-şan'a döndü:<br/>
<br/>
		- Çaşıt başı! Foyan meydana çıktı. Şimdi bize doğru söyle. Işbara Alp'in at uşağını sen öldürdün değil mi? bizi  boşuna yorma. Sen öldürmedinse bir arkadaşın var, o öldürdü demektir. Yasavulbaşı seni kırbaçla  söyletmeden önce kendin doğruyu söyle!<br/>
<br/>
		Van-zin-şan, Kür Şad'ın şakaya gelmez yiğit olduğunu biliyordu. Korku ve ter içinde:<br/>
<br/>
		- &quot;Ben öldürdüm!&quot; diye bildi.<br/>
<br/>
		- Bu kancıklığı neye yaptın? O yatakta yaralı yatıyordu.<br/>
<br/>
		- Beni ele vermesin diye.<br/>
<br/>
		- Senin çaşıt olduğunu biliyor mu idi?<br/>
<br/>
		- Hayır, fakat May-tu-çing'i tanımış. Sonra onu öldürüp döndüğünü öğrendim. Belki May-tu-çing'den benim  adımı duymuştur diye işkillendim.<br/>
<br/>
		- Gebermeğe hak kazandın çaşıtbaşı! Fakat biz sizin gibi alçak değiliz. Sana kendini korumak hakkını veriyoruz.  Çabuk ol. Kılıcını çek!<br/>
<br/>
		Kür Şad'ın son sözleri büyük bir sertlikte söylenmişti. Kür Şad kılıcını çekmişti. Çinlinin tereddüdünü görünce  bağırdı:<br/>
<br/>
		- Sana kılıcını çek diyorum. Kişi gibi ölmesini bil!<br/>
<br/>
		Van-zin-şan bir an ümitlendi. Hattâ kötü kötü gülümsedi. Sonra kılıcını çekti. Şen-king'in büyük otağının içinde  bir kılıç döğüşü başladı. Çinli canını kurtarmak için canla başla çarpışıyor, hattâ bazan hücuma bile geçiyordu.  Fakat döğüş uzun sürmedi. Koluna yaman bir dürtüş yiyen Van-zin-şan kılıcını düşürürken yıldırım hızıyla inen  Kür Şad'ın kılıcı çaşıt Çinlinin başını gövdesinden ayırıverdi. Işbara Alp'la Tarkan aldırış etmeyen gözlerle  bakarke Çinlileri yaman bir heyecan sarmıştı. Kür Şad kılıcını kınına soktuktan sonra Bağa Tarkan'a buyruk  verdi:<br/>
<br/>
		- Yasavulbaşı! Bu herifin malı, akçası, davarı, nesi varsa hepsini alıp Çalık'ın evine götür, karısına, çocuklarına  ver!<br/>
<br/>
		- Buyruk şenindir Şad!<br/>
<br/>
		- Sana gelince Çin beği! Bu sana ders olsun. Bizim işlerimize karışmaktan vazgeçmezsen günün birinde işin  neye varacağını unutma. Yoldaşlarını da özü doğru er kişilerden seç.<br/>
<br/>
		<b>BUDUN KIZGIN</b><br/>
<br/>
		Işbara Alp, Şad'dan ayrılınca alış veriş evine uğradı Bugün burası çok kalabalıktı Fakat bu kalabalık alış veriş  yapmıyor, Çuçu'nun kopuzunu dinliyordu Çuçu hem çalıyor, hem okuyordu:<br/>
<br/>
		Çok kötü zaman oldu, Acun ne yaman oldu İş başarmak dilerken İşimiz duman oldu * * *<br/>
<br/>
		Yirmi değilken yaşı, Işbara Alp yoldaşı, Çinli yüzünden gitti Karabudak onbaşı * * *<br/>
<br/>
		Albızın eli midir? Beğler hep deli midir? Burası Ötüken mi Yoksa Çin Eli midir?<br/>
<br/>
		* * *<br/>
<br/>
	</body>
</html>